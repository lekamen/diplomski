 zahtjev za isplatu jednokratno ili u najviše tri rate, a maksimalni iznos prve rate iznosi do 50% odobrenih sredstava javne potpore
– plaćanje predujma ne isključuje plaćanje u ratama
– maksimalan broj isplata u ratama kod plaćanja predujma iznosi maksimalno dvije rate
– isplaćeni predujam opravdava se plaćenim računima za ulaganja odobrena odlukom o dodjeli sredstava pri podnošenju zahtjeva za isplatu sljedeće rate, te ga je korisnik obvezan iskoristiti sukladno odluci o dodjeli sredstava.
(6) Konačni zahtjev za isplatu korisnik je dužan dostaviti najkasnije 36 mjeseci od datuma izdavanja odluke o dodjeli sredstava.
(7) Uvjet za isplatu predujma jest dostava bankarske garancije plative »na prvi poziv« i »bez prigovora« u stopostotnoj vrijednosti iznosa predujma. Bankarska garancija mora vrijediti od trenutka podnošenja zahtjeva za isplatu predujma do isteka šest mjeseci nakon krajnjeg roka za podnošenje zahtjeva za isplatu.
(8) Garancija iz stavka 7. ovoga članka vraća se korisniku sukladno stavku 4. i 5. ovoga članka temeljem odluke o jamstvu ako korisnik dokaže izvršenje dijela ulaganja odobrenih odlukom o dodjeli sredstava u vrijednosti isplaćenog predujma.
(9) Garancija iz stavka 7. ovoga članka aktivira se temeljem odluke o jamstvu radi povrata sredstava isplaćenog predujma u slučaju neispunjavanja uvjeta iz stavka 4. i 5. ovoga članka.
(10) Korisnik je dužan dostaviti izvještaj o napretku svakih šest mjeseci, počevši od dana izdavanja odluke o dodjeli sredstava.
(11) Korisnik je nakon završenog projekta dužan popuniti zahtjev za isplatu u elektroničkom obliku putem AGRONET-a koji se nalazi na mrežnim stranicama Agencije za plaćanja (www.apprrr.hr). Način popunjavanja zahtjeva za isplatu pojašnjen je u vodiču za korisnike.
(12) Prilikom popunjavanja zahtjeva za isplatu/zahtjeva za isplatu predujma korisnici su obvezni učitati u AGRONET svu dokumentaciju propisanu natječajem. Natječajem se propisuje dokumentacija koju je potrebno dostaviti i u originalu.
(13) Nakon podnošenja elektroničkog zahtjeva za isplatu/zahtjeva za isplatu predujma u AGRONET-u, korisnik je dužan u roku propisanom ovim Pravilnikom neposredno u Centralni ured Agencije za plaćanja ili preporučenom pošiljkom s povratnicom dostaviti pečatom i/ili potpisom ovjerenu potvrdu o podnošenju zahtjeva za isplatu/zahtjeva za isplatu predujma, zajedno s propisanom dokumentacijom u originalu na adresu Agencije za plaćanja.
(14) Uz zahtjev za isplatu korisnik osim dokumentacije navedene u stavku 13. ovoga članka obvezan je dostaviti u elektroničkom obliku na prijenosnom mediju (CD-u/DVD-u) dokumentaciju propisanu natječajem a vezano za provedbu ugovora o financiranju.
(15) Zahtjev za isplatu podrazumijeva potvrdu o podnošenju zahtjeva za isplatu/zahtjeva za isplatu predujma te svu dokumentaciju propisanu natječajem, pri čemu se kao vrijeme podnošenja zahtjeva za isplatu/zahtjeva za isplatu predujma smatra vrijeme slanja dokumentacije u slučaju slanja preporučenom pošiljkom s povratnicom ili vrijeme zaprimanja u Agenciju za plaćanja ako se dostavlja neposredno.
Postupak obrade
Članak 35.
(1) Uz zahtjev za isplatu prve i konačne rate u okviru tipa operacije 8.5.1. korisnik je obvezan priložiti kolaudacijski zapisnik popunjen i ovjeren od ovlaštenog inženjera šumarstva, kojim se potvrđuju izvršeni radovi.
(2) Zahtjev za isplatu u okviru tipa operacije 8.5.2. treba sadržavati sve plaćene račune sukladno listi prihvatljivih troškova, a svi priloženi računi moraju biti plaćeni u cijelosti.
(3) Korisniku se ne može isplatiti potpora u iznosu višem od iznosa navedenoga u odluci o dodjeli sredstava. U slučaju isplate u ratama zbroj zatražene potpore iz svih rata ne može biti viši od iznosa navedenoga u odluci o dodjeli sredstava.
(4) Ako korisnik u zahtjevu za isplatu navede iznos koji je viši od prihvatljivog iznosa potpore Agencija za plaćanja može umanjiti iznos za isplatu sukladno članku 63. Provedbene Uredbe Komisije (EU) br. 809/2014 оd 17. srpnja 2014. o utvrđivanju 