 tijelo za ocjenjivanje sukladnosti mora:
– utvrditi da proizvođač stvarno provodi završno ocjenjivanje u skladu s točkom 3.2 Dodatka I ovoga Pravilnika.
– uzeti uzorke tlačne opreme iz proizvodnje ili skladišta za potrebe kontrolnih provjera. Tijelo za ocjenjivanje sukladnosti određuje broj komada opreme za uzorkovanje te procjenjuje da li je potrebno ili ne provesti cjelokupnu ili djelomičnu završno ocjenjivanje uzoraka tlačne opreme.
U slučaju kada se utvrdi da jadan ili više komada tlačne opreme nisu sukladni, tijelo za ocjenjivanje sukladnosti mora poduzeti odgovarajuće mjere.
Pod odgovornošću tijela za ocjenjivanje sukladnosti proizvođač mora staviti identifikacijski broj tijela za ocjenjivanje sukladnosti na svaki element tlačne opreme.
Modul D (osiguravanje kvalitete proizvodnje)
1. Ovim se modulom opisuje postupak kojim proizvođač koji zadovoljava obveze iz točke 2. osigurava i izjavljuje da je tlačna oprema sukladna s tipom opisanim u EU certifikatu o pregledu tipa ili EU certifikatu o pregledu konstrukcije i da zadovoljava zahtjeve ovoga Pravilnika. Proizvođač ili njegov ovlašteni zastupnik s nastanom u Europskoj uniji mora postaviti oznaku CE na svaku jedinicu tlačne opreme i dati pisanu Izjavu o sukladnosti. Uz oznaku CE mora se pridodati identifikacijski broj tijela za ocjenjivanje sukladnosti odgovornog za nadzor kako je određeno točkom 4.
2. Proizvođač mora provoditi odobreni sustav kvalitete za proizvodnju, završnu kontrolu i ispitivanja kako je određeno točkom 3. i mora biti podvrgnut nadzoru kako je određeno točkom 4.
3. Sustav kvalitete
3.1. Proizvođač mora tijelu za ocjenjivanje sukladnosti prema vlastitom izboru podnijeti zahtjev za ocjenjivanje sustava kvalitete.
Zahtjev mora sadržavati:
– sve potrebne podatke o tlačnoj opremi,
– dokumentaciju koja se odnosi na sustav kvalitete,
– tehničku dokumentaciju za odobren tip te kopiju EU certifikata o pregledu tipa ili EU certifikata o pregledu konstrukcije.
3.2. Sustav kvalitete mora osigurati sukladnost tlačne opreme s tipom opisanim u EU certifikatu o pregledu tipa ili EU certifikatu o pregledu konstrukcije, te sa zahtjevima iz ovoga Pravilnika.
Svi elementi sustava kvalitete, zahtjevi i odredbe koje je usvojio proizvođač moraju biti sustavno i uredno dokumentirani u obliku pisanih odredaba, postupaka i uputa. Ova dokumentacija sustava kvalitete mora omogućiti razumijevanje programa kvalitete, planova, priručnika i zapisa o kvaliteti.
Posebno mora sadržavati odgovarajući opis:
– ciljeva kvalitete te organizacijske strukture, odgovornosti i ovlasti uprave vezano za kvalitetu tlačne opreme,
– postupaka proizvodnje i kontrole kvalitete, postupaka osiguranja kvalitete i sustavnih mjera u proizvodnji koje će se koristiti, a posebno postupaka koji se koriste za nerastavljive spojeve, u skladu s točkom 3.1.2. Dodatka I ovoga Pravilnika,
– pregleda i ispitivanja koji će se provesti prije, za vrijeme i nakon proizvodnje, te učestalosti njihova provođenja,
– zapise o kvaliteti, kao što su inspekcijski izvještaji i podaci o ispitivanjima, podaci o umjeravanju, te izvještaji koji se odnose na kvalifikacije i odobrenja određenog osoblja, a posebno osoblja koje je zaduženo za zavarivanje i provođenje nerazornih ispitivanja u skladu s točkama 3.1.2. i 3.1.3. Dodatka I ovoga Pravilnika.
– načina praćenja postizanja odgovarajuće kvalitete, te učinkovitost sustava kvalitete.
3.3. Tijelo za ocjenjivanje sukladnosti mora ocijeniti sustav kvalitete kako bi utvrdilo zadovoljava li zahtjeve iz točke 3.2. Pretpostavlja se da su elementi sustava kvalitete koji su u skladu s odgovarajućim hrvatskim normama sukladni odgovarajućim zahtjevima iz točke 3.2.
Najmanje jedan član tima za ocjenjivanje mora imati potrebno iskustvo za ocjenjivanje tehnologija za predmetnu tlačnu opremu. Postupak ocjenjivanja mora uključivati inspekcijsku posjetu prostorima proizvođača.
Proizvođača se mora obavijestiti o rezultatima pregleda. Obavijest mora sadržavati zaključke provjera i obrazloženu odluku o