 Državnoodvjetničko vijeće navelo je sljedeće:
»Županijski državni odvjetnik u svom mišljenju navodi da svi kandidati ispunjavaju uvjete za imenovanje, da su u svom dosadašnjem radu iskazali savjesnost, stručnost i ažurnost, te su se stručno usavršavali. Predložio je da se na dužnost zamjenika županijskog državnog odvjetnika u Vukovaru imenuje kandidat Miroslav Šarić koji je pokazao sposobnost rukovođenja državnim odvjetništvom, marljivost u radu, odanost državnoodvjetničkoj organizaciji, a s obzirom na relevantne pokazatelje mišljenja je da će ovu dužnost obnašati uspješno i savjesno.
Kolegij Županijskog državnog odvjetništva u Vukovaru utvrdio je da se radi o kvalitetnim kandidatima koji su svi ostvarili dobre rezultate rada i predložio da se kandidat Miroslav Šarić imenuje za zamjenika županijskog državnog odvjetnika u županijskom državnom odvjetništvu u Vukovaru uvažavajući pritom njegov dosadašnji rad, te uspješnost u organizaciji rada i rukovođenju Općinskim državnim odvjetništvom u Vinkovcima koje ostvaruje dobre rezultate rada.
Glavni državni odvjetnik, nakon uvida u prijave i dostavljenu dokumentaciju, kao i dana mišljenja, suglasio se sa mišljenjem županijskog državnog odvjetnika u Vukovaru da se kandidat Miroslav Šarić imenuje na dužnost zamjenika županijskog državnog odvjetnika u Vukovaru s obzirom na iskazanu stručnost, marljivost u radu, radno iskustvo i postignute rezultate rada u dosadašnjem obnašanju državnoodvjetničke dužnosti.
(...)
Vijeće je uzelo u obzir da su se kandidatkinje Suzana Čučković i Branka Tomić pozvale na odredbe Ustavnog zakona o pravima nacionalnih manjina (NN 155/02).
Sukladno članku 9. Poslovnika Državnoodvjetničkog vijeća provedeno je glasovanje putem pisanih listića, te je Miroslav Šarić jednoglasno imenovan za zamjenika županijskog državnog odvjetnika u Županijskom državnom odvjetništvu u Vukovaru.
(...)«
– Upravni sud Republike Hrvatske odbio je zahtjev podnositeljice uz sljedeće obrazloženje:
»Prema podacima iz spisa predmeta proizlazi da je na temelju članka 95. stavak 2. Zakona o državnom odvjetništvu (»Narodne novine« broj 76/09. i 153/09.) i članka 103. stavak 1. i 3. Zakona o državnom odvjetništvu (»Narodne novine« broj 51/01., 16/07., 20/07. i 146/08.) u svezi s člankom 194. Zakona o državnom odvjetništvu (»Narodne novine« broj 76/09. i 153/09.), Državno odvjetništvo Republike Hrvatske u Narodnim novinama, broj 89/10 od 19. srpnja 2010. objavilo oglas za slobodno mjesto zamjenika županijskog državnog odvjetnika u Županijskom državnom odvjetništvu u Vukovaru – Kazneni odjel, te da su u otvorenom roku prijave za oglas dostavili slijedeći kandidati: Miroslav Šarić, općinski državni odvjetnik u Vinkovcima, Branka Tomić, zamjenica općinske državne odvjetnice u Općinskom državnom odvjetništvu u Vukovaru, Suzana Čučković, zamjenica općinske državne odvjetnice u Općinskom državnom odvjetništvu u Vukovaru, Ilija Gregić, zamjenik općinskog državnog odvjetnika u Općinskom državnom odvjetništvu u Vinkovcima i Natalija Matanović-Milić, zamjenica općinskog državnog odvjetnika u Općinskom državnom odvjetništvu u Vinkovcima, koji svi ispunjavaju opće uvjete iz članka 62. stavka 2. Zakona o državnom odvjetništvu (51/01., 16/07., 20/07. i 146/08.), u svezi s člankom 194. Zakona o državnom odvjetništvu (»Narodne novine«, broj 76/09. i 153/09.), te posebno uvjete iz članka 63. stavka 2. Zakona o državnom odvjetništvu, za imenovanje na navedenu dužnost.
(...) Spisu predmeta priložen je zapisnik sa sjednice Državnoodvjetničkog vijeća održane dana 9. studenog 2010. iz kojega proizlazi da je Državnoodvjetničko vijeće glasovanjem putem glasačkih listića jednoglasnom odlukom na predmetno mjesto imenovalo Miroslava Šarića. U navedenom mišljenju se obrazlaže da je odabrani kandidat položio pravosudni ispit 6. srpnja 1999., da je obavljao poslove zamjenika općinskog državnog odvjetnika u Općinskom državnom odvjetništvu u Vinkovcima – Kaznenom odjelu od stupanja na dužnost od 21. lipnja 2000. do 31.