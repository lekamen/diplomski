 donio važeći Pravilnik o sukobu interesa temeljem odredbi ZTK-a i Pravilnika o organizacijskim zahtjevima već, da je donesen interni Pravilnik temeljem ranije važećeg Zakona o tržištu vrijednosnih papira. Nadalje, tijekom nadzora utvrđeno je da je članovima uprave društva dana 31. prosinca 2010. prestao mandat na koji su imenovani, te da tužitelj nije podnio uredan zahtjev za izdavanje suglasnosti za obavljanje funkcije za novog člana uprave, da od studenog 2010. tužitelj kao društvo zapošljava samo jednog investicijskog savjetnika (Nikolu Dulčiću) koji kroz duže vrijeme zbog školovanja u inozemstvu nije prisutan u društvu, već s klijentima čijim portfeljima upravljaju s upravom društva, po potrebi kontaktira putem telefona i/ili elektronske pošte.
U postupku kontinuiranog nadzora, utvrđeno je, da je tužitelj u izvještajima o adekvatnosti kapitala za prvi, drugi, treći, četvrti kvartal 2010. godine netočno izvještavao Agenciju o velikim izloženostima i o prekoračenjima od najveće dopuštene izloženosti čime je pak, postupio protivno odredbi članka 200. ZTK-a. Vezano uz sustavno i teško kršenje organizacijskih, tehničkih, kadrovskih i drugih uvjeta, nadzorom je utvrđeno da tužitelj uopće nije propisao politike i postupke u svrhu utvrđivanja rizika neusklađenosti poslovanja s relevantnim propisima, a iz kojih bi bio razvidan način rada funkcije praćenja usklađenosti s relevantnim propisima, metodologija i/ili plan rada funkcije, načini i rokovi izvješćivanja i slično.
Imajući u vidu takvo utvrđeno činjenično stanje, koje jasno proizlazi iz zapisnika o poreznim nadzorima, koji prileže spisu predmeta, a kojim su detaljno opisane radnje, činjenice i dokazi provedeni u postupku u kojima su utvrđene nepravilnosti i nezakonitosti, ovaj Sud nalazi da osporeno rješenje nije nezakonito.
Razlozi koje tužitelj iznosi u ovom upravnom sporu nisu od utjecaja na donošenje drugačije odluke u ovoj upravnoj stvari. Ovo stoga što iz cjelokupne dokumentacije spisa predmeta, nesporno proizlazi da je nadležna Agencija provela nadzor sukladno naprijed citiranoj zakonskoj odredbi čl. 15. točke 4. alineje 1. Zakona o hrvatskoj agenciji za nadzor financijskih usluga. Osim toga, ovaj Sud u cijelosti prihvaća obrazloženje Agencije da su u konkretnom slučaju ispunjenja čak četiri (od ukupno predviđenih pet) razloga za oduzimanje odobrenja za rad, kao i da utvrđene nezakonitosti u poslovanju tužitelja ne predstavljaju slučajan, izdvojen »incident«, već svjesno i kontinuirano kršenje relevantnih propisa uslijed, kojega bi, u krajnjem slučaju, moglo doći do zlouporaba u poslovanju tužitelja. Naime, odredbom članka 263. stavka 1. ZTK-a propisano je da će Agencija rješenjem oduzeti odobrenje za rad investicijskom društvu ako: 1. utvrdi da je odobrenje za rad izdano na temelju neistinitih podataka, 2. investicijsko društvo prestane ispunjavati uvjete pod kojima je odobrenje za rad izdano, 3. investicijsko društvo ne postupi u skladu s rješenjem kojim Agencija nalaže posebni nadzorne mjere iz članka 262. ovoga Zakona i/ili dodatne nadzorne mjere za upravljanje rizicima iz članka 264. ovoga Zakona, 4. investicijsko društvo krši odredbe o pravovremenom i točnom izvještavanju Agencije, više od dva puta u razdoblju od tri godine, ili ako na drugi način onemogućava nadzor Agencije nad svojim poslovanjem, 5. investicijsko društvo sustavno i teško krši organizacijske, tehničke, kadrovske ili druge uvjete za pružanje investicijskih usluga i obavljanje investicijskih aktivnosti propisane člancima 36. – 43. ovoga Zakona.
S obzirom na to da iz sadržaja navedene odredbe proizlazi da je za oduzimanje odobrenja za rad investicijskom društvu dostatno postojanje samo jednog od pet taksativno navedenih razloga, koji su predviđeni citiranom odredbom, a čemu je u konkretnom slučaju kod tužitelja udovoljeno, to ovaj Sud ocjenjuje da je Agencija pravilno i zakonito primijenila citiranu odredbu članka 263. stavak 1. Zakona o tržištu kapitala.
Vezano uz prigovor tužitelja kojim osporava