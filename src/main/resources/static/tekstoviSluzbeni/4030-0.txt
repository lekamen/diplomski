52 06.06.2016 Pravilnik o izmjenama i dopunama Pravilnika o postupanju prema strancima
MINISTARSTVO UNUTARNJIH POSLOVA
1379
Na temelju članka 232. stavka 1. podstavka 1., 2., 5., 6., 11., 19., 20., 21., 22., 24. i 25. i stavka 2. točke 1. Zakona o strancima (»Narodne novine« br. 130/11 i 74/13) ministar unutarnjih poslova donosi
PRAVILNIK
O IZMJENAMA I DOPUNAMA PRAVILNIKA O POSTUPANJU PREMA STRANCIMA
Članak 1.
U Pravilniku o postupanju prema strancima (»Narodne novine«, br. 14/13, 26/13, 86/13, 126/14 i 95/15) u članku 12. iza stavka 5. dodaje se stavak 6. koji glasi:
»(6) Boravak stranca koji je profesionalni vozač teretnog vozila ili putničkog autobusa, a koji u Republiku Hrvatsku ulazi isključivo u svrhu obavljanja profesionalne djelatnosti, ne uračunava se u vrijeme kratkotrajnog boravka.«.
Članak 2.
U članku 20. iza stavka 4. dodaje se stavak 5. koji glasi:
»(5) Uhićenje stranca koji nezakonito boravi u Republici Hrvatskoj neće se izvršiti u prostorijama i prostorima zdravstvenih, vjerskih i školskih institucija i u njihovoj blizini.«.
Članak 3.
U članku 21. iza stavka 6. dodaju se stavci 7. i 8. koji glase:
»(7) Rješenje o protjerivanju iz članka 105. stavka 2. Zakona o strancima donijet će se ako bi provođenje prekršajnog postupka ili izvršenje prekršajne sankcije odgodilo povratak ili radi poticanja dragovoljnog povratka.
(8) Ako se tijekom izlazne granične kontrole utvrdi da je stranac boravio u Republici Hrvatskoj duže od zakonom propisanog roka, ali ne duže od 15 dana, rješenje o protjerivanju ne mora se donijeti ako se individualnom procjenom utvrdi da bi protjerivanje bilo nesvrsishodno.«.
Članak 4.
U članku 26. iza stavka 2. dodaju se stavci 3. i 4. koji glase:
»(3) Prilikom saslušanja u postupku donošenja rješenja o protjerivanju stranca će se usmeno obavijestiti o uvjetima za ukidanje i skraćivanje zabrane ulaska i boravka te će se o tome sačiniti službena zabilješka.
(4) Tijelo koje je donijelo rješenje o protjerivanju će nakon isteka roka od tri godine od ukidanja zabrane ulaska i boravka po službenoj dužnosti utvrditi postoje li razlozi za ukidanje i skraćivanje zabrane ulaska i boravka.«.
Članak 5.
Iza članka 28. dodaju se naslovi i članci 28.a i 28.b koji glase:
»Prevođenje na strani jezik
Članak 28.a
(1) Sa strancem u postupku povratka koji ne razumije hrvatski jezik može se sporazumijevati i pomoću tehničkih pomagala, ako u Republici Hrvatskoj nema prevoditelja na strani jezik koji stranac razumije i ako se može zaključiti da je stranac dao pristanak na takav način sporazumijevanja.
(2) U smislu članka 113. stavka 2. Zakona o strancima, strancu će se usmeno prevesti osnovni dijelovi rješenja o povratku i drugih rješenja u vezi povratka, i o tome će se sastaviti službena zabilješka.
Zastupanje
Članak 28.b
Ako u postupku donošenja rješenja o povratku i drugih rješenja u vezi povratka, stranac koji je uhićen izjavi da želi odrediti opunomoćenika za zastupanje, strancu će se omogućiti jedan besplatni telefonski poziv i zastat će se sa saslušanjem do dolaska opunomoćenika, osim ako iz okolnosti proizlazi da se postupak neće moći završiti u rokovima za zadržavanje iz članka 123. stavak 1. i 2. Zakona o strancima.«.
Članak 6.
Iza članka 28. dodaje se članak 29. koji glasi:
»Članak 29.
(1) Mjere za osiguranje povratka poduzet će se odmah po saznanju za stranca koji nezakonito boravi.
(2) Ako se stranac koji nezakonito boravi nalazi u zatvorskoj ustanovi, mjere za osiguranje povratka poduzet će se na vrijeme kako bi se povratak mogao izvršiti odmah nakon puštanja stranca na slobodu.«.
Članak 7.
Članak 30. mijenja se i glasi:
»(1) Strancu iz članka 112. stavka 2. točke 1., 2. i 3. Zakona o strancima neće se donijeti rješenje o povratku ako se individualnom procjenom utvrdi da postoji opasnost da će stranac izbjegavati izvršenje obveze napuštanja EGP-a i Republike Hrvatske.
(2) Strancu iz članka 112. stavka 2. točke 4., 5. i 6. Zakona o strancima neće se donijeti rješenje o povratku.
(3) Rješenje o povratku neće se