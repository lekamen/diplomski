2 05.01.2016 Presuda Visokoga upravnog suda Republike Hrvatske broj: UsII-56/14-9 od 26. studenoga 2016.
VISOKI UPRAVNI SUD REPUBLIKE HRVATSKE
17
PRESUDA
Visoki upravni sud Republike Hrvatske u vijeću sastavljenom od sudaca toga suda Lidije Vukičević, predsjednice vijeća, Mirjane Čačić i mr. sc. Inge Vezmar Barlek, članica vijeća, te Branke Stipandžije, zapisničarke, u upravnom sporu tužitelja OT-Optima Telekom d.d. Bani 75/a, Zagreb, kojeg zastupa Iva Dragić, dipl. iur., temeljem punomoći, protiv odluke tuženika Hrvatske agencije za poštu i elektroničke komunikacije (sada: Hrvatske regulatorne agencija za mrežne djelatnosti), Zagreb, Roberta Frangeša Mihanovića 9, koju zastupa Domagoj Maričić, radi rješavanja spora u svezi utvrđivanja prava na naplatu dodatnih usluga međupovezivanja, 26. studenoga 2015.,
presudio je
I. Tužbeni zahtjev se usvaja.
II. Poništava se rješenje Hrvatske agencije za poštu i elektroničke komunikacije, klasa: UP/I-344-08/14-03/02, urbroj: 376-04-14-13 od 25. travnja 2014.
III. Ova presuda će se objaviti u »Narodnim novinama«.
Obrazloženje
Osporenom odlukom je točkom I. izreke rješenja djelomično usvojen zahtjev tužitelja i naloženo Hrvatskom Telekomu d.d. Zagreb, Roberta Frangeša Mihanovića 9, sklapanje dopune ugovora o međusobnom povezivanju kojim će se Hrvatski Telekom d.d. obvezati na plaćanje naknade za uslugu kolokacije opreme za međupovezivanje koju mu Optima Telekom d.d. pruža, primjenjujući po načelu reciprociteta istu cijenu koju Optima Telekom d.d. plaća Hrvatskom Telekomu d.d. za istu uslugu na razini gradova i županija, dok je točkom II. u preostalom dijelu zahtjev Optime Telekom d.d. odbijen.
Tužitelj osporava i točku II. osporenog rješenja kojim je u preostalom dijelu zahtjev odbijen, a proizlazi da su osim usluge kolokacije opreme za međupovezivanje sporne i dodatne usluge zakupa prostora u digitalnom distribucijskom razdjeljniku OT-a ili zakupa prostora za smještaj vlastitog digitalnog distribucijskog razdjeljnika (920,00 kn mjesečno), te jednokratna naknada za uključenje prostora za smještaj ormara (3.750,00 kn bez PDV-a) u kojem dijelu je zahtjev tužitelja odbijen.
Tužitelj u tužbi navodi da je pobijanim rješenjem djelomično usvojen zahtjev na način da je Hrvatskom Telekomu d.d. (dalje u tekstu: HT) naloženo sklapanje dopune ugovora o međusobnom povezivanju kojim će se obvezati na plaćanje naknade za uslugu kolokacije opreme za međupovezivanje koju mu tužitelj pruža, primjenjujući prema načelu reciprociteta istu cijenu koju tužitelj plaća HT-u za istu uslugu na razini gradova i županija, dok je u preostalom dijelu zahtjev odbijen. U odnosu preostale dvije usluge koje je tuženik odredio kao predmet spora zahtjev je odbijen iz razloga, što je između stranaka sporno postojanje osnove za naplatu tih usluga kao i visina navedenih naknada, a tužitelj nije dostavio dokaze da usluge i njihova cijena ne predstavljaju dodatni trošak.
Navodi da je postupak pred tuženikom, povodom kojeg je doneseno pobijano rješenje, pokrenuo iz razloga što je HT odbijao zaključiti dopunu ugovora sukladno prethodno zakonito donesenoj i javno objavljenoj minimalnoj ponudi tužitelja. Pojašnjava da je izmjenom regulatornog okvira 2013. godine donošenjem odluke tuženika od 28. svibnja 2013. (klasa: UP/I-344-01/12-03/07, urbroj: 376-11-13-14), u postupku Analize tržišta završavanja (terminacije) poziva u vlastitu mrežu koja se pruža na fiksnoj lokaciji (dalje u tekstu: Analiza tržišta) čiji pripadajući dio čini dokument Analize tržišta, a prema komentaru tužitelja iznesenom na javnoj raspravi koja je prethodila donošenju citirane odluke, kroz regulatornu obvezu transparentnosti tuženik upravo dao tužitelju kao i ostalim alternativnim operatorima pravo odnosno mogućnost da svoju minimalnu ponudu dopuni s dijelom u kojem će definirati uvjete, rokove i cijene korištenje zajedničkog prostora tužitelja (usluga kolokacije). Tužitelj opreza radi citira dokument Analize tržišta (str. 62) koji dio se odnosi na obvezu objave