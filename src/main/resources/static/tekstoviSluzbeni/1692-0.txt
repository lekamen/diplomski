86 04.08.2015 Pravilnik o izmjenama i dopunama Pravilnika o obavljanju inspekcijskog nadzora sigurnosti plovidbe
MINISTARSTVO POMORSTVA, PROMETA I INFRASTRUKTURE
1693
Na temelju članka 1021. stavka 3. alineje 10. Pomorskog zakonika (»Narodne novine« br. 181/2004, 76/2007, 146/2008, 61/2011, 56/2013 i 26/2015) i članka 56. stavka 1. alineje 2. Zakona o sigurnosnoj zaštiti pomorskih brodova i luka (»Narodne novine« br. 124/09 i 59/12) ministar pomorstva, prometa i infrastrukture donosi
PRAVILNIK
O IZMJENAMA I DOPUNAMA PRAVILNIKA O OBAVLJANJU INSPEKCIJSKOG NADZORA SIGURNOSTI PLOVIDBE
Članak 1.
U Pravilniku o obavljanju inspekcijskog nadzora sigurnosti plovidbe (»Narodne novine«, br. 39/11, 112/14 i 33/15) članak 4. mijenja se i glasi:
»Članak 4.
Inspektor sigurnosti plovidbe je:
– viši inspektor specijalist (PSC inspektor)
– viši kontrolor službe kontrole sigurnosti plovidbe stranih brodova (viši PSC inspektor)
– viši kontrolor službe kontrole sigurnosti plovidbe stranih brodova (hidro-građevinski inspektor)
– kontrolor službe kontrole ispravnosti stranih brodova (PSC inspektor)
– kontrolor službe kontrole ispravnosti stranih brodova (inspektor pomorskog dobra)
– viši inspektor sigurnosti plovidbe
– inspektor sigurnosti plovidbe
– kontrolor obilježavanja plovnih putova u pomorskoj i unutarnjoj plovidbi (PSC inspektor).«
Članak 2.
U članku 5. stavku 1. riječi: »inspektora sigurnosti plovidbe« zamjenjuju se riječima: »obavljanje pojedinih inspekcijskih poslova«.
U stavku 2. riječi: »ima jednu godinu radnog iskustva u poslovima tehničkog nadzora i statutarne certifikacije u skladu s međunarodnim konvencijama, te:« brišu se
U stavku 3. iza riječi »u službi« riječi: »na brodu u svojstvu časnika u službi palube ili stroja.« zamjenjuju se riječima: »u pomorstvu, što uključuje i period proveden na brodu koji mora biti u trajanju od najmanje dvije godine u svojstvu časnika palube, časnika stroja ili nekog drugog časničkog zvanja iste ili više razine.«
Iza stavka 4. dodaje se stavak 5. koji glasi:
»(5) Inspektor sigurnosti plovidbe iz stavka 2. ovoga članka može biti imenovan za inspektora ako ima najmanje jednu godinu radnog iskustva na poslovima tehničkog nadzora i statutarne certifikacije u skladu s međunarodnim konvencijama ili ako je uspješno svladao program osposobljavanja za nadzor stranih brodova u trajanju od jedne godine.«
Članak 3.
Članak 6. mijenja se i glasi:
»Članak 6.
(1) Posebni uvjeti koje mora ispunjavati inspektor sigurnosti plovidbe iz članka 4. ovog Pravilnika:
1. Viši inspektor – specijalist (PSC inspektor):
– završen diplomski sveučilišni studij ili specijalistički diplomski stručni studij pomorske ili brodograđevne struke
– svjedodžba o osposobljenosti/diploma prema odredbi članka 5., stavak 2., alineje a), b) ili c) ovog Pravilnika
– radno iskustvo za pomorsku struku: 4 godine iskustva u službi u pomorstvu prema odredbi članka 5. stavka 3. ovog Pravilnika
– 1 godina radnog staža u zvanju višeg kontrolora službe kontrole sigurnosti plovidbe stranih brodova (PSC inspektora)
– pasivno razumijevanje engleskog jezika
– poznavanje računalnog programa za pisanje i oblikovanje tekstualnih dokumenata
– položen državni stručni ispit
– ovlaštenje za nadzor stranih brodova sukladno člancima 8.a i 8.b ovog Pravilnika.
2. Viši kontrolor službe kontrole sigurnosti plovidbe stranih brodova (viši PSC inspektor):
– završen diplomski sveučilišni studij ili specijalistički diplomski stručni studij pomorske ili brodograđevne struke
– svjedodžba o osposobljenosti/diploma prema odredbi članka 5., stavak 2., alineje a), b) ili c) ovog Pravilnika
– radno iskustvo za pomorsku struku: 4 godine iskustva u službi u pomorstvu prema odredbi članka 5. stavka 3. ovog Pravilnika
– pasivno razumijevanje engleskog jezika
– poznavanje računalnog programa za pisanje i oblikovanje tekstualnih dokumenata
– položen državni stručni ispit
– ovlaštenje za nadzor stranih brodova sukladno člancima 8.a i 8.b ovog Pravilnika.
3. Viši kontrolor službe kontrole