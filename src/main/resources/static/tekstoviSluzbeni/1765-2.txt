 ukoliko se izlaganje ne može drugačije izbjeći, pojedinačne mjere zaštite radnika,
8) higijenske mjere, posebice redovno čišćenje podova, zidova i drugih površina,
9) obavještavanje radnika, odnosno njihovo osposobljavanje te upoznavanje s procedurama,
10) označavanje opasnih zona uz uporabu odgovarajućih znakova upozorenja i opasnosti, uključujući i oznake »Zabranjeno pušenje« i »Zabranjeno držanje odnosno konzumiranje hrane i pića«, u zonama u kojima radnici mogu ili bi mogli doći u doticaj s karcinogenom i/ili mutagenom,
11) izrada planova djelovanja u slučajevima nužde koji mogu nastati pri neuobičajeno visokoj izloženosti,
12) utvrđivanje načina sigurnog skladištenja, rukovanja i transporta, posebice uporabom zabrtvljenih te jasno i vidljivo označenih spremnika,
13) utvrđivanje načina sigurnog sakupljanja, skladištenja i odlaganja otpadaka od strane radnika, uključujući i uporabu zabrtvljenih te jasno i vidljivo označenih spremnika.
Članak 7.
(1) Ako tehničkim rješenjima iz članka 6. ovoga Pravilnika nije moguće spriječiti oslobađanje karcinogena i/ili mutagena u radni okoliš, poslodavac mora radne postupke s karcinogenima i/ili mutagenima prostorno i na siguran način odvojiti od ostalih radnih postupaka.
(2) Odsisani zrak se smije ponovno dovesti u radni okoliš samo ako je prethodno očišćen od svih karcinogena i/ili mutagena.
(3) Odsisani zrak koji sadrži karcinogene 1. skupine, navedene u Prilogu III ovoga Pravilnika, ne smije se ponovno dovoditi u radni okoliš.
(4) Poslodavac mora osigurati nadzor djelotvornosti odsisnih sustava, kojeg mora obavljati u rokovima koje je odredio proizvođač odsisnih sustava odnosno koji su određeni glavnim projektom građevine u kojoj se nalazi radni prostor, ali ne duljima od dvanaest mjeseci.
(5) Ispuštanje odsisanog zraka u okoliš potrebno je obavljati u skladu s propisima koji uređuju zaštitu okoliša.
Članak 8.
(1) Poslodavac mora osigurati takvu konstrukciju reakcijskih posuda, koja ne zahtijeva često čišćenje unutrašnjosti.
(2) Uređaj za čišćenje mora se pomoću tehničke opreme moći uložiti u posudu na način da je moguće čišćenje uz zatvoren ulazni otvor.
(3) Poslodavac mora osigurati da se radni prostori u kojima se pri radu koriste karcinogeni i/ili mutageni redovito čiste. Metenje i provjetravanje u takvim prostorima je zabranjeno.
Obavještavanje nadležnih tijela
Članak 9.
(1) Poslodavac mora u 30 dana prije početka proizvodnje i korištenja karcinogena i/ili mutagena o tome pisanim putem obavijestiti središnje tijelo državne uprave nadležno za poslove inspekcije i Hrvatski zavod za zaštitu zdravlja i sigurnost na radu.
(2) Poslodavac koji nije ispunio obvezu iz stavka 1. ovoga članka, dužan je isto učiniti u roku od 15 dana od dana stupanja na snagu ovoga Pravilnika.
(3) Poslodavac mora u obavijesti iz stavka 1. ovoga članka navesti podatke o:
1) djelatnosti i postupcima koje obavlja, uključujući i razloge za upotrebu karcinogena i/ili mutagena,
2) identifikaciji karcinogena i/ili mutagena,
3) količinama proizvedenih ili korištenih tvari ili smjesa koje sadrže karcinogene ili mutagene,
4) broju i imenima radnika izloženih karcinogenima i/ili mutagenima,
5) poduzetim preventivnim tehničkim i zdravstvenim mjerama,
6) vrsti osobne zaštitne opreme koja se koristi,
7) prirodi, stupnju i trajanju izloženosti,
8) slučajevima zamjene tvari.
(4) Obveza iz stavka 1. ovoga članka ne odnosi se na laboratorije u kojima se karcinogeni i/ili mutageni koriste samo povremeno i u minimalnim količinama.
(5) Poslodavac je obvezan, ukoliko dođe do promjena u odnosu na dostavljenu obavijest iz stavka 2. ovoga članka, o istome pisanim putem obavijestiti nadležno tijelo prema uputi iz stavka 3. ovoga članka.
Nepredviđeno izlaganje
Članak 10.
(1) Ukoliko pri radu dođe do opasne situacije ili nezgode koja može uzrokovati nepredviđenu izloženost radnika karcinogenima i/ili mutagenima, poslodavac mora o tome odmah obavijestiti radnike.
(2) U okolnostima iz stavka 1. ovoga članka, a sve dok se ponovno ne