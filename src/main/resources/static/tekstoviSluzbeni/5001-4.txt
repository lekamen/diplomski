 lokalne samouprave donosi odluku o načinu pružanja javnih usluga koja sadrži između ostalog, i kriterij obračuna količine otpada. Odredbom članka 33. stavka 2. ovog Zakona propisano je da je davatelj usluge dužan korisniku usluge obračunavati cijenu javne usluge razmjerno količini predanog otpada u obračunskom razdoblju, pri čemu je kriterij količine otpada u obračunskom razdoblju masa predanog otpada ili volumen spremnika otpada i broj pražnjenja spremnika sukladno odluci iz članka 30. stavka 7. istog Zakona.
Budući da zakon kao kriterij količine otpada u obračunskom razdoblju propisuje masu predanog otpada ili volumen spremnika otpada i broj pražnjenja spremnika otpada sud je ukinuo odredbu članka 5. stavka 3. kao i odredbu članka 14. stavka 1. i 5. osporene odluke u dijelu u kojem ove odredbe ne propisuju naplaćivanje usluge u skladu sa stvarnim volumenom otpada kojeg je davatelj usluge preuzeo, već temeljem volumena zaduženog spremnika neovisno o tome je li spremnik pun ili prazan, dakle, neovisno o tome je li usluga izvršena, što je protivno temeljnom načelu Zakona o održivom gospodarenju otpadom, odnosno načelu »onečišćivač plaća«.
Također valja napomenuti da je prema odredbi članka 33. stavaka 1. i 4. ovog Zakona, davatelj usluge dužan obračunati cijenu javne usluge na način kojim se osigurava primjena načela »onečišćivač plaća«, ekonomski održivo poslovanje te sigurnost, redovitost i kvaliteta pružanja te usluge sukladno odredbama tog Zakona i Uredbe iz članka 29. stavka 10. istog Zakona i odluke iz članka 30. stavka 7. Zakona.
Prema odredbi članka 29. stavka 10. Zakona način gospodarenja komunalnim otpadom u vezi obveza propisanih člankom 28. i 29., granična količina miješanog komunalnog otpada za određena razdoblja i način obračuna poticajne naknade za smanjenje količine miješanog komunalnog otpada propisuje Vlada uredbom. Vlada nije donijela navedenu Uredbu u roku od 12 mjeseci od dana stupanja na snagu Zakona o održivom gospodarenju otpadom kako to propisuje odredba članka 182. stavka 1. istog Zakona. Prema odredbi članka 183. stavka 1. podstavka 1. ovog Zakona, do njezina stupanja na snagu primjenjuje se Uredba o kategorijama, vrstama i klasifikaciji otpada s katalogom otpada i Listom opasnog otpada (»Narodne novine«, broj 50/05. i 39/09.). Sud primjećuje da je temeljem odredbe članka 12. stavka 6. Zakona o održivom gospodarenju otpadom ministar zaštite okoliša i prirode donio Pravilnik o katalogu otpada koji je odredbom članka 6. propisao da njegovim stupanjem na snagu prestaje važiti Uredba o kategorijama, vrstama i klasifikaciji otpada s katalogom otpada i listom opasnog otpada (»Narodne novine«, broj 50/05. i 39/09.).
Također, odredba članka 24. Odluke, propisuje obvezu plaćanja usluge koja nije pružena jer u neuseljenim stambenim i poslovnim prostorima ne nastaje niti može nastati miješani komunalni otpad na koji se odnosi plaćanje pružanja ove usluge.
Budući da Zakon naprijed navedenim odredbama osigurava primjenu načela »onečišćivač plaća«, pri čemu ne propisuje mogućnost naplate usluge koja stvarno nije pružena, a troškove tzv. »hladnog pogona« koji se odnose na troškove nabave i održavanja opreme za prikupljanje otpada, troškove prijevoza otpada, troškove obrade otpade i druge troškove propisane uredbom iz članka 29. stavka 10. tog Zakona, davatelj usluge je dužan uračunati u cijenu javne usluge, sud je ukinuo odredbe općeg akta kojima je bilo omogućeno naplaćivanje usluge mimo načela »onečišćivač plaća«.
Prema odredbi članka 14. stavka 2. osporene Odluke, korisnici skupine 1. a to su prema odredbi članka 10. iste Odluke korisnici iz kategorije kućanstva te kategorije ostali korisnici (svi korisnici koji nisu u kategoriji kućanstva) koji odlažu miješani komunalni otpad u zajedničke posude i spremnike za miješani komunalni otpad, ugovor sklapaju preko predstavnika stanara. Navedena odredba nije u suglasju s odredbom članka 30. stavka 5. Zakona o održivom gospodarenju otpadom, a protivno navodima