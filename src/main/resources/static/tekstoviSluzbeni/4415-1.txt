 suvlasničkim dijelom cijele nekretnine čest. zgr. 331, sve za kupoprodajnu cijenu od 220.000,00 eura;
– da je trgovačko društvo Pronto servis d.o.o., zastupano po direktoru Damiru Dobroslaviću iz Dubrovnika, Janjinska 14, s Damirom Dobroslavićem iz Dubrovnika, Janjinska 14 i podnositeljicom, Janjinska 14, zaključilo Ugovor kojim je utvrđeno da Damir Dobroslavić ima prema Pronto servisu d.o.o. potraživanje u iznosu od 650.000,00 kuna, na temelju dva ugovora o kratkoročnim pozajmicama od 6. studenoga 2007., a da su Damir Dobroslavić i podnositeljica bračni drugovi, te da udio u bračnoj stečevini podnositeljice iznosi najmanje 403.000,00 kuna, koji ona potražuje od ugovaratelja Damira Dobroslavića;
– da je Pronto servis d.o.o. radi povrata dijela duga Damiru Dobroslaviću, te radi isplate udjela u bračnoj stečevini podnositeljici od strane supruga Damira Dobroslavića u iznosu od 403.000,00 kuna (kako su ugovorne strane suglasno utvrdile), prenio u vlasništvo stan u Dubrovniku, Srednji Kono 9, površine 17 m2, na podnositeljicu;
– da poslovnom dokumentacijom Pronto servis d.o.o. nije dokazana vjerodostojnost pozajmice društvu od strane Damira Dobroslavića u ukupnom iznosu od 650.000,00 kuna, budući da se u poslovnoj dokumentaciji društva ne nalaze dva ugovora o kratkoročnim pozajmicama od 6. studenoga 2007.;
– da nema nikakve dokumentacije iz koje bi se utvrdilo da podnositeljica od Damira Dobroslavića potražuje iznos od 403.000,00 kuna.
Slijedom navedenog, na temelju članka 26.d Općeg poreznog zakona (»Narodne novine« broj 147/08., 18/11. i 78/12.; u daljnjem tekstu: OPZ:147/08-78/12), utvrđena je podnositeljičina odgovornost za utvrđeni porezni dug društva.
Drugostupanjskim rješenjem odbijena je podnositeljičina žalba te je potvrđeno prvostupanjsko rješenje.
7. Upravni sud u Splitu je osporenom presudom odbio tužbu podnositeljice navodeći za to sljedeće razloge:
»Predmet ovog upravnog spora je utvrđivanje porezne obveze tužiteljici kao poreznom jamcu sukladno članku 26.d Općeg poreznog zakona (»Narodne novine«, broj 147/08, 18/11 i 78/12; dalje OPZ-a), odnosno u konkretnom slučaju ispitivanje jesu li zakonita rješenja tuženika kojima je tužiteljici kao poreznom jamcu utvrđena porezna obveza u iznosu od 403.000.00 kuna.
Na temelju razmatranja svih činjeničnih i pravnih pitanja sud je ocijenio da tužbeni zahtjev nije osnovan.
Člankom 26.a stavak 2. OPZ-a propisano je da radnjama kojima se oštećuje porezno tijelo kao vjerovnik u porezno-dužničkom odnosu se osobito smatraju: preusmjeravanje novčanih tokova na druge pravne ili fizičke osobe radi izbjegavanja plaćanja poreznih obveza, korištenje društva radi postizanja ciljeva koje ne bi sam mogao postići, a koji su zabranjeni, umanjenje ili otuđenje imovine društva ako je isto za posljedicu imalo nemogućnost plaćanja obveza iz porezno-dužničkog odnosa.
Člankom 26.a stavak 4. OPZ-a je propisano da za podmirenje obveza društva, ali najviše do ostvarene koristi, supsidijarno odgovaraju i povezane osobe u čiju korist je poduzeto raspolaganje na štetu društva, što za posljedicu ima neispunjenje obveze iz porezno-dužničkog odnosa.
(...)
Iz odredbe članka 26.d OPZ-a proizlazi da osobe iz članka 26.a, 26.b i 26.c, te osobe iz članka 40.a, 40.b i 41. ovog Zakona čija odgovornost je utvrđena rješenjem iz članka 158.f stavak 6. ovog Zakona, za nemogućnost plaćanja obveze iz porezno-dužničkog odnosa odgovaraju kao porezni jamci.
Nadalje iz spisa upravnog tijela nespornim proizlazi: da je porezno tijelo nad trgovačkim društvom Pronto servis d.o.o. neuspješno provelo ovršni postupak radi naplate poreza na dodanu vrijednost; da je Damir Dobroslavić osnivač i direktor tvrtke Pronto servis d.o.o., u tom svojstvu, označeni stan koji je predstavljao imovinu društva prenio u vlasništvo Dinke Lovrić Dobroslavić, svoje supruge, iako je morao znati da će ista za posljedicu imati nemogućnost naplate obveza iz porezno-dužničkog odnosa, što je protivno članku 26.b stavak 4. OPZ-a.
Prema članku 158.a stavak 1. 