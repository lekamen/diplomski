 komunikacijskoj mreži na fiksnoj lokaciji za privatne i poslovne korisnike. Regulatorna obveza pristupa je utvrđena nakon provedene analize mjerodavnih tržišta kao dokumenta u kojem su određene regulatorne i obveze i definiran njihov sadržaj. Navedenom obvezom propisani su rokovi i uvjeti realizacije veleprodajnih usluga te zabranjeno svako postupanje koje bi moglo uskraćivati, odugovlačiti, otežavati ili neopravdano uvjetovati drugim operatorima realizaciju svojih veleprodajnih usluga. Zakašnjenje povlači za sobom obvezu plaćanja naknada u iznosima i pod uvjetima koje je HAKOM propisao. Stoga spor o naknadama koje su sadržane u standardnim ponudama HT-a je neposredno vezan uz ZEK jer naknade proizlaze iz samog Zakona što otklanja tužiteljev prigovor nenadležnosti. Slijedom toga ni sudske odluke na koje se tužitelj poziva nisu mjerodavne kako to osnovano i navodi tuženik.
Što se tiče prigovora tužitelja da izreka rješenja nije određena u smislu članka 98. stavka 3. ZUP-a, valja istaknuti da se radi o posebnom upravnom području koje s obzirom na svoju složenost traži povezivanje s odgovarajućim člancima konkretne standardne ponude tužitelja. Stoga Sud ocjenjuje da je izreka odrediva jer su u njoj postavljeni odgovarajući parametri osnovom kojih se obveza može bez teškoća utvrditi.
U odnosu na dio kojim se osporava opravdanost naknada za kašnjenje u otklanjanju kvarova/smetnji za uslugu izdvojenog pristupa lokalnoj petlji, Sud upućuje na obrazloženje osporenog rješenja kao detaljno i razložno obrazloženo u pogledu izostanka aktivne suradnje tužitelja sa zainteresiranom osobom po tom pitanju, što je osnova za određivanje naknade.
Slijedom izloženog proizlazi da je osporeno rješenje valjano i detaljno obrazloženo te Sud nije našao osnovanim navode tužbe pa je istu odbio temeljem članka 57. stavka 1. ZUS-a.
Objava presude temelji se na odredbi članka 14. stavka 8. ZEK-a.
Broj: UsII-106/13-8
Zagrebu 3. lipnja 2015.
Predsjednica vijeća Blanša Turić, v. r.
