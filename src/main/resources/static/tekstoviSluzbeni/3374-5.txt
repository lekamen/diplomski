 Pravilnika i Pravilnika o registraciji primarnih proizvođača hrane za životinje (»Narodne novine«, br. 153/11.) provodi Agencija na temelju zaprimljenog urednog zahtjeva za brisanje poljoprivrednika koji posluje s hranom za životinje iz Priloga II. ovoga Pravilnika, (u daljnjem tekstu: zahtjev za brisanje).
(2) Za provedbu postupka brisanja iz stavka 1. ovoga članka poljoprivrednici su obvezni dostaviti u regionalni ured/podružnicu Agencije vlastoručno potpisan i ovjeren od nositelja/odgovorne osobe poljoprivrednika zahtjev za brisanje iz jednog ili više registara u slučaju prestanka obavljanja svih djelatnosti temeljem kojih su upisani u određeni Registar u roku od 30 dana od dana prestanka obavljanja djelatnosti.
(3) Poljoprivrednici za koje se na temelju rezultata inspekcijskog nadzora i službene kontrole utvrdi da ne ispunjavaju uvjete za upis u jedan ili više registara uspostavljenih temeljem odredbi ovoga Pravilnika i Pravilnika o registraciji primarnih proizvođača hrane za životinje (»Narodne novine«, br. 153/11.) brišu se po službenoj dužnosti iz odgovarajućeg Registra.
(4) Poljoprivrednici koji više ne ispunjavaju uvjete za upis u Upisnik poljoprivrednika brišu se po službenoj dužnosti iz svih registara uspostavljenih temeljem odredbi ovoga Pravilnika i Pravilnika o registraciji primarnih proizvođača hrane za životinje (»Narodne novine«, br. 153/11.).
Članak 12.
Obrasci zahtjeva iz članka 9. stavaka 1. i 2., članka 10. stavka 3. i članka 11. stavka 1. dostupni su na mrežnoj stranici Agencije na adresi: http://www.apprrr.hr/obrasci-229.aspx.
VI. REGISTRI
Članak 13.
(1) Registar primarnih proizvođača sadrži sljedeće podatke o poljoprivredniku:
– naziv poljoprivrednika,
– osobni identifikacijski broj (OIB) poljoprivrednika,
– ime i prezime nositelja/odgovorne osobe,
– adresa sjedišta poljoprivrednika (ulica, kućni broj, mjesto i poštanski broj, županija),
– osobni identifikacijski broj (OIB) nositelja/odgovorne osobe poljoprivrednika,
– matični identifikacijski broj poljoprivrednika (MIBPG),
– jedinstveni identifikacijski broj gospodarstva (JIBG),
– identifikacijska kartica gospodarstva (IKG),
– adresa gospodarstva (ulica, kućni broj, mjesto i poštanski broj, županija),
– jedna ili više djelatnosti iz članka 6. ovoga Pravilnika,
– podatke o načinu stavljanja na tržište poljoprivrednih proizvoda,
– zabilješka o obavljanju djelatnosti iz članka 8. ovoga Pravilnika u slučaju kada se na gospodarstvu obavlja jedna ili više djelatnosti iz tog članka i dodijeljeni broj ovlaštenja sukladno stavku 3. ovoga članka.
(2) Upisom u Registar iz stavka 1. ovoga članka primarnom proizvođaču se dodjeljuje identifikacijski broj koji je istovjetan s MIBPG-om iz Upisnika poljoprivrednika.
(3) Primarnom proizvođaču koji na gospodarstvu obavlja jednu ili više djelatnosti iz članka 8. ovoga Pravilnika i koji podliježu obvezi upisa u Registar ovlaštenih poljoprivrednika dodjeljuje se broj ovlaštenja koji se sastoji od sljedećih elemenata: MIBPG_JIBG_P_O_ redni broj u Registru primarnih proizvođača, pri čemu veliko tiskano slovo »P« označava skraćenicu za Registar primarnih proizvođača, a veliko tiskano slovo »O« je oznaka za ovlaštenje.
(4) Na temelju dodijeljenog broja ovlaštenja primarni proizvođač upisuje se i u Registar ovlaštenih poljoprivrednika.
Članak 14.
(1) Registar sušara sadrži sljedeće podatke o poljoprivredniku:
– naziv poljoprivrednika,
– osobni identifikacijski broj (OIB) poljoprivrednika,
– ime i prezime nositelja/odgovorne osobe,
– adresa sjedišta poljoprivrednika (ulica, kućni broj, mjesto i poštanski broj, županija),
– osobni identifikacijski broj (OIB) nositelja/odgovorne osobe poljoprivrednika,
– matični identifikacijski broj poljoprivrednika (MIBPG),
– jedinstveni identifikacijski broj gospodarstva (JIBG),
– identifikacijska kartica gospodarstva (IKG),
– adresa gospodarstva na kojem se nalazi sušara (ulica, kućni broj, mjesto i poštanski broj, županija) ili u slučaju pokretnih sušara adresa vlasnika sušare i njegov MIBPG,