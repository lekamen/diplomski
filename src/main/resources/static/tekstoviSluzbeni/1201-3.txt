 zahtjev za prijenos broja 051 811 288, kako to proizlazi iz navoda tužitelja iz tužbe te će naposljetku od zainteresirane osobe zatražiti očitovanje kada je realiziran zahtjev tužitelja za prijenos pretplatničkog ugovora sa obrta tužitelja na istog, kao fizičku osobu, za koji broj je navedeno realizirano. Također će zatražiti i očitovanje od VIPnet d.o.o vezano za zahtjev tužitelja od 29. prosinca 2012. za prijenos broja upućen navedenom trgovačkom društvu ukoliko je takav zahtjev tužitelj uz zahtjev za zasnivanje pretplatničkog odnosa od 29. prosinca 2012. uopće podnio, te će zatražiti dostavu preslike navedenih zahtjeva tužitelja za zasnivanje pretplatničkog odnosa i prijenosa broja i dopise ili rješenja kojim je navedeno trgovačko društvo VIPnet d.o.o. odbilo izvršiti prijenos broja tužitelju, kao i cjelokupnu dokumentaciju vezanu uz podneseni zahtjev tužitelja za prijenos broja, kojoj će priležati i očitovanje kojim se je Hrvatski Telekom d.d. očitovao VIPnet d.o.o. iz kojeg razloga ne smije dopustiti prijenos broja tužitelju, a potom će utvrditi je li se broj 051 811 288 kod zainteresirane osobe vodio na obrt tužitelja ili tužitelja kao fizičke osobe, za koji broj je tužitelj tražio od zainteresirane osobe prijenos pretplatničkog ugovora s obrta na sebe kao fizičku osobu, ako je to tužitelj tražio za broj 051811288 za koji je tužitelj VIPnet-u d.o.o. podnio zahtjev za prijenos broja, potrebno je utvrditi je li prvotno tužitelj podnio zahtjev za prijenos broja uz zahtjev za zasnivanje pretplatničkog odnosa VIPnet d.o.o. Zagreb ili je prvotno tužitelj podnio zainteresiranoj osobi zahtjev za prijenos pretplatničkog ugovora s obrta tužitelja na tužitelja kao fizičku osobu za gore navedeni broj, te će potom odlučiti o zahtjevu tužitelja dostavljenom tuženiku 9. svibnja 2013. i donijeti novu i zakonitu odluku.
Kako tužba nije odbačena niti je tužbeni zahtjev odbijen, za tužitelja nije nastala obveza plaćanja sudskih pristojbi sukladno članku 5. stavku 1. Zakona o sudskim pristojbama (»Narodne novine« broj 74/95, 57/96, 137/02, 26/03, 125/11, 112/12, 157/13).
Naposljetku, ukazuje se tužitelju da je odredbom članka 17. Zakona o izmjenama i dopunama Zakona o upravnim sporovima (»Narodne novine« broj 143/12) izmijenjen članak 79. Zakona o upravnim sporovima (»Narodne novine« broj 20/10) tako da sada glasi da u upravnim sporovima svaka stranka podmiruje svoje troškove, a da je navedeni Zakon stupio na snagu osmog dana od dana objave u »Narodnim novinama« datum objave 20. prosinca 2012., pa tužitelj nema pravo na nadoknadu troškova ovog upravnog spora sukladno navedenoj odredbi Zakona pa je odlučeno kao u točki II. izreke ove presude.
UPUTA O PRAVNOM LIJEKU
Protiv ove presude nije dopuštena žalba (čl. 66.a st.2. ZUS-a).
Broj: 3 UsI-164/14-17
Rijeka, 21. svibnja 2015.
Sutkinja Marija Renner Jakovljević, dipl. iur., v. r.
