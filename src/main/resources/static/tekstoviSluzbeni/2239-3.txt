 ugovorenih prekidivih kapaciteta za pojedinu vrstu izlaza iz transportnog sustava, na unutardnevnoj razini, za pojedinog korisnika (kWh/dan),
Kpr,un – koeficijent za prekidivi unutardnevni kapacitet.«.
Iza stavka 4. dodaje se stavak 5. koji glasi:
»(5) Iznos naknade za korištenje ugovorenog kapaciteta iz stavaka 3. i 4. ovoga članka uvećava se na temelju aukcijskih premija ostvarenih u postupcima aukcija.«.
Dosadašnji stavci 5. i 6. postaju stavci 6. i 7.
Članak 9.
U članku 38. stavak 3. mijenja se i glasi:
»(3) Jedinična naknada za dozvoljeno prekoračenje ugovorenog kapaciteta na pojedinom ulazu u ili izlazu iz transportnog sustava, za pojedinog korisnika, za pojedini plinski dan, izračunava se prema formuli:

gdje je:
Tpond – jedinična naknada za dozvoljeno prekoračenje ugovorenog kapaciteta (kn/kWh/dan),
Ti – iznos tarifne stavke za ugovoreni stalni kapacitet na godišnjoj razini za odgovarajući ulaz u ili izlaz iz transportnog sustava (kn/kWh/dan),
kapg – ugovoreni stalni i prekidivi kapacitet za pojedini ulaz u ili izlaz iz transportnog sustava, na godišnjoj razini, za pojedinog korisnika (kWh/dan),
kaptm – ugovoreni stalni i prekidivi kapacitet za pojedini ulaz u ili izlaz iz transportnog sustava, na tromjesečnoj razini, za pojedinog korisnika (kWh/dan),
D – ukupni broj plinskih dana u mjesecu,
KTM – koeficijent za tromjesečni kapacitet,
kapm – ugovoreni stalni i prekidivi kapacitet za pojedini ulaz u ili izlaz iz transportnog sustava, na mjesečnoj razini, za pojedinog korisnika (kWh/dan),
KM – koeficijent za mjesečni kapacitet,
kapd – ugovoreni stalni i prekidivi kapacitet za pojedini ulaz u ili izlaz iz transportnog sustava, na dnevnoj razini, za pojedinog korisnika (kWh/dan),
KD – koeficijent za dnevni kapacitet.«.
Članak 10.
Članak 39. mijenja se i glasi:
»(1) Operator je dužan obračunati naknadu za korištenje transportnog sustava i naknadu za prekoračenje za svakog pojedinog korisnika za svaki pojedini mjesec i za to ispostaviti korisniku jedinstveni račun.
(2) Obračun i račun iz stavka 1. ovoga članka operator dostavlja korisniku najkasnije do 15. dana u tekućem mjesecu, za prethodni mjesec.
(3) Za obračun iz stavka 1. ovoga članka, za korisnike koji su tijekom mjeseca prenijeli, odnosno stekli pravo korištenja kapaciteta transportnog sustava na sekundarnom tržištu, naknada za korištenje transportnog sustava za taj kapacitet dijeli se na prenositelja odnosno stjecatelja proporcionalno broju plinskih dana u kojima je svaki od njih koristio taj kapacitet u tom mjesecu.
(4) U slučaju da operator zbog izvođenja planiranih ili neplaniranih radova korisniku ne pruži uslugu transporta plina za ugovoreni stalni kapacitet na godišnjoj, tromjesečnoj i/ili mjesečnoj razini, a prekid pružanja usluge traje najmanje 24 uzastopna sata, naknada za korištenje transportnog sustava, koja se prema stavku 1. ovoga članka obračunava za tog korisnika, umanjuje se za iznos naknade za korištenje transportnog sustava koja bi se za razdoblje prekida pružanja usluge obračunala da je isti kapacitet transportnog sustava ugovoren na dnevnoj razini.
(5) U slučaju da operator zbog izvođenja planiranih ili neplaniranih radova korisniku ne pruži uslugu transporta plina za ugovoreni stalni kapacitet na dnevnoj razini, a prekid pružanja usluge traje najmanje jedan sat, za obračun i račun iz stavka 1. ovoga članka koristi se ugovoreni kapacitet transportnog sustava na dnevnoj razini umanjen proporcionalno broju sati prekida u tom plinskom danu.«.
Članak 11.
U članku 41. podstavak 4. mijenja se i glasi:
»– ispunjenu Tablicu 1. Tarifne stavke za transport plina, Tablicu 2. Planirani ugovoreni stalni kapaciteti transportnog sustava na godišnjoj razini, Tablicu 3. Planirani ugovoreni stalni kapaciteti transportnog sustava na tromjesečnoj razini, Tablicu 4. Planirani ugovoreni stalni kapaciteti transportnog sustava na mjesečnoj razini i Tablicu 5. Planirana količina plina na izlazima iz transportnog sustava iz Priloga 2. ove Metodologije,«.
Članak 12.