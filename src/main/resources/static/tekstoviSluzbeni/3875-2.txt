 komunikacijskih usluga, iz čega proizlazi da HAKOM nije ovlašten odlučivati o iznosu zakonske zatezne kamate. Slijedom navedenog, da je rješenje doneseno u okviru zakonske nadležnosti HAKOMA, radi čega je predložilo da sud odbije tužbeni zahtjev tužiteljice.
Podneskom od 18. travnja 2014., nakon što je zaprimila odgovor na tužbu, opunomoćenica tužitelja je ispravila te uredila podnesenu tužbu na način da je kao tužitelja pravilno označila Vjekoslava Raspovića iz Debeljaka, Debeljak 117 (list 18 spisa).
Rješenjem ovog suda poslovni broj 3UsI-2229/13-3 od 28. siječnja 2016. pozvana je zainteresirana osoba Hrvatski Telekom d.d. Zagreb, da sudjeluje u ovom sporu te mu je dostavljena tužba tužitelja, kao i odgovor na tužbu tuženika, na očitovanje a sve u skladu s odredbom članka 19. st. 3. ZUS-a.
Zainteresirana osoba ovom sudu nije dostavila odgovor na tužbu niti se uključila u predmetni upravni spor.
Na ročištu koje je pred ovim sudom održano 18. ožujka 2016. u odsutnosti uredno pozvane opunomoćenice tuženika, te uredno pozvane zainteresirane osobe, koji svoj izostanak nisu opravdali, opunomoćenica tuženika je ustrajala u navodima sadržanim u odgovoru na tužbu ističući kako je predmetni zahtjev tužitelja trebalo odbaciti još u upravnom postupku temeljem odredbe čl. 41. stavak 2. Zakona o općem upravnom postupku iz razloga što tuženik nije nadležan za odlučivanje o zakonskim zateznim kamatama i naplati opomene. Također je navela da je odredbom čl. 51. stavak 1. Zakona o elektroničkim komunikacijama propisano da tuženik odlučuje o sporovima između korisnika i operatera vezano za račune ispostavljene za pruženu javnu komunikacijsku uslugu, kakvoću usluge i povredu odredaba pretplatničkog ugovora za javnu komunikacijsku uslugu, a kako zakonska zatezna kamata i opomena ne predstavljaju javnu komunikacijsku uslugu, da tuženik za isto nije nadležan. Istovremeno je istakla da je mogućnost naplate opomene tada bila propisana Zakonom o zaštiti potrošača za koju primjenu da je nadležna inspekcija Ministarstva gospodarstva. Slijedom navedenog, da je primjenom odredbe čl. 57. Zakona o upravnim sporovima odluka tuženika zasnovana na Zakonu, ali iz drugih razloga od onih koji su navedeni u odluci, radi čega je predložila da sud odbaciti tužbeni zahtjev.
Sud je izveo dokaze pregledom i čitanjem isprava priloženih spisu, kao i dostavljenog spisa tuženog tijela te svih isprava koje su istome priložene te je zaključio raspravljanje u predmetnoj upravnoj stvari.
Na temelju razmatranja svih činjeničnih i pravnih pitanja, nakon provedenog postupka i održane usmene i javne rasprave, sud je utvrdio da tužbeni zahtjev tužitelja nije osnovan.
Predmet ovog upravnog spora je ocjena zakonitosti osporavanog rješenja tuženog tijela kojim je odbijen prigovor pretplatnika Vjekoslava Raspovića, ovdje tužitelja, izjavljen na iznos pisane opomene i obračuna zakonske zatezne kamate za mjesec prosinac 2011. koji je izdao operator javnih komunikacijskih usluga Hrvatski Telekom d.d. Zagreb, ovdje zainteresirana osoba.
Među strankama je nesporno da je zainteresirana osoba tužitelju izdala račun broj 5006006912-148-2 za 12/2011 na ukupan iznos od 162,79 kn, na kojem računu je, između ostalog, zaračunat trošak opomene u iznosu od 9,00 kn i iznos zateznih kamata u iznosu od 0,84 kn, sve s dospijećem plaćanja 20. siječnja 2012., a koje iznose opomene i zakonskih zateznih kamata tužitelj osporava predmetnom tužbom.
Odredbom članka 4. Zakona o izmjenama i dopunama Zakona o zaštiti potrošača (»Narodne novine«, broj 79/07, 125/07, 75/09, 79/09, 89/09 i 133/09, dalje ZID ZZP koji je stupio na snagu 21. srpnja 2012.) je propisano da je u članku 12. Zakona o zaštiti potrošača dodan novi stavak 5. koji propisuje da izdavanje opomene radi naplate dospjelih novčanih potraživanja nije dozvoljeno naplaćivati.
Člankom 17. ZID ZZP je propisano da je u članku 143. stavak 4. ZZP dodan novi podstavak 2. koji propisuje da će nadležni inspektor rješenjem narediti trgovcu vraćanje novčanog