300 bodova.
(6) Studenti koji će u akademskoj godini (za koju se raspisuje natječaj) u statusu redovitog studenta upisati prvi put prvu godinu diplomskoga sveučilišnog ili specijalističkoga diplomskog studija, ostvaruju bodove kao i studenti iz stavaka 2. i 3.. ovisno o propisanom trajanju prethodno završenoga studija.
(7) Studenti koji su završili preddiplomski studij s propisanim trajanjem od 3,5 godine i koji će u akademskoj godini (za koju se raspisuje natječaj) u statusu redovitog studenta upisati prvi put prvu godinu ili su u tekućoj akademskoj godini upisani u prvi semestar diplomskoga sveučilišnog ili specijalističkoga diplomskog studija, ostvaruju bodove kao i studenti iz stavka 3.
(8) Studenti koji su u tekućoj akademskoj godini u statusu redovitoga studenta u Republici Hrvatskoj upisani u prvu ili drugu godinu diplomskoga sveučilišnog studija i prvu ili drugu godinu specijalističkoga diplomskoga stručnog studija, ostvaruju bodove kao i studenti iz stavaka 3.-5. ovisno o broju godina studiranja na svim razinama studija uključujući i tekuću akademsku godinu.
(9) Studenti iz stavaka 1. do 8. koji ispunjavaju uvjete iz ovoga članka mogu ostvariti bodove samo po jednoj osnovi iz navedenih stavaka.
Broj bodova za osvajanje nagrada i za uspjeh u srednjoškolskom obrazovanju i na studiju
Članak 10.
(1) Studenti koji prvi put upisuju prvu godinu studija, a položili su državnu maturu »A« razine (svi predmeti) te postigli rezultat u rješavanju obveznih ispita državne mature u ukupnom postotku:
– od 80 do 90% – 200 bodova;
– više od 90% – 400 bodova.
(2) Studenti koji prvi put upisuju prvu godinu studija, a osvojili su neku od državnih nagrada na službenim natjecanjima iz područja koja su vezana uz nastavni program (jedno od prvih triju mjesta) tijekom srednjoškolskoga obrazovanja – 300 bodova.
(3) Studenti koji prvi put upisuju prvu godinu studija, a osvojili su neku od međunarodnih nagrada iz područja koja su vezana uz nastavni program (jedno od prvih triju mjesta) tijekom srednjoškolskog obrazovanja – 400 bodova.
(4) Studenti dobitnici rektorove nagrade (nisu uključene posebne rektorove nagrade) – 400 bodova.
(5) Studenti dobitnici dekanove nagrade – 200 bodova.
(6) Studenti koji ostvaruju bodove na temelju 4. i 5. st. ovoga članka mogu iskoristiti bodove za svaku nagradu samo jedanput tijekom studija.
Bodovi za studij deficitarnih studijskih programa
Članak 11.
Studenti koji studiraju na studijskim programima u znanstvenim područjima koja se vode kao deficitarna na nacionalnoj razini pri Hrvatskome zavodu za zapošljavanje odnosno nalaze se u prvih 10 na listi deficitarnih zanimanja Hrvatskoga zavoda za zapošljavanje – 200 bodova. Studenti na dvopredmetnim studijima mogu ostvariti najviše 200 bodova.
Bodovi na temelju socijalno-ekonomskoga statusa
Članak 12.
(1) Studentu kojem je jedan roditelj preminuo, nestao ili nepoznat – 600 bodova.
(2) Studenti koji imaju brata ili sestru predškolske dobi ili na redovitom školovanju (do završetka srednjega obrazovanja, odnosno do završetka propisanog trajanja sveučilišnoga preddiplomskog, integriranoga preddiplomskog i diplomskoga studija, diplomskoga studija te završetka propisanog trajanja kratkoga stručnog studija, preddiplomskoga stručnog studija i specijalističkoga stručnoga diplomskog studija) – 150 bodova za svakoga brata ili sestru, uz uvjet da žive u zajedničkom kućanstvu.
(3) Studenti koji imaju brata ili sestru koji će upisati srednju školu ili početi studirati u školskoj odnosno akademskoj godini za koju se raspisuje natječaj, bodove ostvaruju na temelju potvrde o upisu brata ili sestre u srednju školu ili na studijski program na visokom učilištu.
(4) Studenti razvedenih roditelja (uključujući i djecu iz izvanbračnih zajednica), a koji žive u zajedničkom kućanstvu samo s jednim roditeljem – 150 bodova.
(5) Studenti koji imaju brata ili sestru s teškoćama u razvoju zbog kojih nisu obuhvaćeni sustavom redovitog školovanja, uz uvjet da žive u zajedničkom kućanstvu – 200 bodova 