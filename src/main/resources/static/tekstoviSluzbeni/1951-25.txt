 vrsti i stupnju stručne spreme, načinu zasnivanja radnog odnosa i dr.).
Članak 139.
(1) Pružatelji usluga iz članka 124. ovog Pravilnika dužni su nadležnom centru za socijalnu skrb te jedinici lokalne i regionalne (područne) samouprave dostavljati polugodišnja izvješća (srpanj, siječanj) o svakom korisniku.
(2) Polugodišnje izvješće sadrži:
– osobno ime korisnika,
– datum, mjesto i država rođenja,
– nadležni centar za socijalnu skrb (naziv i adresa),
– klasa, urudžbeni broj i datum rješenja o smještaju,
– datum početka pružanja usluge,
– podatke o zdravstvenom, psihofizičkom i obrazovnom statusu korisnika,
– podatke o kontaktima s obitelji, ukoliko je ima,
– broj posjeta radnika centra za socijalnu skrb korisniku,
– zaključak, prijedlog i napomena pružatelja usluge.
Članak 140.
(1) Pružatelji usluga iz članka 124. ovog Pravilnika su dužni voditi i knjigu zapisnika:
– stručnog tima,
– vijeća korisnika,
– komisije za prijam i otpust korisnika,
– komisije za prehranu,
(2) U knjigu zapisnika potrebno je upisati datum, dnevni red, prisutne članove, kratku bilješku i zaključak.
III. ČUVANJE DOKUMENTACIJE
Članak 141.
Dosje korisnika kojemu se pruža socijalna usluga čuva se u mapi na način kojim se osigurava zaštita podataka od oštećenja ili uništenja.
Članak 142.
(1) Matična knjiga čuva se trajno, a ostale evidencije (kartoteka osobnih listova korisnika, knjiga evidencija odsutnosti korisnika, knjiga zapažanja, evidencija zaprimljenih zahtjeva za pružanje usluge i dr.) se čuvaju u skladu sa Zakonom o arhivskom gradivu i arhivima (»Narodne novine«, broj 105/97, 64/00, 65/09 i 125/11).
(2) Dokumentacija koju čine osobne (javne) isprave kao i medicinska dokumentacija vraća se korisniku nakon prestanka pružanja usluge ili pravnim sljednicima na njihov zahtjev i o tome se izdaje pisana potvrda koju potpisuju obje strane.
(3) Osobni list korisnika i ostala dokumentacija kao i kopija isprava i dokumentacije iz stavka 1. koju čini dosje korisnika, čuva se u skladu sa Zakonom o arhivskom gradivu i arhivama (»Narodne novine«, broj 105/97, 64/00, 65/09 i 125/11).
Članak 143.
Izvješća koja pružatelj usluga dostavlja ministarstvu, dužan je čuvati 5 godina.
Članak 144.
Danom stupanja na snagu ovoga Pravilnika prestaju važiti:
– Pravilnik o vođenju evidencije i dokumentacije domova socijalne skrbi te načinu i rokovima za dostavu izvješća o korisnicima, vrstama usluga i drugim pitanjima (»Narodne novine«, broj 47/02) i
– Pravilnik o vođenju evidencije i dokumentacije centara za pomoć i njegu, te načinu i rokovima za dotavu izvješća o korisnicima, vrstama usluga i drugim pitanjima (»Narodne novine« broj 26/98).
Članak 145.
Ovaj Pravilnik stupa na snagu dan nakon objave u »Narodnim novinama«.
Klasa: 011-02/15-04/11
Urbroj: 519-03-1-1/1-15-1
Zagreb, 14. rujna 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
