 koje je jednako ili jednako učinkovito kao vezivo koje veže azbestna vlakna u čvrsto vezanom azbestnom otpadu ili vezivom koje učinkovito sprječava oslobađanje azbestnih vlakana u okoliš slabo vezanog azbestnog otpada.
16. Proizvođač građevnog proizvoda je pravna ili fizička osoba – obrtnik koja na profesionalnoj osnovi razvija, proizvodi, prerađuje, obrađuje, prodaje, unosi ili uvozi, odnosno stavlja na tržište na području Republike Hrvatske građevni proizvod.
17. Sirovi azbest je proizvod dobiven primarnim drobljenjem azbestne rude.
18. Slabo vezani azbestni otpad je azbestni otpad specifične mase manje od 1.000 kg/m3 iz Priloga I. točke II. ovoga Pravilnika u kojem čestice azbesta nisu čvrsto vezane te takav materijal može prosječan čovjek drobiti šakom.
19. Spremnik je primarni spremnik definiran posebnim propisom koji uređuje gospodarenje otpadom.
20. Uporaba azbesta su aktivnosti koje uključuju rukovanje sirovim azbestom u količini većoj od 100 kg godišnje i koje uključuju:
– proizvodnju sirove azbestne rude, osim procesa koji su u izravnoj vezi s kopanjem rude, i/ili
– proizvodnju proizvoda koji sadrže azbest: azbestni cement ili proizvoda od azbestnog cementa, azbestnih frikcijskih proizvoda, azbestnih filtera, azbestnog tekstila, azbestnog papira i kartona, azbestne spojke, azbestnog ambalažnog materijala, azbestnog materijala za ojačanja, azbestne podne obloge, azbestna punila.
21. Uporabljeni proizvod je proizvod koji je korišten u skladu s uputom proizvođača tog proizvoda i čija svojstva omogućavaju daljnje korištenje tog proizvoda u skladu sa svrhom za koju je bio proizveden.
22. Uredba je Uredba o građevnom otpadu i otpadu koji sadrži azbest.
23. Zakon je Zakon o održivom gospodarenju otpadom.
(2) Pojmovi sadržani u tekstu ovog Pravilnika koji nisu definirani stavkom 1. ovoga članka imaju jednako značenje kao pojmovi sadržani u Zakonu.
(3) Izrazi koji se koriste u ovome propisu, a imaju rodno značenje odnose se jednako na muški i ženski rod.
DIO PRVI SUSTAV GOSPODARENJA GRAĐEVNIM OTPADOM
Cilj sustava gospodarenja građevnim otpadom
Članak 4.
Cilj sustava gospodarenja građevnim otpadom je do 1. siječnja 2020. godine putem nadležnih tijela osigurati pripremu za ponovnu uporabu, recikliranje i druge načine materijalne oporabe, uključujući postupke zatrpavanja i nasipavanja, u kojima se otpad koristi kao zamjena za druge materijale, neopasnog građevnog otpada, isključujući materijal iz prirode utvrđen ključnim brojem 17 05 04 – zemlja i kamenje koji nisu navedeni pod 17 05 03, u minimalnom udjelu od 70% mase otpada.
Način obveznog postupanja proizvođača građevnog proizvoda
Članak 5.
(1) Proizvođač građevnog proizvoda, koji na tržište područja Republike Hrvatske stavlja proizvod iste ili slične opće predviđene namjene propisane u Prilogu II. ovoga Pravilnika, dužan je u skladu sa Zakonom nenaplatno kupcu i/ili korisniku proizvoda osigurati:
– mogućnost povrata takvog uporabljenog proizvoda, što uključuje i višak materijala,
– mogućnost preuzimanja otpada koji nastaje od takvog proizvoda.
(2) Obvezu iz stavka 1. ovoga članka proizvođač građevnog proizvoda je dužan osigurati:
– na prodajnom mjestu, u količini do 5 kilograma otpada dnevno za kupca i/ili korisnika proizvoda koji je fizička osoba, osim fizičke osobe – obrtnika,
– na način određen odgovarajućim ugovorom za kupca proizvoda koji je pravna osoba ili fizička osoba – obrtnik.
(3) Proizvođač građevnog proizvoda iz stavka 1. ovoga članka dužan je, radi provedbe stavka 1. ovoga članka, na svojoj mrežnoj stranici i na vidljivom mjestu na ulazu u prodajni prostor ili na blagajni, istaknuti obavijest o načinu provedbe obveza iz stavka 1. ovoga članka te po potrebi usmeno obavijestiti kupca.
(4) Proizvođač građevnog proizvoda iz stavka 1. ovoga članka, koji prodaju obavlja putem kataloga, interneta odnosno drugog sličnog načina prodaje, obvezan je na svojim mrežnim stranicama obavijestiti kupca o lokaciji na kojoj je osigurao provedbu stavka 1. podstavka 1. ovoga