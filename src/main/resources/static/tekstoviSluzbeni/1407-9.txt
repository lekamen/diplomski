 drugostupanjski sud nalazi da je sud prvog stupnja proveo sve potrebne dokaze, koje je detaljno i valjano analizirao, te kritički i logično ocijenio, i to kako ponaosob, tako i u međusobnoj povezanosti, pa su zaključci do kojih je došao na takav način, u svemu ispravni. Jednako tako, prvostupanjski sud je u potpunosti utvrdio okolnosti važne za razjašnjavanje svih odlučnih aspekata događaja, zbog čega nije opravdan prigovor optuženika o nepotpuno utvrđenom činjeničnom stanju. Naime, s izvjesnošću je utvrđena dinamika odvijanja događaja, medicinskim vještačenjem ustanovljene su povrede koje je optuženik zadobio, kao i način na koji su nastale, ispravnost i karakteristike optuženikovog pištolja bile su predmet razmatranja balističkog vještačenja, a iz iskaza ošt. Jasmine Mišković Špernoga, svjedoka Lj. F., te njima sukladne obrane optuženika, kao i podataka o prekršajnoj i kaznenoj evidenciji optuženika, utvrđeni su i razvoj i karakter odnosa između optuženika i ošt. Jasmine Mišković Špernoga. Na isti način utvrđeni su svi bitni podaci iz ranijeg života optuženika, uključujući i sve odlučne medicinske podatke, koji su, suprotno tvrdnjama optuženika, vrlo detaljno i točno reproducirani u opsežnom psihijatrijskom nalazu i mišljenju, jednako kao i medicinski karton optuženika. Vještak psihijatar detaljno je konkretizirao razloge za postavljanje dijagnoza poremećaja ličnosti, pri čemu se vještakovo mišljenje o tzv. problemskom pijenju podudara s navodima samog optuženika koji negira konzumiranje alkohola posljednjih dvadesetak godina. Eventualne manje nepreciznosti u navođenju pojedinih podataka (kao što su datum kupoprodajnog ugovora kuće u Belišću) ni na koji način ne bi mogle utjecati na drugačiji zaključak o odlučnim činjenicama, pa se prigovori optuženika upućeni u tom pravcu ukazuju neopravdanima.
Nadalje, kraj materijalnih dokaza, odnosno tragova fiksiranih fotoelaboratom i zapisnikom o očevidu, kojima korespondiraju nalazi i mišljenja liječnika vještaka i balističkog vještaka, nema sumnje o broju i mjestu ispaljivanja hitaca, tj. da je optuženik ukupno ispalio devet hitaca iz pištolja, i to, kako stojeći ispred ulaznih vrata kuće ošt. Miloša Ognjenovića, tako i nakon ulaska u kuću. Pritom je utvrđeno da su neki od hitaca u žrtve ispaljeni iz neposredne blizine, što odgovara i navodima svjedoka ošt. Jasmine Mišković Špernoge, Lj. F. i P. T., te upućuje na nedvojben zaključak da je optuženik dobro vidio oštećenike, zbog čega su i svi ispaljeni hici završili u tijelima žrtava, a lokacije ozljeda su vitalni organi ili njihova neposredna blizina. Kraj takvog stanja stvari, doista nije moguće prihvatiti tvrdnju obrane o nasumičnom pucanju.«
25. Na žalbene prigovore podnositelja u odnosu na utvrđenje samoskrivljene smanjene ubrojivosti Vrhovni sud je odgovorio navodeći:
»Za postojanje samoskrivljene smanjene ubrojivosti nije potrebno, kako to pogrešno drži optuženik, da kaznena djela budu u svim detaljima obuhvaćena namjerom počinitelja, već je dostatno da ona to budu u glavnim crtama. Da je upravo to slučaj kod optuženika govore, kako je već izloženo, njegovo ranije višekratno agresivno fizičko postupanje prema ošt. Jasmini Mišković Špernogi, učestale verbalne prijetnje njezinoj rodbini (izrijekom bratu i kćerki), optuženikov fizički nasrtaj na kćer ošt. mlt. Lj. F. dva dana prije inkriminiranog događaja, u koji se, da zaštiti maloljetnicu, upleo Miloš Ognjenović, te podatak da je prije odlaska u Belišće poslao poruku Milošu Ognjenoviću, telefonom kontaktirao ošt. Jasminu Mišković Špernogu i, konačno i najvažnije, sa sobom uzeo napunjeni pištolj, kojim je, kako sam navodi, znao rukovati, te više puta odlazio vježbati gađanje.
Stoga niti žalba optuženika zbog pogrešno i nepotpuno utvrđenog činjeničnog stanja nije osnovana.«
26. Povećanje svake od pojedinačnih kazni zatvora te jedinstvene kazne dugotrajnog zatvora Vrhovni sud je obrazložio navodeći sljedeće:
»... prvostupanjski sud nije cijenio otegotnim podatak o ranijem