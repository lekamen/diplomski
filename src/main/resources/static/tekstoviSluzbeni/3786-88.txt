 FONDOM IZ DRUGE DRŽAVE ČLANICE
POGLAVLJE I. STATUSNE PROMJENE S UCITS FONDOM IZ DRUGE DRŽAVE ČLANICE U KOJIMA JE UCITS FOND IZ REPUBLIKE HRVATSKE FOND PREUZIMATELJ
Primjena prava
Članak 287.
(1) Ako u statusnoj promjeni s UCITS fondom iz druge države članice UCITS fond iz Republike Hrvatske nastupa kao fond preuzimatelj, statusna promjena se provodi u skladu sa zakonom koji u matičnoj državi članici fonda prenositelja uređuje statusne promjene UCITS fondova.
(2) Fond preuzimatelj može se pripojiti ili spojiti s fondom prenositeljem iz druge države članice i statusnom promjenom koja nije uređena odredbama ovoga Zakona, ako je takva statusna promjena u skladu s propisima druge države članice kojima se u pravni poredak te države članice prenose odredbe Direktive 2009/65/EZ.
(3) Neovisno o odredbama stavaka 1. i 2. ovoga članka, na određivanje dana izračuna omjera zamjene i dana provođenja statusne promjene na odgovarajući se način primjenjuju odredbe članka 265. ovoga Zakona.
(4) Ako u statusnoj promjeni sudjeluje UCITS fond koji nema društvo za upravljanje koje njime upravlja, odredbe ovoga dijela Zakona koje uređuju postupanje društva za upravljanje za račun UCITS fonda, na odgovarajući se način primjenjuju na taj UCITS fond.
(5) Imovina fonda preuzimatelja u dijelu koji se odnosi na ograničenja ulaganja ne mora biti u potpunosti usklađena s odredbama ovoga Zakona i prospektom fonda preuzimatelja najviše 60 dana od dana provedbe statusne promjene.
Važne informacije o statusnoj promjeni
Članak 288.
(1) Agencija će, kada joj nadležno tijelo matične države članice UCITS fonda prenositelja dostavi kopiju potpunih informacija o statusnoj promjeni UCITS fonda prenositelja iz druge države članice s fondom preuzimateljem, procijeniti jesu li informacije o statusnoj promjeni koje će se dostaviti ulagateljima fonda preuzimatelja dostatne i u skladu s predviđenim učincima koje će statusna promjena imati na imatelje udjela fonda preuzimatelja.
(2) Ako Agencija utvrdi da informacije o statusnoj promjeni koje će se dostaviti ulagateljima fonda preuzimatelja nisu dostatne i u skladu s predviđenim učincima, zatražit će da se te informacije izmijene ili dopune.
(3) Zahtjev za izmjenu ili dopunu Agencija će dostaviti izravno društvu za upravljanje fondom preuzimateljem, u roku od 15 radnih dana od dana zaprimanja kopije potpunih informacija o statusnoj promjeni iz stavka 1. ovoga članka.
(4) O dostavljanju zahtjeva za izmjenu ili dopunu društvu za upravljanje fondom preuzimateljem Agencija će obavijestiti nadležno tijelo matične države članice fonda prenositelja.
(5) Nakon zaprimanja izmjena ili dopuna informacija koje će se dostaviti ulagateljima fonda preuzimatelja Agencija će u roku od 20 radnih dana obavijestiti nadležno tijelo matične države članice fonda prenositelja o tome jesu li izmijenjene ili dopunjene informacije prikladne.
POGLAVLJE II. STATUSNE PROMJENE S UCITS FONDOM IZ DRUGE DRŽAVE ČLANICE U KOJIMA JE UCITS FOND IZ REPUBLIKE HRVATSKE FOND PRENOSITELJ
Primjena prava
Članak 289.
(1) Ako UCITS fond iz Republike Hrvatske u statusnoj promjeni s UCITS fondom iz druge države članice nastupa kao fond prenositelj, statusna promjena se provodi u skladu s dijelom jedanaestim glavom 2. poglavljem 1. ovoga Zakona.
(2) Pri primjeni odredaba ovoga Zakona iz stavka 1. ovoga članka, fond preuzimatelj je UCITS fond preuzimatelj iz druge države članice.
(3) Zahtjev za izdavanje odobrenja i prilozi tome zahtjevu iz dijela jedanaestoga glave 2. poglavlja 1. ovoga Zakona moraju biti na hrvatskom jeziku i službenom jeziku matične države članice fonda preuzimatelja, odnosno na jeziku koji odobri nadležno tijelo matične države članice fonda preuzimatelja.
(4) Neovisno o odredbama stavka 1. ovoga članka, na određivanje dana izračuna omjera zamjene i dana provođenja statusne promjene na odgovarajući se način primjenjuju propisi koji u matičnoj državi članici fonda preuzimatelja uređuju statusne promjene UCITS fondova.
(5) Ako UCITS fond iz Republike