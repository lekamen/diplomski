48 30.04.2015 Obvezatne upute broj VM VII - obrasci za postupak izbora
DRŽAVNO IZBORNO POVJERENSTVO REPUBLIKE HRVATSKE
953
Na osnovi članka 136. Zakona o lokalnim izborima (»Narodne novine“, broj 144/12), članka 30. i članka 65. Zakona o izboru članova predstavničkih tijela jedinica lokalne i područne (regionalne) samouprave (»Narodne novine« broj 33/01., 10/02., 155/02., 45/03., 43/04., 40/05., 44/05., 109/07. i 24/11. – dalje: Zakon) Državno izborno povjerenstvo Republike Hrvatske donosi
OBVEZATNE UPUTE BROJ VM VII
OBRASCI ZA POSTUPAK IZBORA
1. Pripreme i provođenje izbora za članove vijeća i predstavnike nacionalnih manjina u jedinicama lokalne i područne (regionalne) samouprave obavljat će se isključivo na obrascima propisanim ovim Obvezatnim uputama.
2. Obrasci iz točke 1. ovih Obvezatnih uputa nose oznake OVM.
3. Ako za pojedine radnje nije Obvezatnim uputama utvrđen odgovarajući obrazac, Državno izborno povjerenstvo Republike Hrvatske odredit će sadržaj i oblik obrasca u skladu s odredbama zakona, kada je to neophodno za provođenje odgovarajuće izborne radnje.
4. Obrasci za pripremu i provođenje izbora su:
– OVM– 8 – Rješenje o određivanju biračkih mjesta
– OVM– 9 – Rješenje o imenovanju biračkog odbora
– OVM– 10 – Glasački listić za izbor 10 članica/članova vijeća nacionalne manjine u općini
– OVM – 11 – Glasački listić za izbor predstavnice/predstavnika nacionalne manjine u općini
– OVM– 12 – Glasački listić za izbor 15 članica/članova vijeća nacionalne manjine u gradu
– OVM– 13 – Glasački listić za izbor predstavnice/predstavnika nacionalne manjine u gradu
– OVM– 14 – Glasački listić za izbor 25 članica/članova vijeća nacionalne manjine u Gradu Zagrebu/županiji
– OVM– 15 – Glasački listić za izbor predstavnice/predstavnika nacionalne manjine u Gradu Zagrebu/županiji
– OVM-16 – Zapisnik o radu biračkog odbora za izbor članica/članova vijeća nacionalne manjine
– OVM-17 – Zapisnik o radu biračkog odbora za izbor predstavnice/predstavnika nacionalne manjine
– OVM-18 – Zapisnik o radu općinskog/gradskog izbornog povjerenstva za izbor članica/članova vijeća nacionalne manjine
– OVM-19 – Zapisnik o radu općinskog/gradskog izbornog povjerenstva za izbor predstavnice/predstavnika nacionalne manjine
– OVM-20 – Zapisnik o radu županijskog izbornog povjerenstva za izbor članica/članova vijeća nacionalne manjine
– OVM-21 – Zapisnik o radu županijskog izbornog povjerenstva za izbor predstavnice/predstavnika nacionalne manjine
5. Oznake, nazivi i sadržaj obrazaca sastavni su dio ovih Obvezatnih uputa.
6. Ove Obvezatne upute stupaju na snagu danom objave u »Narodnim novinama«.
Klasa: 013-07/15-01/04
Urbroj: 507/19-15-7
Zagreb, 30. travnja 2015.
Predsjednik Branko Hrvatin, dipl. iur., v. r.
OBRASCI
