 standardiziranjem njihova poslovanja;
c) Favorit je tijekom predmetnog postupka u najvećoj mogućoj mjeri surađivao s Agencijom.
Favorit je istaknuo nepostojanje otegotnih okolnosti na strani tog poduzetnika u predmetnoj stvari.
Izricanje upravno-kaznene mjere Favoritu sukladno dvostupanjskoj metodologiji iz članka 64. stavka 2. ZZTN-a imat će za posljedicu ne samo ugrožavanje njegove financijske održivosti, nego i vrlo vjerojatno potpuni prestanak poslovanja. Favorit posluje s velikim teškoćama, početkom 2014. godine je imao […] poslovnica, dok ih danas ima svega […]. Shodno tome, i broj zaposlenih je bitno smanjen, tako da danas zapošljava […] radnika, dok je 2012. zapošljavao […] radnika. Favorit ne može samostalno, bez financijske podrške jedinog člana društva podmirivati svoje tekuće obveze, uključujući i plaće zaposlenika te osnovne troškove poslovanja. Da bi osigurao daljnje poslovanje Favorita, jedini član društva Favorit, Global Bet Holding GmbH, sa sjedištem u Schwechat, Austrija je samo tijekom 2015. dodatno osnažilo Favorit dodatnim vlasničkim kapitalom u iznosu […] EUR. […] Stoga Favorit smatra kako su ispunjeni uvjeti iz članka 64. stavka 7. ZZTN-a i članka 12. Uredbe za iznimno umanjenje upravno-kaznene mjere zbog teškog financijskog stanja poduzetnika.
U pisanoj obrani Favorit je naveo i kako je sam predmetni postupak postigao bitan preventivni učinak, te skrenuo pozornost upravi društva da uvede proaktivnije interne politike koje će imati za cilj sprečavanje sličnih previda.
10.3. Pisana obrana Germania Sporta
U pisanoj obrani zaprimljenoj 15. prosinca 2015. Germania sport je ponovno istakla kako u predmetnoj stvari nije došlo do narušavanja tržišnog natjecanja na mjerodavnom tržištu niti do (značajnog) negativnog učinka na tržištu igara na sreću – klađenja.
U odnosu na utvrđivanje iznosa upravno-kaznene mjere, Germania Sport je Agenciji predložila uzimanje u obzir sljedeće olakotne okolnosti:
a) na dio igara na sreću – klađenja (sportsko klađenje uživo) Germania Sport ne obračunava MT u iznosu od 5% od uplate koji obračun je navodno dogovoren između članica Udruge, odnosno Germania Sport je donošenjem odluke o obračunu 0% MT-a na klađenje uživo povećala višestruko dobitak igrača i time smanjila svoje prihode;
b) Germania Sport je u spornom razdoblju, od 1. travnja 2014. do 26. studenoga 2015. svojim bonusima znatno povećavala moguće dobitke igrača te je time pogodovala igračima,
c) Germania Sport već nekoliko godina posluje s velikim gubicima što je vidljivo iz financijskih izvješća društva te bi bilo kakvo izricanje upravno-kaznene mjere Germania Sportu prouzročilo teškoće u poslovanju i probleme u daljnjem tijeku poslovanja.
Gubitak poslovne godine Germania Sporta za 2012. je iznosio […] kuna, za 2013. je iznosio […] kuna, dok je za 2014. iznosio […] kuna, dok je za razdoblje od siječnja do zaključno listopada 2015. gubitak poslovanja iznosio […]kuna.
Unatoč velikim gubicima u poslovanju, Germania Sport redovno i uredno podmiruje sve svoje obveze prema Ministarstvu financija, prema radnicima kojih trenutno ima preko […], zakupodavcima (cca […] zakupodavaca), pružateljima usluga, dobavljačima, sve svoje novčane obveze podmiruje u rokovima dospijeća, a sve zbog uplata vlasnika društva u svrhu povećanja temeljnog kapitala Germania Sporta.
Slijedom navoda iz pisane obrane, Germania Sport je predložila Agenciji usvojiti sve predložene olakotne okolnosti te sukladno tome izreći maksimalno umanjenu upravno-kaznenu mjeru, odnosno simboličnu upravno-kaznenu mjeru s obzirom da navodno narušavanje tržišnog natjecanja nije bilo značajno, odnosno nije imalo negativan učinak na tržištu.
10.4. Pisana obrana Hattricka i PSK
Pisanu obranu poduzetnika PSK, Agencija je zaprimila 14. prosinca 2015., u kojoj je PSK istaknuo kako je Hattrick pripojen PSK-i, čime je PSK postao njegov sveopći pravni sljednik, te su sva prava i obveze Hattricka prešla na PSK. U tom smislu, sva očitovanja koja se u pisanoj obrani i daljnjem postupku