
(1) Agencija dnevno, elektroničkim putem, sudskome registru dostavlja podatke o poduzetnicima koji su predali dokumentaciju za javnu objavu.
(2) Datoteka s podacima iz stavka 1. ovoga članka obuhvaća sljedeće podatke: identifikacijske podatke poduzetnika, datum primitka izvještaja, razdoblje na koje se izvještaj odnosi te oznaku vrste zaprimljenoga izvještaja.
DIO TREĆI NAČIN I ROKOVI DOSTAVE DOKUMENTACIJE
Način dostave dokumentacije
Članak 7.
(1) Dokumentacija se dostavlja elektronički i/ili na papiru.
(2) Svu dokumentaciju namijenjenu javnoj objavi poduzetnici Agenciji dostavljaju istovremeno.
(3) Iznimno od stavka 2. ovoga članka istovremenom dostavom smatra se dostava standardne dokumentacije putem internetskog servisa, a nestandardne dokumentacije dostavom u poslovnu jedinicu Agencije ili poštom.
(4) Poduzetnici koji dokumentaciju dostavljaju prema stavku 3. ovoga članka, dio koji dostavljaju u poslovnu jedinicu Agencije, dužni su predati u roku od osam dana od predaje standardne dokumentacije putem internetskog servisa.
Oblik i format za dostavu dokumentacije
Članak 8.
(1) Oblik za dostavu standardne dokumentacije utvrđuje Agencija i objavljuje na svojoj internetskoj stranici.
(2) Osnovne podatke potrebne za obradu i vođenje dokumentacije (uključujući: OIB, matični broj dodijeljen od Državnog zavoda za statistiku, naziv ili tvrtku poduzetnika ili osobe i sl.) utvrđuje Agencija i objavljuje kao sastavni dio obrazaca.
(3) Obrasci za dostavu standardne dokumentacije na papiru mogu se preuzeti na mrežnim stranicama Agencije ili kupiti u slobodnoj prodaji.
(4) Obrazac za dostavu standardne dokumentacije u elektroničkom obliku može se preuzeti na mrežnim stranicama i u poslovnim jedinicama Agencije.
(5) Elektronički format za dostavu standardne i nestandardne dokumentacije u elektroničkom obliku utvrđuje Agencija i objavljuje na svojoj mrežnoj stranici, www.fina.hr.
Ovjeravanje dokumentacije
Članak 9.
(1) Standardna dokumentacija iz članka 3. stavka 5. ovoga Pravilnika dostavljena u elektroničkom obliku potpisana naprednim elektroničkim potpisom smatra se ovjerenom dokumentacijom.
(2) Uz dokumentaciju dostavljenu u elektroničkom obliku koja nije potpisana naprednim elektroničkim potpisom potrebno je dostaviti i otisnutu referentnu stranicu, ovjerenu (pečatom i potpisom).
(3) Referentna stranica iz stavka 2. ovoga članka sastavni je dio obrasca za dostavu u elektroničkom obliku.
(4) Standardnu dokumentaciju ovjeravaju (pečatom i potpisom) ovlaštene osobe sukladno članku 19. stavku 12. Zakona.
(5) Nestandardnu dokumentaciju potpisuje osoba ovlaštena za njeno potpisivanje.
(6) Radi dostave u elektroničkom obliku putem internetskog servisa RGFI-a, dokumentaciju iz stavka 5. ovoga članka treba skenirati, prebaciti u PDF oblik i dostaviti u Registar zajedno sa dokumentacijom iz stavka 1. ovog članka.
Dostava dokumentacije
Članak 10.
(1) Dokumentacija se dostavlja u poslovnu jedinicu Agencije ili poštom na adresu poštanskog pretinca broj 606, 10002 Zagreb (obvezno kao preporučena poštanska pošiljka s povratnicom) ili putem internetskog servisa uz korištenje digitalnog certifikata.
(2) Uvjeti za korištenje i za pristup internetskom servisu objavljeni su na mrežnoj stranici Agencije.
Sadržaj dokumentacije za predaju za javnu objavu
Članak 11.
(1) Veliki poduzetnici iz članka 5. stavka 5. Zakona i subjekti od javnog interesa iz članka 3. točke 1. Zakona koji prema definiciji iz članka 4. stavka 2. Zakona pripadaju u skupinu poduzetnika, Agenciji dostavljaju sljedeću dokumentaciju:
1. izvještaj o financijskom položaju (bilanca) – u standardnom obliku
2. račun dobiti i gubitka s pripadajućim izvještajem o ostaloj sveobuhvatnoj dobiti – u standardnom obliku
3. izvještaj o novčanim tokovima – u standardnom obliku
4. izvještaj o promjenama kapitala – u standardnom obliku
5. godišnje izvješće sa revizorskim izvješćem koje sadrži i financijske izvještaje koji su bili predmet revizije (godišnji financijski izvještaj u nestandardnom obliku –