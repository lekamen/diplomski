 i međunarodnih fondova za znanost i inovacije (na primjer, programi European Research Council, Obzor 2020.) dobili izvrsne ocjene, ali nisu dobili financijsku potporu. Tim će programom biti moguće, po potrebi, dodatno financirati izvrsne projekte koji su odobreni i dijelom financirani europskim i međunarodnim fondovima.
POKAZATELJI USPJEŠNOSTI ZA CILJ 5.
5.1. Postotak uspješnosti privlačenja sredstava iz europskih fondova istraživačkih skupina koje je financirala Zaklada.
5.2. Broj prijava međunarodnih znanstveno-istraživačkih projekata u kojima sudjeluju hrvatski znanstvenici i istraživači (210 prijava u 2012. godini).[12]
5.3. Porast broja mladih istraživača koji poslijedoktorsku naobrazbu stječu na inozemnim institucijama.
5.4. Porast broja istraživača koji su dobili Marie Sklodowska Curie stipendije.
5.5. Broj stranih znanstvenika uključenih u istraživački i nastavni rad na hrvatskim sveučilištima i znanstvenim institutima (75 prijavljeno u ožujku 2013. godine).
5.6. Broj inozemnih sumentorstava na doktorskim disertacijama i broj inozemnih sudjelovanja u povjerenstvima za obranu disertacija.
Financijska sredstva za ostvarivanje strateških ciljeva
Financijska sredstva Zaklade, kao i raspodjela sredstava za pojedine mjere, ovisit će prvenstveno o državnim proračunskim sredstvima te će se određivati za svaku godinu i za svaki natječaj zasebno. Predviđa se veća državna potpora kao što je navedeno u Državnom proračunu[13] te u Strategiji obrazovanja, znanosti i tehnologije[14] u kojoj je mjerom 6.4 predviđeno povećanje proračunskih sredstava za kompetitivne programe i projekte putem Hrvatske zaklade za znanost na najmanje 0,15% BDP-a, a mjerom 6.6. žele se stimulirati izvanproračunska ulaganja u Hrvatsku zakladu za znanost.
Uz sredstva iz državnog proračuna bit će potrebno znatno povećati udio izvanproračunskog financiranja znanstvenih istraživanja te posebno osigurati povećanje sredstava iz europskih i drugih međunarodnih fondova. Ulazak Hrvatske u Europsku uniju kao i članstvo Hrvatske zaklade za znanost u Science Europe otvara nove mogućnosti povlačenja sredstava iz europskih fondova. Zaklada će se aktivno uključiti u iznalaženje novih mogućnosti povlačenja sredstava Europske unije, kojima bi se podupro razvoj sustava istraživanja i razvoja te inovacija, ojačala suradnja između sveučilišta, istraživačkih centara i tvrtki te ojačala suradnja u područjima s dodanom vrijednosti EU. Hrvatskoj su na raspolaganju sredstva iz strukturnih fondova, a Zaklada će svoj proračun upotpuniti kroz Europski socijalni fond (European Social Fund, ESF), osiguravajući iz njega sredstva za financiranje programa razvoja karijera mladih istraživača, kao i za programe suradnje s hrvatskom znanstvenom dijasporom.
Isto tako, programom suradnje javnog znanstvenog sektora i istraživača iz gospodarstva, Zaklada planira osigurati financijska sredstva iz industrije i poduzetništva u iznosu od 5 milijuna kuna u 2014. godini, a zatim povećavati iznos za dodatnih 5 milijuna kuna svake godine.
Zaključak
Tijekom 2012. i 2013. godine promijenjen je način financiranja znanstvenih projekata i razvoja karijera mladih istraživača u Republici Hrvatskoj. Hrvatska zaklada za znanost preuzela je od Ministarstva znanosti, obrazovanja i sporta provođenje natječaja i financiranje nacionalnih znanstvenih projekata i mladih istraživača te time postala središnja institucija koja osigurava financijsku potporu temeljnim, primijenjenim i razvojnim znanstvenim istraživanjima. Osnovne zadaće, definirane Zakonom o Hrvatskoj zakladi za znanost, uključuju razvoj programa za potporu naprednim, međunarodno prepoznatljivim znanstvenim istraživanjima, povezivanje znanstvenih instituta, istraživača i opreme, financiranje znanstvene suradnje sveučilišta i javnih znanstvenih ustanova s gospodarstvom, financijsku podršku razvoju karijera mladih znanstvenika, podupiranje sudjelovanja hrvatskih istraživača u međunarodnim znanstvenim projektima, poticanje suradnje hrvatskih znanstvenika u