101 04.11.2016 Presuda Visokog upravnog suda Republike Hrvatske broj: UsII-188/15-11 od 28. rujna 2016.
VISOKI UPRAVNI SUD REPUBLIKE HRVATSKE
2170
PRESUDA
Visoki upravni sud Republike Hrvatske u vijeću sastavljenom od sudaca toga suda mr. sc. Mirjane Juričić, predsjednice vijeća, Borisa Markovića i Blanše Turić, članova vijeća, te više sudske savjetnice Jadranke Jelić, zapisničarke, u upravnom sporu tužitelja IT Jedan d.o.o. Zagreb, Selska cesta 90a, kojeg zastupaju odvjetnici iz Odvjetničkog društva Ilić, Orehovec & Partneri d.o.o. Smičiklasova 18, protiv tužene Hrvatske regulatorne agencije za mrežne djelatnosti, Zagreb, Ulica Roberta Frangeša Mihanovića 9, uz sudjelovanje zainteresirane osobe OT-Optima Telekom d.d. iz Zagreba, Bani 75a, kojeg zastupa punomoćnica Iva Dragić, dipl. iur, radi inspekcijskog nadzora, na sjednici vijeća održanoj 28. rujna 2016.
presudio je
I. Tužba se odbija.
II. Ova će se presuda objaviti u »Narodnim novinama«.
Obrazloženje
Djelomičnim rješenjem tuženika klasa: UP/I-344-07/15-01/51, urbroj: 376-04/ŽK-15-09(DM) od 23. rujna 2015. godine, u točki I., utvrđuje se da operator IT Jedan d.o.o., Selska cesta 90a, Zagreb, suprotno odredbi iz članka 73. Zakona o elektroničkim komunikacijama, nije upotrebljavao brojeve iz Privitka 1., koji je sastavni dio ove odluke, u skladu s Planom numeriranja.
Točkom II. nalaže se operatoru IT Jedan d.o.o., Selska cesta 90a, Zagreb, da odmah po primitku ovog rješenja, onemogući pružanje usluge s posebnom tarifom sa zemljopisnih brojeva iz »Ugovora i dodataka ugovoru o najmu geografskih brojeva UGO-2015-0101« sklopljenog s operatorom Kron d.o.o., D. Pejačevićeva 34, Osijek te onemogući pružanje usluge s posebnom tarifom s bilo kojeg broja koji nije u Planu numeriranja namijenjen pružanju ove usluge, pod prijetnjom izricanja novčane kazne odgovornoj osobi propisane u točki III. dispozitiva djelomičnog rješenja.
Zakonitost osporenog rješenja tužitelj pobija jer smatra da se u postupku koji je rješenju prethodio nije postupalo prema pravilima postupka, a osobito da činjenično stanje nije pravilno utvrđeno ili što je iz činjenica izveden nepravilan zaključak u pogledu činjeničnog stanja.
Prije svega ističe da brojeve koje ima primarno ili sekundarno dodijeljene daje u podnajam svojim klijentima odnosno partnerima, a koji te brojeve koriste za pružanje vlastitih usluga korisnicima. Sporni brojevi dodijeljeni su na korištenje društvu Kron d.o.o. što proizlazi iz ugovora o najmu geografskih brojeva s navedenim društvom, a prilikom ugovaranja je bilo jasno da oni svoje poslovanje orijentiraju na inozemna tržišta, slijedom čega je bila očekivana velika količina inozemnih poziva. Tužitelj napominje da društvo Kron d.o.o. koristi ugovorom dodijeljene zemljopisne brojeve u svrhu davanja turističkih informacija te se koriste isključivo kao standardna telefonska usluga.
Slijedom navedenog tužitelj ističe da je u predmetnoj upravnoj stvari pogrešno i nepotpuno utvrđeno činjenično stanje budući da je tuženik pogrešno utvrdio da tužitelj daje u najam jedan ili više zemljopisnih brojeva pružatelju sadržaja Kron d.o.o. radi pružanja usluge s posebnom tarifom. Pružanje usluga s posebnom tarifom spada u niz usluga kojim se navedeno društvo bavi, a nikako ne predstavlja glavnu djelatnost istoga pa je tužitelju nejasno iz kojeg razloga je tuženiku pri provođenju inspekcijskog nadzora relevantna isključivo djelatnost pružanja usluga s posebnom tarifom.
Nadalje tužitelj osporava zaključke tuženika koji se odnose na tumačenje ugovornih odredbi i načina obračuna naknade za koju ističe da je ugovorena na način koji je uvažavao specifičnosti poslovnog odnosa sa društvom Kron d.o.o. i s obzirom da je poslovanje istoga usmjereno na inozemno tržište.
Slijedom iznijetog u tužbi tužitelj predlaže Sudu da uvaži tužbu i osporeno djelomično rješenje tuženika poništi.
Tuženik u odgovoru na tužbu navodi da tužitelj u osnovi osporava činjenicu da daje u najam predmetne brojeve Kron d.o.o. radi pružanja