 primjesa, proteina itd. na mjestu otkupa.
Poljoprivredne vrste dostavljaju se u zatvorenim PVC-vrećicama s oznakom datuma žetve, geografskoj lokaciji (npr. Baranja) i vlagom izmjerenom na vlagomjeru u laboratoriju u kojem se vrši određivanje sadržaja proteina standardnom metodom.
Raspon sadržaja proteina na prikupljenom materijalu poljoprivrednih vrsta treba biti:
• više od 14,0 %
• od 12,5 % do 14,0 %
• od 10,5 % do 12,5 %
• manje od 10,5 %.
5. Čišćenje uzoraka
Prikupljeni materijal ide u postupak čišćenja i skladištenja te je polazna točka u pripremanju uzoraka. Uzorci koji se koriste za pregled uređaja za mjerenje sadržaja proteina moraju se sastojati od čistih, cijelih i zdravih zrna ili sjemenki određenih vrsta. Čišćenje materijala se obavlja kontinuirano tijekom žetve kako poljoprivredne vrste stižu u laboratorij. Postupak se odvija uz pomoć mehaničkih sita i ručno kako ne bi došlo do oštećenja zrna. Određuje se zdravstveno stanje zrnja, miris i boja svojstvena vrsti.
Bilo kakva promjena na zrnu eliminira početni materijal iz daljnjeg postupka. Naročito je važno da se jednom očišćeno i spremljeno zrno može očuvati u hladnjaku do slijedeće žetve bez kvarenja. To znači da zrno mora biti potpuno očišćeno od primjesa, loma i bez prašine ili zemlje i nametnika, odnosno bilo kakvih kontaminacija.
6. Čuvanje očišćenih uzoraka
Čuvanje poljoprivrednih vrsta podrazumijeva postupak nakon čišćenja, pa sve do potrebe pripremanja uzoraka iz početnog materijala. Očišćeni i označeni uzorci (naziv poljoprivredne vrste, datum žetve, porijeklo, sadržaj vlage i proteina izmjereni na vlagomjeru i infracrvenom analizatoru) čuvaju se u vakuumiranim PVC-vrećicama u hladnjaku na temperaturi od oko 8 °C.
7. Metode određivanja sadržaja proteina
Očišćenom polaznom materijalu poljoprivrednih vrsta je potrebno odrediti sadržaj proteina. Postupak određivanja se obavlja isključivo prema važećim ISO-normama standardnom metodom (International Organisation for Standardization).
Uzorci poljoprivrednih vrsta koji se čuvaju u hladnjaku u vakuumiranim vrećicama se ostavljaju najmanje 8 h na temperaturi laboratorija od oko 20 °C, zatim se vakuum vrećice otvaraju i pretresaju u plastične boce s čepom radi lakšeg rukovanja. Podaci s vrećice se prepisuju na etiketu na boci, a sadrže: naziv poljoprivredne vrste, datum žetve, porijeklo, vlagu izmjerenu na vlagomjeru i sadržaj proteina izmjeren na infracrvenom analizatoru.
8. Transport uzoraka
Transport uzoraka se odvija s obzirom na mjesto ovjere mjerila i temperaturne uvjete okoliša. Uzorci se transportiraju na dva načina: s hlađenjem i bez.
1. transport uzoraka vrši se u prijenosnim hladnjacima s mogućnošću hlađenja ako je vanjska temperatura viša od 25 °C.
2. do 25 °C nije potrebno hladiti uzorke u transportu.
3. ako je temperatura okoliša viša od 30 °C, uzorci se ne transportiraju do mjesta ovjere, već se mjerilo donosi na ovjeravanje u laboratorij.
Set uzoraka poljoprivrednih vrsta koji se koriste za ovjeravanje imaju ograničen rok uporabe zbog izloženosti promjenama temperature tijekom transporta. Razlike u vremenskim uvjetima tijekom transporta (zima-ljeto), kao i dužina rada na terenu utječu na dužinu roka trajanja uzoraka.
Državni zavod za mjeriteljstvo/ ovlašteno tijelo
IZVJEŠĆE O ISPITIVANJU INFRACRVENOG ANALIZATORA ZA MJERENJE SADRŽAJA PROTEINA U ZRNJU POLJOPRIVREDNIH VRSTA BR. _____
Vlasnik mjerila: Proizvođač mjerila: Mjerno područje: Vrsta:                Radna temperatura:                 Razred točnosti: Službena oznaka: Serijski broj: Datum pregleda i ovjere: Podaci o korištenim uzorcima nalaze se u izvješću o ispitivanju br:
MJERNA METODA: USPOREDNA
REZULTATI MJERENJA SADRŽAJA PROTEINA U UZORCIMA POLJOPRIVREDNIH VRSTA redovno ovjeravanje
POLJOPRIVREDNA VRSTA VLAŽNOST UZORKA (%) SADRŽAJ PROTEINA U UZORKU (%) IZMJEREN SADRŽAJ PROTEINA NA MJERILU Dopušteno odstupanje (%) % v % v % v PŠENICA                                                                                                JEČAM         