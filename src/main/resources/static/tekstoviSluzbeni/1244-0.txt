65 12.06.2015 Odluka o izmjeni Odluke o osnivanju, sjedištu i području na kojima djeluju područni carinski uredi, carinski uredi i granični carinski uredi Ministarstva financija, Carinske uprave
VLADA REPUBLIKE HRVATSKE
1245
Na temelju članka 7. stavka 5. Zakona o carinskoj službi (»Narodne novine«, br. 68/2013 i 30/2014), Vlada Republike Hrvatske je na sjednici održanoj 11. lipnja 2015. godine donijela
ODLUKU
O IZMJENI ODLUKE O OSNIVANJU, SJEDIŠTU I PODRUČJU NA KOJIMA DJELUJU PODRUČNI CARINSKI UREDI, CARINSKI UREDI I GRANIČNI CARINSKI UREDI MINISTARSTVA FINANCIJA, CARINSKE UPRAVE
I.
U Odluci o osnivanju, sjedištu i području na kojima djeluju područni carinski uredi, carinski uredi i granični carinski uredi Ministarstva financija, Carinske uprave (»Narodne novine«, broj 86/2013), u točki V. podtočka 1) mijenja se i glasi:
»1) Carinski ured Split sa sjedištem u Splitu djeluje na području:
– Splitsko-dalmatinske županije, odnosno gradova Hvar, Imotski, Kaštela, Komiža, Omiš, Sinj, Solin, Split, Stari Grad, Supetar, Trilj, Trogir, Vis i Vrlika, te općina Bol, Cista Provo, Dicmo, Dugi Rat, Dugopolje, Hrvace, Jelsa, Klis, Lećevica, Lokvičići, Lovreć, Marina, Milna, Muć, Nerežišća, Okrug, Otok, Podstrana, Postira, Prgomet, Primorski Dolac, Proložac, Pučišća, Seget, Sutivan, Šestanovac, Šolta i Zadvarje.«.
U podtočki 4) alineja 2. mijenja se i glasi:
»– Splitsko-dalmatinske županije, odnosno gradova Makarska i Vrgorac, te općina Baška Voda, Brela, Gradac, Podbablje, Podgora, Runovići, Selca, Sućuraj, Tučepi, Zagvozd i Zmijavci.«.
II.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/235
Urbroj: 50301-05/16-15-2
Zagreb, 11. lipnja 2015.
Predsjednik Zoran Milanović, v. r.
