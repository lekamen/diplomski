 promidžbe
Označavanje aktivnosti prenamjene plovila
Korisnik je dužan prenamijenjeno plovilo za koje je ostvario potporu iz EFPR-a označiti naljepnicom i to na sljedeći način:
Naljepnica treba biti smještena na vidljivom mjestu prenamijenjenog plovila ili plovila stavljenog u funkciju očuvanja pomorske baštine koji je sufinanciran iz EFPR-a. Kako bi sadržaj naljepnice bio jasno vidljiv, veličina naljepnice ovisit će o veličini plovila, koje se označava. Također, naljepnica treba biti odgovarajuće kvalitete, po mogućnosti plastificirana.
Primjer naljepnice/ploče:

PRILOG V.
UPUTA ZA ČUVANJE DOKUMENTACIJE
Obveze korisnika
Korisnik je dužan čuvati svu dokumentaciju vezanu uz ulaganje za koju je ostvario potporu te staviti istu na raspolaganje za inspekciju/kontrolu na terenu.
Također, navedenu dokumentaciju, izvode ili preslike, učiniti dostupnom i/ili istu dostaviti osobama ili tijelima koja imaju pravo na pristup tim dokumentima, što uključuje ovlašteno osoblje Upravljačkog tijela, Tijela za ovjeravanje, Tijela za reviziju i tijela uključenih u revizije Operativnog programa iz članka 127. stavka 2. Uredbe (EU) br. 1303/2013 kao i ovlaštenim predstavnicima Europske komisije, Europskog revizorskog suda, Europskog ureda za borbu protiv prijevara (OLAF) i drugih nadležnih nadzornih/revizorskih tijela kako bi se omogućila provjera plaćanja javnog doprinosa korisniku.
Način i oblik čuvanja dokumentacije
Svi popratni dokumenti vezani uz potporu za koju je korisnik ostvario potporu iz Europskog fonda za pomorstvo i ribarstvo se čuvaju u izvornicima, osim računovodstvenih podataka koji se mogu čuvati u elektroničkoj verziji, pod uvjetom da takvi računalni sustavi ispunjavaju prihvaćene sigurnosne standarde koji osiguravaju da su pohranjeni dokumenti u skladu s nacionalnim zakonski propisanim zahtjevima i da se u njih može pouzdati u svrhu revizije. Dokumentacija najmanje sadrži, za svaku operaciju, prema potrebi, tehničke specifikacije i plan sufinanciranja, dokument o odobravanju bespovratnih sredstava, gdje je to potrebno dokumente vezane uz postupke javne nabave, izvješća korisnika i izvješća o provedenim provjerama i revizijama izvršenim nad operacijama.
Navedeni dokumenti moraju biti evidentirani i pohranjeni na način da budu lako dostupni osobama ili tijelima koja imaju pravo na pristup tim dokumentima te je korisnik dužan obavijestiti Upravljačko tijelo o točnoj lokaciji čuvanja navedenih dokumenata putem e-mail: eufondovi.ribarstvo@mps.hr.
Rok čuvanja dokumentacije
Rok za čuvanje i osiguravanje dostupnosti dokumentacije vezane uz izdatke za koje je korisniku isplaćena potpora iz Europskog fonda za pomorstvo i ribarstvo je najmanje dvije (2) godina od 31. prosinca nakon predaje računa u kojima su uključeni završni izdaci operacije. Također, korisnik je dužan dokumentaciju čuvati i osigurati dostupnost iste tijekom cjelokupnog razdoblja provođenja operacije.
PRILOG VI.
UPUTE – UVJETI PRIHVATLJIVOSTI ZA BRODOGRADILIŠTA/REZALIŠTA
Brodogradilište/rezalište u kojima će se vršiti uništavanje plovila mora udovoljavati uvjetima Uredbe (EU) br. 1257/2013 Europskog Parlamenta i Vijeća od 20. studenog 2013. o recikliranju brodova i izmjeni Uredbe (EZ) br. 1013/2006 i Direktive 2009/16/EZ (Službeni list Europske unije L 330 od 10. prosinca 2013.).
Iznimno, u slučaju da brodogradilište/rezalište ne udovoljava zahtjevima iz odjeljka 1. ove Upute, a u njemu će se isključivo vršiti uništavanje ribarskih plovila bruto tonaže manje od 500 GT-a, isto mora udovoljavati sljedećim uvjetima:
– mora biti odobreno od Hrvatskog registra brodova za izvođenje radova u brodogradnji;
– mora imati izrađen Plan zbrinjavanja opasnog otpada sukladno odredbama Pravilnika o gospodarenju otpadom (»Narodne novine«, broj 23/2014 i 51/2014);
– mora imati izrađen i od Hrvatskog registra brodova odobren plan recikliranja plovila;
– mora omogućiti Hrvatskom registru brodova da po uspješnom završetku pregleda plovila izda potvrdu o spremnosti plovila za recikliranje.
