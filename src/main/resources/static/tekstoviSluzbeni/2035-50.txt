 je razloge donošenja i svrhu izmjena članka 30. ZIZHS-a. U očitovanju je navedeno:
»Tijekom 2014. i 2015. godine, Hrvatski je sabor na prijedlog Kluba zastupnika SDP-a i Odbora za Ustav, Poslovnik i politički sustav Hrvatskog sabora, osim ZID ZIZHS-a, usvojio još dva akta koji su regulirali pitanje praćenja kampanje od strane medija i to Zakon o izmjenama i dopunama Zakona o izboru predsjednika Republike Hrvatske (‘Narodne novine’, broj 128/14.) i Pravila o postupanju elektroničkih medija s nacionalnom koncesijom u Republici Hrvatskoj tijekom izborne promidžbe (‘Narodne novine’, broj 118./14.) u kojima je izmijenjen, odnosno, liberaliziran pristup elektroničkih medija praćenju predizborne kampanje. Kako u Zakonu o izmjenama i dopunama Zakona o izboru predsjednika Republike Hrvatske i Pravilima o postupanju elektroničkih medija s nacionalnom koncesijom u Republici Hrvatskoj tijekom izborne promidžbe, tako i u ZID ZIZHS-a, doista se pristupilo izmjenama tih pravila na način da se umjesto proklamirane jednakosti, odnosno, jednake zastupljenosti kandidata u svim medijima odlučilo na pravično, odnosno, odgovarajuće predstavljanje kandidata u medijima. Iznimka od takvog pravila ostaju javni servisi, Hrvatska televizija i Hrvatski radio, koji će i nadalje biti dužni svim kandidatima osigurati minimalni zajamčeni prostor za predstavljanje svojih programa tijekom kampanje, dok će u ostalom i oni primjenjivati izmijenjeni okvir predstavljanja kandidata tijekom izborne promidžbe. Ovakve su promjene želja predlagatelja i zakonodavca da se modernizira i kvalitetno unaprijedi praćenje kampanje od strane medija, odnosno, kako je to Odbor za Ustav, Poslovnik i politički sustav kao predlagatelj Pravila o postupanju elektroničkih medija s nacionalnom koncesijom u Republici Hrvatskoj tijekom izborne promidžbe naveo u obrazloženju akta: ‘... primjena važećih Pravila dovela je do toga da je u emisiji sučeljavanja koja na Hrvatskoj televiziji traje 50 minuta, kako je određeno važećim Pravilima, predstavnik neke liste (ako bi u jednoj izbornoj jedinici bilo 20 lista), mogao govoriti najviše 2 minute, a u emisijama ostalih nakladnika za koje je važećim Pravilima određeno da traje 20 minuta, govorio manje od minute. Takav način predstavljanja ne koristi ni kandidatima ni gledateljima, ali ni promicanju višestranačkog sustava koje je jedno od temeljnih vrednota ustavnog poretka Republike Hrvatske. Upravo donošenje ovih Pravila omogućava biračima dobivanje aktualnih informacija o kandidatima, različitim programima, različitim pristupima aktualnim političkim, gospodarskim i društvenim temama što u konačnici rezultira dobivanjem informiranog birača. No, promjene ZID ZIZHS-a u dijelu koji se odnose na praćenje kampanje plod je i preporuka iz Konačnog izvješća Ograničene misije za promatranje izbora OESS/ODIHR-a od dana 3. veljače 2012. godine u kojem je kao jedna od primjedbi, nakon provedenih parlamentarnih izbora 2011. godine bila i sljedeća: ‘Velik broj sugovornika OESS/ODIHR LEOM-a, uključujući javne i privatne nakladnike elektroničkih medija s nacionalnom koncesijom, žalio se kako je zakonodavni okvir previše restriktivan. Iako je osmišljen kako bi se osigurali jednaki uvjeti predstavljanja za sve sudionike tijekom izborne promidžbe, on često narušava neovisnost uređivačke politike. Kombinacija velikog broja sudionika izbora i obveze osiguranja jednakog predstavljanja u medijima za sve, onemogućava emitiranje dinamičnih i zanimljivih emisija te ograničava predstavljanje izborne promidžbe u privatnim medijima. Medijima s nacionalnom koncesijom, koji predstavljaju ključni izvor političkih informacija, nije dopušteno organiziranje debata između glavnih izbornih favorita odnosno ciljano izvješćivanje o izbornim aktivnostima ključnih sudionika izbora u redovnim ili izbornim emisijama. Tijekom izbora 2011. je okvir za medijsku pokrivenost izborne promidžbe ostao isti unatoč prijašnjim preporukama OESS/ODIHR-a i širokom konsenzusu, koji je postignut unutar 