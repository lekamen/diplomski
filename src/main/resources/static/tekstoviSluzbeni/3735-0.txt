41 02.05.2016 Pravilnik o izmjenama i dopunama Pravilnika o univerzalnim uslugama u elektroničkim komunikacijama
HRVATSKA REGULATORNA AGENCIJA ZA MREŽNE DJELATNOSTI
1084
Na temelju članka 12. stavka 1. točke 1. i članka 35. stavka 7. Zakona o elektroničkim komunikacijama (»Narodne novine« 73/08, 90/11, 133/12, 80/13 i 71/14), Vijeće Hrvatske regulatorne agencije za mrežne djelatnosti na sjednici održanoj 26. travnja 2016. donosi
PRAVILNIK
O IZMJENAMA I DOPUNAMA PRAVILNIKA O UNIVERZALNIM USLUGAMA U ELEKTRONIČKIM KOMUNIKACIJAMA
Članak 1.
U Pravilniku o univerzalnim uslugama u elektroničkim komunikacijama (»Narodne novine«, broj 146/12 i 82/14; dalje: Pravilnik) u članku 3. točke 1., 12. i 15. mijenjaju se i glase:
»1. Agencija: Hrvatska regulatorna agencija za mrežne djelatnosti,
12. vrijeme uklanjanja kvara: vrijeme koje protekne od trenutka zaprimanja prijave kvara do trenutka uklanjanja kvara, odnosno ponovne uspostave redovite komunikacijske usluge,
15. Zakon: Zakon o elektroničkim komunikacijama (»Narodne novine« broj 73/08, 90/11, 133/12, 80/13 i 71/14) zajedno sa svim njegovim izmjenama i dopunama.«
Članak 2.
U članku 5. stavku 2. riječi »uputom EG 202 057« zamjenjuju se riječima »standardom ES 202 057-1, ETSI uputom EG 201 769-1, te ETSI uputom TS 132 409 RFC 6076 za usluge prijenosa govora putem internetskog protokola.«
Članak 3.
(1) U članku 8. dodaje se novi stavak 1. koji glasi:
»(1) Vrijeme uspostave usluge na fiksnoj lokaciji utvrđuje se u skladu s ETSI standardom ES 202 057-1.«
(2) Dosadašnji stavak 1. postaje stavak 2.
Članak 4.
(1) U članku 9. dodaje se novi stavak 1. koji glasi:
»(1) Učestalost kvarova po pretplatničkom pristupnom vodu (priključku) utvrđuje se u skladu s ETSI standardom ES 202 057-1.«
(2) Dosadašnji stavak 1. postaje stavak 2.
Članak 5.
Dosadašnji članak 10. mijenja se i glasi:
»Vrijeme uklanjanja kvara
Članak 10.
(1) Vrijeme uklanjanja kvara utvrđuje se za sve kvarove prijavljene od strane korisnika bez obzira na mjesto kvara u jednoj godini.
(2) Vrijeme uklanjanja kvara ne može prijeći 24 sata za 80% kvarova u jednoj godini.
(3) Utvrđivanje i uklanjanje smetnji i kvarova do Centra 112 ima prednost u odnosu na utvrđivanje i uklanjanje svih drugih vrsta smetnji i kvarova tijekom 24 sata svakoga dana u tjednu, u skladu s posebnim propisom.«
Članak 6.
U članku 11. stavku 1. riječi: »EG 202 057« zamjenjuju se riječima »TS 132 409 RFC 6076 za usluge prijenosa govora putem internetskog protokola.«
Članak 7.
U članku 12. stavku 1. riječi »EG 202 057« zamjenjuju se riječima »TS 132 409 RFC 6076 za usluge prijenosa govora putem internetskog protokola.«
Članak 8.
(1) U članku 13. dodaje se novi stavak 1. koji glasi:
»(1) Prosječno vrijeme javljanja radnika nadležne službe operatora utvrđuje se u skladu s ETSI standardom ES 202 057-1.«
(2) Dosadašnji stavci 1. i 2. postaju stavci 2. i 3.
Članak 9.
(1) U članku 14. dodaje se novi stavak 1. koji glasi:
»(1) Prosječno vrijeme javljanja osobe zadužene za davanje obavijesti (informacija) utvrđuje se u skladu s ETSI standardom ES 202 057-1.«
(2) Dosadašnji stavci 1. i 2. postaju stavci 2. i 3.
Članak 10.
(1) U članku 15. dodaje se novi stavak 1. koji glasi:
»(1) Omjer broja javnih telefonskih govornica u radu utvrđuje se u skladu s ETSI uputom EG 201 769-1.«
(2) Dosadašnji stavak 1. postaje stavak 2.
Članak 11.
(1) U članku 16. dodaje se novi stavak 1. koji glasi:
»(1) Učestalost prigovora/pritužbi u vezi s ispravnosti računa za obavljene univerzalne usluge utvrđuje se u skladu s ETSI standardom ES 202 057-1.«
(2) Dosadašnji stavak 1. postaje stavak 2.
Članak 12.
U članku 19. stavku 5. riječi »144 kbit/s odnosno« i «, sukladno članku 25. stavku 1. ovog pravilnika« brišu se.
Članak 13.
(1) U članku 20. stavku 1. broj »1000« zamjenjuje se brojem »1500«.
(2) U stavku 2. broj »500« zamjenjuje se brojem »1000«.
(3) Stavak 5. mijenja se i glasi:
»Operator univerzalnih usluga može uz prethodnu suglasnost Agencije, te samo ukoliko je ispunjena obveza iz stavka 1. ovog