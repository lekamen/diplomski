o zadaći arbitražnog suda, bez odgode odrediti okvirni kalendar arbitraže, nakon što omogući strankama da se o tome očituju.
(3) Ako nisu ispunjeni uvjeti za donošenje odluke bez održavanja ročišta, arbitražni je sud dužan održati prvo ročište u roku od šezdeset dana od dana konstituiranja arbitražnog suda (članak 22.).
(4) Arbitražni sud dužan je dovršiti arbitražni postupak u roku od godine dana od dana konstituiranja arbitražnog suda (članak 22.).
(5) Predsjednik Sudišta može na obrazloženi zahtjev arbitražnog suda ako nađe da za to postoje opravdani razlozi produžiti rok iz stavka 4. ovoga članka.
Spajanje i razdvajanje postupaka
Članak 36.
(1) Ako stranke u sporu podnesu jedna protiv druge samostalne tužbe iz istih ili različitih pravnih odnosa za koje su ugovorile nadležnost arbitražnog suda pri Sudištu, tajnik Sudišta nastojat će, ako bi to bilo svrhovito s obzirom na sporove koji su pokrenuti tim tužbama, da se raspravljanje i odlučivanje o njima spoji i nastavi pred arbitražnim sudom u istom sastavu.
(2) Arbitražni sud može odlučiti, na zahtjev bilo koje od stranaka, da se postupak koji se vodi protiv više tuženika prema kojima se spor prema zakonu ili prirodi pravnog posla ne mora riješiti samo na jednak način, razdvoji u odnosu na pojedine od njih ako se prema jednome ili nekim od njih privremeno ne može voditi.
(3) Arbitražni sud može odlučiti, na zahtjev bilo koje od stranaka, osim ako se stranke tome suglasno usprotive, da se postupak koji su zajednički pokrenuli više tužitelja prema kojima se spor prema zakonu ili prirodi pravnog posla ne mora riješiti samo na jednak način, razdvoji u odnosu na pojedine od njih ako se prema jednome ili nekim od njih privremeno ne može voditi.
(4) U slučajevima iz stavka 2. i 3. ovoga članka stranke su dužne uplatiti dodatne upisne pristojbe i predujmove za vođenje razdvojenih postupaka kao da su oni pokrenuti kao posebni postupci. Ako se ti iznosi ne uplate u roku koji odredi tajnik Sudišta, do razdvajanja postupka neće doći.
(5) Arbitražni sud odlučit će o tome hoće li se parnične radnje poduzete u postupku prije njegova razdvajanja ponoviti i u razdvojenim postupcima.
(6) Nakon što prestane razlog zbog kojega je došlo do razdvajanja postupaka (stavci 2. i 3.), razdvojeni se postupci mogu ponovno spojiti (stavak 1.).
Suparničari
Članak 37.
(1) Više osoba može tužiti ili biti tuženo jednom tužbom – suparničari – samo ako su u pogledu predmeta spora u pravnoj zajednici ili ako njihova prava i obveze proistječu iz bitno iste činjenične i pravne osnove, a osobito ako se spor prema zakonu ili prirodi pravnog odnosa može prema njima riješiti samo na isti način.
(2) Solidarni vjerovnici i solidarni dužnici mogu biti obuhvaćeni istom tužbom kao suparničari.
(3) Tužitelj može tužbom obuhvatiti dva tuženika tražeći da arbitražni sud prihvati zahtjev prema sljedećem tuženiku u slučaju da bude odbijen prema onome koji je u tužbi naveden prije njega – samo ako na to pristanu oba tuženika.
Umješač
Članak 38.
Osoba koja ima pravni interes da se pridruži jednoj od stranaka u sporu kao umješač može se pridružiti toj stranci ako se s time suglase obje stranke.
Rokovi
Članak 39.
(1) Stranke mogu sporazumno produljiti rokove za izvršenje određenih procesnih radnja stranaka utvrđene Pravilnikom ili zaključkom arbitražnog suda.
(2) Tajnik Sudišta i arbitražni sud ovlašteni su u opravdanim slučajevima, u granicama svoje nadležnosti, produljiti rokove za izvršenje određenih procesnih radnja utvrđenih Pravilnikom ili zaključkom arbitražnog suda vodeći računa o tome da se spriječi nepotrebno odugovlačenje postupka.
(3) Arbitražni će sud ocijeniti, uzimajući u obzir sve okolnosti, mogu li se uvažiti procesne radnje stranaka poduzete nakon isteka utvrđenih rokova.
(4) Odredba stavka 2. ovoga članka ne odnosi se na propuštanje rokova za podnošenje prigovora protiv platnog naloga.
Zaključenje rasprave
Članak 40.
(1) Kad arbitražni sud nađe da je predmet raspravljen tako da se može donijeti odluka, priopćit 