 stavka 3. ZEK-a, budući da je istom propisano da se regulatorne obveze »moraju temeljiti na prirodi utvrđenog nedostatka na tržištu, te moraju biti razmjerne i opravdane s obzirne na regulatorna načela i ciljeve iz članka 5. ovog Zakona«. Također smatra da je propuštanja obrazloženja odluke u dijelu visine iznosa ugovornih kazni za slučaj zakašnjenja s ispunjenjem tužitelju uskratilo pravo upoznati se s razlozima odluke, te u tom dijelu i uspješno pobijati. Pritom, visina ugovornih kazni za slučaj za slučaj zakašnjenjem veleprodajne usluge izrazito je bitna za poslovanje tužitelja, budući da tužitelj svakodnevno realizira iznimno velike količine zahtjeva za aktivacijom veleprodajnih usluga pri čemu su kašnjenja uvijek moguća.
S obzirom na složenost upravne stvari i značaj pobijanog upravnog akta kojim se regulira cijelo jedno tržište na razdoblje od sljedeće tri godine, tužitelj je predložio ovom Sudu održavanje usmene rasprave u predmetnom upravnom sporu, jer to smatra neophodnim zbog dalekosežnih učinaka osporene odluke na njegovo cjelokupno poslovanje. Predlaže da Sud osporenu odluku poništi.
Tuženik u odgovoru na tužbu navodi da je u predmetnoj analizi sukladno članku 56. stavcima 2. i 3. ZEK-a koristi svoje diskrecijsko pravo određivanja način na koji će se odrediti regulatorne obveze iz članka 58. do 65. ZEK-a. Polazeći od utvrđene nedostatne djelotvornosti tržišnog natjecanja na mjerodavnom tržištu, te prethodno definiranog izvora značajne tržišne snage, tuženik je odredio regulatorne obveze razmjerno i opravdano s obzirom na regulatorna načela i ciljeve iz članka 5. ZEK-a. Smatra da je neosnovan prigovor tužitelja da obveza transparentnosti obvezuje samo na objavu uvjeta, te ističe da je u svim dosad analiziranim tržištima, u okviru regulatorne obveza transparentnosti, propisivao rokove za privremenu obustavu i aktivaciju instrumenata plaćanja te napominje da su navedene analize potvrđene kao zakonite pred nadležnim sudom. Upućuje na presudu ovoga Suda poslovni broj: Us-10120/2009-4 prema kojoj ZEK ostavlja diskrecijsko pravo tuženiku u svezi načina na koji će odredit spomenute regulatorne obveze, uz uvjet da one budu rezultat provedene analize i utvrđivanja nedostatne djelotvornosti tržišnog natjecanja na mjerodavnom tržištu, te moraju biti razmjerne i opravdane s obzirom na regulatorna načela i ciljeve iz članka 5. istog Zakona. Nadalje, ističe da je rok od 60 dana za dospijeće plaćanje račina u skladu sa Zakonu o financijskom poslovanju i predstečajnoj nagodbi, koji ne isključuje primjenu navedenog roka, nego dapače isti stranke mogu ugovoriti. Tijekom provođenja postupka analize predmetnog tržišta izdan je prijedlog tužitelja za izmjenom odredbe na način da se rok dospijeća računa umjesto od dana »slanja« sređuje od dana »zaprimanja« računa, što je u skladu s člankom 11. stavkom 4. točka 1. ZFPPN-a. Glede povrede odredbe članka 171. Zakona o obveznim odnosima. Tvrdi da je red uračunavanje i ispunjenja obveza operatora korisnika sredstva kojim HAKOM nastoje spriječiti ranije utvrđeno diskreminacijsko ponašanje tužitelja, pa tvrdi da je određena mjera razmjerna prirodi utvrđenog nedostatka na tržištu, a također ističe da su Zakon o obveznim odnosima i Zakon o financijskom poslovanju i predstečajnoj nagodbi u odnosu na određivanje načina reguliranje međusobnih odnosa između operatora, lex generalis u odnosu na ZEK, koji, kao lex specijalis na taj način derogira primjenu istih. Tužitelj prigovara i dijelu osporavane odluke koji se odnosi na ugovorne kazne navodeći da su iste nesrazmjerne interesu koji se njihovim pripisivanjem štiti, odnosno u suprotnosti je s člankom 61. ZEK-a. Međutim, tuženik ističe da dosadašnja konstantna kašnjenja u realizaciji veleprodajnih usluga te povećan broj pritužbi operatora korisnika na preuranjenu deaktivaciju usluga od stane tužitelja, zasigurno nisu u srazmjernoj zaštiti djelotvornog tržišnog natjecanja, a koja je glavna zadaća tuženika, a u prilog toj tezi govori podatak da je samo 