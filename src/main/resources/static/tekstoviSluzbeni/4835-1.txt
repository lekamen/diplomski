 izračunat kao geometrijski prosjek,
3. prinos UCITS fonda mora uvijek sadržavati točno navedeno vremensko razdoblje na koje se odnosi (datum početka i kraja razdoblja),
4. uz prikaz prinosa, promidžbena informacija mora sadržavati i podatke o rizicima ulaganja u UCITS fond,
5. navesti naknade i troškove UCITS fonda koji su uzeti u obzir prilikom izračuna prinosa.
MJESEČNI IZVJEŠTAJ ZA ULAGATELJE
Članak 7.
(1) Mjesečni izvještaj za ulagatelje iz članka 212. Zakona mora minimalno sadržavati sljedeće podatke:
1. osnovne informacije o UCITS fondu,
2. ulagateljske ciljeve i strategiju ulaganja UCITS fonda,
3. strukturu ulaganja UCITS fonda,
4. naknade UCITS fonda,
5. neto vrijednost imovine i cijenu udjela UCITS fonda,
6. podatke o prinosu UCITS fonda,
7. grafički prikaz kretanja cijene udjela UCITS fonda,
8. naziv depozitara UCITS fonda.
(2) Mjesečni izvještaj za ulagatelje na mrežnoj stranici društva za upravljanje mora biti dostupan dvije godine od dana objave.
Članak 8.
Osnovne informacije o UCITS fondu iz članka 7. stavka 1. točke 1. ovoga Pravilnika trebaju minimalno sadržavati sljedeće:
1. naziv društva za upravljanje,
2. naziv UCITS fonda,
3. vrstu UCITS fonda,
4. iznos minimalne uplate u UCITS fond,
5. datum početka rada UCITS fonda,
6. početnu vrijednost udjela UCITS fonda,
7. valutu UCITS fonda,
8. trajanje UCITS fonda u slučaju da je osnovan kao UCITS fond na određeno vrijeme
9. podatke o osnovnim karakteristikama svake pojedine klase udjela UCITS fonda, kada je to primjenjivo.
Članak 9.
(1) Mjesečni izvještaj mora minimalno sadržavati sljedeće podatke o strukturi ulaganja iz članka 7. stavka 1. točke 3. ovoga Pravilnika, koji se odnose na posljednji radni dan mjeseca za koji se izrađuje izvještaj:
1. deset (10) najvećih pozicija ulaganja s naznakom postotnog udjela u neto imovini UCITS fonda,
2. strukturu imovine UCITS fonda prema vrstama imovine,
3. strukturu imovine UCITS fonda prema državama, skupinama država ili regijama,
4. valutnu izloženost imovine UCITS fonda,
5. strukturu imovine UCITS fonda prema gospodarskim sektorima,
6. za vrijednosne papire koji su vrednovani metodom procjene, naziv izdavatelja, identifikacijske oznake vrijednosnih papira, trenutno procijenjene vrijednosti, te metode i datum zadnje procjene,
7. podaci iz točaka 1. do 5. ovoga članka mogu se prikazati grafički ili tablično s naznakom postotnog udjela svake kategorije koja se grafički prikazuje.
(2) Mjesečni izvještaj mora sadržavati i naznaku postotnog udjela prenosivih vrijednosnih papira u neto imovini UCITS fonda, koji se grupiraju na sljedeći način:
1. prenosivi vrijednosni papiri iz članka 252. stavka 1. točaka 1. i 2. Zakona,
2. prenosivi vrijednosni papiri iz članka 252. stavka 2. Zakona.
(3) Podaci o deset (10) pozicija ulaganja imovine UCITS fonda iz stavka 1. točke 1. ovoga članka moraju jasno prikazivati o kojem se financijskom instrumentu radi na način da je iz istoga vidljivo sljedeće:
1. za prenosive vrijednosne papire i instrumente tržišta novca naziv izdavatelja i identifikacijska oznaka,
2. za depozite naziv kreditne institucije u koju je položen depozit,
3. za sve ostale financijske instrumente koji se nalaze u deset (10) pozicija ulaganja imovine UCITS fonda, a koje nisu navedene u točkama 1. i 2. ovoga stavka, potrebno je navesti podatke iz kojih je jasno vidljivo o kojem financijskom instrumentu se radi.
(4) Struktura imovine UCITS fonda po državama, skupinama država ili regijama iz stavka 1. točke 3. ovoga članka i gospodarskim sektorima iz stavka 1. točke 5. ovoga članka jasno mora prikazivati stvarnu izloženost izdavateljima ili tržištima pojedinih država, skupinama država ili regijama te gospodarskim sektorima koja uključuje i izloženost postignutu ulaganjem u izvedenice te udjele ili dionice investicijskih fondova i ostale financijske instrumente, kada je to primjenjivo.
Članak 10.
Naknade UCITS fonda iz članka 7. stavka 1. točke 4. ovoga Pravilnika trebaju prikazivati postotni iznos godišnje naknade za