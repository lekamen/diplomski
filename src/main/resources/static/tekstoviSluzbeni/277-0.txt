15 06.02.2015 Uredba o načinu izračuna iznosa pomoći izravnanja za decentralizirane funkcije jedinica lokalne i područne (regionalne) samouprave za 2015. godinu
VLADA REPUBLIKE HRVATSKE
278
Na temelju članka 45.a stavka 2. Zakona o financiranju jedinica lokalne i područne (regionalne) samouprave (»Narodne novine«, br. 117/93, 69/97, 33/2000, 73/2000, 127/2000, 59/2001, 107/2001, 117/2001, 150/2002, 147/2003, 132/2006, 26/2007 – Odluka Ustavnog suda Republike Hrvatske, 73/2008, 25/2012 i 147/2014), Vlada Republike Hrvatske je na sjednici održanoj 5. veljače 2015. godine donijela
UREDBU
O NAČINU IZRAČUNA IZNOSA POMOĆI IZRAVNANJA ZA DECENTRALIZIRANE FUNKCIJE JEDINICA LOKALNE I PODRUČNE (REGIONALNE) SAMOUPRAVE ZA 2015. GODINU
Članak 1.
Ovom Uredbom utvrđuje se način izračuna iznosa pomoći izravnanja za decentralizirane funkcije jedinica lokalne i područne (regionalne) samouprave za 2015. godinu iz Državnog proračuna Republike Hrvatske za 2015. godinu prema posebnim zakonima i odlukama o kriterijima i mjerilima za osiguravanje minimalnog financijskog standarda javnih potreba u djelatnostima osnovnog i srednjeg školstva, socijalne skrbi, zdravstva i vatrogastva.
Članak 2.
Pojedini pojmovi u smislu ove Uredbe imaju sljedeća značenja:
1. Decentralizirane funkcije su rashodi koji su posebnim zakonima za osnovno i srednje školstvo, socijalnu skrb, zdravstvo i vatrogastvo preneseni na jedinice lokalne i područne (regionalne) samouprave, a financiraju se iz dodatnog udjela poreza na dohodak i pomoći izravnanja za decentralizirane funkcije.
2. Bilančna prava su sredstva potrebna za osiguravanje minimalnih financijskih standarda u pojedinoj decentraliziranoj funkciji prema odlukama iz članka 4. ove Uredbe.
3. Pomoći izravnanja su prijenosi sredstava iz državnog proračuna jedinicama lokalne i područne (regionalne) samouprave za financiranje decentraliziranih funkcija kada prihodi ostvareni iz dodatnog udjela poreza na dohodak nisu dovoljni za financiranje minimalnih financijskih standarda prema odlukama iz članka 4. ove Uredbe.
Članak 3.
(1) Ova Uredba odnosi se na jedinice lokalne i područne (regionalne) samouprave (u daljnjem tekstu: korisnici pomoći izravnanja) koje su preuzele financiranje decentraliziranih funkcija, i to na županije, Grad Zagreb, gradove i općine iz stavka 4. točaka 2., 3. i 4. ovoga članka.
(2) Korisnici pomoći izravnanja iz stavka 1. ovoga članka, u skladu sa Zakonom o financiranju jedinica lokalne i područne (regionalne) samouprave, ostvaruju prihode iz dodatnog udjela poreza na dohodak za decentralizirane funkcije, i to:
1. Osnovno školstvo                             1,9%
2. Srednje školstvo                               1,3%
3. Socijalna skrb
– centri za socijalnu skrb                      0,2%
– domovi za starije i nemoćne osobe      0,6%
4. Zdravstvo                                       1,0%
5. Vatrogastvo
– javne vatrogasne postrojbe                 1,0%.
(3) Korisnici pomoći izravnanja ostvaruju pravo na sredstva iz Državnog proračuna Republike Hrvatske za 2015. godinu, Razdjela 025 Ministarstvo financija, Glave 02506 Ministarstvo financija – ostali izdaci države, 2204 Financiranje decentraliziranih funkcija, A539150 Dodatna sredstva izravnanja za decentralizirane funkcije, s računa 363 Pomoći unutar općeg proračuna, ako iz dodatnog udjela poreza na dohodak iz stavka 2. ovoga članka ne ostvare sredstva do iznosa bilančnih prava za financiranje decentraliziranih funkcija za 2015. godinu.
(4) Pregled iznosa bilančnih prava sastavni je dio ove Uredbe, a naveden je u:
1. Zbirnom pregledu sredstava za decentralizirane funkcije u 2015. godini po županijama (Tablica 1.),
2. Pregledu sredstava za decentraliziranu funkciju osnovnog školstva po županijama u 2015. godini (Tablica 2. županije),
3. Pregledu sredstava za decentraliziranu funkciju osnovnog školstva po gradovima u 2015. godini (Tablica 2. gradovi),
4. Pregledu sredstava za decentraliziranu funkciju vatrogastva po općinama/gradovima u 2015. godini (Tablica 3.