 studentsku ispravu.
(2) Djetetu otočaninu iz članka 8. stavka 3. ovoga Pravilnika može se izdati Otočna iskaznica za putnika, a ostala djeca ostvaruju svoje pravo na povlašteni prijevoz na temelju važeće isprave o identitetu.«
Članak 11.
U članku 12. stavak 1. mijenja se i glasi:
»(1) Otočnu iskaznicu za putnika izdaje Agencija za obalni linijski pomorski promet (u daljnjem tekstu: Agencija) i u njezinom je vlasništvu.«
Dosadašnji stavak 3. mijenja se i glasi:
»(3) Otočna iskaznica za putnika izdaje se na zahtjev korisnika i uvidom u važeću osobnu iskaznicu odnosno ispravu o identitetu.«
Iza stavka 3. dodaje se novi stavak 4. koji glasi:
»(4) Sadržaj zahtjeva za izdavanje Otočne iskaznice za putnika propisan je u Prilogu 3. ovoga Pravilnika.«
U dosadašnjem stavku 4. koji postaje stavak 5. riječi: »Troškove izdavanja« zamjenjuju se riječima »Visinu troškova izdavanja.«
U dosadašnjem stavku 5. koji postaje stavak 6. riječi: »Troškovi izdavanja« zamjenjuju se riječima: »Troškovi prvog izdavanja«, a riječi: »stavka 3.« zamjenjuju se riječima: »stavka 4.«.
Dosadašnji stavak 6. koji postaje stavak 7. mijenja se i glasi:
»(7) Troškove svakog izdavanja nove Otočne iskaznice za putnika zbog promjene podataka, gubitka, poništenja, krađe ili oštećenja te iskaznice troškove snosi njen korisnik.«
U dosadašnjem stavku 7. koji postaje stavak 8. u prvoj rečenici iza riječi: »druga tijela« dodaju se riječi: »u Republici Hrvatskoj«, a u drugoj rečenici iza riječi: »Druga tijela i nositelji javnih ovlasti« dodaju se riječi: »u Republici Hrvatskoj.«
Članak 12.
Članak 13. mijenja se i glasi:
»(1) Otočna iskaznica za putnika sadrži podatke koji su navedeni na njezinoj površini i u beskontaktnom čipu, a izdaje se u ID1 formatu i omogućuje elektroničku obradu podataka.
(2) Otočna iskaznica za putnika izdaje se fizičkim osobama koje imaju prebivalište na otocima, te na poluotoku Pelješcu.
(3) Agencija provjerava podatke korisnika iz članka 12. stavka 4. ovoga Pravilnika temeljem kojih je ostvareno pravo na povlašteni prijevoz, te će se Otočna iskaznica za putnika poništiti ako se utvrdi da više ne postoje uvjeti za povlašteni prijevoz korisnika prema odredbama ovoga Pravilnika.
(4) U slučaju gubitka Otočne iskaznice za putnika korisnik je dužan obavijestiti Agenciju radi utvrđivanja prestanka važenja te iskaznice, te ishoditi novu iskaznicu radi daljnjeg korištenja prava na povlašteni prijevoz.«
(5) Otočna iskaznica za putnika izdaje se na rok od 5 godina.
(6) Sadržaj i izgled Otočne iskaznice za putnika propisan je u Prilogu 4. ovoga Pravilnika.«
Članak 13.
U članku 14. stavak 1. mijenja se i glasi:
»(1) Pravo na povlašteni prijevoz imaju slijedeća vozila:
– vozila otočana i vozila korisnika leasinga s prebivalištem na otoku i koja su registrirana u nadležnom upravnom tijelu u Republici Hrvatskoj;
– vozila pravnih osoba, odnosno vozila registrirana na obrt, obiteljsko poljoprivredno gospodarstvo (OPG), djelatnost slobodnog zanimanja i korisnika leasinga sa sjedištem korisnika vozila na otoku, a vozila su registrirana u nadležnom upravnom tijelu u Republici Hrvatskoj.«
U stavku 2. iza riječi: »stavka 1.« dodaju se riječi: »alineja 1.«, a riječi: »u vlasništvu otočana« brišu se.
Iza stavka 2. dodaje se novi stavak 3. koji glasi:
»(3) Iznimno, vozilima iz stavka 2. ovoga članka odobrava se korištenje prava na povlašten prijevoz na trajektnim linijama odnosno relacijama navedenim u Prilogu 1. ovoga Pravilnika.«
U dosadašnjem stavku 3. koji postaje stavak 4. iza riječi : »stavka 1.« dodaju se riječi: »alineja 2.«, a riječi: »u vlasništvu pravnih osoba odnosno vlasnika obrta« brišu se.
Članak 14.
U članku 15. riječi: »(nulta) karta uz predaju odgovarajuće dokumentacije (preslik liječničke uputnice, putnog odnosno radnog naloga i sl.)« zamjenjuju se riječima: »putne (nulte) karte uz predaju potvrde iz članka 9. stavka 3. ovoga Pravilnika.«
Članak 15.
Članak 16. mijenja se i glasi:
»(1) Radi ostvarivanja prava na povlašteni prijevoz vozila korisnicima iz