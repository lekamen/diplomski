 voće i povrće te banane provode fitosanitarni inspektori Ministarstva.
Službene kontrole u području stočarstva
Članak 152.
Službene kontrole u području stočarstva u smislu ovoga Zakona obuhvaćaju:
1. inspekcijski nadzor korisnika mjera posebnih pomoći u sektoru pčelarstva
2. kontrole tržišnih standarda za goveđe meso životinja starosti do 12 mjeseci, jaja i meso peradi, u proizvodnji
3. kontrole definicija, oznaka i prodajnih oznaka u sektorima ili proizvodima: govedine i teletine, jaja i mesa peradi u proizvodnji
4. kontrole uspostave i primjene ljestvice Unije za klasiranje i označivanje trupova u sektoru govedine i teletine, svinjetine, ovčetine i kozletine
5. kontrole ostalih tržišnih standarda, tržišnih mjera i pravila te posebnih odredbi sukladno propisima o zajedničkoj organizaciji tržišta poljoprivrednih proizvoda prema nadležnosti
6. službene kontrole standarda kvalitete i označavanja hrane i hrane za životinje životinjskog podrijetla na razini primarne proizvodnje i pripadajućih djelatnosti
7. službene kontrole standarda kvalitete i označivanja hrane za životinje na razini proizvodnje i prerade hrane za životinje te maloprodaje bez obzira na podrijetlo
8. službene kontrole sustava proizvodnih ograničenja u sektoru mlijeka
9. inspekcijski nadzor obavljanja registrirane i neregistrirane djelatnosti u području stočarstva
10. inspekcijski nadzor obavljanja registriranih i neregistriranih dopunskih djelatnosti u području stočarstva.
Službene kontrole u području jakih alkoholnih pića
Članak 153.
Službene kontrole u području jakih alkoholnih pića u smislu ovoga Zakona obuhvaćaju:
1. inspekcijski nadzor pravila o jakim alkoholnim pićima kojih se moraju pridržavati subjekti u poslovanju s hranom u pogledu proizvodnje, korištenja sirovina i postupaka, pri stavljanju jakih alkoholnih pića na tržište
2. službene kontrole zemljopisnih oznaka jakih alkoholnih pića u proizvodnji i stavljanju na tržište
3. službene kontrole pravila opisivanja, označivanja i prezentiranja jakih alkoholnih pića u proizvodnji i stavljanju na tržište
4. inspekcijski nadzor obavljanja registriranih i neregistriranih djelatnosti i/ili dopunskih djelatnosti u području jakih alkoholnih pića.
Službene kontrole u području kvalitete hrane
Članak 154.
Službene kontrole u području kvalitete hrane u smislu ovoga Zakona obuhvaćaju:
1. službene kontrole standarda kvalitete i označivanja hrane na razini proizvodnje, prerade i maloprodaje bez obzira na podrijetlo
2. kontrole tržišnih standarda za mlijeko i mliječne proizvode, mazive masti, maslinovo ulje i stolne masline, prerađeno voće i povrće u proizvodnji i maloprodaji te pri stavljanju na tržište
3. kontrolu tržišnih standarda za goveđe meso životinja starosti do 12 mjeseci, jaja i mesa peradi, maslina i maslinova ulja, mlijeka i mliječnih proizvoda, mazivih masti te proizvodna pravila u odnosu na kvalitetu proizvoda u maloprodaji
4. kontrolu ostalih tržišnih standarda, tržišnih mjera i pravila te posebnih odredbi sukladno ovome Zakonu
5. službene kontrole poljoprivrednih i prehrambenih proizvoda sa oznakom ZOI, ZOZP i ZTS, korištenja oznaka ZOI, ZOZP i ZTS na razini maloprodaje, kao i službene kontrole na razini primarne proizvodnje i pripadajućih djelatnosti, proizvodnje i prerade bez obzira na podrijetlo kojima se prije stavljanja na tržište potvrđuje sukladnost sa specifikacijom, nadzor nad radom kontrolnih tijela te sukladnost s drugim propisanim zahtjevima
6. službene kontrole korištenja neobveznih izraza kvalitete iz Uredbe (EU) br. 1151/2012 s propisanim zahtjevima
7. službene kontrole korištenja dobrovoljne sheme kvalitete
8. inspekcijski nadzor uvjeta za proizvodnju i stavljanje brašna na tržište
9. inspekcijski nadzor obavljanja registrirane i neregistrirane djelatnosti u području standarda kvalitete hrane i području sustava kvalitete poljoprivrednih i prehrambenih proizvoda
10. inspekcijski nadzor obavljanja registriranih i neregistriranih dopunskih djelatnosti u području standarda kvalitete hrane i