 psihijatrijski pregled kojim se utvrđuje psihički status, a posebno utvrditi impulzivnost, agresivnost, snalažljivost u iznenadnim i frustracijskim situacijama te osobita pažnja na antisocijalne i latentne sadističke osobine,
– psihologijska obrada: utvrđivanje općih i posebnih kognitivnih sposobnosti, procjena osobina ličnosti s posebnim naglaskom na emocionalnu stabilnost i opću adaptiranost; procjena motivacije.
(2) U slučaju kada je utvrđeno postojanje objektivnih okolnosti koje dovode u sumnju postojanje posebne zdravstvene sposobnosti službenika pravosudne policije mogu se obaviti i pretrage koje nisu obuhvaćene stavkom 1. ovog članka, ovisno o čimbenicima važnim za utvrđenje posebne zdravstvene sposobnosti.
(3) Kandidat odnosno službenik pravosudne policije zdravstvenoj komisiji predat će potvrdu izabranog doktora medicine primarne zdravstvene zaštite o psihičkim, zaraznim i kroničnim nezaraznim bolestima, koja se izdaje na obrascu otisnutom u prilogu 1. ovog Pravilnika.
(4) Ako ocijeni potrebnim za utvrđenje posebne zdravstvene sposobnosti, zdravstvena komisija će neposredno od izabranog doktora medicine primarne zdravstvene zaštite zatražiti na uvid cjelovitu medicinsku dokumentaciju iz zdravstvenog kartona kandidata odnosno službenika pravosudne policije sukladno posebnim propisima.
Zdravstvena komisija za utvrđenje posebne zdravstvene sposobnosti
Članak 5.
(1) Radi provedbe zdravstvenog pregleda iz članka 2. ovog Pravilnika ministar pravosuđa sklapa ugovor sa zdravstvenom ustanovom koja u svom sastavu ima djelatnost medicine rada odnosno sa specijalističkom ordinacijom medicine rada.
(2) Postojanje posebne zdravstvene sposobnosti utvrđuje zdravstvena komisija (u daljnjem tekstu: Komisija), čije članove imenuje ministar pravosuđa.
(3) Komisija se sastoji od predsjednika i tri člana. Predsjednik Komisije je doktor medicine – specijalist medicine rada, a članovi doktor medicine – specijalist psihijatrije i psiholog te službenik ustrojstvene jedinice Ministarstva pravosuđa nadležne za poslove osiguranja pravosudnih tijela.
(4) Članove Komisije iz reda doktora medicine i psihologa ministar pravosuđa imenuje na prijedlog čelnika zdravstvene ustanove iz stavka 1. ovog članka.
(5) Komisija odluke donosi većinom glasova, a u slučaju izjednačenog broja glasova odlučujući je glas predsjednika Komisije.
Utvrđenje posebne zdravstvene sposobnosti
Članak 6.
(1) Odluka Komisije o utvrđenju posebne zdravstvene sposobnosti kandidata može biti:
1. sposoban,
2. nesposoban.
(2) Odluka Komisije o utvrđenju posebne zdravstvene sposobnosti službenika pravosudne policije može biti:
1. sposoban,
2. potreban ponovni pregled po završetku liječenja,
3. nesposoban.
(3) Odluku o utvrđenju posebne zdravstvene sposobnosti Komisija će donijeti na temelju rezultata obavljenog zdravstvenog pregleda koji se evidentiraju na obrascu otisnutom u prilogu 2. ovog Pravilnika.
(4) Odluku o utvrđenju posebne zdravstvene sposobnosti Komisija će donijeti najkasnije u roku od osam dana od obavljenog zdravstvenog pregleda na obrascu otisnutom u prilogu 3. ovog Pravilnika.
(5) Odluka o utvrđenju posebne zdravstvene sposobnosti je izvršna i protiv nje se ne može izjaviti žalba.
Članak 7.
(1) Odluku iz članka 6. stavka 1. točke 2. odnosno članka 6. stavka 2. točke 3. ovog Pravilnika Komisija će donijeti ako utvrdi bolest, stanje, povredu ili njihovu posljedicu, odnosno tjelesnu manu koja je zapreka za uspješno obavljanje konkretnih poslova pravosudne policije ili kada postoji više kontraindikacija koje same po sebi nisu zapreka za rad na poslovima policijskog službenika.
(2) U slučaju donošenja odluke iz članka 6. stavka 2. točke 3. ovog Pravilnika pristupit će se utvrđenju preostale radne sposobnosti službenika pravosudne policije u skladu s posebnim propisima radi utvrđivanja mogućnosti rasporeda na drugo radno mjesto za koje službenik ispunjava propisane uvjete.
(3) U slučaju donošenja odluke iz članka 6. stavka 2. točke 2. ovog Pravilnika službenik pravosudne