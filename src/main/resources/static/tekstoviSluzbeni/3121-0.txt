17 24.02.2016 Poslovnik o radu Povjerenstva Vlade Republike Hrvatske za rješavanje sporova o pravima općina, gradova i županija
POVJERENSTVO VLADE REPUBLIKE HRVATSKE ZA RJEŠAVANJE SPOROVA O PRAVIMA OPĆINA, GRADOVA I ŽUPANIJA
470
Na temelju članka 37. stavka 7. Zakona o područjima županija, gradova i općina u Republici Hrvatskoj (»Narodne novine«, br. 86/06, 125/06 – ispravak, 16/07 – ispravak, 95/08 – Odluka USRH, 46/10 – ispravak, 145/10, 37/13, 44/13, 45/13, 110/15) Povjerenstvo Vlade Republike Hrvatske za rješavanje sporova o pravima općina, gradova i županija, na sjednici održanoj 28. siječnja 2016. godine, donijelo je
POSLOVNIK
O RADU POVJERENSTVA VLADE REPUBLIKE HRVATSKE ZA RJEŠAVANJE SPOROVA O PRAVIMA OPĆINA, GRADOVA I ŽUPANIJA
Članak 1.
Ovim Poslovnikom propisuje se način rada Povjerenstva Vlade Republike Hrvatske za rješavanje sporova o pravima općina, gradova i županija (u daljnjem tekstu: Povjerenstvo) u postupku podjele imovine, prava i obveza jedinica lokalne samouprave kod kojih je došlo do područnih promjena ili osnivanja novih jedinica lokalne samouprave.
Odredbe ovog Poslovnika primjenjuju se u rješavanju sporova o pravima općina, gradova i županija nastalih u postupku podjele imovine, prava i obveza jedinica lokalne samouprave, ako nije sklopljen pisani sporazum na način i u rokovima propisanim zakonom kojim se uređuje područno ustrojstvo Republike Hrvatske.
Članak 2.
Postupak radi rješavanja spora o pravima općina, gradova i županija nastalog u postupku podjele imovine, prava i obveza jedinica lokalne samouprave pokreće se na zahtjev općinskog načelnika ili gradonačelnika (u daljnjem tekstu: podnositelj zahtjeva).
Ako nije sklopljen pisani sporazum u zakonom propisanom roku ili ako sklopljeni sporazum nije u skladu s pravnim poretkom Republike Hrvatske, Povjerenstvo može po službenoj dužnosti pokrenuti postupak radi rješavanja spora o pravima općina, gradova i županija.
Članak 3.
Povjerenstvo odlučuje u vijeću.
Stranka može tražiti izuzeće člana vijeća. Zaključak o izuzeću člana vijeća donosi predsjednik Povjerenstva.
Članak 4.
Podnositelj zahtjeva je dužan uz zahtjev dostaviti dokumentaciju koja se odnosi na spor o pravima općina, gradova i županija u postupku podjele imovine, prava i obveza jedinica lokalne samouprave kod kojih je došlo do područnih promjena ili osnivanja novih jedinica lokalne samouprave.
Članak 5.
Nakon zaprimanja zahtjeva, vijeće će dostaviti zahtjev drugoj stranci te odrediti rok radi očitovanja na navode u zahtjevu.
Članak 6.
Na sjednicu vijeća pozvati će se podnositelj zahtjeva i druga stranka radi očitovanja o sporu.
Sjednice vijeća su javne.
Članak 7.
Vijeće će radi rješenja spora o pravima općina, gradova i županija u postupku podjele imovine, prava i obveza jedinica lokalne samouprave razmotriti cjelokupnu dostavljenu dokumentaciju, saslušati stranke i po potrebi provesti očevid na terenu te izvesti druge dokaze.
Članak 8.
Prilikom rješavanja spora iz članka 1. ovog Poslovnika vijeće odlučuje prema slobodnom uvjerenju na temelju savjesne i brižljive ocjene svakog dokaza zasebno i svih dokaza zajedno, na temelju rezultata cjelokupnog postupka, posebno uzimajući u obzir da:
1. Županija preuzima zgrade ili posebne dijelove zgrada na području općina i gradova koje su nužne za obavljanje poslova iz djelokruga županije.
2. Općine i gradovi preuzimaju u pravilu nekretnine dosadašnjih općina ili gradova koje se nalaze na njihovom području osim nekretnina koje temeljem točke 1. ovog članka preuzimaju županije.
3. U postupku rješavanja sporova o pravima općina, gradova i županija, osim fizičke diobe, prava na nekretninama i pokretninama koje su predmet diobe može se uzeti u obzir i obračunati i u financijskom obliku, kad fizička dioba nije moguća.
4. Pokretnine (oprema, inventar, vozila itd.) dosadašnjih općina ili gradova raspoređuju se na općine, gradove i županije, u pravilu, razmjerno broju službenika i namještenika u županijama, gradovima i općinama na dan 31. ožujka 1994., odnosno na