 poslovnog prostora u uličnom prizemlju površine 23,73 m², i
– poslovnog prostora u uličnom prizemlju površine 23,00 m².
III. POSTUPCI U VEZI S PRIJEDLOZIMA ZA OBNOVU POSTUPKA
1) Postupak u povodu prijedloga za obnovu postupka
20. Troje zakupaca poslovnih prostora u Preradovićevoj 1 u Zagrebu zatražili su krajem 1998., odnosno krajem 1999. godine obnovu postupka jer u provedenom upravnom postupku nisu sudjelovali u svojstvu stranaka. I Državno pravobraniteljstvo Grada Zagreba (danas ODO u Zagrebu) zatražilo je obnovu postupka krajem studenoga 2000. godine.
21. Prijedlog Državnog pravobraniteljstva Grada Zagreba odbačen je zbog nepravodobnosti. Čini se da o prijedlogu dvaju zakupaca nikada nije donesena odluka. Tek je u povodu žalbe zakupca Vladimira Pačića zbog nedonošenja rješenja u predmetu obnove postupka Ministarstvo pravosuđa donijelo rješenje, klasa: UP/ll-942-01/99-01/150, ur.broj: 514-03-07/1-06-11 od 30. lipnja 2006., kojim je bila dopuštena obnova postupka okončanog rješenjem o povratu/1998 (u daljnjem tekstu: rješenje o obnovi/2006) u cijelosti.
22. Izreka rješenje o obnovi/2006 glasi:
»1. Žalba se uvažava.
2. Dopušta se obnova postupka okončanog rješenjem Grada Zagreba, Gradskog ureda za imovinsko-pravne poslove, Odjel za upravno-pravne poslove, Prvi područni odsjek, Klasa: UP/I-942-01/97-02/178, Urbroj: 251-18-04/03-98-05 od 26. lipnja 1998. g.
Nalaže se prvostupanjskom tijelu Gradu Zagrebu, Gradskom uredu za imovinsko pravne poslove, Odjel za upravno-pravne poslove, Prvi područni odsjek, da postupak obnovi u cijelosti.«
Obnova postupka bila je dopuštena kako bi se zakupcima poslovnog prostora omogućilo da budu stranke u prvostupanjskom upravnom postupku za vraćanje poslovnih prostora (v. i točku 77. obrazloženja ove odluke).
23. Sukladno tome, u podulošcima 4, 6 i 7 u vlastovnicama zemljišnih knjiga koje su se odnosile na Ivana Žerjava, Jasnu Crkvenčić Bojić i Željku Guttman unesena je sljedeća zabilježba (na primjeru poduloška 4):
»Zaprimljeno 25. 08. 2006. broj Z-55928/06
Temeljem rješenja Ministarstva pravosuđa Kl:UP/II-942-01/99-01/150 ur.br: 514-03-07/1-06-11 od 30. 06. 2006. zabilježuje se postupak za povrat oduzete imovine na nekretnini Žerjav Ivana, Crkvenčić-Bojić Jasne i Guttman Željke.«
2) Tužba Upravnom sudu Republike Hrvatske
24. Podnositelji su protiv rješenja o obnovi/2006 podnijeli u kolovozu 2006. godine tužbu Upravnom sudu Republike Hrvatske, tvrdeći da »Vladimir Pačić nema ovlaštenje za pokretanje postupka obnove. Zakon o općem upravnom postupku za sudionike postupka traži postojanje pravnog interesa. Ovdje ne postoji pravni interes Vladimira Pačić. Kao zakupnik ima imovinski interes, koji dobrano koristi već preko sedam godina, koristi prostor bez ugovora i ne plaća zakupninu«. Mjerodavni dijelovi te tužbe glase:
»2. Odlukom da se postupak obnovi u cijelosti kako to traži i određuje pobijano rješenje prekoračuje se zahtjev za obnovu, dopušta obnova izvan onoga što je moglo biti predmet obnove, ...
Tako se nezakonito povodom prijedloga trećeg koji je ovlašten tražiti obnovu samo za onaj dio za koji bi imao pravni interes remeti pravni poredak i dopušta obnova za cijeli postupak pa tako i za dio u kojem je odbačen prijedlog.
(...)
3. ...
Zakonom o naknadi za imovinu oduzetu za vrijeme jugoslavenske komunističke vladavine izričito je propisano da se ugovori o zakupu raskidaju silom zakona danom pravomoćnosti rješenja o povratu prava vlasništva. Svejedno je da li se prostor vraća u vlasništvo za cijelo ili u suvlasničkom dijelu. ...
... za interese zakupnika osiguran je drugi pravni put zaštite – sudski postupak, pa stoga pobijano rješenje ruši Zakonom određeni pravni put.
(...)
Vladimir Pačić bio je u cijelosti obaviješten o postupku, ali nije pokazao pravni interes za sudjelovanje u postupku. Vladimir Pačić je sudjelovao na raspravi dana 15. lipnja 1998. g., dakle prije donošenja pravomoćnog rješenja. Niti tada nije pokazao pravni interes za sudjelovanje u postupku, osim što je iskazao da