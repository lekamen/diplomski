 alternativnim investicijskim fondovima (»Narodne novine« broj 16/13 i 143/14, u daljnjem tekstu: ZAIF),
7.b. društva za upravljanje fondovima osnovanima posebnim zakonima, nad čijim je poslovanjem Agencija ovlaštena za provođenje nadzora,
8. leasing-društva iz članka 3. stavka 1. Zakona o leasingu (»Narodne novine«, broj 141/13, u daljnjem tekstu: ZOL), leasing društva iz treće države i leasing društva države članice iz članka 46. stavka 2. ZOL-a koje obavljaju poslove leasinga na području Republike Hrvatske preko podružnice sukladno članku 48. ZOL-a, kao i leasing društvo države članice iz članka 46. stavka 1. ZOL-a koje obavlja poslove leasinga na području Republike Hrvatske preko podružnice,
9. faktoring-društva iz članka 20. stavka 1. i pravne osobe koje obavljaju poslove faktoringa iz članka 117. stavka 1. Zakona o faktoringu (»Narodne novine«, broj 94/14 i 85/15, dalje u tekstu: ZOF), faktoring-društva iz treće države i faktoring-društva iz druge države članice iz članka 59. stavka 2. ZOF-a koja obavljaju poslove faktoringa na području Republike Hrvatske putem podružnice sukladno članku 61. ZOF-a kao i faktoring-društva iz druge države članice iz članka 59. stavka 1. ZOF-a koja obavljaju poslove faktoringa na području Republike Hrvatske preko podružnice,
10. mirovinska osiguravajuća društva iz članka 5. Zakona o mirovinskim osiguravajućim društvima (»Narodne novine«, broj 22/14),
11. društva za dokup mirovina iz članka 3. Zakona o doživotnoj otpremnini odnosno dokupu mirovine (»Narodne novine«, broj 153/13).
(2) Subjekti nadzora Agenciji plaćaju naknade u rokovima kako je uređeno ovim Pravilnikom.
Članak 3.
(1) Naknade su prihod Agencije i uplaćuju se u korist računa Agencije: HR91 2390 0011 1003 29373.
(2) Naknada mora biti uplaćena u punom iznosu na račun Agencije bez umanjenja za proviziju banke i ostale troškove.
(3) Agenciji se naknade uplaćuju mjesečno i to u roku od 15 dana od zadnjeg dana obračunskog mjeseca ukoliko za pojedine obveznike nije ovim Pravilnikom drugačije uređeno.
(4) Agencija svojom odlukom može osloboditi subjekte nadzora obveze plaćanja naknada za određeno razdoblje.
Društva za osiguranje i društva za reosiguranje
Članak 4.
(1) Društva za osiguranje i društva za iz članka 2. stavka 1. točke 1. ovoga Pravilnika dužna su Agenciji platiti naknadu u visini od 0,6‰ (tisućinki) računano od iznosa zaračunate bruto premije osiguranja odnosno reosiguranja.
(2) Naknadu iz stavka 1. ovoga članka društva za osiguranje i društva za reosiguranje izračunavaju na temelju podataka o zaračunatoj bruto premiji za svaki mjesec tekuće godine.
(3) Društva za osiguranje i društva za reosiguranje naknadu izračunavaju primjenom sljedeće formule:
Zaračunatu bruto premiju pomnožiti sa 0,6‰ (tisućinki)
(4) Izračunata naknada iz stavka 3. ovoga članka mjesečni je iznos obveze plaćanja naknade Agenciji, a društva za osiguranje i društva za reosiguranje dužna su je uplatiti do 15. dana u mjesecu za prethodni mjesec.
(5) Društva za osiguranje odnosno društva za reosiguranje iz druge države članice Europske unije ili države potpisnice Ugovora o Europskom gospodarskom prostoru (dalje u tekstu: država članica) iz članka 83. stavka 1. ZOS-a koja putem slobode pružanja usluga obavljaju poslove osiguranja odnosno poslove reosiguranja u Republici Hrvatskoj dužna su u roku od mjesec dana od dana dostave statističkog izvješća dostavljenog preko svog nadležnog nadzornog tijela, za godinu na koju se izvješće odnosi, platiti godišnju paušalnu naknadu u iznosu od 5.000,00 kuna.
(6) Društva za osiguranje odnosno društva za reosiguranje iz druge države članice iz članka 83. stavka 2. ZOS-a koja u Republici Hrvatskoj obavljaju poslove osiguranja odnosno poslove reosiguranja putem poslovnog nastana odnosno podružnice osnovane u Republici Hrvatskoj dužna su u roku od mjesec dana od dana dostave statističkog izvješća dostavljenog preko svog nadležnog nadzornog tijela, za godinu na koju se izvješće odnosi, platiti godišnju paušalnu naknadu u