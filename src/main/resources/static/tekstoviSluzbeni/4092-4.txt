 pismohrane jedinice lokalne odnosno područne (regionalne) samouprave na čijem se području nalazi gradivo iz stavka 3. ovog članka koje se izlučuje odnosno Komisija za izlučivanje gradiva u Povjerenstvu provodi postupak izlučivanja.
Po primitku odobrenja područnog državnog arhiva za izlučivanje gradiva, za gradivo iz članka 2. točaka 4., 5., 6., 7. i 9. ovog Pravilnika, nadležno izborno povjerenstvo odnosno povjerenstvo za provedbu referenduma donosi Odluku o izlučivanju koju prosljeđuje ovlaštenoj osobi u pismohrani jedinice lokalne odnosno područne (regionalne) samouprave na čijem se području nalazi gradivo koje se izlučuje.
Ovlaštena osoba pismohrane jedinice lokalne odnosno područne (regionalne) samouprave na čijem se području nalazi gradivo iz stavka 5. ovog članka koje se izlučuje provodi postupak izlučivanja.
Izlučeno gradivo predaje se radi uništenja u industrijsku obradu.
Članak 20.
O postupku uništenja izlučenog gradiva vodi se zapisnik.
Za gradivo iz članka 2. točaka 1., 2., 3., 8., 10. i 12. ovog Pravilnika nadležno izborno povjerenstvo odnosno povjerenstvo za provedbu referenduma na čijem području se nalazi gradivo koje se izlučuje, odnosno Komisija za izlučivanje gradiva u Povjerenstvu, dužno je nakon provedenog postupka izlučivanja i uništenja gradiva sastaviti zapisnik o izlučivanju odnosno uništenju gradiva, te ga bez odgode dostaviti Povjerenstvu.
Za gradivo iz članka 2. točke 11. ovog Pravilnika, ovlaštena osoba u pismohrani jedinice lokalne odnosno područne (regionalne) samouprave, odnosno Komisija za izlučivanje gradiva u Povjerenstvu, dužna je nakon provedenog postupka izlučivanja i uništenja gradiva sastaviti zapisnik o izlučivanju odnosno uništenju gradiva, te ga bez odgode dostaviti Povjerenstvu.
Povjerenstvo je dužno Hrvatskom državnom arhivu za izlučeno gradivo iz stavka 1. i 2. ovog članka dostaviti kopije svih zapisnika i to nakon završetka svih postupka izlučivanja.
Za gradivo iz članka 2. točaka 4., 5., 6., 7. i 9. ovog Pravilnika, ovlaštena osoba u pismohrani jedinice lokalne odnosno područne (regionalne) samouprave na čijem području se nalazi gradivo koje se izlučuje, dužna je nakon provedenog postupka izlučivanja i uništenja gradiva sastaviti zapisnik o izlučivanju odnosno uništenju gradiva, te ga bez odgode dostaviti područnom državnom arhivu.
VI. EVIDENCIJA ARHIVSKOG GRADIVA
Članak 21.
Za svaku pojedinu arhivsku cjelinu za gradivo iz članka 2. točaka 1., 2., 3., 8., 10., 11. i 12. ovog Pravilnika, osim dokumentacije nastale u postupku nadzora financiranja izborne promidžbe na lokalnim izborima iz članka 6. al. 1. i 2. ovog Pravilnika, popis arhivskog gradiva vodi Povjerenstvo.
Za svaku pojedinu arhivsku cjelinu za gradivo iz članka 2. točaka 4., 5., 6., 7. i 9. ovog Pravilnika, te dokumentaciju nastalu u postupku nadzora financiranja izborne promidžbe na lokalnim izborima iz članka 6. al. 1. i 2. ovog Pravilnika, popis arhivskog gradiva vodi ovlaštena osoba u jedinici lokalne i područne (regionalne) samouprave.
Popis arhivskog gradiva iz stavka 1. i 2. ovog članka vodi se u skladu s člankom 6. Pravilnika o zaštiti i čuvanju arhivskog i registraturnog gradiva izvan arhiva (»Narodne novine«, broj 63/04 i 106/07).
Podaci iz evidencije o arhivskom gradivu dostavljaju se jednom godišnje Hrvatskom državnom arhivu, u skladu s Pravilnikom iz prethodnog stavka.
VII. PREDAJA ARHIVSKOG GRADIVA NADLEŽNOM DRŽAVNOM ARHIVU
Članak 22.
Arhivsko gradivo iz članka 2. točaka 1., 2., 3., 8., 10., 11. i 12. ovog Pravilnika, čuva se u pismohrani Povjerenstva na način opisan člankom 11. st. 1. i 2. ovog Pravilnika, do predaje Hrvatskom državnom arhivu, u skladu s rokovima propisanim Zakonom o arhivskom gradivu i arhivima i Pravilnikom o predaji arhivskog gradiva arhivima.
Arhivsko gradivo iz članka 2. točaka 4., 5., 6., 7. i 9., čuva se u pismohranama jedinica lokalne i područne (regionalne) samouprave najduže tri mjeseca od objave konačnih rezultata izbora odnosno referenduma.
Protekom roka iz stavka 2. ovog