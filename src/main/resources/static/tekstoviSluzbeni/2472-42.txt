 proizvođača, trgovaca ili osoba koje obavljaju usluge, uključujući rudarske i poljoprivredne djelatnosti te djelatnosti slobodnih zanimanja. Gospodarskom djelatnošću smatra se i iskorištavanje materijalne ili nematerijalne imovine u svrhu trajnog ostvarivanja prihoda.
(3) Osoba iz stavka 1. ovoga članka je i pravna osoba koja u organizacijskom smislu predstavlja samostalnu jedinicu koja je sposobna sama djelovati vlastitim sredstvima. U slučaju da osoba trošarinski proizvod iz stavka 1. ovoga članka koristi i za poslovnu i neposlovnu uporabu, trošarinski proizvod će se oporezovati razmjerno svakom načinu uporabe.
(4) Neposlovna uporaba je uporaba od osoba koje se sukladno propisima o porezu na dodanu vrijednost ne smatraju poreznim obveznicima, kao što su, primjerice, tijela državne vlasti i tijela državne uprave, tijela lokalne i područne (regionalne) samouprave, komore te druga tijela sa javnim ovlastima ako obavljaju poslove u okviru svog djelokruga ili ovlasti. Kod obavljanja takvih djelatnosti ili transakcija ta se tijela smatraju poreznim obveznicima u vezi s tim djelatnostima ili transakcijama, ako bi obavljanje tih djelatnosti, kao da nisu porezni obveznici, dovelo do znatnog narušavanja načela tržišnog natjecanja. Ako im je aktom Porezne uprave priznat status poreznog obveznika za određenu djelatnost, za svrhu utvrđivanja radi li se o poslovnoj uporabi krajnji je korisnik dužan dostaviti akt Porezne uprave trošarinskom obvezniku.
(5) Ako je poslovna ili neposlovna uporaba beznačajna može se smatrati da poslovna, odnosno neposlovna uporaba ne postoji. Pod beznačajnom poslovnom, odnosno neposlovnom uporabom smatra se uporaba koja iznosi do 10% obračunane uporabe.
(6) Trošarinski obveznik iz članka 94. stavka 1., članka 96. stavka 1. i članka 98. stavka 2. Zakona dužan je razvrstati krajnje kupce i krajnje korisnike, odnosno vlastitu potrošnju i konačnu potrošnju prema kriteriju poslovne i neposlovne uporabe.
(7) Krajnji kupci, odnosno krajnji korisnici se razvrstavaju u korisnike za neposlovnu uporabu prirodnog plina, električne energije, odnosno krutih goriva ako trošarinski obveznik iz članka 94. stavka 1. točke 1., članka 96. stavka 1. točke 1. i članka 98. stavke 2. točke 1. Zakona ne može utvrditi ispunjavanje uvjeta za poslovnu uporabu.
Uporaba energenata za grijanje
Članak 119.
Uporaba energenata za grijanje odnosi se na sve primjere kada energenti izgaraju i oslobađaju toplinsku energiju bez obzira na namjenu korištenja oslobođene toplinske energije.
Uporaba ostalih energenata za namjenu plovidbe
Članak 120.
U slučaju uporabe ostalih energenata, osim plinskog ulja obojanog plavom bojom iz tarifne oznake KN 2710 19 41 do 2710 19 49, za namjene plovidbe iz članka 101. stavka 1. točke 2. Zakona na odgovarajući način se primjenjuju odredbe provedbenog propisa o uvjetima i načinu oslobođenja od plaćanja trošarine na energente koji se koriste kao pogonsko gorivo za plovidbu kojima se uređuje pravo na povrat plaćene trošarine te pravo na oslobođenje od plaćanja trošarine za energente koji se koriste za pogon brodova u međunarodnoj pomorskoj i međunarodnoj unutarnjoj plovidbi.
Posebnosti postupanja s energentima iz tarifnih oznaka KN 2710 19 91 i 2710 19 99 te proizvodima iz tarifne oznake KN 3826 00 90
Članak 121.
(1) Svaka pravna i fizička osoba koja činjenično ili pravno na bilo koji način namjerava poslovati ili posluje s energentima i proizvodima iz članka 91.a stavka 1. Zakona, što obuhvaća i isključivo obavljanje financijskih transakcija ili radnji koje podrazumijevaju izdavanje, potvrđivanje ili ovjeravanje bilo koje knjigovodstvene ili računovodstvene isprave, sklapanje ugovora ili sudjelovanje u ugovornim odnosima ili izdavanje, potvrđivanje ili ovjeravanje prijevozne ili neke druge isprave u svojstvu kupca, prodavatelja, posrednika, primatelja ili pošiljatelja tih energenata i proizvoda mora carinskom uredu nadležnom prema sjedištu, odnosno prebivalištu podnijeti uporabom sustava elektroničke razmjene