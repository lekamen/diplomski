 i/ili analizator žive,
– plinski kromatograf s plameno-ionizacijskim detektorom i/ili detektorom zahvata elektrona,
– vezani sustav plinska kromatografija s 1 ili 2 spektrometra masa,
– analizator organskog ugljika,
– tekućinski kromatograf visoke djelotvornosti s različitim detektorima ili vezani sustav tekućinski kromatograf s 1 ili 2 spektrometra masa i
– opremu i/ili uređaje za pripremu uzoraka – mikrovalna pećnica za razaranje ili ekstrakciju uzoraka, i/ili ostali uređaji za ekstrakciju.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja bioloških pokazatelja u vodi, ovisno o pokazatelju za čije se ispitivanje ovlašćuje, mora imati u vlasništvu ili leasingu opremu i pribor propisanu u metodologiji iz članka 19. stavka 6. propisa iz članka 41. stavka 1. Zakona o vodama.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja mikrobioloških pokazatelja u vodi, ovisno o pokazatelju za čije se ispitivanje ovlašćuje, mora imati u vlasništvu ili leasingu sljedeću opremu i pribor:
– uređaj za suhu sterilizaciju,
– autoklave po potrebi,
– termostate s podešavanjem temperature od 20 °C do 50 °C,
– vodenu kupelj s podešavanjem temperature do 60 °C,
– hladnjak,
– uređaj za duboko zamrzavanje,
– vage (analitička s ispitnim podjeljkom ljestvice od 0,0001 g i tehnička),
– opremu za membransku filtraciju,
– binokularni mikroskop s imerzijom po potrebi,
– opremu za uzorkovanje,
– elektromagnetske miješalice s grijačem,
– običnu mikrovalnu pećnicu,
– opremu za homogenizaciju uzoraka,
– aparat za pripremu laboratorijske vode,
– sterilnu komoru,
– uređaj za brojenje kolonija i
– laboratorijsko posuđe i pribor za mikrobiološke analize.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja ekotoksikoloških pokazatelja u vodi mora imati u vlasništvu ili leasingu opremu i pribor navedenu u stavku 3. ove točke, te ovisno o ispitivanom pokazatelju odgovarajuću opremu i pribor, i to:
a) za određivanje toksičnosti na indikatorske organizme
– staklene akvarije za uzgoj i održavanje indikatorskih organizama po potrebi,
– UV/VIS spektrofotometar,
– liofilizator,
– centrifugu,
– uređaj za doziranje i prozračivanje vode,
– uređaj za osvjetljavanje s podešavanjem intenziteta svjetla,
– opremu za održavanje stalne temperature u prostorijama,
– rotacijsku tresilicu i
– pH metar.
b) za određivanje biološke razgradnje
– rotacijsku tresilicu s postoljem za tikvice različite veličine s podešavanjem broja okretaja i temperature,
– analizator organskog ugljika,
– uređaj za pripremu, doziranje i mjerenje protoka zraka,
– uređaj za doziranje podloge,
– uređaj za održavanje i kontrolu temperature i
– opremu i pribor za određivanje BPK5.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja voda za jednu ili više skupina pokazatelja odnosno na jedan ili više pojedinačnih pokazatelja iz različitih skupina pokazatelja na uzorku iz sedimenta i biote mora dodatno imati u vlasništvu ili leasingu sljedeću opremu i pribor:
– za uzorkovanje sedimenta,
– sustav sita za granulometrijsku separaciju i analizu,
– uređaj za usitnjavanje i homogenizaciju uzoraka,
– električnu peć za žarenje,
– sušionik,
– digestor,
– liofilizator po potrebi,
– mikrovalnu pećnicu za razaranje uzoraka ili termoblok,
– ultrazvučnu kupelj ili mikrovalnu peć za ekstrakciju i
– laboratorijsko posuđe i pribor.
Uređaji s mjernom funkcijom iz ovoga članka moraju udovoljavati zahtjevima posebnih propisa o mjeriteljstvu o sljedivosti etalona, referentnih materijala i rezultata mjerenja.
U uporabi mogu biti samo oni etaloni, koji su umjereni i imaju valjanu umjernicu, odnosno referentni materijali, koji su potvrđeni i koji imaju valjanu potvrdu.
3. Dodatna oprema
Stranka koja