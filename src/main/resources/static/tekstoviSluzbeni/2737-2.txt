 Suda, kontrola zakonitosti internih općih akata jedinica lokalne i područne (regionalne) samouprave u nadležnosti je Visokog upravnog suda Republike Hrvatske.
Osporavani Pravilnik predstavlja opći akt internog karaktera koji podliježe ocjeni zakonitosti u smislu članka 3. stavka 2. ZUS-a.
Pravilnik o unutarnjem redu Gradske uprave Grada Makarske donio je gradonačelnik Grada Makarske 19. prosinca 2014. na temelju članka 4. stavka 3. i članka 46. točke 6. Zakona o službenicima i namještenicima u lokalnoj i područnoj (regionalnoj) samoupravi, Uredbe o klasifikaciji radnih mjesta u lokalnoj i područnoj (regionalnoj) samoupravi (»Narodne novine« 74/10. i 125/14.), članka 4. Odluke o ustrojstvu Gradske uprave Grada Makarske (»Glasnik Grada Makarske«, 12/14. i 14/14.) i članka 49. Statuta Grada Makarske (»Glasnik Grada Makarske«, 8/09., 13/09. i 2/13.). Pravilnik je objavljen u »Glasniku Grada Makarske« broj 18 od 19. prosinca 2014., a stupio je na snagu osmog dana od dana objave.
Osporavani Pravilnik o izmjeni i dopuni Pravilnika o unutarnjem redu Gradske uprave Grada Makarske donio je gradonačelnik Grada Makarske 19. siječnja 2015. na temelju članka 49. Statuta Grada Makarske. Pravilnik je objavljen u »Glasniku Grada Makarske« broj 1 od 19. siječnja 2015., a stupio je na snagu osmog dana od dana objave.
Osporavanim Pravilnikom uređeni su unutarnje ustrojstvo, naziv i opis poslova radnih mjesta, stručni i drugi uvjeti za raspored na radna mjesta, broj izvršitelja, sistematizacija radnih mjesta, prijem u službu, plaće službenika i namještenika, naknade plaća, nagrađivanje službenika i namještenika, druga prava službenika i namještenika, lake povrede službeničke dužnosti i druga pitanja od značaja za rad upravnih tijela Gradske uprave Grada Makarske.
Za ocjenu zakonitosti osporavanog Pravilnika mjerodavne su odredbe članka 3. stavaka 1. i 3. i članka 4. Zakona o službenicima i namještenicima u lokalnoj i područnoj (regionalnoj) samoupravi koje glase:
»Članak 3.
Prava, obveze i odgovornosti službenika i namještenika u upravnim tijelima lokalnih jedinica uređuju se zakonom i na temelju zakona donesenim propisima.
(…)
Na pitanja koja nisu uređena ovim ili posebnim zakonom, propisima donesenim na temelju zakona ili kolektivnim ugovorom primjenjuju se opći propisi o radu.
Članak 4.
Službenici i namještenici se primaju u službu i raspoređuju na slobodna radna mjesta utvrđena pravilnikom o unutarnjem redu.
Pravilnik o unutarnjem redu donosi se posebno za svako upravno tijelo ili kao zajednički pravilnik za više upravnih tijela lokalne jedinice.
Pravilnik o unutarnjem redu za upravna tijela općine donosi općinski načelnik, za upravna tijela grada gradonačelnik, a za upravna tijela županije župan. Pravilnik se donosi na prijedlog pročelnika upravnih tijela.
Pravilnikom o unutarnjem redu utvrđuju se unutarnje ustrojstvo upravnih tijela, nazivi i opisi poslova radnih mjesta, stručni i drugi uvjeti za raspored na radna mjesta, broj izvršitelja i druga pitanja od značaja za rad upravnih tijela u skladu sa statutom i općim aktima lokalne jedinice.«
Za ocjenu zakonitosti osporavanog Pravilnika mjerodavne su i odredbe članka 150. Zakona o radu koje glase:
»Članak 150.
(1) Prije donošenja odluke važne za položaj radnika, poslodavac se mora savjetovati s radničkim vijećem o namjeravanoj odluci te mora radničkom vijeću dostaviti podatke važne za donošenje odluke i sagledavanje njezina utjecaja na položaj radnika.
(2) U slučaju iz stavka 1. ovoga članka, poslodavac je radničkom vijeću na njegov zahtjev, prije konačnog očitovanja o namjeravanoj odluci poslodavca, dužan omogućiti održavanje sastanka radi dodatnih odgovora i obrazloženja na njihovo izneseno mišljenje.
(3) Važnim odlukama iz stavka 1. ovoga članka smatraju se osobito odluke o:
1) donošenju pravilnika o radu
(…)
(4) Podaci o namjeravanoj odluci moraju se dostaviti radničkom vijeću potpuno i pravodobno, tako da mu se omogući davanje primjedbi i prijedloga, kako bi rezultati rasprave stvarno