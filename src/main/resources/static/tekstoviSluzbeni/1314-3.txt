 potrebno je korisnicima pristupa priznati troškove radnji obavljenih prije pristupanja mreži kao izbjegnuti trošak davatelja univerzalne usluge.
Člankom 25. stavkom 1. Pravilnika o obavljanju univerzalne usluge (»Narodne novine« 41/13.) propisano je da se cijene pristupa poštanskoj mreži određuju prema postotku od iznosa cijene za odgovarajuću uslugu iz cjenika davatelja univerzalne usluge, pri čemu se cijena umanjuje za troškove dijela poslova obavljenih od strane korisnika pristupa poštanskoj mreži.
Iz podataka u spisu predmeta proizlazi da je u odluci prvotužitelja o cijenama, koju je isti dostavio tuženiku definirano kako se cijene pristupa mreži baziraju na pripadajućim cijenama za pošiljke iz područja univerzalne usluge, na koje se obračunava porez na dodanu vrijednost, te se na tako dobivene cijene primjenjuju pripadajući popusti, ovisno o točki pristupa i stupnju razrađenosti pošiljaka. U konkretnom slučaju drugotužitelj nije dostavio dokaz iz kojega bi se moglo zaključiti da cijene prvotužitelja za uslugu pristupa mreži nisu sukladne Zakonu o poštanskim uslugama i Pravilniku o obavljanju univerzalne usluge, pa je u dijelu koji se odnosi na cijene pristupa poštanskoj mreži zahtjev drugotužitelja pravilno ocijenjen neosnovanim.
U pogledu ograničenja i najave pristupa tuženik pravilno ocjenjuje kako pravila prvotužitelja o pristupu mreži ne predstavljaju za drugotužitelja prekomjeran teret, a prvotužitelj radi zaštite kvaliteta univerzalne usluge i zaštite interesa drugotužitelja i drugih korisnika pristupa propisuje određena pravila koja mu omogućavaju odgovarajuću pripremu sortirnice za preuzimanje pošiljaka te pristup sortirnici u vrijeme u kojem se prvotužitelj može obvezati da će ispuniti svoje obveze prema korisniku pristupa, pa je iz navedenih razloga zahtjev drugotužitelja odbijen.
Pitanje korištenja bankovne garancije za naplatu ugovorne štete tuženik je pravilno ocijenio neosnovanim jer odredbe Zakona o poštanskim uslugama i Pravilnika o obavljanju univerzalne usluge nemaju prisilnih odredbi, pa je stoga uređenje navedenog pitanja prepušteno dispoziciji stranaka.
Nadalje, u pogledu rješavanja spornih pitanja i primjene odredaba standardne ponude prvotužitelja Sud nalazi pravilnom ocjenu tuženika da je standardna ponuda javno objavljeni dokument prvotužitelja čiji je cilj transparentnost prema korisnicima pristupa te su odredbe standardne ponude mjerodavne među strankama samo u onoj mjeri u kojoj su u skladu s odredbama Zakona o poštanskim uslugama i Pravilnika o univerzalnoj usluzi, a njima se ne mogu derogirati prisilne odredbe Zakona o poštanskim uslugama, što u konkretnom predmetu nije slučaj.
Sporna je i odredba predloženog ugovora i standardne ponude prema kojoj drugotužitelj ne može na pošiljke stavljati svoje oznake, već oznake propisane standardnom ponudom, međutim, takva odredba ne predstavlja prema ocjeni tuženika pravičan zahtjev jer iz predviđenog obrasca žiga iz članka 11. stavka 2. standardne ponude vidi se da isti sadrži naziv korisnika pristupa pa je njegova oznaka vidljiva na pošiljci, te je i u tom dijelu pravilno navod drugotužitelja ocijenjen neosnovanim.
Prema ocjeni Suda tuženik je osnovano naložio prvotužitelju izmjenu odredbe Standardne ponude Hrvatske pošte d.d. za pristup poštanskoj mreži u pogledu rokova prijenosa pošiljaka kako je to propisano člankom 13. standardne ponude prvotužitelja. Naime, tuženik je pravilno utvrdio da kada je riječ o rokovima za prijenos pošiljaka je odstupljeno od mjerila kakvoće za univerzalnu uslugu koja su propisana člankom 40. Zakona o poštanskim uslugama jer prvotužitelj nije naveo ni jedan tehnološki ili drugi razlog koji bi opravdao takvo odstupanje, te se odstupanjem korisnici pristupa mreži dovode u podređeni položaj u odnosu na druge korisnike Hrvatske pošte, pa je u tom dijelu zahtjev drugotužitelja ocijenjen osnovanim, a prvotužitelju naloženo da izmijeni odredbe Standardne ponude kako je to pobliže navedeno u izreci pobijane odluke.
Pored