 komercijalnog dogovora o boljim uvjetima od onih propisanih Standardnom ponudom u kojem slučaju je tužitelj obvezan o tome obavijestiti tuženika. Ističe tuženik da je i ranije cilj i svrha određivanja maksimalnog vremena otklon kvara/smetnje bila potaknuti i tužitelja da temeljem komercijalnog dogovora s ostalim operatorima uloži dodatne napore te kvar otkloni i u kraćem roku od maksimalnog roka, uz naplatu odgovarajuće naknade.
Sukladno tome pravilno zaključuje tuženik da je dio osporene Odluke u cijelosti u skladu s tekstom Analize tržišta, te da u konkretnom slučaju tužitelju nije određena nova regulatorna obveza, već je samo dodatno osigurao i definirao mehanizam provedbe već određenih regulatornih obveza, a koje postupanje tuženika je i prema ocjeni ovog Suda u cijelosti sukladno odredbama ZEK-a.
Nadalje dodaje tuženik da je definiranje boljih uvjeta uz predviđenu naknadu upravo opravdano te proizlazi i iz obveze poštivanja načela nediskriminacije kao i obveze tuženika da poduzme sve primjerene mjere u cilju ostvarenja regulatornih načela i ciljeva propisanih člankom 5. stavkom 2. ZEK-a, koji među ostalim podrazumijevaju zaštitu tržišnog natjecanja na dobrobit krajnjih korisnika usluga.
Uz to valja reći da uzimajući u obzir sadržaj tužbe te odgovora tuženika na tužbu kao i sve podatke spisa predmeta proizlazi da je strankama u predmetnom postupku omogućeno očitovanje o svim podnescima zaprimljenim tijekom ovog upravnog spora. Obzirom da niti tužitelj a niti tuženik ne dovode u pitanje pravilnost činjeničnog stanja odlučnog za pravilno rješenje ove upravne stvari to je Sud predmetni spor riješio bez rasprave ocijenivši prethodno tome da su u konkretnom slučaju raspravljena sva bitna pitanja odnosno ona koja su od značaja za donošenje pravilne odluke te da razlozi zbog kojih se osporena odluka pobija ne zahtijevaju daljnja činjenična utvrđenja.
Naime, prema shvaćanju ovog Suda rasprava se mora održati ukoliko istu stranka traži izričito i bezuvjetno što međutim ovdje nije slučaj jer tužitelj prijedlog za održavanje rasprave obrazlaže nedostatkom detaljnih zakonskih odredaba o načinu rješavanja predmetnog spora pred ovim Sudom, pri čemu se poziva na odredbe Zakona o upravnim sporovima i ZEK-a koje se odnose na nadležnost za postupanje u ovoj stvari, dok tuženik odluku o održavanju rasprave prepušta sudu. Tužitelj navodima koje ponavlja u tužbi niti ne dovodi u pitanje pravilnost činjenica odlučnih za donošenje odluke u ovoj stvari, već osporava samo primjenu prava, ukazujući i na povrede pravila postupka, koje prigovore ovaj Sud iz naprijed navedenih razloga ocjenjuje u cijelosti neosnovanima. Ovo stoga jer je već rečeno da je omogućeno svim strankama izjasniti se o svim bitnim činjenicama i okolnostima tijekom postupka, te je tuženik iscrpno obrazložio stajališta i zaključke na kojima je utemeljio odluku. Odnosno dostatno i argumentirano je obrazložio razloge za navedeno postupanje, koje je utemeljeno na odredbama ovdje mjerodavnog propisa zbog čega je osnovano donio odluku uz valjano obrazloženje, koje prihvaća i ovaj Sud u cijelosti.
Slijedom naprijed navedenog je Sud utvrdio da ne postoje razlozi zbog kojih se odluka tuženika pobija u rečenom dijelu, te da rješavanje konkretnog upravnog spora ne zahtijeva daljnja činjenična utvrđenja, a povredu materijalnog i postupovnog prava koji bi bili temelj da se odluka tuženika ocijeni nezakonitom ovaj Sud nije našao.
Trebalo je stoga temeljem odredbe članka 57. stavka 1. Zakona o upravnim sporovima (»Narodne novine« 20/10., 143/12. i 152/14.) tužbeni zahtjev odbiti kao neosnovan (točka I. izreke).
Odluka o objavi presude u »Narodnim novinama« (točka II. izreke) temelji se na odredbi članka 14. stavka 8. ZEK-a.
Broj: UsII-46/14-8
Zagreb, 28. listopada 2015.
Predsjednica vijeća Sanja Štefan, v. r.
