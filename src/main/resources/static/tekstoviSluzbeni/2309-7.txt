 sigurnosne istrage
4. osigurati popis dokaza te zatražiti kontrolirano traganje i uklanjanje podrtine, ostataka i drugih dijelova ili tvari radi ispitivanja ili analize
5. provesti ili zatražiti provedbu ispitivanja ili analize predmeta iz točke 4. ovoga stavka, te zatražiti pristup rezultatima tih ispitivanja ili analiza
6. zatražiti slobodan i neometan pristup svim bitnim informacijama i zabilježenim pojavama, uključujući i podatke VDR-a koji se odnose na brod, putovanje, teret, posadu ili druge osobe, predmete, uvjete ili okolnosti, kopirati ih i koristiti
7. zatražiti pristup rezultatima pregleda tijela žrtava ili ispitivanja obavljenih na uzorcima s tijela žrtava
8. zatražiti pristup rezultatima pregleda ili ispitivanja obavljenih na uzorcima uzetim od osoba uključenih u radni proces na brodu i svih drugih bitnih osoba
9. razgovarati sa svjedocima u odsutnosti svih osoba za čije bi se interese moglo smatrati da ometaju sigurnosnu istragu
10. zatražiti i dobiti dokumentaciju o pregledu i odgovarajuće podatke koje imaju država zastave, vlasnici, klasifikacijska društva ili druge mjerodavne strane kada te strane ili njihovi predstavnici imaju sjedište u Republici Hrvatskoj
11. zatražiti i dobiti pomoć svih tijela javne vlasti, lučkih kapetana i službenika lučkih kapetanija, pripadnika Obalne straže Republike Hrvatske, operatera sustava za nadzor i upravljanje pomorskom plovidbom, operatera MRCC-a, peljara i drugog lučkog ili pomorskog osoblja u svezi s nesrećom koju istražuju
12. tražiti pomoć mjerodavnih tijela drugih država, a osobito inspektora države zastave i države luke, službenika Obalne straže Republike Hrvatske, operatera sustava nadzora plovidbe, tijela odgovornih za traganje i spašavanje, peljara i drugog lučkog ili pomorskog osoblja u svezi s nesrećom koju istražuju.
(2) Glavni istražitelj, odgovorni istražitelj i istražitelji koji sudjeluju u sigurnosnoj istrazi pomorske nesreće ili nezgode dužni su, na zahtjev nadležnih tijela javne vlasti ili službenih osoba te prilikom svog postupanja, predočiti službenu iskaznicu radi osobne identifikacije.
(3) U slučajevima iz stavaka 1. i 2. ovoga članka, kao i članaka 14. i 15. ove Uredbe, policija će surađivati s glavnim istražiteljem, odgovornim istražiteljem i drugim istražiteljima Agencije u skladu s posebnim propisima o policijskim poslovima i ovlastima.
(4) U slučajevima iz stavaka 1. i 2. ovoga članka, kao i članaka 14. i 15. ove Uredbe, državni odvjetnik će surađivati s glavnim istražiteljem, odgovornim istražiteljem i drugim istražiteljima Agencije, u skladu s posebnim propisima o kaznenom postupku i državnom odvjetništvu.
(5) Radi provedbe suradnje iz stavaka 3. i 4. ovoga članka, Državno odvjetništvo, Agencija te policija sklopit će protokol o postupanju kojim će urediti zajednički rad u provođenju očevida i izvida pomorskih nesreća i nezgoda, te suradnji i pristupu dokazima za potrebe sigurnosne istrage pomorske nesreće ili nezgode.
ODLUKA O POKRETANJU SIGURNOSNE ISTRAGE
Članak 17.
(1) Sigurnosnu istragu pomorske nesreće iz područja primjene ove Uredbe pokreće glavni istražitelj svojom pisanom odlukom u slučajevima i na način kako je to određeno člancima 6. i 7. ove Uredbe.
(2) Odlukom o pokretanju sigurnosne istrage glavni istražitelj dužan je odrediti osobu odgovornog istražitelja koji će voditi sigurnosnu istragu te utvrditi početnu strategiju postupanja u svezi s opsegom, smjerom i vremenskim rasporedom sigurnosne istrage.
(3) Pored podataka iz stavka 2. ovoga članka, odluka o pokretanju sigurnosne istrage sadrži još najmanje ove podatke:
1. referentni broj sigurnosne istrage
2. datum pokretanja sigurnosne istrage
3. ime broda
4. zastavu broda
5. IMO broj broda
6. datum nesreće ili nezgode
7. vrstu pomorske nesreće ili nezgode
8. kratki opis nesreće ili nezgode
9. poziciju nesreće ili nezgode, odnosno geografsku širinu i dužinu
10. podatke o ostalim brodovima ako su sudjelovali u nesreći ili nezgodi, kako je navedeno u točkama 3., 4. i 5. ovoga stavka
11.