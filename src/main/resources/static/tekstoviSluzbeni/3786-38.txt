 opterećena, prenesena ili ustupljena u svrhu osiguranja tražbine. Sporazumi protivni ovome stavku ne proizvode pravne učinke prema ulagateljima.
(3) Ništetan je svaki prijeboj tražbine prema društvu za upravljanje s tražbinama koje pripadaju imovini UCITS fonda, neovisno o tome jesu li tražbine prema društvu za upravljanje vezane uz upravljanje UCITS fondom.
(4) Ako UCITS fond stekne prenosive vrijednosne papire, instrumente tržišta novca ili druge financijske instrumente iz članka 252. stavka 1. točaka 3., 5. i 6. ovoga Zakona koji nisu u cijelosti uplaćeni, društvo za upravljanje odgovara vlastitom imovinom za uplatu preostaloga dijela.
(5) Iznimno od odredaba stavaka 1. i 2. ovoga članka, društvo za upravljanje može u svoje ime i za račun UCITS fonda pozajmljivati sredstva radi korištenja tih sredstava za otkup udjela u UCITS fondu, i to pod uvjetom da novčana sredstva raspoloživa u imovini UCITS fonda nisu dostatna za tu svrhu, pri čemu, u slučaju takvih pozajmica, ukupni iznos obveza koje podliježu otplati iz imovine UCITS fonda prema svim ugovorima o zajmu ili kreditu ili drugom pravnom poslu koji je po svojim ekonomskim učincima jednak zajmu ne smije prelaziti 10% neto vrijednosti imovine UCITS fonda u trenutku uzimanja tih pozajmica, na rok ne duži od tri mjeseca.
(6) Iznimno od odredaba stavaka 1. i 2. ovoga članka, društvo za upravljanje može za zajednički račun ulagatelja odnosno UCITS fonda koristiti tehnike i instrumente vezane uz prenosive vrijednosne papire u svrhu učinkovitog upravljanja portfeljem koji uključuju, ali nisu ograničeni na repo ugovore i posuđivanje vrijednosnih papira, u skladu s predviđenim ograničenjima ulaganjima, te sklapati naizmjenične zajmove (engl. back-to-back loan) radi stjecanja strane valute.
(7) Agencija će pravilnikom detaljnije propisati financijske instrumente i poslove na tržištu kapitala u koje se može ulagati imovina UCITS fonda prema odredbama stavka 6. ovoga članka, način njezina ulaganja te ograničenja i uvjete takvih ulaganja.
Članak 109.
(1) UCITS fondovi kojima upravlja jedno društvo za upravljanje, zajedno s portfeljima kojima upravlja, ne smiju biti imatelji ukupno:
a) više od 25% dionica s pravom glasa jednog te istog izdavatelja
b) više od 10% dionica bez prava glasa jednog te istog izdavatelja
c) više od 10% dužničkih vrijednosnih papira koje je izdao jedan te isti izdavatelj
d) više od 25% udjela pojedinoga investicijskog fonda ili
e) više od 10% instrumenata tržišta novca koje je izdao jedan te isti izdavatelj.
(2) Ograničenja iz stavka 1. ovoga članka ne primjenjuju se na dužničke vrijednosne papire i instrumente tržišta novca čiji su izdavatelj Republika Hrvatska, jedinica lokalne i područne (regionalne) samouprave Republike Hrvatske, država članica, jedinica lokalne uprave države članice, država koja nije članice Europske unije ili međunarodna javna organizacija koje je članica jedna ili više država članica.
(3) Ako je pravom druge države članice određeno strože ograničenje za stjecanje dionica s pravom glasa jednog te istog izdavatelja iz stavka 1. točke a) ovoga članka, društvo za upravljanje je dužno za UCITS fondove kojima upravlja prilikom stjecanja dionica s pravom glasa izdavatelja koji ima sjedište u toj državi članici primjenjivati to strože ograničenje.
Odgovornost društva za upravljanje
Članak 110.
(1) Društvo za upravljanje odgovorno je UCITS fondu i ulagateljima za uredno i savjesno obavljanje poslova propisanih ovim Zakonom, propisima donesenima na temelju ovoga Zakona, prospektom i pravilima UCITS fonda.
(2) U slučaju da društvo za upravljanje ne obavi ili propusti obaviti, u cijelosti ili djelomično, odnosno ako nepropisno obavi bilo koji posao ili dužnost predviđenu ovim Zakonom, prospektom ili pravilima UCITS fonda, društvo za upravljanje odgovara za štetu koja je nanesena zasebnoj imovini UCITS fonda, a koja je nastala kao posljedica propusta društva za upravljanje u obavljanju i izvršavanju njegovih dužnosti.
(3) Društvo za upravljanje