 hrane i vode).
4. Tijekom obveznog razdoblja držati na gospodarstvu obvezni broj uvjetnih grla IZP domaćih životinja kako je utvrđeno u Odluci o ulasku u sustav potpore za IZP životinje.
5. Korisnik mora voditi evidenciju o provođenju svih radnji iz točki 1-4 koje se odnose na obveze iz ove operacije. Evidencija se vodi sukladno Obrascu 9. iz Priloga 4. koji je sastavni dio ovoga Pravilnika.
6. Svi kopitari ugroženih izvornih i zaštićenih pasmina trebaju imati izdan pravovaljani Identifikacijski dokument – putovnicu i biti označeni sukladno posebnom propisu o identifikaciji i registraciji kopitara.
Obveze udruga uzgajivača, uzgojnih organizacija i ovlaštena ustanova za provedbu uzgoja uzgojno valjanih životinja
Članak 93.
Udruge uzgajivača, uzgojne organizacije i ovlaštena ustanova dužne su u elektroničkom obliku dostaviti Agenciji za plaćanja popis i identifikacijski broj grla za koja je ispunjena obveze iz točke 2. članka 92. za sve podnositelje zahtjeva za potporu kojima su izdali Potvrdnice do 31. siječnja tekuće godine za prethodnu.
Posljedica za neispunjavanje obveza za IZP potporu
Članak 94.
Osim u slučaju prirodnih okolnosti iz članka 127. i više sile i iznimnih okolnosti iz članka 132. ovoga Pravilnika, za neispunjavanja obveza navedenih u operaciji primjenjuju se odredbe iz članka 35. Delegirane uredbe Komisije (EU) br. 640/2014.
Mjera 11 – Ekološki uzgoj
Članak 95.
(1) Potpora se dodjeljuje korisnicima koji prelaze na ekološki uzgoj ili nastavljaju ekološki uzgoj na poljoprivrednim površinama.
(2) Potpora se može ostvariti kroz dvije podmjere:
a) 11.1. Plaćanja za prijelaz na ekološke poljoprivredne prakse i metode,
b) 11.2. Plaćanja za održavanje ekoloških poljoprivrednih praksi i metoda.
(3) Agencija za plaćanja na temelju podataka iz podnesenog jedinstvenog zahtjeva, donosi Odluku o ulasku u sustav potpore, a kojom se utvrđuje obvezna površina za kontrolu koju korisnik mora zadržati tijekom obveznog razdoblja.
(4) Zahtjev za ulazak u sustav potpore moguće je podnijeti zaključno s 2019. godinom.
(5) U slučaju povećanja površina tijekom obveznog razdoblja Agencija za plaćanja donosi novu Odluku kojom se utvrđuje obvezna površina, te utvrđuje obvezno razdoblje za novo prijavljene površine.
(6) Nove Odluke iz stavaka 4. i 5. ovoga članka moguće je donositi zaključno s 2019. godinom.
(7) Na istoj površini nije moguće kombinirati ovu mjeru s mjerom 10 Poljoprivreda, okoliš i klimatske promjene osim operacije 10.1.9. Očuvanje ugroženih izvornih i zaštićenih pasmina domaćih životinja.
(8) Korisnici koji podnose zahtjev za mjere iz stavka 2. ovoga članka za skupinu usjeva trajne travnjake dužni su imati minimalno 0,5 uvjetnih grla po hektaru koja se uzgajaju sukladno propisima za ekološku poljoprivrednu proizvodnju (u daljnjem tekstu: EKO grla).
(9) Osnovica za izračun uvjetnih grla, iz stavka 8. je prosjek EKO grla u JRDŽ-u na temelju stanja svakog prvoga dana u mjesecu počevši od srpnja godine u kojoj je podnesen zahtjev, a sukladno Tablici 6. Konverzije za izračun uvjetnih grla iz Priloga 1. ovoga Pravilnika. Prihvatljive životinje su goveda, kopitari, ovce i koze; životinje se moraju uzgajati sukladno odredbama Uredbe Vijeća (EZ) br. 834/2007 i Uredbe Komisije (EZ) br. 889/2008.
(10) Korisnik može ostvariti plaćanje za trajne travnjake za onoliko hektara trajnih travnjaka iz zahtjeva za koliko je zadovoljena obveza iz stavka 8. ovoga članka, bez primjene administrativnih kazni za površine na kojima nije udovoljena navedena obaveza.
(11) U slučaju da korisnik smanji utvrđenu obveznu površinu iz stavka 3. ovoga članka, Agencija za plaćanja naredit će povrat do tada ostvarenih sredstava, sukladno postotku smanjenja obvezne površine, osim u slučaju više sile ili iznimnih okolnosti iz članka 132. ovoga Pravilnika ili u slučaju prijenosa gospodarstva sukladno članku 106. ovoga Pravilnika.
(12) Plaćanja za ekološki uzgoj dodjeljuju se za sve površine s lista B jedinstvenog zahtjeva koje su priznate od strane nadzornog