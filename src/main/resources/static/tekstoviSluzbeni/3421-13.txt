 na poslu, regres se isplaćuje najkasnije sedam (7) dana prije početka korištenja godišnjeg odmora.
Pravo na regres ima svaki djelatnik koji u tekućoj godini koristi makar i razmjerni dio godišnjeg odmora.
Regres se neće isplaćivati za vrijeme važenja temeljnog kolektivnog ugovora, osim ako ne dođe do promjena u tom pogledu u temeljnom kolektivnom ugovoru.
d) Otpremnina pri odlasku u mirovinu
Članak 82.
Kad radnik stekne uvjete i ostvari pravo na mirovinu poslodavac će mu isplatiti otpremninu za umirovljenje. O isplati otpremnine prilikom umirovljenja poslodavac donosi pisanu odluku.
Djelatniku koji odlazi u mirovinu pripada pravo na otpremninu u iznosu tri proračunske osnovice.
e) Otpremnina
Članak 83.
Radnik kojem poslodavac otkazuje nakon dvije godine neprekidnoga rada, osim ako se otkazuje iz razloga uvjetovanih ponašanjem radnika, ima pravo na otpremninu u iznosu koji se određuje s obzirom na dužinu prethodnoga neprekidnoga trajanja radnog odnosa s poslodavcem.
Visina otpremnine za pojedinog djelatnika iznosi jednu trećinu njegove prosječne mjesečne plaće koju je radnik ostvario u tri mjeseca prije prestanka ugovora o radu, za svaku navršenu godinu rada u Državnoj ergeli i njegovim prednicima.
f) Pomoć
Članak 84.
Djelatnik ili njegova obitelj ima pravo na pomoć u slučaju:
– smrti djelatnika koji izgubi život u obavljanju ili povodom obavljanja rada – 3 proračunske osnovice i troškove pogreba;
– smrti djelatnika – 2 proračunske osnovice; i
– smrti supružnika, djeteta i roditelja – 1 proračunske osnovice.
Članak 85.
Djelatnik ima pravo na pomoć u slučaju:
– bolovanja dužeg od 90 dana – jednom godišnje u visini jedne proračunske osnovice;
– nastanka teške invalidnosti djelatnika, malodobne djece ili supružnika djelatnika – u visini jedne proračunske osnovice.
Nastanak invalidnosti djelatnika i supružnika utvrđuje se dostavom pravomoćnog rješenja o općoj ili profesionalnoj nesposobnosti za rad.
Nastanak invalidnosti malodobnog djeteta utvrđuje se pravomoćnim rješenjem o invalidnosti nadležne službe socijalne skrbi.
Djelatnik ima pravo i na pomoć u slučaju kupnje medicinskih pomagala, odnosno lijekova ukoliko se radi o pomagalima, odnosno lijekovima koji su prema preporuci nadležnog liječnika specijaliste opravdani po pravilima medicinske i stomatološke struke, prijeko potrebiti i nenadomjestivi, nadalje, za koje troškove barem dijelom snosi Hrvatski zavod za obvezno zdravstveno osiguranje, te ako doplata za pomagala, odnosno lijekove, tijekom jedne proračunske godine iznosi više od jedne proračunske osnovice.
U slučaju iz stavka 4. ovoga članka djelatnik ima pravo na pomoć jednom godišnje u visini od jedne proračunske osnovice.
g) Potpora za novorođeno dijete
Članak 86.
Djelatniku će se za novorođeno dijete isplatiti potpora u visini odjedne proračunske osnovice.
Za vrijeme važenja Temeljnog kolektivnog ugovora primjenjuju se odredbe iz Temeljnog kolektivnog ugovora.
h) Dnevnica i naknada troškova putovanja
Članak 87.
Kada je djelatnik upućen na službeno putovanje u zemlji, pripada mu puna naknada troškova prijevoza, dnevnica i naknada punog iznosa troškova smještaja, sukladno Uredbi Vlade Republike Hrvatske.
Dnevnica iznosi 170,00 kuna po danu. Za vrijeme važenja Temeljnog kolektivnog ugovora primjenjuju se odredbe iz Temeljnog kolektivnog ugovora.
Djelatnik ima pravo na puno dnevnicu ako putovanje traje više od 12 sati, a pola dnevnice ako putovanje traje više od 8 sati, a manje od 12 sati.
Ako djelatnik ima plaćen smještaj, tj. spavanje i prehranu, pripada mu 30% od dnevnice.
Ako dođe do promjene poreznih propisa kojima se neoporezivi iznos dnevnice povećava, od dana primjene toga propisa toliko se povećava iznos dnevnice iz ovoga članka.
Dnevnica za putne troškove u inozemstvo obračunava se na način kao što to pripada djelatnicima zaposlenim u državnoj upravi.
i) Terenski dodatak
Članak 88.
Za vrijeme rada izvan sjedišta poslodavca i izvan mjesta njegova stalnog boravka djelatnik ima pravo na terenski dodatak u visini