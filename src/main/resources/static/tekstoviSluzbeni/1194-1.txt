 MALO GOSPODARSTVO, INOVACIJE I INVESTICIJE
U Općim uvjetima za izdavanje jamstava Hrvatske agencije za malo gospodarstvo, inovacije i investicije (»Narodne novine«, br. 51/2012, 20/2013, 153/13 i 145/2014) točka 2. mijenja se i glasi:
»2. Vrste ulaganja za koje se ne može izdati jamstvo
• Kockarnice, kladionice i slične djelatnosti;
• Ugostiteljski objekti koji isključivo pružaju usluge točenja pića;
• Djelatnost trgovine, osim ukoliko je proizvod izrađen temeljem vlastitog ili stečenog znanja i iskustva (know-how) subjekta malog gospodarstva;
• Kupnja poslovnih prostora u fazi izgradnje objekta;
• Izgradnja/kupnja stambenih prostora;
• Izgradnja/kupnja poslovnih prostora radi prodaje;
• Izgradnja/kupnja poslovnih prostora radi iznajmljivanja, osim u svrhu obavljanja turističke djelatnosti;
• Kupnja pokretnina radi prodaje;
• Nabava nekretnina i pokretnina od povezanih osoba sukladno definiciji u Međunarodnom računovodstvenom standardu 27;
• Kupnja vlasničkih udjela u drugim subjektima;
• Mostne kredite, okvirne kredite po poslovnim računima, te okvire za garancije, kredite i slično;
• Refinanciranje kreditnih obveza kod istog kreditora;
• Ostale djelatnosti za koje se ne može izdati jamstvo sukladno Pravilniku o izdavanju jamstava HAMAG – BICRO-a.«
