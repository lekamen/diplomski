2 07.01.2015 Rješenje Ustavnog suda Republike Hrvatske broj: U-IIIB-6051/2014 od 18. prosinca 2014.
USTAVNI SUD REPUBLIKE HRVATSKE
56
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Snježana Bagić, predsjednica Vijeća, te suci Mato Arlović, Marko Babić, Ivan Matija, Duška Šarin i Miroslav Šeparović, članovi Vijeća, u postupku koji je ustavnom tužbom pokrenuo Eurodom d.o.o. iz Osijeka, kojeg zastupa zakonski zastupnik Jurica Vrdoljak, član Uprave i Nenad Grof, odvjetnik iz Zagreba, na sjednici održanoj 18. prosinca 2014. jednoglasno je donio
RJEŠENJE
I. Privremeno se odgađa izvršenje rješenja Ministarstva graditeljstva i prostornog uređenja klasa: UP/II-363-03/13-04/70, urbroj: 531-05-2-2-13-7 od 19. studenoga 2013.
II. Ovo rješenje stupa na snagu danom donošenja, a privremena odgoda izvršenja rješenja o ovrsi iz točke I. ove izreke ostaje na snazi do okončanja postupka pred Ustavnim sudom Republike Hrvatske.
III. Ovo rješenje objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Pred Ustavnim sudom Republike Hrvatske vodi se postupak u povodu ustavne tužbe Eurodoma d.o.o. iz Osijeka (u daljnjem tekstu: podnositelj) koja je podnesena u skladu s ovlaštenjem sadržanim u članku 63. stavku 1. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) prije iscrpljenog dopuštenog pravnog puta. Podnositelja u postupku pred Ustavnim sudom zastupaju zakonski zastupnik Jurica Vrdoljak, član Uprave i Nenad Grof, odvjetnik iz Zagreba.
2. Na temelju članka 67. stavka 2. Ustavnog zakona podnositelj je Ustavnom sudu predložio privremenu odgodu izvršenja osporenog rješenja Ministarstva graditeljstva i prostornog uređenja klasa: UP/II-363-03/13-04/70, urbroj: 531-05-2-2-13-7 od 19. studenog 2013., jer bi njegovo izvršenje (iznos od 5.800.818, 40 kuna) prouzročilo vrlo teške posljedice podnositelju i njegovom redovnom poslovanju te sudjelovanju u poslovnim projektima u gradu Osijeku, a odgoda, prema mišljenju podnositelja, nije suprotna javnom interesu niti bi se odgodom nanijela nekome veća šteta.
II. BIT UPRAVNOG POSTUPKA
3. Podnositelj je Upravnom sudu u Zagrebu podnio tužbu protiv osporenog rješenja Ministarstva graditeljstva i prostornog uređenja klasa: UP/II-363-03/13-04/70, urbroj: 531-05-2-2-13-7 od 19. studenog 2013., koja je u Upravnom sudu u Zagrebu zaprimljena 19. kolovoza 2014.
Točkom 1. izreke osporenog rješenja Ministarstva od 19. studenog 2013., poništeno je rješenje Ministarstva graditeljstva i prostornoga uređenja klasa: UP/II-363-03/13-04/70, urbroj: 531-05-2-2-13-2 od 10. lipnja 2013. Točkom 2. izreke osporenog rješenja odbijena je žalba podnositelja.
4. Rješenjem Ministarstva od 10. lipnja 2013. poništeno je rješenje Grada Zagreba, Gradskog ureda za prostorno uređenje, izgradnju Grada, graditeljstvo, komunalne poslove i promet, Odjela za komunalne poslove i zelenilo, Odsjeka za komunalne poslove od 15. travnja 2013. Protiv navedenog rješenja Ministarstva od 10. lipnja 2013. Genera istraživanja d.o.o. podnijelo je tužbu Upravnom sudu u Zagrebu, u kojoj su naveli da je u tijeku postupka utvrđivanja obveze plaćanja komunalnog doprinosa došlo do promjene investitora na način da je podnositelj ustavne tužbe novi investitor. Nakon zaprimanja predmetnog spisa, a prije dostave spisa Upravnom sudu, Ministarstvo je izvršilo uvid u dokumentaciju spisa te je utvrdilo da su ispunjeni uvjeti da se, na temelju članka 261. Zakona o općem upravnom postupku, poništi rješenje Ministarstva od 10. lipnja 2013. i donese odluka kao u točki 2. izreke osporenog rješenja odnosno da se podnositeljeva žalba odbije.
III. PRIGOVORI PODNOSITELJA
5. Podnositelj je u opširno obrazloženoj ustavnoj tužbi istaknuo da su u osporenom rješenju Ministarstva od 19. studenog 2013. na neprihvatljiv i arbitraran način na konkretnu upravnu stvar primijenjene mjerodavne odredbe Zakona o