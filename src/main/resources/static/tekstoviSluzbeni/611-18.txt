 organizacije proizvođača.
(6) Detaljne odredbe kojih se moraju pridržavati pravne i fizičke osobe u pogledu poštivanja pravila koja se odnose na tržište i organizacije proizvođača, pristojbe i naknade u provođenju ovih mjera i pravila propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
Poglavlje C. Trgovina s trećim zemljama
Mjere trgovine s trećim zemljama
Članak 59.
(1) Sustavom mjera trgovine s trećim zemljama uspostavlja se poseban trgovinski sustav za poljoprivredne proizvode primjenom:
– uvoznih carina i posebnih uvoznih davanja i dozvola, uvoznih kvota, posebnih odredbi vezanih za uvoz pojedinih proizvoda te uvoznih zaštitnih mjera i reguliranja sustava unutarnje i vanjske proizvodnje
– izvoznih dozvola, izvoznih potpora, izvoznih kvota, posebnih odredbi vezanih za izvoz pojedinih proizvoda, pogodnosti pri izvozu u treće zemlje, sustava vanjske proizvodnje.
(2) Pravne i fizičke osobe svoja prava i obveze u poštivanju sustava mjera uređenja trgovine s trećim zemljama, kao i u svezi s ostvarivanjem potpore za njihovu provedbu i ostalim propisanim zahtjevima, ostvaruju u skladu s pravilima utvrđenima za sustav mjera trgovine s trećim zemljama.
(3) Detaljne odredbe kojih se moraju pridržavati pravne i fizičke osobe u pogledu poštivanja pravila sustava mjera trgovine s trećim zemljama, pristojbe i naknade u provođenju ovih mjera, propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
Poglavlje D. Pravila tržišnoga natjecanja
Opće odredbe
Članak 60.
(1) Pravne i fizičke osobe, sudionici u proizvodnji i trgovini poljoprivrednim i prehrambenim proizvodima na tržištu Europske unije, u svom poslovanju dužni su poštivati pravila tržišnoga natjecanja.
(2) Detaljne odredbe kojih se moraju pridržavati sudionici u proizvodnji i trgovini poljoprivrednim i prehrambenim proizvodima u pogledu poštivanja pravila tržišnoga natjecanja propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
GLAVA V. MJERE INFORMIRANJA I PROMOCIJE
Opće odredbe
Članak 61.
(1) Radi razvoja tržišta unutar i izvan Europske unije i novih okvira međunarodne trgovine, u skladu s Uredbom (EZ) br. 3/2008, uspostavljen je sustav mjera informiranja i promocije za poljoprivredne proizvode i njihove proizvodne metode, kao i za prehrambene proizvode temeljene na poljoprivrednim proizvodima na unutarnjem tržištu i na tržištima trećih zemalja.
(2) Pravne i fizičke osobe svoja prava i obveze u poštivanju pravila mjera informiranja i promocije, kao i u svezi s ostvarivanjem potpore za njihovu provedbu i ostalim propisanim zahtjevima, ostvaruju u skladu s pravilima utvrđenim za mjere informiranja i promocije.
(3) Detaljne odredbe kojih se moraju pridržavati pravne i fizičke osobe u pogledu poštivanja pravila mjera informiranja i promocije propisane su odredbama Uredbe (EZ) br. 3/2008, propisima iz članka 8. ovoga Zakona i pravilnicima koje će donijeti ministar.
Zadaće nadležnog tijela
Članak 62.
Nadležno tijelo za provedbu Uredbe Vijeća (EZ) br. 3/2008 je Ministarstvo koje ima sljedeće zadaće:
– uređuje sustave: mjere informiranja i promocije, odabirom dobrovoljnih i primjenom obvezujućih mjera i pravila u skladu sa sustavom mjera informiranja i promocije u dijelu kada je državi članici dana mogućnost dobrovoljnog pristupa primjeni pojedinih mjera i pravila
– predlaže Vladi uredbe, programe i strategije nužne za provedbu mjera informiranja i promocije, a u skladu sa sustavom obvezujućih i dobrovoljnih mjera informiranja i promocije
– rješava sukladno načinu i uvjetima utvrđenim Uredbom (EZ) br. 3/2008, odnosno propisima iz članka 8. ovoga Zakona koje će donijeti ministar ako je državi članici dano pravo da način i uvjete za pojedina pitanja uređuje na nacionalnoj razini
– uređuje sustav izvještavanja Europske komisije u skladu s obvezama izvještavanja uređenim 