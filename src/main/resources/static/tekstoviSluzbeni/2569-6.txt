 godišnji obračun (reobračun godišnjeg obračuna) iskazuje se u novom Obrascu JOPPD s oznakom vrste izvješća 1 na dan nove isplate, a u kojemu se iskazuje razlika između iznosa povrata/uplate po godišnjem obračunu iskazanog u prethodnom Obrascu JOPPD i iznosa koji je izračunan u novom godišnjem obračunu u kojemu je uzet u obzir i naknadno isplaćeni primitak.«.
Dosadašnji stavci 16. do 24. postaju stavci 19. do 27.
Članak 19.
U članku 79. stavku 1. iza riječi: »iz članka 30. Zakona« dodaju se riječi: »(osim isplatitelja koji su dostavili podatke sukladno članku 73. stavku 22. ovoga Pravilnika)«.
Članak 20.
U članku 84. iza stavka 3. dodaje se stavak 4. koji glasi:
»(4) Iznimno od stavka 2. ovoga članka, porezni obveznici iz članka 39. i 40. Zakona i članka 85. i 86. ovoga Pravilnika na koje se primjenjuje poseban postupak iz članka 43.a. Zakona i članka 89.b ovoga Pravilnika ne podnose godišnju poreznu prijavu do kraja veljače tekuće godine za prethodnu godinu već tu obvezu preuzima Porezna uprava.«.
Članak 21.
U članku 87. stavku 2. iza riječi: »podnosi se na Obrascu DOH« dodaju se riječi: »osim ako se na porezne obveznike ne primjenjuje poseban postupak iz članka 43.a Zakona«, a iza riječi: »u Obrascu DOH« dodaju se riječi: »odnosno u privremenom poreznom rješenju iz članka 43.a Zakona«.
Članak 22.
U članku 88. stavku 2. iza točke 14. dodaje se nova točka 15. koja glasi:
»15. pod 4.2.4. podatak o predujmu poreza na dohodak za sljedeće obračunsko razdoblje,«.
U dosadašnjoj točki 15. koja postaje točka 16. te u dosadašnjim podtočkama 15.1. do 15.5. koje postaju podtočke 16.1. do 16.5. riječi: »4.2.4.« zamjenjuju se riječima: »4.2.5.«.
U dosadašnjoj točki 16. koja postaje točka 17. riječi: »4.2.5.« zamjenjuju se riječima: »4.2.6.«.
U dosadašnjoj točki 17. koja postaje točka 18. riječi: »4.2.6.« zamjenjuju se riječima: »4.2.7.«.
Iza točke 18. dodaje se nova točka 19. i podtočke 19.1. do 19.11. koje glase:
»19. pod 4.2.8. obveza doprinosa po osnovi obavljanja druge djelatnosti prema članku 187. Zakona o doprinosima:
19.1. pod 4.2.8. r.br. 1. razdoblje obavljanja samostalne djelatnosti – upisuju se podaci o razdoblju u kojem je obveznik doprinosa obavljao samostalnu djelatnost,
19.2. pod 4.2.8. r.br. 2. razdoblje obavljanje druge djelatnosti – upisuju se podaci o razdoblju u kojem je obveznik doprinosa samostalnu djelatnost obavljao istodobno uz osiguranje po osnovi radnog odnosa ili po bilo kojoj od osnova obveznih osiguranja,
19.3 pod 4.2.8. r.br. 3. broj mjeseci obavljanja samostalne djelatnosti – računa se svaki puni mjesec u kojemu je obveznik doprinosa obavljao samostalnu djelatnost uvećan za posljednji mjesec, bez obzira na broj dana obavljanja samostalne djelatnosti u tom mjesecu te bez umanjenja za mjesece u kojima je djelatnost privremeno obustavljena i mjesece u kojima je korišteno pravo na privremenu nesposobnost za rad,
19.4. pod 4.2.8. r.br. 4. broj mjeseci obavljanja druge djelatnosti – računa se svaki puni mjesec druge djelatnosti uvećan za posljednji mjesec, bez obzira na broj dana obavljanja druge djelatnosti u tom mjesecu te bez umanjenja za mjesece u kojima je djelatnost privremeno obustavljena i mjesece u kojima je korišteno pravo na privremenu nesposobnost za rad,
19.5. pod 4.2.8. r.br. 5. iznos dohotka – dohodak ostvaren u poreznom razdoblju – razlika između poslovnih primitaka i izdataka, prije umanjenja dohotka za preneseni gubitak i ostalih umanjenja dohotka, prema Zakonu i posebnim propisima,
19.6. pod 4.2.8. r.br. 6. iznos dohotka od druge djelatnosti – upisuje se iznos dohotka razmjeran broju mjeseci obavljanja druge djelatnosti u odnosu na broj mjeseci obavljanja samostalne djelatnosti,
19.7. pod 4.2.8. r.br. 7. iznos najviše osnovice za mjesece obavljanja druge djelatnosti – upisuje se dio propisane najviše godišnje osnovice za obveznika doprinosa po osnovi obavljanja druge djelatnosti od koje utvrđuje dohodak za godinu za koju se obveza utvrđuje razmjeran broju mjeseci obavljanja druge djelatnosti,