 specifikacijom proizvoda ako je u sustav kvalitete ušao u godini podnošenja Zahtjeva za potporu.
(2) Korisnik u sustavu ekološke proizvodnje je prihvatljiv ako ima status ekološkog proizvođača u prelaznom periodu.
(3) Javna potpora se dodjeljuje za poljoprivredne ili prehrambene proizvode iz sustava kvalitete i ekološke proizvodnje koji će se stavljati na tržište i biti označeni:
a) EU znakom iz sustava kvalitete (ako je primjenjivo)
b) nacionalnim znakom za ZOI, ZOZP i ZTS
c) znakom iz jednog od neobveznih sustava kvalitete (EU neobvezni izrazi kvalitete, Nacionalni neobvezni izrazi kvalitete) ili
d) ekološkim znakom ili oznakom da je proizvod u prelaznom periodu.
PODMJERA 3.2. POTPORA ZA AKTIVNOSTI INFORMIRANJA I PROMOVIRANJA KOJE PROVODE SKUPINE PROIZVOĐAČA NA UNUTARNJEM TRŽIŠTU
Vrsta potpore
Članak 9.
(1) U okviru Podmjere 3.2. javna potpora se dodjeljuje za tip operacije 3.2.1. Potpora za troškove informiranja i promoviranja (u daljnjem tekstu: tip operacije 3.2.1.).
(2) Javna potpora se dodjeljuje u obliku bespovratnih financijskih sredstava za provođenje odobrenih aktivnosti koje su u skladu s odlukom skupštine ili drugog mjerodavnog tijela skupine, a koje su predviđene Planom informiranja i promoviranja poljoprivrednih ili prehrambenih proizvoda.
(3) Javna potpora se dodjeljuje za aktivnosti navedene u Planovima informiranja i promoviranja koje nisu započete do dana podnošenja Zahtjeva za potporu.
(4) Prihvatljivi troškovi u okviru predviđenih aktivnosti u Planu informiranja i promoviranja proizvoda korisnika iz članka 10. ovoga Pravilnika isplaćuje se godišnje.
(5) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15 % udjela.
(6) Intenzitet javne potpore za informativno-promotivne troškove vezane uz proizvode u sustavima kvalitete i ekološke proizvodnje iznosi 70 % prihvatljivih troškova.
(7) Sveukupni iznos javne potpore po korisniku kroz ovu podmjeru iznosi najviše 100.000 eura u protuvrijednosti u kunama tijekom najviše pet uzastopnih godina Programskog razdoblja 2014. – 2020.
(8) Korisnik može tražiti isplatu godišnje javne potpore za troškove nastale tijekom Programskog razdoblja 2014. – 2020. uzastopno kroz najviše pet godina koje su navedene u Planu informiranja i promoviranja.
(9) Korisnik će uz Zahtjev za isplatu dostavljati račune za nastale troškove, a iznos javne potpore za iste ne može biti veći od 30.000 eura protuvrijednosti u kunama godišnje.
(10) Isplata godišnje javne potpore može biti jednokratna ili u najviše dvije rate i to:
a) isplata prve rate u iznosu do 50 % godišnje javne potpore nakon Odluke o dodjeli sredstava i predaje Zahtjeva za isplatu prve rate godišnje javne potpore s pripadajućom dokumentacijom ili isplata predujma u iznosu do 50 % godišnje javne potpore u slučaju predaje Zahtjeva za isplatu predujma i propisane bankovne ili istovrsne garancije
b) isplata druge/zadnje godišnje rate slijediti će nakon provedenih aktivnosti prikazanih u Planu informiranja i promoviranja za tu godinu i dostave Zahtjeva za isplatu s pripadajućom dokumentacijom.
(11) Nakon provedenih aktivnosti prikazanih u Planu informiranja i promoviranja za tu godinu korisnik može dostaviti i samo jedan Zahtjev za (jednokratnu) isplatu s pripadajućom dokumentacijom.
(12) Za ostvarene prihvatljive aktivnosti predviđene u Planu informiranja i promoviranja za pojedinu godinu korisnik može podnijeti Zahtjev za isplatu po realizaciji istih, najkasnije do 31. ožujka sljedeće godine.
Prihvatljivi korisnici
Članak 10.
Prihvatljivi korisnici su:
a) skupina proizvođača koji sudjeluju u sustavima kvalitete i
b) udruga ekoloških poljoprivrednih proizvođača.
Prihvatljivi troškovi
Članak 11.
Prihvatljivi troškovi su:
a) troškovi organizacija sajmova, izložbi, manifestacija i drugih namjenskih promotivnih događanja gdje će se promovirati proizvodi iz sustava kvalitete i ekološki poljoprivredni proizvodi
b)