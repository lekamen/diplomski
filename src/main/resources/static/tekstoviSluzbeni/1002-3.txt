 obavlja i šurenje i čerupanje peradi uz uvjet da postoji vremenska odvojenost evisceracije od šurenja i čerupanja te da je prostor između ovih postupaka temeljito opran i dezinficiran.
(5) U prostoriji odnosno komori za hlađenje moguće je skladištiti zadržane i zdravstveno ispravne trupove/meso pod uvjetom da su ispunjeni sljedeći uvjeti:
a) da je prostor predviđen za zadržane trupove/meso, jasno označen i da ga je moguće zaključati;
b) da razlog zadržavanja nije zarazna bolest;
c) da je spriječena kontaminacija ostalog mesa.
Članak 7.
(1) U malim klaonicama za papkare, kopitare i uzgojenu divljač, malim klaonicama za perad i lagomorfe ili pokretnim klaonicama sa sporim tehnološkim procesom, koje ne kolju više od 5 uvjetnih grla, odnosno 500 jedinica peradi ili lagomorfa u danu, nije obvezna stalna prisutnost ovlaštene osobe tijekom klanja u slučajevima ako su ispunjeni sljedeći uvjeti:
a) ako ovlaštena osoba nije utvrdila nesukladnosti prilikom ante mortem pregleda;
b) ako se post mortem pregled obavlja najkasnije 3 sata nakon klanja posljednje životinje, a da nije prošlo više od 6 sati od početka klanja prve životinje;
c) ako je u slučaju kopitara, papkara i uzgojene divljači osigurana jasna sljedivost svih dijelova trupa i organa svake pojedine životinje koji podliježu post mortem pregledu;
d) ako se u slučaju peradi i lagomorfa obavlja klanje životinja samo iz jednog jata, a ovlaštena osoba pregleda reprezentativni uzorak trupova i organa tijekom klanja te sve trupove u hladnjači po završetku klanja.
(2) U malim klaonicama za papkare, kopitare i uzgojenu divljač, malim klaonicama za perad i lagomorfe te pokretnim klaonicama s neredovitom dinamikom klanja subjekt u poslovanju s hranom mora najmanje 48 sati prije započinjanja klanja o tome obavijestiti nadležnu ovlaštenu osobu.
Prilagodba zahtjeva za pokretne klaonice
Članak 8.
(1) Pokretne klaonice mogu obavljati odobrenu djelatnost ako ispunjavaju uvjete iz ovoga članka te ako su ispunjeni uvjeti iz posebnih propisa o hrani i dobrobiti životinja.
(2) Subjekt u poslovanju s hranom mora najmanje 10 dana prije započinjanja klanja obavijestiti ovlaštenu osobu o mjestu i vremenu klanja životinja u pokretnoj klaonici. Nadležna ovlaštena osoba organizirat će ante i post mortem pregled životinja/trupova te propisane pretrage mesa i organa.
(3) Ante mortem pregled životinja može se obaviti na gospodarstvu podrijetla životinja ne ranije od 24 sata prije klanja ili po dolasku u pokretnu klaonicu.
(4) Post mortem inspekcijski pregled trupova i organa obavlja se u skladu s odredbama propisa o hrani.
(5) Pokretne klaonice ne moraju imati prostorije za prihvat i privremeni smještaj životinja za klanje kako je propisano Prilogom III. odjeljkom I. poglavljem II. točkom 1. podtočkom (a) Uredbe (EZ) br. 853/2004.
(6) Pokretne klaonice moraju biti izvedene tako da je unutar objekta osigurano odgovarajuće obavljanje sljedećih radnji:
a) sputavanje, omamljivanje i klanje životinja;
b) skidanje kože, dlake ili perja;
c) obradu trupova i organa;
d) post mortem pregled trupova i organa;
e) hlađenje trupova;
f) odvojeni garderobno-sanitarni prostor za zaposleno osoblje.
(7) Pečat s oznakom zdravstvene ispravnosti nalazi se u odjeljku pokretne klaonice koji se može zaključati i kojega nakon označavanja trupova nadležna ovlaštena osoba plombira. Sljedeće klanje može se obaviti samo ako prethodno stavljena plomba nije oštećena.
Prilagodba zahtjeva za objekte koji koriste tradicionalne metode proizvodnje ili proizvode tradicionalne proizvode
Članak 9.
(1) Rasijecanje domaćih svinja starijih od 4 tjedna u klaonici prije isporuke nije obavezno ukoliko:
– su rezultati ante i post mortem pregleda zadovoljavajući,
– svinje nisu starije od 6 mjeseci.
(2) Na zahtjev subjekta u poslovanju s hranom uz odgovarajuće obrazloženje i za posebnu prigodu, ovlaštena osoba može dozvoliti da se ne rasiječe na polovice trup goveda koje nije starije od 12 mjeseci.
(3) Ukoliko se pregledom trupa postavi sumnja na