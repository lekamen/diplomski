36 30.03.2015 Uredba o izmjenama i dopunama Uredbe o unutarnjem ustrojstvu Ministarstva zdravlja
VLADA REPUBLIKE HRVATSKE
741
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013 – Odluka Ustavnog suda Republike Hrvatske), Vlada Republike Hrvatske je na sjednici održanoj 26. ožujka 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA ZDRAVLJA
Članak 1.
U Uredbi o unutarnjem ustrojstvu Ministarstva zdravlja (»Narodne novine«, broj 116/2014), u članku 2. točke 7., 8. i 9. mijenjaju se i glase:
»7. Uprava za unaprjeđenje zdravlja
8. Samostalni sektor za financijske poslove
9. Samostalni sektor za europske fondove, međunarodne projekte i javnu nabavu«.
Članak 2.
Naslov iznad članka 35. i članak 35. mijenjaju se i glase:
»7. UPRAVA ZA UNAPRJEĐENJE ZDRAVLJA
Članak 35.
Uprava za unaprjeđenje zdravlja obavlja poslove vezane za: predlaganje mjera za unaprjeđenje stanja zdravstvene zaštite; stručne i upravne poslove iz područja zdravstvene zaštite na razini zdravstvenih zavoda na području javnozdravstvene djelatnosti medicine rada i antidopinga, unaprjeđenje i praćenje provedbe preventivnih javnozdravstvenih programa, strategija i akcijskih planova; unaprjeđenje aktivnosti na području zaštite zdravlja stanovništva; zaštitu prava pacijenata; predlaže programe za unaprjeđenje zdravlja i poboljšanje kvalitete življenja osoba iz vulnerabilnih skupina; surađuje s udrugama građana u cilju jačanja uloge civilnoga sektora u sustavu zdravstva te pruža pomoć građanima iz djelokruga rada; prati i sudjeluje u usklađivanju i implementaciji propisa Europske unije iz djelokruga rada; sudjeluje u pripremi i koordinaciji provedbe programa i projekata zajednice za zdravlje Europske unije; prati potrebe i izrađuje prijedloge mreže javne zdravstvene službe i potrebnih radnika; surađuje i koordinira rad s jedinicama lokalne i područne (regionalne) samouprave, tijelima državne uprave, udrugama, stručnim udruženjima, komorama, zavodima i agencijama, međunarodnim organizacijama i institucijama te tijelima Europske unije; obavlja inspekcijske, statističke, upravne i druge poslove vezane za nadzor nad provođenjem zakona, drugih propisa i općih akata u području sanitarnog nadzora; obavlja inspekcijske, upravne i druge poslove koji se odnose na zaštitu pučanstva od zaraznih bolesti, neionizirajućih zračenja, primjene Zakona o genetski modificiranim organizmima na zdravstvenu ispravnost hrane u okviru nadležnosti i predmeta opće uporabe te na proizvodnju, promet, uporabu i zbrinjavanje kemikalija, biocidnih proizvoda i drugih tvari štetnih po zdravlje ljudi; obavlja inspekcijski nadzor nad izgradnjom građevina koje podliježu sanitarnom nadzoru; provodi sanitarni nadzor nad uvozom hrane i predmeta opće uporabe kao i sirovina za njihovu proizvodnju u vezi s udovoljavanjem uvjetima zdravstvene ispravnosti; obavlja poslove financiranja službenih kontrola hrane; provodi sanitarni nadzor nad uvozom, prijevozom i provozom preko teritorija Republike Hrvatske kemikalija, biocidnih proizvoda i drugih štetnih tvari po zdravlje ljudi te sanitarni nadzor nad osobama i njihovim stvarima pri prelasku državne granice u svrhu zaštite pučanstva od zaraznih bolesti; surađuje s drugim tijelima državne uprave na području zaštite zdravlja pučanstva te zaštite i unaprjeđenja zdravog okoliša; priprema nacrta prijedloga zakona i drugih propisa iz djelokruga rada; daje stručna mišljenja o načinu njihove provedbe; podnosi izvješća o učinjenom u kvantitativnom i kvalitativnom smislu; sudjeluje u izradi strateškog plana Ministarstva, definira i predlaže strateške ciljeve, prati pokazatelje uspješnosti iz djelokruga rada, nadzire provedu postavljenih strateških ciljeva, izvješćuje o realizaciji postavljenih ciljeva i utvrđuje rizike, surađuje s unutarnjim ustrojstvenim jedinicama, a osobito s ustrojstvenom jedinicom nadležnom za državni proračun vezano za korištenje sredstava iz programa Europske