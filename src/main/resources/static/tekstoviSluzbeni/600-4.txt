 zakonom u imovinu koja će do dospijeća obveznica omogućiti ispunjenje obveza koje proizlaze iz obveznica i koja bi se, u slučaju neispunjenja obveza izdavatelja, ponajprije iskoristila za isplatu glavnice i stečenih kamata iz tih obveznica. Ako je više od 5% neto vrijednosti imovine AIF-a uloženo u takve obveznice jednog izdavatelja, ukupna vrijednost takvih ulaganja koja čine više od 5% neto vrijednosti imovine AIF-a ne smije prijeći 80% neto vrijednosti imovine AIF-a,
7. ograničenja ulaganja iz točaka 1. – 6. ovoga stavka neće se kombinirati i prema tome ulaganja u:
a) prenosive vrijednosne papire ili instrumente tržišta novca čiji je izdavatelj jedna te ista osoba,
b) depozite kod te osobe i
c) financijske izvedenice koje je ta osoba izdala i OTC izvedenice sklopljene s tom osobom, izvršena u skladu s točkama 1. – 6. ovoga stavka,
ne smiju prijeći ukupno 35% neto vrijednosti imovine AIF-a,
8. najviše 20% neto vrijednosti imovine AIF-a može biti uloženo u prenosive vrijednosne papire i/ili instrumente tržišta novca čiji su izdavatelji osobe koje čine povezana društva u skladu s odredbama zakona kojim se uređuje osnivanje i poslovanje trgovačkih društava, u skladu s propisima koji uređuju računovodstvo poduzetnika i primjenu standarda financijskog izvještavanja, te osobe koje su u odnosu uske povezanosti. Navedene osobe smatraju se jednom osobom u smislu izračuna ograničenja iz točaka 4. i 7. ovoga stavka.
9. najviše 20% neto vrijednosti imovine AIF-a može biti uloženo u prenosive vrijednosne papire i instrumente tržišta novca iz članka 10. stavka 2. točke 9. i udjele u subjektima za zajednička ulaganja iz članka 10. stavka 2. točke 4. podtočke d) ovoga Pravilnika,
10. najviše 10% neto vrijednosti imovine AIF-a može se uložiti u robe iz članka 10. stavka 2. točke 8. ovoga Pravilnika,
11. najviše 20% neto vrijednosti imovine AIF-a može se uložiti u nekretnine iz članka 10. stavka 2. točke 10. ovoga Pravilnika,
12. najviše 10% neto vrijednosti imovine AIF-a može se uložiti u jednu nekretninu (zemljište ili građevinu) u trenutku stjecanja nekretnine, a ukupna izloženost prema toj nekretnini može se povećati na maksimalno 20% neto vrijednosti imovine AIF-a ako je to povećanje posljedica rasta vrijednosti ulaganja. Nekretnine koje su susjedne ili se nalaze u neposrednoj blizini nekretnina iz imovine AIF-a smatraju se jednom nekretninom.
13. ukupna vrijednost pozajmljenih sredstava iz stavka 2. ovoga članka, ulaganja u financijske instrumente iz članka 10. stavka 2. točke 9. i udjele u subjektima za zajednička ulaganja iz članka 10. stavka 2. točke 4. podtočke d) ovoga Pravilnika ne smije prelaziti 20% neto vrijednosti imovine AIF-a.
(2) UAIF može u svoje ime i za račun AIF-a s javnom ponudom pozajmljivati sredstva s ciljem korištenja tih sredstava za otkup udjela AIF-a, i to pod uvjetom da novčana sredstva raspoloživa u imovini AIF-a nisu dostatna za tu svrhu, pri čemu, u slučaju takvih pozajmica, ukupni iznos obveza koje podliježu otplati iz imovine koja sačinjava AIF prema svim ugovorima o zajmu ili kreditu ili drugom pravnom poslu koji je po svojim ekonomskim učincima jednak zajmu ne smije prelaziti 10% neto vrijednosti imovine AIF-a u trenutku uzimanja tih pozajmica.
(3) UAIF može za zajednički račun ulagatelja odnosno AIF-a koristiti tehnike i instrumente vezane uz prenosive vrijednosne papire u svrhu učinkovitog upravljanja portfeljem koji uključuju, ali nisu ograničeni na repo ugovore i posuđivanje vrijednosnih papira. Na tehnike i instrumente iz ovoga stavka na odgovarajući način se primjenjuju odredbe zakona koji uređuje osnivanje i poslovanje otvorenih investicijskih fondova s javnom ponudom i propisa donesenih na temelju tog zakona, u dijelu koji se odnosi na dozvoljena ulaganja i ograničenja ulaganja i utvrđivanje vrijednosti imovine i cijene udjela fonda.«.
Članak 7.
Iza članka 11. dodaju se novi članci 11.a do 11.d i naslovi iznad njih koji glase:
»Ograničenja ulaganja kod repliciranja indeksa
Članak 11.a
(1)