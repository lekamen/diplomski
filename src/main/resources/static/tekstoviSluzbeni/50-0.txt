2 07.01.2015 Odluka o sadržaju i obliku u kojem se potrošaču daju informacije prije ugovaranja pojedine bankovne usluge
HRVATSKA NARODNA BANKA
51
Na temelju članka 304. točke 3. Zakona o kreditnim institucijama (»Narodne novine«, br. 159/2013.) i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O SADRŽAJU I OBLIKU U KOJEM SE POTROŠAČU DAJU INFORMACIJE PRIJE UGOVARANJA POJEDINE BANKOVNE USLUGE
Područje primjene i obveznici primjene Odluke
Članak 1.
(1) Ovom Odlukom uređuju se sadržaj i oblik informacija koje je kreditna institucija dužna dati potrošaču (koji se koristi ili se namjerava koristiti uslugama kreditne institucije) prije zaključivanja ugovora o pružanju pojedine bankovne usluge.
(2) Odredbe ove Odluke dužne su primijeniti sve kreditne institucije koje posluju ili namjeravaju poslovati s potrošačima i u sklopu tog poslovanja zaključuju ili namjeravaju zaključiti ugovore o kreditu i/ili depozitu neovisno o valuti, ročnosti, iznosu ili namjeni.
(3) Iznimno, odredbe članka 2. stavka 1. točaka 4., 5. i 6. ove Odluke ne odnose se na ugovore o kreditu osigurane zalogom u visini 100% novčanog depozita.
Sadržaj informacija
Članak 2.
(1) Osim minimalnog opsega informacija propisanih člankom 303. stavcima 4. i 5. Zakona o kreditnim institucijama i informacija iz članka 5. stavka 1. Zakona o potrošačkom kreditiranju (»Narodne novine«, br. 75/2009., 112/2012., 143/2013. i 147/2013.), kreditna institucija dužna je, prije zaključivanja ugovora iz članka 1. stavka 1. ove Odluke, potrošaču dati sljedeće informacije/pojašnjenja:
1. način otplate kredita (anuiteti ili rate), a ako postoji mogućnost izbora načina otplate, potrebno je pojasniti razliku između tih dviju vrsta otplate te pokazati primjer otplatnog plana za anuitetsku otplatu i otplatu u ratama;
2. osim informacije o načinu obračuna kamata, a ako postoji mogućnost izbora načina obračuna kamata, potrebno je pojasniti razliku između primjene relativnoga ili konformnoga kamatnjaka;
3. uz uvjete pod kojima se mogu mijenjati redovne i zatezne kamatne stope tijekom ugovornog odnosa, navesti parametre o čijem kretanju ovisi promjena redovne i zatezne kamatne stope, objašnjenje te ovisnosti kao i intervale praćenja prije donošenja odluke o promjeni;
4. na konkretnom primjeru prikazati (simulirati) utjecaj mogućeg povećanja redovne kamatne stope za dva postotna boda u odnosu na kamatnu stopu koja bi vrijedila u trenutku sklapanja ugovora na visinu mjesečnog anuiteta ili rate kod kredita, pri čemu simulirana kamatna stopa ne smije prelaziti stopu zakonskih zateznih kamata; kod kredita koji u početnom razdoblju imaju fiksnu, a nakon toga promjenjivu kamatnu stopu, prikazuje se (simulira) utjecaj povećanja promjenjive kamatne stope koja vrijedi u trenutku davanja informacija propisanih ovom Odlukom;
5. na konkretnom primjeru prikazati utjecaj moguće jednokratne deprecijacije domaće valute na visinu mjesečnog anuiteta ili rate kredita, i to:
a) u iznosu od 10% ako je glavnica vezana uz tečaj eura;
b) u iznosu od 35% ako je glavnica vezana uz tečaj bilo koje druge valute;
6. izračun zajedničkog utjecaja istodobnoga značajnog povećanja kamatne stope i značajne deprecijacije domaće valute opisanih u točkama 4. i 5. ovog stavka na visinu mjesečnog anuiteta ili rate;
7. naknade koje zaračunava korisniku kredita ili na teret deponenta te pojašnjenje u vezi s mogućom promjenjivošću tih naknada u vrijeme trajanja ugovora o kreditu/depozitu;
8. posljedice neizvršavanja obveza iz ugovora, raskida odnosno otkaza ugovora te predviđeni redoslijed aktiviranja instrumenata osiguranja kod ugovora o kreditu, tj. mogućnosti isplate oročenog depozita prije isteka ugovorenog roka sa svim posljedicama takvog postupanja, informacije o načinu postupanja s depozitom nakon isteka ugovorenog roka te informacije o uvjetima raspolaganja s depozitom maloljetnih osoba;
9. popis svih članaka Općih uvjeta