27 11.03.2015 Pravilnik o službenoj iskaznici i znački mjeriteljskog inspektora
DRŽAVNI ZAVOD ZA MJERITELJSTVO
583
Na temelju članka 50. stavka 2. Zakona o mjeriteljstvu (»Narodne novine«, broj 74/2014), zamjenik ravnatelja Državnog zavoda za mjeriteljstvo donosi
PRAVILNIK
O SLUŽBENOJ ISKAZNICI I ZNAČKI MJERITELJSKOG INSPEKTORA
Članak 1.
Ovim Pravilnikom propisuje se oblik i sadržaj obrasca službene iskaznice mjeriteljskog inspektora (u daljnjem tekstu: iskaznica), izgled službene značke (u daljnjem tekstu: značka), način njihova izdavanja, uporabe, vraćanja i zamjene, te vođenja upisnika o izdanim iskaznicama i značkama mjeriteljskog inspektora u Državnom zavodu za mjeriteljstvo (u daljnjem tekstu: Zavod).
Članak 2.
(1) Mjeriteljski inspektor dokazuje službeno svojstvo, identitet i ovlasti iskaznicom i značkom.
(2) Obrazac iskaznice i izgled značke tiskani su uz ovaj Pravilnik i njegov su sastavni dio (Prilog 1. i Prilog 2.).
Članak 3.
Iskaznica se izrađuje kao plastična kartica pravokutnog oblika veličine 85 x 55 mm od prozirne plastične mase.
a) Obrazac iskaznice na prednjoj strani sadrži:
1. utisnut grb Republike Hrvatske
2. natpis »REPUBLIKA HRVATSKA Državni zavod za mjeriteljstvo«
3. naziv »SLUŽBENA ISKAZNICA MJERITELJSKOG INSPEKTORA«
4. mjesto za fotografiju veličine 28 x 32 mm
5. ime i prezime inspektora
6. broj značke.
b) Obrazac iskaznice na poleđini sadrži:
7. tekst o ovlastima nositelja iskaznice
8. evidencijski broj iskaznice
9. datum izdavanja iskaznice
10. mjesto za pečat i potpis ovlaštene osobe.
Članak 4.
(1) Značka se izrađuje od metala, podloga je mjedena, a aplikacija sjajno niklana.
(2) Veličina značke je 60 x 55 mm.
(3) Značka je okruglog oblika koju okružuje hrvatski pleter izveden u mjedenom reljefu na kojemu su u vršnom dijelu istaknuta pozlaćena slova »RH« (Republika Hrvatska). U središtu na pozlaćenoj podlozi nalazi se grb Republike Hrvatske s poljima u crvenom i bijelom emajlu i reljefnom pozlaćenom krunom. Na podlozi koja okružuje grb prikazan je zrakasti motiv. Središnji dio značke okružuje sjajni niklani prsten s ispisanim tekstom »MJERITELJSKA INSPEKCIJA« u emajlu plave boje. Donjim dijelom značke proteže se sjajna niklana lenta koja djelomično pokriva pleter. Na lenti je emajlom plave boje ispisan troznamenkasti broj značke.
(4) Na poleđini značke pričvršćena je lisnata opruga od perne bronce.
Članak 5.
(1) Iskaznica i značka nose se u pripadajućem kožnom povezu.
(2) Kožni povez iz stavka 1. ovog članka crne je boje, trodijelni s dvostrukim pregibom i veličinom svakog dijela najviše 8 x 12 cm.
Članak 6.
(1) Iskaznice i značke s pripadajućim kožnim povezom izdaje Zavod.
(2) Troškove izdavanja iskaznice i značke s pripadajućim kožnim povezom snosi Zavod.
Članak 7.
(1) Zavod vodi upisnik o izdanim i vraćenim iskaznicama i značkama.
(2) Upisnik iz stavka 1. ovoga članka mora sadržavati sve bitne podatke, a najmanje:
– evidencijski broj upisnika
– prezime i ime mjeriteljskog inspektora
– brojčanu oznaku rješenja o rasporedu na radno mjesto mjeriteljskog inspektora
– broj iskaznice
– broj značke
– datum izdavanja iskaznice i značke
– datum vraćanja odnosno pohrane ili poništenja iskaznice
– datum vraćanja odnosno pohrane ili poništenja značke
– potpis mjeriteljskog inspektora
– potpis osobe koja vodi upisnik
– napomena.
(3) Prilikom preuzimanja odnosno vraćanja ili pohranjivanja iskaznice i/ili značke od nadređenog službenika, mjeriteljski inspektor popunjava i potpisuje obrazac iz upisnika o izdanim i vraćenim iskaznicama i značkama mjeriteljskih inspektora koji se sastavlja u tri primjerka, od kojih se jedan uručuje inspektoru, jedan se prilaže uz upisnik, a jedan se pohranjuje u osobni očevidnik inspektora. Obrazac iz upisnika o izdanim i vraćenim iskaznicama i značkama mjeriteljskih inspektora sadrži sve podatke navedene u stavku 2. ovog članka.
Članak 8.
(1) Iskaznica vrijedi od dana njezina izdavanja do prestanka ovlaštenja za obavljanje poslova mjeriteljskog inspektora.
(2) Mjeriteljski