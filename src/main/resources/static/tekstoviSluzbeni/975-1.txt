u poslovnim knjigama biti će prihvatljivi ukoliko kroz dokumentaciju natječajne prijave dokažu da će nakon provedbe projekta gubitak anulirati.
(3) Nisu prihvatljivi Podnositelji koji nisu u propisanom roku podnijeli sve obvezne izjave sukladno Pravilniku o registru vinograda, obveznim izjavama, pratećim dokumentima, podrumskoj evidenciji i proizvodnom potencijalu (»Narodne novine«, br. 48/2014, 83/2014 i 147/2014).
III. PRIHVATLJIVOST VINOGRADARSKE POVRŠINE
Članak 6.
(1) Vinogradarske površine na kojima se planira provedba mjere Restrukturiranje moraju biti prijavljene u Vinogradarskom registru pod ARKOD šiframa vrste uporabe poljoprivrednog zemljišta 410 i/ili 411 sukladno Pravilniku o evidenciji uporabe poljoprivrednog zemljišta (»Narodne novine«, broj 35/2015).
(2) Nisu prihvatljive površine prijavljene za ulaganje sa šifrom vrste uporabe poljoprivrednog zemljišta drugačijom od spomenutih šifri 410 i 411.
(3) Nisu prihvatljive površine na kojima se prijavljuje nova sadnja, odnosno premještanje vinograda bez prijavljenih postojećih površina vinograda predviđenih za krčenje.
Članak 7.
(1) Podnositelj je dužan dokazati da raspolaže površinama na kojima se planira ulaganje.
(2) Ukoliko se raspolaganje iz stavka 1. ovoga članka zasniva na posebnom ugovoru o zakupu, koncesiji, plodouživanju i sl. Podnositelj je dužan osigurati raspolaganje površinama temeljem spomenutog ugovora u trajanju najmanje pet godina nakon dana isplate potpore.
IV. INTENZITET POTPORE I IZNOSI
Članak 8.
(1) Potpora za mjeru Restrukturiranje može se odobriti za aktivnosti koje obuhvaćaju jednu ili više pojedinačnih aktivnosti u okviru:
a) zamjene sorte/sorata (uključujući i cijepljenje);
b) premještanja vinograda;
c) poboljšavanja vinogradarskih tehnika.
(2) Pojedine aktivnosti iz stavka 1. mogu se provoditi samostalno ili u kombinacijama navedenih, a projektne aktivnosti se trebaju obavljati i odvijati kronološkim logičkim redoslijedom te moraju dovesti do krajnjeg cilja projekta odnosno do strukturne promjene u vinogradu.
Članak 9.
(1) Ukupno prihvatljivi troškovi po projektu u mjeri Restrukturiranje su EUR 1.500.000.
(2) Minimalni iznos potpore po projektu je EUR 5.000.
(3) Maksimalni iznos potpore po projektu je EUR 750.000.
(4) Razina potpore iznosi 50% ukupno prihvatljivog troška, ali ne više od maksimalnog iznosa/ha za pojedinu aktivnost i to kako slijedi:
Aktivnosti Potpora/ha 1. Zamjena (konverzija) sorte/sorata i premještanje te promjena gustoće vinograda – bez nagiba – konverzija vinograda na nagibima – konverzija vinograda na strminama 50% ukupno prihvatljivih troškova, ali ne više od max. EUR 16.000/ha max. EUR 18.000/ha max. EUR 22.000/ha 2. Promjena nagiba/razine vinograda (ravnanje tla) – bez nagiba – na nagibima – na strminama 50% ukupno prihvatljivih troškova, ali ne više od max. EUR 6.600/ha max. EUR 9.400/ha max. EUR 12.500/ha 3. Izgradnja antierozijskih sustava – bez nagiba – na nagibima – na strminama 50% ukupno prihvatljivih troškova, ali ne više od max. EUR 2.300/ha max. EUR 3.900/ha max. EUR 5.200/ha 4. Izgradnja terasa i zidova – bez nagiba – na nagibima – na strminama 50% ukupno prihvatljivih troškova, ali ne više od max. EUR 10.000/ha max. EUR 18.000/ha max. EUR 24.000/ha 5. Postavljanje potporne strukture u premještenom i promjena iste u restrukturiranom vinogradu – bez nagiba – na nagibima – na strminama 50% ukupno prihvatljivih troškova, ali ne više od max. EUR 5.000/ha max. EUR 7.200/ha max. EUR 9.400/ha 6. Navodnjavanje – bez nagiba – na nagibima – na strminama 50% ukupno prihvatljivih troškova, ali ne više od max. EUR 2.700/ha max. EUR 3.700/ha max. EUR 4.800/ha Napomena: »bez nagiba« smatra se teren na nagibu manjem od 16% »na nagibima« smatra se teren na nagibu od 16 do 26% »na strminama« smatra se teren na nagibu većem od 26% Obrazloženje: Sadnjom vinograda na nagnutim terenima i na strminama smanjuje se rizik od oštećenja od mraza i povećava se insolacija površine, čime se utječe na kakvoću grožđa. Iz tog razloga na