 stručnog upravljanja, rukovanja i održavanja elektroenergetskom opremom, kontrolu radnika koji obavljaju određene poslove upravljanja i rukovanja elektroenergetskom opremom i imaju li položene pripadajuće stručne ispite sukladno zakonodavstvu iz područja energije.«.
Članak 43.
U članku 72. stavku 1. točka 10. mijenja se i glasi:
»10. uvjete, jedinične cijene i naknade za priključenje na prijenosnu i distribucijsku mrežu novih korisnika mreže,«.
U stavku 5. iza riječi: »Agencija će« dodaju se riječi: »poduzeti jednu ili više sljedećih radnji:«.
Članak 44.
Iza članka 74. dodaje se članak 74.a koji glasi:
»Članak 74.a
»(1) Novčanom kaznom u iznosu od 1.000,00 do 50.000,000 kuna kaznit će se za prekršaj fizička osoba, odnosno fizička osoba koja je elektroenergetski subjekt ako:
– ne objavi povlaštene informacije u skladu s člankom 4. Uredbe (EZ) broj 1227/2011,
– Agenciji za suradnju energetskih regulatora ne dostavi evidenciju transakcija na veleprodajnom tržištu u skladu sa člankom 8. stavkom 1. Uredbe (EZ) broj 1227/2011,
– prije provođenja transakcija na veleprodajnom tržištu energije, uključujući naloge za trgovanje, ne dostavi evidencije transakcija, o kojima treba izvijestiti Agenciju za suradnju energetskih regulatora u skladu sa člankom 8. stavkom 1. Uredbe (EZ) broj 1227/2011,
– ne prijavi Agenciji u skladu sa člankom 9. Uredbe (EZ) br. 1227/2011 ili bez odlaganja ne obavijesti Agenciju o izmjenama do kojih je došlo u pogledu informacija dostavljenih za prijavu (članak 9. Uredbe (EZ) broj 1227/2011).
(2) Novčanom kaznom u iznosu od 20.000,00 do 500.000,00 kuna kaznit će se za prekršaj iz stavka 1. ovoga članka pravna osoba, odnosno pravna osoba koja je elektroenergetski subjekt.
(3) Novčanom kaznom u iznosu od 300,00 do 50.000,00 kuna kaznit će se za prekršaj iz stavka 1. ovoga članka odgovorna osoba u fizičkoj, odnosno pravnoj osobi te u elektroenergetskom subjektu.
(4) Uz novčanu kaznu za prekršaj može se elektroenergetskom subjektu iz stavaka 1. i 2. ovoga članka koji je počinio dva ili više prekršaja ili u roku od godine dana dva ili više puta ponovi prekršaje iz stavka 1. ovoga članka izreći zaštitna mjera zabrane obavljanja djelatnosti u trajanju do godinu dana, a odgovornoj osobi u elektroenergetskom subjektu može se izreći zaštitna mjera zabrane obavljanja istih poslova u trajanju do godinu dana.«.
Članak 45.
Naslov iznad članka 75. mijenja se i glasi: »Optužni prijedlog«.
U članku 75. stavak 2. mijenja se i glasi:
»(2) Agencija može predložiti pokretanje prekršajnog postupka iz stavka 1. ovoga članka za prekršaje propisane člancima 73., 74. i 74.a ovoga Zakona.«.
PRIJELAZNE I ZAVRŠNE ODREDBE
Članak 46.
(1) U slučaju izvanredne situacije operator prijenosnog sustava i/ili operator distribucijskog sustava dužan je postupiti sukladno mjerama koje propisuje Vlada Republike Hrvatske na temelju Zakona o energiji, a kojim se uređuje slučaj poremećaja na domaćem tržištu zbog neočekivanog ili neprekidnog manjka energije, neposredne ugroženosti, neovisnosti i jedinstvenosti države te velikih prirodnih nepogoda ili tehnoloških katastrofa (krizne situacije).
(2) Vlada Republike Hrvatske će uredbom osim mjera određenih u Zakonu o energiji odrediti i sljedeće mjere vezane uz elektroenergetski sektor:
1. priključenje građevina koje služe privremenom zbrinjavanju ljudi,
2. ponovno uključenje pogođenih postrojenja i instalacija korisnika mreže,
3. električnu energiju i naknadu za korištenje mreže,
4. korištenje privremenih izvora za napajanje električnom energijom (agregati),
5. pružanje pomoći drugim operatorima prijenosnog sustava i/ili operatorima distribucijskog sustava,
6. način snošenja troškova.
Članak 47.
(1) Jedinstveni račun iz članka 23. ovoga Zakona primjenjuje se najkasnije od 31. prosinca 2016.
(2) Elektroenergetski subjekt koji na dan stupanja na snagu ovoga Zakona obavlja djelatnost opskrbljivač kupaca u okviru univerzalne usluge dužan je izdvojiti opskrbu električnom energijom na temelju koja se obavlja kao