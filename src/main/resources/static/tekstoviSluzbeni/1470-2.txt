(5) Privremenost, odnosno povremenost pružanja usluga energetskog certificiranja i energetskog pregleda zgrade u Republici Hrvatskoj, Ministarstvo procjenjuje s obzirom na okolnosti svakog pojedinog slučaja, uzevši u obzir trajanje i učestalost pružanja usluga u Republici Hrvatskoj, a u skladu s propisima kojima se u Republici Hrvatskoj uređuju radni odnosi i rad stranaca.
(6) Osoba iz države ugovornice EGP-a je odgovorna za zakonito pružanje usluga i podliježe odgovornosti u skladu s propisima Republike Hrvatske.
Članak 7.
(1) Uz pisanu obavijest prema obrascu iz priloga A ovoga Pravilnika pravna osoba iz države ugovornice EGP-a dužna je priložiti i sljedeće dokumente:
– dokaz o poslovnom nastanu;
– potvrdu nadležnih tijela države u kojoj podnositelj obavijesti ima poslovni nastan, da u trenutku izdavanja iste nema, čak ni privremeno, zabranu obavljanja djelatnosti;
– dokaz o stručnim kvalifikacijama imenovane osobe i drugih osoba koje će u ime pravne osobe obavljati energetsko certificiranje i energetski pregled zgrade:
a) potvrdu nadležnog tijela države članice EGP-a iz koje dolazi podnositelj obavijesti o reguliranosti profesije i ispunjavanju svih zahtjeva za obavljanje profesije u toj državi – u slučaju da je energetsko certificiranje i energetski pregled zgrade regulirana profesija u državi iz koje dolazi podnositelj,
b) dokaz o uspješno završenom formalnom obrazovanju arhitektonske, građevinske, strojarske ili elektrotehničke struke (diploma stečena u državi članici EGP-a, ili drugi dokazi koje je izdalo nadležno tijelo treće države, a strana osoba ima tri godine stručnog iskustva na području države ugovornice EGP-a, a koje su potvrđene od strane te države ugovornice EGP-a),
c) potvrda o stručnom iskustvu ili dokaz od poslodavca o stečenom radnom iskustvu u iznosu od najmanje pet godina nakon završenog formalnog obrazovanja arhitektonske, građevinske, strojarske ili elektrotehničke struke imenovane osobe i drugih osoba koje će u ime pravne osobe obavljati energetsko certificiranje i energetski pregled zgrade,
d) potvrdu poslodavca iz države ugovornice da su imenovana osoba i druge osobe koje će u ime pravne osobe obavljati energetsko certificiranje i energetski pregled zgrade profesiju energetskog certificiranja i energetskog pregleda zgrade obavljali godinu dana s punim radnim vremenom ili sa skraćenim radnim vremenom istovjetnog ukupnog trajanja tijekom prethodnih deset godina u državi ugovornici EGP-a u kojoj ta profesija nije regulirana,
e) dokaz o stručnom usavršavanju i osposobljavanju iz područja energetskog certificiranja i energetskog pregleda zgrade, ako se u državi članici podrijetla provode programi usavršavanja i osposobljavanja iz područja energetskog certificiranja i energetskog pregleda zgrade,
f) dokaz o postojanju profesionalnog naziva u državi poslovnog nastana;
– dokaz o nekažnjavanju;
– dokaz o načinu osiguranja od profesionalne odgovornosti;
– dokaz o poznavanju hrvatskog jezika razine B2 imenovane osobe i drugih osoba koje će u ime pravne osobe obavljati energetsko certificiranje i energetski pregled zgrade (certifikat o poznavanju jezika razine B2 izdanog od strane ovlaštene institucije prema razini Zajedničkog europskog referentnog okvira za jezike (CEF));
– dokaz o upisu u odgovarajući registar ovlaštenih osoba, ako država ugovornica EGP-a vodi takav registar.
(2) Dokazi iz stavka 1. ovog članka podnose se u običnoj preslici i neovjerenom prijevodu na hrvatski jezik, osim dokaza iz stavka 1. alineje 3. i 4. ovoga članka, koji se podnose u ovjerenoj preslici i ovjerenom prijevodu od strane ovlaštenog sudskog tumača.
Članak 8.
(1) Uz pisanu obavijest prema obrascu iz priloga B ovoga Pravilnika fizička osoba iz države ugovornice EGP-a dužna je priložiti i sljedeće dokumente:
– dokaz o državljanstvu;
– dokaz o poslovnom nastanu;
– potvrdu nadležnih tijela države u kojoj podnositelj obavijesti ima poslovni nastan, da u trenutku izdavanja iste nema, čak ni privremeno, zabranu obavljanja djelatnosti;