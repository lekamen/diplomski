 izvještaja iz članka 4. ovoga Pravilnika, a u cilju osiguranja dodatnih podataka i informacija o financijskom položaju, uspješnosti poslovanja i poslovnim aktivnostima društva sastavljati i dodatne izvještaje.
(2) Dodatni izvještaji društva za dokup mirovine su:
1. Pregled ulaganja imovine za isplatu dokupljenih mirovina s analitičkim podacima (Obrazac DM-1),
2. Pregled ulaganja imovine iz kapitala i ostalih sredstava s analitičkim podacima (Obrazac DM-2),
3. Izvještaj o valutnoj usklađenosti imovine za isplatu dokupljenih mirovina (Obrazac DM-3),
4. Prihodi i rashodi od ulaganja imovine za isplatu dokupljenih mirovina (Obrazac DM-4),
5. Prihodi i rashodi od ulaganja iz kapitala i ostalih sredstva (Obrazac DM-5),
6. Izvještaj o nerealiziranim dobicima (gubicima) od ulaganja (Obrazac DM-6),
7. Izvještaj o realiziranim dobicima (gubicima) od ulaganja (Obrazac DM-7),
8. Izvještaj o pričuvama za isplatu dokupljenih mirovina (Obrazac DM-8),
9. Izvještaj o razini kapitaliziranosti (Obrazac DM-9),
10. Izvještaj o broju korisnika dokupa mirovine i broju ugovora o dokupu mirovine (Obrazac DM-10)
11. Izvješće i Mišljenje imenovanog ovlaštenog aktuara.
(3) Sadržaj i struktura dodatnih izvještaja društva za dokup mirovine iz stavka 2. točaka 1. do 10. ovoga članka propisani su obrascima iz Priloga 2. koji je sastavni dio ovoga Pravilnika.
Izvještajna razdoblja
Članak 6.
(1) Društvo za dokup mirovine dužno je izrađivati:
– financijske izvještaje iz članka 4. stavka 1. ovoga Pravilnika za razdoblje poslovne godine (godišnji financijski izvještaji),
– financijske izvještaje iz članka 4. stavka 1. točaka 1. i 2. ovoga Pravilnika za prva tri mjeseca poslovne godine, prvih šest mjeseci poslovne godine i prvih devet mjeseci poslovne godine (tromjesečni financijski izvještaji),
– dodatne izvještaje iz članka 5. stavka 2. točaka 1. do 9. ovoga Pravilnika za razdoblje poslovne godine (godišnji dodatni izvještaji), prva tri mjeseca poslovne godine, prvih šest mjeseci poslovne godine i prvih devet mjeseci poslovne godine (tromjesečni dodatni izvještaji),
– dodatni izvještaj iz članka 5. stavka 2. točke 10. ovoga Pravilnika mjesečno (mjesečni dodatni izvještaj),
– dodatni izvještaj iz članka 5. stavka 2. točke 11. ovoga Pravilnika godišnje.
(2) U smislu ovoga Pravilnika poslovna godina jednaka je kalendarskoj godini.
(3) Godišnji financijski izvještaji iz članka 4. stavka 1. ovoga Pravilnika moraju biti revidirani od strane vanjskog neovisnog ovlaštenog revizora.
(4) Pored podataka iz financijskih izvještaja iz članka 4. stavka 1. i izvještaja iz članka 5. stavka 2. ovoga Pravilnika Agencija može od društva za dokup mirovine zatražiti dodatne podatke, informacije i objašnjenja pojedinih stavki u izvještajima.
Rokovi i način dostave
Članak 7.
(1) Društvo za dokup mirovine dužno je izvještaje iz članka 4. stavka 1. i članka 5. stavka 2. točaka 1. do 9. ovoga Pravilnika dostaviti u roku od mjesec dana po proteku izvještajnog razdoblja.
(2) Društvo za dokup mirovine dužno je izvještaj iz članka 5. stavka 2. točke 10. ovoga Pravilnika dostaviti najkasnije do desetog dana u mjesecu koji slijedi nakon izvještajnog mjeseca.
(3) Društvo za dokup mirovine dužno je revidirane godišnje financijske izvještaje iz članka 4. stavka 1. ovoga Pravilnika te dodatne izvještaje iz članka 5. stavka 2. točaka 1. do 9. i točke 11. ovoga Pravilnika dostaviti u roku od četiri mjeseca po proteku poslovne godine na koju se izvještaji odnose.
Članak 8.
(1) Društvo za dokup mirovine dostavlja Agenciji izvještaje iz članka 4. stavka 1. i članka 5. stavka 2. ovoga Pravilnika u elektroničkom i pisanom obliku. Izvještaji propisani ovim Pravilnikom u pisanom obliku dostavljaju se Agenciji potpisani od strane uprave društva za dokup mirovine, dok se izvještaji u elektroničkom obliku dostavljaju u skladu s tehničkom uputom Agencije.
(2) U opravdanim slučajevima nemogućnosti dostave u elektroničkom obliku društvo za dokup mirovine dužno je o tome izvijestiti Agenciju i dostaviti