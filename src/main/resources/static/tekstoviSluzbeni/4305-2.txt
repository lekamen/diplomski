 spašavanja za sudjelovanje u provođenju mjera i aktivnosti sustava civilne zaštite u velikim nesrećama i katastrofama po nalogu načelnika stožera civilne zaštite određene (nadležne) razine, koji im se u pravilu dostavlja putem nadležnog županijskog centra 112.
(3) Hrvatska gorska služba spašavanja usklađuje djelovanje svojih kapaciteta sa ostalim operativnim snagama sukladno vlastitim operativnim planovima civilne zaštite, nalozima, zahtjevima i uputama stožera civilne zaštite određene razine i koordinatora na lokaciji.
5. Udruge građana
Članak 10.
(1) Udruge građana su dio operativnih snaga sustava civilne zaštite i svojim sposobnostima nadopunjuju sposobnosti temeljnih operativnih snaga sustava civilne zaštite te specijalističkih i intervencijskih postrojbi civilne zaštite na razini jedinice lokalne i područne (regionalne) samouprave i Republike Hrvatske.
(2) Udruge uređuju međusobne odnose s jedinicama lokalne i područne (regionalne) samouprave temeljem sporazuma, sukladno odluci predstavničkog tijela jedinice lokalne i područne (regionalne) samouprave o određivanju pravnih osoba od interesa za sustav civilne zaštite kojom se utvrđuju zadaće kapaciteta u sustavu civilne zaštite sukladno procjeni rizika od velikih nesreća i planu djelovanja civilne zaštite.
(3) Državnim planom djelovanja civilne zaštite utvrđuje se uporaba i područje operativnog djelovanja kapaciteta udruga, a njihovo operativno djelovanje u provođenju mjera i aktivnosti sustava civilne zaštite u velikim nesrećama i katastrofama koordinira središnje tijelo državne uprave nadležno za poslove civilne zaštite.
(4) Članovi udruga mobiliziraju se na temelju naloga, zahtjeva i uputa stožera civilne zaštite određene razine i koordinatora na lokaciji koji su usklađeni s planovima djelovanja civilne zaštite svih razina sustava, sukladno shemama mobilizacije članova kao dijelova vlastitih operativnih planova civilne zaštite.
Članak 11.
(1) Članovi udruga ne mogu se istovremeno raspoređivati u više operativnih snaga na svim razinama ustrojavanja sustava civilne zaštite.
(2) Iznimno od stavka 1. ovoga članka pripadnici udruga sa specijalističkim vještinama (npr. vodiči potražnih pasa, radioamateri) rasporedit će se postrojbe civilne zaštite sukladno potrebama njihovih ustrojstava.
(3) Odgovorna osoba udruge odredit će članove koji se predlažu za raspoređivanje u specijalističke ili interventne postrojbe civilne zaštite.
6. Postrojbe i povjerenici civilne zaštite
6.a. Popuna, raspoređivanje i mobiliziranje obveznika u postrojbe civilne zaštite
Članak 12.
Popuna postrojbi civilne zaštite obveznicima provodi se sukladno članku 44. Zakona o sustavu civilne zaštite uz ispunjenje uvjeta propisanih Pravilnikom o kriterijima zdravstvenih sposobnosti koje moraju ispunjavati pripadnici postrojbi civilne zaštite te kriterijima za raspoređivanje i uvjetima za imenovanje povjerenika civilne zaštite i njegovog zamjenika.
Članak 13.
(1) Jedinice lokalne i područne (regionalne) samouprave, sukladno procjeni rizika od velikih nesreća, planu djelovanja civilne zaštite i analizi stanja spremnosti sustava civilne zaštite, utvrđuju spremnost i dostatnost kapaciteta operativnih snaga sustava civilne zaštite na svom području te u slučaju da istima ne mogu u dovoljnoj mjeri samostalno učinkovito reagirati na otklanjanju posljedica velikih nesreća i katastrofa osnivaju postrojbe civilne zaštite.
(2) Postrojbe civilne zaštite iz stavka 1. ovog članka popunjavaju se postupkom odabira najboljih kandidata iz kategorija građana koje su Zakonom o sustavu civilne zaštite utvrđene kao potencijalne baze obveznika za popunu snaga civilne zaštite.
(3) Postrojbe civilne zaštite ustrojavaju se na temelju odredbi Uredbe o sastavu i strukturi postrojbi civilne zaštite.
Članak 14.
(1) Jedinice lokalne i područne (regionalne) samouprave za popunu postrojbi civilne zaštite koristite dostupne baze s podatcima o građanima koji prebivaju na području njihove nadležnosti, a koje vode druga javna tijela i sadrže