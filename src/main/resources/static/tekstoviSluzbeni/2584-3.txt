 programa
– kodeks strukovne etike Komore
– pravilnik o stegovnom postupanju
– pravilnik o mirenju
– pravilnik o uvjetima i postupku za privremeno ili povremeno pružanje usluga priznavanje inozemnih stručnih kvalifikacija osoba strojarske struke
– pravilnik o izborima
– pravilnik o nadzoru nad radom članova
– pravilnik o radu Tajništva Komore
– poslovnike o radu tijela Komore
– odluku o visini članarine, upisnine i naknada za usluge Komore
– godišnji proračun prihoda i rashoda Komore i prihvaća izvješće o izvršenju tog proračuna
– strateške odluke važne za rad Komore
2. odlučuje o:
– stjecanju, opterećenju ili otuđenju nekretnine bez obzira na vrijednost te o sklapanju pravnih poslova čija pojedinačna vrijednost prelazi iznos od 2.000.000,00 kuna (slovima: dva milijuna kuna)
– raspisivanju izbora
– u slučaju potrebe i o drugim pitanjima.
3. Prihvaća izvještaj o izvršenju godišnjeg proračuna prihoda i rashoda, o izvršenju programa rada Komore i izvještaj o radu Nadzornog odbora.
4. Imenuje i razrješava:
– predsjednika Komore
– članove Upravnog odbora na prijedlog predsjednika Komore
– članove Nadzornog odbora na prijedlog predsjednika Komore
– imenuje suce Stegovnog suda, Višega stegovnog suda, te stegovnog tužitelja i zamjenike na prijedlog Upravnog odbora.
5. Utvrđuje Listu izmiritelja na prijedlog Upravnog odbora.
6. Utvrđuje opću politiku rada i djelovanja.
7. Donosi stavove i preporuke o svim tematskim pitanjima od zajedničkog interesa, vezano uz rad, uvjete rada i stručnu problematiku na područjima obavljanja inženjerskih usluga, te o ostalim pitanjima u okviru zadaća Komore utvrđenih propisima.
Članak 18.
Sjednica Skupštine održava se najmanje jednom godišnje.
Sjednicu Skupštine saziva i predsjedava joj predsjednik Komore, koji je i predsjednik Skupštine po funkciji.
Skupština može pravovaljano odlučivati ako je sjednici nazočno više od polovice članova Skupštine.
Skupština odlučuje većinom glasova nazočnih članova Skupštine.
Rad Skupštine uređuje se poslovnikom.
Nadzorni odbor
Članak 19.
Nadzorni odbor ima predsjednika i dva (2) člana, koji se biraju na mandat od četiri (4) godine i za svoj rad odgovara Skupštini Komore.
Odluku o izboru i razrješenju predsjednika i članova Nadzornog odbora donosi Skupština na prijedlog predsjednika Komore.
U Nadzorni odbor ne mogu biti birani članovi drugih tijela Komore.
Članak 20.
Nadzorni odbor:
– nadzire provedbu Statuta Komore i drugih općih akata Komore, te ostvarivanje prava i izvršavanje obveza članova Komore
– nadzire materijalno i financijsko poslovanje Komore i raspolaganje sredstvima Komore
– nadzire rad tajništva Komore
– podnosi Skupštini pisani izvještaj o obavljenom nadzoru nad radom i financijskim poslovanjem Komore.
Nadzorni odbor izvršava i druge poslove za koje ga zaduži Skupština.
Članak 21.
Sjednicu Nadzornog odbora saziva i sjednicom predsjedava predsjednik Nadzornog odbora, osim prve konstituirajuće sjednice koju saziva predsjednik Komore.
U slučaju spriječenosti ili odsutnosti predsjednika Nadzornog odbora, zamjenjuje ga najstariji član Nadzornog odbora.
Članak 22.
Rad Nadzornog odbora uređuje se poslovnikom.
Upravni odbor
Članak 23.
Upravni odbor upravlja poslovima Komore i za svoj rad odgovara Skupštini.
Članak 24.
Upravni odbor ima predsjednika i osam (8) članova.
Predsjednik Upravnog odbora je predsjednik Komore.
Članovi Upravnog odbora biraju se iz reda članova Skupštine, na mandat od četiri (4) godine.
Odluku o izboru članova Upravnog odbora Skupština donosi na prijedlog predsjednika Komore.
Članak 25.
Upravni odbor:
– provodi odluke i zaključke Skupštine
– upravlja poslovima Komore u skladu sa Zakonom i Statutom
– priprema sjednice Skupštine
– predlaže nadležnim tijelima državne vlasti i tijelima državne uprave donošenje propisa od značaja za djelatnost graditeljstva
– zauzima stavove i daje mišljenja o pitanjima o kojima raspravlja Skupština
– određuje visinu naknada za usluge koje pruža Komora (cjenik)
– određuje troškove i naknade za rad stegovnih