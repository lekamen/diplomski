 izravna zapovijed bit će:
a) zatvoriti sve prozore i otvore s vanjske strane,
b) ugasiti svaku nezaštićenu vatru i sva nezaštićena svjetla,
c) prestati pušiti,
d) zaustaviti sva nepotrebna pomoćna postrojenja,
e) izbjegavati stvaranje iskri.
Ako plovilo stoji, svi strojevi i pomoćni uređaji moraju se zaustaviti ili isključiti.
(5) Stavak 4. ovoga članka primjenjuje se na plovila koje stoje u blizini opasnog područja. Nakon što opaze znak »Ne prilazi«, posada će, po potrebi, napustiti ova plovila.
(6) Prilikom obavljanja radnji navedenih u stavcima 3. do 5. ovoga članka treba uzeti u obzir smjer kretanja struje i vjetra.
(7) Plovila trebaju poduzeti radnje propisane stavcima 3. do 6. ovoga članka i ako se znak »Ne prilazi« odašilje s obale.
(8) Zapovjednici koji primaju signal »Ne prilazi« moraju učiniti sve što je u njihovoj moći da obavijeste najbliže nadležno tijelo.
Članak 8.02 – Obveza javljanja
(1) Prije ulaska na područja sektora, prometnih kontrolnih postaja, prometnih centara i prevodnica označenih od strane nadležnih tijela i eventualno označenih znakom B.11 iz Priloga 7 ovoga Pravilnika zapovjednici sljedećih plovila i sastava moraju se prijaviti putem radiotelefonskog uređaja:
a) plovila i sastavi koji prevoze opasne tvari u skladu s ADN,
b) plovila koja prevoze više od 20 kontejnera,
c) putnički brodovi osim brodova za jednodnevne izlete,
d) pomorski brodovi, osim plovnih objekata za rekreaciju
e) plovila za posebni prijevoz iz članka 1.21 ovoga Pravilnika,
f) ostala plovila i sastavi, kada je to propisala lučka kapetanija.
(2) Prilikom javljanja zapovjednici plovila navedenih u stavku 1. ovoga članka obavezni su dati sljedeće podatke:
a) vrsta plovila,
b) ime plovila,
c) poziciju i smjer plovidbe,
d) jedinstveni europski identifikacijski broj plovila ili službeni identifikacijski broj plovila; za pomorska plovila: IMO broj,
e) maksimalnu nosivost plovila; za pomorska plovila: nosivost,
f) dužinu i širinu plovila,
g) vrstu, dužinu i širinu sastava,
h) gaz (samo po posebnom zahtjevu),
i) rutu putovanja
j) luku utovara,
k) luku istovara,
l) vrstu i količinu tereta (za opasne tvari: kao što se zahtijeva prema točkama 5.4.1.1.1 a), b), c), d) i f) i 5.4.1.2.1 a) Dodatka ADN za prijevoz u rasutom stanju ili pakiranjima ili prema 5.4.1.1.2 a), b), c) d) i e) Dodatka ADN za prijevoz u tankerima);
m) signalizaciju potrebnu za prijevoz opasnih tvari,
n) broj osoba na plovilu
o) broj kontejnera na plovilu.
(3) Podaci iz stavka 2. ovoga članka, osim onih pod točkama c) i h), mogu se prijaviti nadležnom tijelu putem drugih sredstava ili osoba pisanim putem, telefonom ili elektronički. U svakom slučaju zapovjednik mora najaviti ulazak i izlazak plovila ili sastava iz sektora na kojem se zahtijeva najava.
(4) Kada je plovidba prekinuta više od dva sata u sektoru na kojem se zahtijeva najava, zapovjednik je dužan prijaviti početak i završetak prekida.
(5) Kada dođe do izmjena u podacima iz stavka 2. ovoga članka za vrijeme plovidbe kroz sektor na kojem se zahtijeva najava, nadležna tijela moraju biti o tome odmah izviještena.
(6) Nadležna tijela ne smiju navedene podatke prenositi trećim stranama osim nadležnim tijelima susjednih zemalja na ruti plovila. Iznimno, u slučaju nesreće, nadležno tijelo smije dati podatke potrebne za hitne akcije spašavanja službama za pomoć u nuždi.
(7) U Republici Hrvatskoj se primjenjuje i članak 11.21 ovoga Pravilnika.
Glava 9 Bez teksta
Glava 10 SPRJEČAVANJE ONEČIŠĆENJA VODA I UKLANJANJE OTPADA NASTALOG NA PLOVILU
Članak 10.01 – Značenje pojedinih izraza
Za potrebe ove Glave navedeni izrazi imaju sljedeće značenje:
(1) Opći izrazi:
a) »otpad nastao na plovilu« – tvari i predmeti utvrđeni točkama b) do f) ovoga stavka koje su odgovorne osobe uklonile ili ih namjeravaju ukloniti ili se to od njih zahtijeva;
b) »otpad nastao prilikom korištenja plovila« – otpad i otpadne vode koji nastaju na plovilu korištenjem i održavanjem plovila uključujući uljni i mastan otpad i drugi otpad nastao prilikom