4 14.01.2015 Odluka o prirezu porezu na dohodak Grada Ploče
GRAD PLOČE
90
Na temelju članka 30. i 30a. Zakona o financiranju jedinica lokalne i područne (regionalne) samouprave (»Narodne novine« br. 117/93, 69/97, 33/00, 73/00, 127/00, 59/01, 107/01, 117/01, 150/02, 147/03, 132/06, 26/07, 73/08, 25/12) i članka 24. Statuta Grada Ploča (»Službeni glasnik Grada Ploča« br. 14/09, 3/12 i 1/13) Gradsko vijeće Grada Ploča na 14. sjednici održanoj 24. prosinca 2014. godine donosi
ODLUKU
O PRIREZU POREZU NA DOHODAK GRADA PLOČA
Članak 1.
Ovom odlukom utvrđuju se obveznici, stopa te način obračuna i plaćanja prireza porezu na dohodak koji je vlastiti izvor prihoda Proračuna Grada Ploča.
Članak 2.
Prirez porezu na dohodak plaća se po stopi od 10%.
Članak 3.
Obveznici plaćanja prireza porezu na dohodak su fizičke osobe koje imaju prebivalište ili uobičajeno boravište na području Grada Ploča, a obveznici su plaćanja poreza na dohodak prema odredbama Zakona o porezu na dohodak.
Članak 4.
Osnovica prireza porezu na dohodak iz članka 3. ove odluke je utvrđen porez na dohodak.
Članak 5.
Prirez porezu na dohodak Grada Ploča uplaćuje se na prijelazni račun poreza i prireza na dohodak Grada Ploča broj HR20 1001005 1733512000.
Članak 6.
Poslove u vezi s utvrđivanjem i naplatom prireza porezu na dohodak obavlja Ministarstvo financija – Porezna uprava.
Članak 7.
Ova Odluka stupa na snagu osmog dana od dana objave u »Narodnim novinama«, a primjenjuje se od 1. veljače 2015. godine.
Ova će se Odluka objaviti i u »Službenom glasniku Grada Ploča«.
Klasa: 410-23/14-01/01 Urbroj: 2165-01-14-2 Ploče, 24. prosinca 2014.
Predsjednik Davor Mihaljević, v. r.
