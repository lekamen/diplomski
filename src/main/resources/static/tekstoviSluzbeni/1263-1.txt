i podatke unose stručni radnici centra.
(3) Unos podataka obavlja se na temelju odgovarajućih isprava i drugih dokumenata, po primitku, bez odgode.
(3) Podaci koji se unose ne smiju se brisati, a promjena podataka unosi se bez odgode kod svake promjene.
(4) Podaci se unose u skladu s uputom o unosu podataka koja je sastavni dio računalnog programa iz stavka 1. ovog članka.
(5) Stručni radnici centra odgovorni su za ažurno vođenje evidencije i za točnost unesenih podataka.
(6) Ispravak unesenih podataka vrši ovlaštena osoba.
Čuvanje, korištenje i dostupnost podataka
Članak 5.
(1) Podaci se pohranjuju u bazi podataka koja mora imati najmanje jednu sigurnosnu kopiju.
(2) Sigurnosna kopija iz stavka 1. ovoga članka čuva se na odvojenom mjestu osiguranom od neovlaštenog pristupa, zaštićena je na primjereni način i služi kao pričuvna kopija u slučaju oštećenja ili gubitka podataka pohranjenih u bazi podataka.
(3) Mjesto pohrane sigurnosnih kopija iz stavka 1. ovoga članka i osobu odgovornu za izradu i čuvanje kopija određuje Ministarstvo.
Članak 6.
(1) Ministarstvo izdaje ovlaštenja i određuje razinu ovlasti za pristup bazi podataka te za unošenje novih i korištenje postojećih podataka.
(2) Pristup podacima i njihovo korištenje moguće je nakon osobne identifikacije i provjere razine ovlaštenja.
(3) Ovlaštene osobe koriste podatke iz baze podataka uz korištenje posebne programske opreme te uz upotrebu standardnih programa za pretraživanje, statističku obradu i izvješćivanje.
Članak 7.
(1) Podaci su dostupni u aktivnom obliku još godinu dana nakon što je prestao bilo koji oblik zaštite.
(2) Nakon isteka roka iz stavka 1. ovoga članka podaci se pohranjuju u pasivnu bazu podataka.
(3) Iznimno od stavka 2. ovoga članka svi podaci o osobama pod skrbništvom čuvaju se trajno i svi upisi u očevidnicima osoba pod skrbništvom ostaju trajno zabilježeni.
Dokumentacija korisnika
članak 8.
(1) Dokumentaciju korisnika čine odgovarajuće isprave, dokumenti, podnesci, prilozi, ispis podataka o korisniku, pismena o poduzetima aktivnostima, upravni i drugi akti (socijalna anamneza, stručna mišljenja i slično) iz svih predmeta na temelju kojih se obavlja unos podataka u bazu podataka.
(2) Dokumentacija korisnika čuva se u mapi korisnika.
(3) Mapa korisnika koji nije u tretmanu više od godinu dana odlaže se uz zabilješku i potpis ovlaštene osobe u arhiv zaštićen na primjereni način, gdje se čuva sukladno posebnim propisima o čuvanju arhivskog gradiva.
Obrada podataka, izrada i dostava izvješća
Članak 9.
(1) Podatke iz baze podataka obrađuju centar i Ministarstvo u okviru svog djelokruga rada.
(2) Podaci iz stavka 1. ovoga članka mogu se koristiti za izradu standardiziranih i nestandardiziranih izvješća, istraživanje, analizu te kao podloga za pripremu zakonskih akata.
(3) Izgled standardiziranih i nestandardiziranih izvješća određuje Ministarstvo.
(4) Ovlaštenje za korištenje podataka iz baze podataka sukladno stavku 2. ovoga članka izdaje Ministarstvo.
(5) Izvješća iz stavka 2. ovoga Pravilnika na zahtjev pravne ili fizičke osobe ili nadležnog tijela izrađuje za to ovlaštena osoba.
(6) Centar je dužan dostaviti Ministarstvu mjesečno izvješće do 8. dana sljedećeg mjeseca, a godišnje izvješće do 15. veljače za proteklu godinu.
PRIJELAZNE I ZAVRŠNE ODREDBE
Članak 10.
Stupanjem na snagu ovoga Pravilnika prestaje važiti Pravilnik o sadržaju i načinu vođenja evidencije i dokumentacije te načinu i rokovima dostave izvješća centra za socijalnu skrb (»Narodne novine«, br. 79/08.).
Članak 11.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-4/9 Urbroj: 519-03-1-1/1-15-1 Zagreb, 5. lipnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
