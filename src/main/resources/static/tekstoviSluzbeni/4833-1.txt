 br. 178/2002
l) »nepoželjna tvar« – svaka tvar ili proizvod osim patogenih tvari (uzročnika bolesti), koja je prisutna u i/ili na proizvodu namijenjenom za hranu za životinje i koja predstavlja moguću opasnost za zdravlje životinja ili ljudi ili okoliš ili može štetno djelovati na stočarsku proizvodnju
m) »kontaminirana hrana za životinje« – kako je definirano člankom 3. stavkom 2. točkom (p) Uredbe (EZ) br. 767/2009
n) »mikroorganizmi« – bakterije, kvasci i plijesni
o) »mikrobiološki kriterij« – kriterij kojim se utvrđuje prihvatljivost jednog proizvoda, serije proizvoda ili procesa, na temelju odsutnosti, prisutnosti ili broja mikroorganizama po jedinici mase ili volumena
p) »serija ili šarža« – kako je utvrđeno člankom 3. stavkom 2. točkom (r) Uredbe (EZ) br. 767/2009
r) »uzorak« – homogenizirani dio proizvoda namijenjen za hranu za životinje koji odražava obilježja serije iz koje je uzet, a namijenjen je laboratorijskim analizama
s) »treće zemlje« – zemlje koje nisu članice Europske unije
t) »država članica« – država članica Europske unije
u) »uvoz« – unošenje proizvoda namijenjenih za hranu za životinje podrijetlom iz trećih zemalja u Europsku uniju.
III. NADLEŽNO TIJELO
Članak 4.
Nadležno tijelo za provedbu ovoga Pravilnika je ministarstvo nadležno za poslove poljoprivrede, uprava nadležna za poslove veterinarstva.
IV. UVJETI ZA STAVLJANJE NA TRŽIŠTE, KORIŠTENJE I UVOZ
Članak 5.
(1) Dopušteno je stavljati na tržište i/ili koristiti i/ili uvoziti iz trećih zemalja samo proizvode namijenjene za hranu za životinje koji ispunjavaju uvjete propisane odredbama ovoga Pravilnika, odnosno ukoliko:
– su zdravstveno ispravni, nepatvoreni i tržišne kvalitete
– su proizvedeni i označeni u skladu s posebnim propisima
– pravilnim korištenjem ne predstavljaju opasnost za zdravlje ljudi, životinja ili okoliš i nemaju štetan utjecaj na stočarsku proizvodnju
– sadržaj nepoželjnih tvari ne prelazi najveću dopuštenu količinu, utvrđenu u Prilogu I. ovoga Pravilnika
– udovoljavaju mikrobiološkim kriterijima utvrđenim u Prilogu III. ovoga Pravilnika
– ne sadrže tvari za koje nije propisana najveća dopuštena količina, a za koje je na temelju provedene procjene rizika utvrđeno da postoji rizik za zdravlje ljudi, životinja i/ili okoliš u skladu s odredbama Zakona o hrani (»Narodne novine«, br. 81/13 i 14/14).
(2) Za proizvode namijenjene za hranu za životinje koji sadrže nepoželjne tvari u količini koja prelazi najveću dopuštenu količinu utvrđenu u Prilogu I. ovoga Pravilnika i koji ne udovoljavaju mikrobiološkim kriterijima iz Priloga III. ovoga Pravilnika smatra se da ne udovoljavaju zahtjevima iz stavka 1. ovoga članka.
Članak 6.
(1) Dozvoljena je prisutnost nepoželjnih tvari navedenih u Prilogu I. ovoga Pravilnika u proizvodima namijenjenim za hranu za životinje isključivo u skladu sa zahtjevima iz Priloga I. ovoga Pravilnika.
(2) Subjekti su obvezni u suradnji s nadležnim tijelom poduzeti mjere za utvrđivanje izvora nepoželjnih tvari u hrani za životinje u slučajevima kada su najveće dopuštene količine prekoračene i u slučajevima kada je to prekoračenje utvrđeno, uzimajući u obzir prirodne količine tih tvari u proizvodima namijenjenim za hranu za životinje, a radi smanjenja ili uklanjanja izvora nepoželjnih tvari u proizvodima namijenjenim za hranu za životinje.
(3) Pragovi za pokretanje postupka i način postupanja kod utvrđivanja izvora pojedinih nepoželjnih tvari iz stavka 2. ovoga članka, u slučaju prekoračenja najvećih dopuštenih količina, navedeni su u Prilogu II. ovoga Pravilnika.
(4) Nadležno tijelo dostavlja Europskoj komisiji (u daljnjem tekstu: Komisija) i državama članicama sve bitne informacije i nalaze o izvoru i o poduzetim mjerama za smanjenje količine ili uklanjanje nepoželjnih tvari.
(5) Informacija iz stavka 4. ovoga članka dostavlja se u okviru godišnjeg izvještaja, koji se dostavlja Komisiji prema odredbama članka 44. Uredbe (EZ) br. 882/2004 Europskog parlamenta i Vijeća od 29. travnja 2004. o službenim kontrolama koje