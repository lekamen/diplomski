 zahtjevu, Ministarstvo će posebnom odlukom odbaciti zahtjev.
(10) Odluka iz prethodnog stavka ovog članka Pravilnika je upravni akt, protiv kojeg nije dopuštena žalba, ali se može pokrenuti upravni spor.
Dodjela znaka Prijatelj okoliša
Članak 14.
(1) Ministarstvo odlukom dodjeljuje znak Prijatelj okoliša. Odluka o dodijeli znaka Prijatelj okoliša nije upravni akt.
(2) Znak Prijatelj okoliša se dodjeljuje na rok ne duži od roka važenja mjerila.
(3) Odluka iz prethodnog stavka sadrži:
– naziv proizvoda za koji se znak Prijatelj okoliša dodjeljuje,
– naziv podnositelja zahtjeva,
– naziv skupine proizvoda kojoj proizvod pripada,
– tekst koji se upisuje u donju polovicu grafičkog prikaza znaka Prijatelj okoliša iz Priloga IV. ovog Pravilnika,
– rok na koji se odobrava uporaba.
(4) Uz Odluku se podnositelju zahtjeva dostavljaju upute o načinu stavljanja znaka Prijatelj okoliša na proizvode u elektroničkom obliku.
(5) Danom donošenja odluke o dodjeli znaka Prijatelj okoliša podnositelj zahtjeva postaje nositelj znaka Prijatelj okoliša te smije isticati znak Prijatelj okoliša na proizvodu iz odluke.
(6) Radi sinergije jednakovrijednih znakova zaštite okoliša nositelj znaka zaštite okoliša Europske unije – EU Ecolabel koji je taj znak dobio prema posebnom propisu, može, na zahtjev nositelja postati i nositelj znaka Prijatelj okoliša bez provođenja postupka dodjele znaka Prijatelj okoliša, te ima sva prava iz ovog Pravilnika.
(7) Ako se mjerila stave izvan snage znak Prijatelj okoliša dodijeljen za proizvod po ranije utvrđenim uvjetima može se koristiti najdulje godine dana od dana donošenja odluke o stavljanju mjerila izvan snage.
(8) Za promjene značajki proizvoda kojemu je dodijeljen znak Prijatelj okoliša, a koje ne utječu na udovoljavanje mjerilima ne podnosi se novi zahtjev, ali je obaveza nositelja znaka Prijatelj okoliša izvijestiti Ministarstvo o takvim promjenama.
(9) Kada su se proizvodu kojem je dodijeljen znak Prijatelj okoliša promijenila svojstva odnosno sastav podnosi se novi zahtjev.
(10) Na temelju odluke iz stavka 1. ovog članka Ministarstvo nositelju znaka Prijatelj okoliša izdaje potvrdu koja se može koristiti u promidžbene svrhe.
Registar
Članak 15.
(1) Ministarstvo vodi registar nositelja znaka Prijatelj okoliša.
(2) Registar se objavljuje na internetskoj stranici Ministarstva.
V. ZNAK PRIJATELJ OKOLIŠA
Izgled znaka Prijatelj okoliša
Članak 16.
(1) Znak Prijatelj okoliša se sastoji od dvije koncentrične kružnice s najmanjim promjerom kružnice 15 mm. U unutarnjem krugu je stiliziran prikaz ptice i ribe.
(2) U prostoru između kružnica, u gornjoj polovici, ispisana je poruka »PRIJATELJ OKOLIŠA«.
(3) U prostoru između kružnica, u donjoj polovici kružnica, ispisuje se tekst u kojem se navodi razlog dodjele utvrđen mjerilima.
(4) Stilizirani prikaz ptice i ribe tiska se na jednobojnoj podlozi.
(5) Grafički prikaz znaka Prijatelj okoliša otisnut je u Prilogu IV. ovog Pravilnika.
Uvjeti za uporabu i oduzimanje znaka Prijatelj okoliša
Članak 17.
(1) Znak Prijatelj okoliša se može istaknuti samo na proizvodu kojem je dodijeljen, u roku određenom odlukom iz članka 14. ovog Pravilnika.
(2) Znak Prijatelj okoliša se mora koristiti pažnjom dobrog gospodarstvenika.
(3) Korištenje znaka Prijatelj okoliša ne utječe na ispunjavanje zahtjeva zaštite okoliša i drugih zahtjeva prema posebnim propisima koji se primjenjuju tijekom životnog ciklusa proizvoda.
(4) Znak Prijatelj okoliša oduzet će se nositelju znaka Prijatelj okoliša u slučajevima kršenja odredbi odluke o dodjeli te u ostalim slučajevima propisanim Zakonom.
(5) Zalihe proizvoda sa znakom Prijatelj okoliša proizvedene do dana isteka roka na koji je dodijeljen mogu biti na tržištu s otisnutim znakom i nakon isteka roka na koji je znak dodijeljen najdulje jednu godinu nakon isteka tog roka.
Promidžba znaka Prijatelj okoliša
Članak 18.
(1) Ministarstvo će u suradnji s Fondom i Povjerenstvom poduzimati promidžbene aktivnosti u svrhu podizanja svijesti poslovnog sektora,