 uspostavlja održivost redovnog poslovanja i stabilnost financijskog položaja investicijskog društva ili članica grupe obuhvaćenih planom oporavka.
(3) Iznimno od stavka 2. ovoga članka, investicijsko društvo koja nije značajno može pri izradi plana oporavka izostaviti neku od navedenih aktivnosti, sporazuma ili mjera te je dužna obrazložiti njihovo izostavljanje.
(4) Opcije oporavka moraju sadržavati procjenu učinka svake pojedinačne opcije oporavka, što uključuje sljedeće:
a) procjenu financijskog i operativnog učinka s navođenjem očekivanog učinka na solventnost, likvidnost, izvore financiranja, profitabilnost i poslovanje investicijskog društva ili članice grupe za koju se izrađuje plan oporavka, a na koju pojedina opcija ima učinak,
b) procjenu vanjskog učinka i procjenu sistemskih posljedica s navođenjem očekivanog učinka na ključne funkcije investicijskog društva i članica grupe obuhvaćenih planom oporavka te njihov učinak na dioničare odnosno članove društva, klijente i druge ugovorne strane,
c) pretpostavke za vrednovanje i sve ostale pretpostavke potrebne za procjenu točaka a) i b) ovoga stavka, uključujući pretpostavku utrživosti imovine i ponašanje ostalih subjekata na financijskom tržištu.
(5) Procjena učinka iz stavka 4. ovoga članka mora uključivati detaljan opis postupaka određivanja vrijednosti i utrživosti temeljnih poslovnih aktivnosti, dijela poslovanja i imovine investicijskog društva ili članica grupe obuhvaćenih planom oporavka.
(6) Opcije oporavka moraju sadržavati procjenu provedivosti svake pojedinačne opcije oporavka, što uključuje sljedeće:
a) procjenu rizika povezanog s određenom opcijom oporavka, polazeći od iskustva u provedbi takve opcije oporavka ili sličnih mjera,
b) detaljnu analizu i opis značajnih prepreka djelotvornoj i pravodobnoj provedbi plana te opis načina na koji se navedene prepreke mogu otkloniti,
c) analizu mogućih prepreka učinkovitoj provedbi svake pojedinačne opcije oporavka koja proizlazi iz strukture grupe ili unutargrupnih sporazuma, uključujući postojanje značajnih praktičnih ili pravnih prepreka brzom prijenosu regulatornoga kapitala ili isplati obveza ili unovčenju imovine unutar grupe (ako je riječ o planu oporavka za grupu) i opis načina na koji se navedene prepreke mogu otkloniti i
d) procjenu načina osiguranja kontinuiteta poslovanja pri primjeni svake pojedinačne opcije oporavka.
(7) Procjena kontinuiteta poslovanja iz stavka 6. točke d) ovoga članka uključuje analizu:
– internih aktivnosti (npr. informacijskih sustava, odnosa s dobavljačima i upravljanja ljudskim resursima),
– pristupa investicijskog društva ili članica grupe obuhvaćenih planom oporavka tržišnoj infrastrukturi, poput pristupa sustavu kliringa i namire i pristupa platnim sustavima,
– svih sporazuma i mjera koji su potrebni za održavanje stalnog pristupa potrebnoj infrastrukturi financijskih tržišta i
– svih sporazuma i mjera koji su potrebni za održavanje stalnog funkcioniranja operativnih procesa investicijskog društva ili članica grupe obuhvaćenih planom oporavka, uključujući infrastrukturu i informatičku podršku.
(8) Opcije oporavka moraju sadržavati procjenu očekivanoga vremenskog okvira potrebnog za provedbu i učinkovitost svake pojedinačne opcije oporavka.
(9) Opcije oporavka moraju sadržavati i procjenu učinkovitosti opcija oporavka i adekvatnosti pokazatelja u odabranim situacijama ozbiljnoga financijskog poremećaja. U navedenoj procjeni mora se utvrditi koja je od opcija oporavka prikladna za određeni scenarij, mogući učinak pojedine opcije oporavka, njihova provedivost te značajne prepreke njihovoj provedbi i vremenski okvir za njihovu provedbu.
(10) Procjenom se mora utvrditi ukupna mogućnost oporavka investicijskog društva i članica grupe obuhvaćenih planom oporavka, uključujući i njihovu mogućnost oporavka u uvjetima ozbiljnoga financijskog poremećaja.
(11) Plan oporavka grupe uključuje mehanizme kojima se osigurava koordinacija i dosljedna primjena opcija oporavka na razini matičnog