 sklopljen između Agencije i jedinice lokalne samouprave. Isplata jedinici lokalne samouprave obavlja se u roku od tri mjeseca po naplati Agencije od najmoprimaca na temelju sklopljenog ugovora o najmu.«.
Članak 5.
U članku 9. stavku 1. iza riječi: »izgradnjom« dodaje se riječ: », najmom«.
Članak 6.
U članku 9.a stavku 1. zagrada i riječi u zagradi: »(u daljnjem tekstu: Agencija)« brišu se.
Članak 7.
U članku 10. stavku 2. riječi: »na posebnom podračunu« brišu se.
Članak 8.
U članku 15. stavku 4. iza riječi: »rata« dodaju se riječi: », kupac s invaliditetom«.
Članak 9.
U članku 16.a stavku 4. brojka: »20%« zamjenjuje se brojkom: »15%«.
Iza stavka 6. dodaje se stavak 7. koji glasi:
»(7) U slučaju izgradnje stanova za najam, te pripadnih parkirnih mjesta, garažnih parkirnih mjesta i garaža, financijskim sredstvima Republike Hrvatske osigurava se pokriće svih troškova u vezi s izgradnjom istih, umanjenim za sudjelovanje jedinice lokalne samouprave i za prostore navedene u stavku 6. ovoga članka.«.
Članak 10.
U članku 17. stavku 2. podstavku 6. iza riječi: »prodaje« dodaju se riječi: »ili najma«.
U stavku 3. iza riječi: »prodaje« dodaju se riječi: »ili najma«.
Članak 11.
U članku 17.a stavku 1. podstavak 1. mijenja se i glasi:
»– Agencija ocijeni da postoji interes za kupnju ili najam stanova, odnosno da je prodaja ili najam stanova u zgradi izvjestan,«.
U podstavku 4. brojka: »92%« zamjenjuje se brojkom: »93%«.
Članak 12.
U članku 19. iza stavka 3. dodaje se stavak 4. koji glasi:
»(4) U slučaju građenja stanova za najam na određenoj lokaciji, Agencija je dužna primijeniti odredbe iz stavaka 1., 2. i 3. ovoga članka, te izraditi kalkulaciju povratnog priljeva sredstava od najma, imajući u vidu troškove izgradnje i primjereni rok povrata uloženih javnih sredstava.«.
Članak 13.
U članku 23. stavak 3. mijenja se i glasi:
»(3) Uvjete, mjerila i postupak za određivanje reda prvenstva za kupnju stana, u skladu s uvjetima iz članka 21. i 22. ovoga Zakona, propisuje predstavničko tijelo jedinice lokalne samouprave ovisno o lokalnim potrebama i prilikama. Izvršno tijelo jedinice lokalne samouprave posebnom odlukom propisuje red prvenstva za kupnju stana u skladu s kojim redoslijedom Agencija prodaje stanove.«.
Članak 14.
U članku 25. stavku 2. brojka: »29« zamjenjuje se brojkom: »21«.
Članak 15.
U članku 26. stavku 1. brojka: »2%« zamjenjuje se brojkom: »1%«, a brojka: »5%« zamjenjuje se brojkom: »3%«.
Članak 16.
Iza članka 28. dodaju se naslovi iznad članaka i članci 28.a, 28.b i 28.c koji glase:
»UVJETI NAJMA STANOVA
Članak 28.a
(1) Ako jedinica lokalne samouprave sudjeluje u izgradnji stanova za najam, uvjete, mjerila i postupak za određivanje reda prvenstva za najam stana propisuje predstavničko tijelo jedinice lokalne samouprave uz suglasnost Agencije.
(2) Izvršno tijelo jedinice lokalne samouprave iz stavka 1. ovoga članka posebnom odlukom propisuje red prvenstva za najam stana u skladu s kojim redoslijedom Agencija iznajmljuje stanove.
Članak 28.b
(1) Ako jedinica lokalne samouprave ne sudjeluje u izgradnji stanova za najam, Agencija planira izgradnju stanova u određenom opsegu radi davanja istih u najam sukladno pravilniku kojim se propisuju podrobniji uvjeti, mjerila i postupak za određivanje reda prvenstva za najam stana.
(2) Pravilnik iz stavka 1. ovoga članka donosi ministar nadležan za poslove graditeljstva.
VISINA NAJAMNINE
Članak 28.c
Visinu najamnine određuje Upravno vijeće Agencije, na temelju kalkulacije troškova izgradnje i primjerenog roka povrata uloženih javnih sredstava, za svaku lokaciju posebno.«.
Članak 17.
Naslov iznad članka 29. mijenja se i glasi: »SREDSTVA OD PRODAJE I NAJMA«.
Članak 29. mijenja se i glasi:
»(1) Sredstva od prodaje i najma nekretnina uplaćuju se na poseban račun Agencije.
(2) Sredstva od prodaje i najma stanova, odnosno prodaje poslovnih prostora, garaža i garažnih parkirnih mjesta koja na temelju ovoga Zakona pripadaju Republici Hrvatskoj, kao i preostala sredstva nakon podmirenja ukupnih