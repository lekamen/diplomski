 čekova koji glase na stranu valutu iz blagajne
(1) Zaštićeni program mora pri provođenju transakcije uplate ili isplate gotovine u kunama ili strane gotovine odnosno isplate čekova koji glase na stranu valutu iz blagajne (u nastavku teksta: transakcija uplate ili isplate) omogućiti izradu i pohranjivanje te ispis na pisaču potvrde o uplatama ili isplatama gotovine u kunama ili strane gotovine odnosno potvrde o isplatama čekova koji glase na stranu valutu.
(2) Potvrde iz prethodnog stavka dijele se u pet skupina, i to:
1. potvrda o uplati gotovine u kunama u blagajnu
2. potvrda o isplati gotovine u kunama iz blagajne
3. potvrda o uplati strane gotovine u blagajnu
4. potvrda o isplati strane gotovine iz blagajne i
5. potvrda o isplati čekova koji glase na stranu valutu iz blagajne.
(3) Potvrde iz podtočaka 1. i 2. prethodnog stavka sadržavaju sljedeće obvezne podatke:
1. serijski broj koji se oblikuje u skladu s točkom II.4. ove Upute
2. akronim transakcije koji se oblikuje u skladu s točkom II.5. pod a) ove Upute
3. iznos uplaćene odnosno isplaćene gotovine u kunama
4. datum i vrijeme (sat i minuta) provođenja transakcije
5. šifru odgovorne osobe ovlaštenog mjenjača odnosno osobe koja obavlja mjenjačke poslove na mjenjačkom mjestu
6. akronim kojim se opisuje razlog storniranja transakcije uplate ili isplate, a koji se oblikuje u skladu s točkom II.5. pod a) ove Upute, u slučaju storniranja transakcije uplate ili isplate.
(4) Potvrde iz podtočaka 3., 4. i 5. stavka 2. ove točke sadržavaju sljedeće obvezne podatke:
1. serijski broj koji se oblikuje u skladu s točkom II.4. ove Upute
2. akronim transakcije koji se oblikuje u skladu s točkom II.5. pod a) ove Upute
3. iznos uplaćene odnosno isplaćene strane gotovine odnosno isplaćenih čekova koji glase na stranu valutu
4. slovnu i brojčanu oznaku strane valute
5. protuvrijednost u kunama iznosa uplaćene odnosno isplaćene strane gotovine odnosno isplaćenih čekova koji glase na stranu valutu
6. datum i vrijeme (sat i minuta) provođenja transakcije
7. šifru odgovorne osobe ovlaštenog mjenjača odnosno osobe koja obavlja mjenjačke poslove na mjenjačkom mjestu
8. akronim kojim se opisuje razlog storniranja transakcije uplate ili isplate, a koji se oblikuje u skladu s točkom II.5. pod a) ove Upute, u slučaju storniranja transakcije uplate ili isplate.
(5) Zaštićeni program mora za izračun kunske protuvrijednosti iz podtočke 5. prethodnog stavka primijeniti temeljni kupovni tečaj strane valute s tečajne liste koja je u primjeni u trenutku provođenja transakcije.
(6) Iznimno od odredbe prethodnog stavka, zaštićeni program omogućava unos i primjenu tečajeva stranih valuta koji se ne nalaze na tečajnoj listi u provođenju transakcija »uplata u stranoj gotovini – primitak strane gotovine s drugoga mjenjačkog mjesta«, »isplata u stranoj gotovini – odnošenje strane gotovine banci na otkup« i »isplata u stranoj gotovini – odnošenje čekova koji glase na stranu valutu banci na otkup«.
(7) Ovlašteni mjenjač dužan je u provođenju transakcije »uplata u stranoj gotovini – primitak strane gotovine s drugoga mjenjačkog mjesta« unijeti i primijeniti temeljni kupovni tečaj strane valute koji je u primjeni na mjenjačkom mjestu s kojeg je ta strana gotovina dopremljena u trenutku kada je na tom mjenjačkom mjestu izrađena i potvrđena transakcija »isplata u stranoj gotovini – prijenos strane gotovine na drugo mjenjačko mjesto istoga ovlaštenog mjenjača«.
(8) Ovlašteni mjenjač dužan je u transakcijama »isplata u stranoj gotovini – odnošenje strane gotovine banci na otkup« i »isplata u stranoj gotovini – odnošenje čekova koji glase na stranu valutu banci na otkup« unijeti i primijeniti tečajeve po kojima tu stranu gotovinu odnosno čekove koji glase na stranu valutu od njega otkupljuje ugovorna banka.
(9) Zaštićeni program mora omogućiti, s pomoću kodera iz točke II.1. stavka 11. ove Upute, kodiranje podataka s potvrda iz stavka 2. ove točke, čime je moguće utvrditi jesu li podaci na tim potvrdama brisani,