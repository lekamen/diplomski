87 07.08.2015 Odluka o davanju koncesije društvu GIS SINAC d.o.o., za zahvaćanje voda namijenjenih za ljudsku potrošnju radi stavljanja na tržište u izvornom ili prerađenom obliku u bocama ili drugoj ambalaži
VLADA REPUBLIKE HRVATSKE
1714
Na temelju članka 175. točke 2. Zakona o vodama (»Narodne novine«, br. 153/2009, 63/2011, 130/2011, 56/2013 i 14/2014), Vlada Republike Hrvatske je na sjednici održanoj 30. srpnja 2015. godine donijela
ODLUKU
O DAVANJU KONCESIJE DRUŠTVU GIS SINAC d.o.o., ZA ZAHVAĆANJE VODA NAMIJENJENIH ZA LJUDSKU POTROŠNJU RADI STAVLJANJA NA TRŽIŠTE U IZVORNOM ILI PRERAĐENOM OBLIKU U BOCAMA ILI DRUGOJ AMBALAŽI
I.
Vlada Republike Hrvatske (u daljnjem tekstu: Davatelj koncesije) daje društvu GIS SINAC d.o.o., Zagreb, Hrvatskog proljeća 36 (u daljnjem tekstu: Koncesionar) neposredno na zahtjev koncesiju za zahvaćanje voda namijenjenih za ljudsku potrošnju radi stavljanja na tržište u izvornom ili prerađenom obliku u bocama ili drugoj ambalaži nakon prethodno pribavljenih Koncesijskih uvjeta, klase: 325-03/14-03/192, urbroja: 374-23-2-15-2, od 11. veljače 2015. godine, od Hrvatskih voda – Vodnogospodarski odjel za slivove sjevernog Jadrana.
II.
Na temelju koncesije iz točke I. ove Odluke, Koncesionar stječe pravo zahvaćanja voda iz vlastitog vodozahvata na području Grada Otočca, naselje Sinac, i to:
– izvora Bobinac na k.č.br. 2485/6 k.o. Sinac (koordinate HTRS96/TM: E 409722, N 4964401), u količini do q = 0,8 l/s, te
– vodotoka Sinačka pučina – kraka rijeke Gacke iz Majerovog vrila na k.č.br. 2486/1 k.o. Sinac (koordinate HTRS96/TM: E 409709, N 4964368), u količini do q = 0,2 l/s,
odnosno do maksimalne količine zahvaćene vode iz oba vodozahvata Q = 10.000 m3/god.
III.
Koncesija iz točaka I. i II. ove Odluke daje se na rok od 30 godina od dana potpisivanja ugovora o koncesiji.
IV.
Za danu koncesiju, Koncesionar je dužan plaćati naknadu za koncesiju koja se sastoji od jednokratne i godišnje naknade za koncesiju.
Jednokratna naknada za koncesiju iznosi 150.001,00 kuna, a plaća se najkasnije 60 dana od dana sklapanja ugovora o koncesiji.
Nakon isteka svake pojedine godine korištenja koncesije za ukupnu količinu zahvaćene vode Hrvatske vode će rješenjem odrediti iznos godišnje naknade za koncesiju i dinamiku plaćanja, sukladno odredbama važećeg akta kojim se uređuju uvjeti davanja koncesije za gospodarsko korištenje voda u toj godini.
V.
Na temelju ove Odluke, sukladno članku 176. stavku 1. Zakona o vodama, Ministarstvo poljoprivrede u ime Republike Hrvatske sklopit će s Koncesionarom ugovor o koncesiji, kojim će se detaljnije urediti koncesijski odnos.
Ako Koncesionar u roku od 60 dana od dana objave ove Odluke u »Narodnim novinama« ne potpiše ugovor o koncesiji, gubi sva prava određena ovom Odlukom.
VI.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/317
Urbroj: 50301-05/25-15-2
Zagreb, 30. srpnja 2015.
Predsjednik Zoran Milanović, v. r.
