 posjetiteljsko-informacijskih centara i informacijskih centara – infotočaka označen je na kartografskom prikazu br. 1. Korištenje i namjena prostora, u mjerilu 1 : 25 000.
(9) Značajni vidikovci unutar Parka su:
1. Turija 700 m nm
2. Staza 898 m nm
3. Ravna Vlaška 1228 m nm
4. Sinjal 1335 m nm
5. Pržinovac 1300 nm
6. Štrbina 1340 m nm
7. Vošac 1442 m nm
8. Sv. Jure 1762 m nm.
Članak 20.
(1) Svako drugo posjećivanje odgojno-obrazovnog, kulturno-znanstvenog ili sportskog karaktera provodi Javna ustanova Parka sukladno Pravilniku o zaštiti i očuvanju. Iznimno, zbog razvoja turizma i povećanja broja posjetitelja, moguće je po potrebi otvaranje i novih sekundarnih ulaza i posjetiteljsko-informacijskih centara i u ostalim dijelovima Parka unutar građevinskog područja naselja, pod uvjetima propisanim za to naselje.
(2) Unutar Parka na raspolaganju su obilježene pješačke i planinarske staze na prirodno odabranim najprikladnijim konfiguracijama i značajni vidikovci. Uređenje ovih staza i vidikovaca moguće je prema odredbama ovoga Plana i uvjetima sukladno posebnom zakonu.
Članak 21.
(1) Dio planinarskih staza i putova i pješačko-tematskih staza prikazan je na kartogramu br. 10. Planinarske staze, putevi i objekti, koji je sastavni dio Obrazloženja Plana.
(2) Obilježavanje, uređivanje i održavanje svih (postojećih, budućih, prikazanih i neprikazanih) staza, putova i objekata provodi se u skladu s posebnim propisima (Hrvatski planinarski savez, Javna ustanova Parka). O stazama i putovima skrbe se planinarska društva kao korisnici prostora, a prema programu rada Javne ustanove Parka.
(3) Biciklističke staze mogu se obilježiti na svim postojećim asfaltiranim i makadamskim putovima uz prethodnu suglasnost Javne ustanove Parka i uz odgovarajuće dopuštenje sukladno posebnom propisu.
Članak 22.
Građevine u funkciji korištenja i posjećivanja prostora su:
– planinarski domovi:
1. Planinarski dom »Pod Vošcem«
2. Planinarski dom/šumarska kuća »Kaoci«
– planinarske kuće
1. Planinarska kuća – »Pod Sv. Jurom«
2. Planinarska kuća – »Slobodan Ravlić«, Lokva
3. Planinarska kuća – »Podgorska kuća«, Podglogovik
4. Planinarska kuća – »Kačka Glavica«, Kaoci
5. Planinarska kuća – »Bukovac«, Bukovac
6. Planinarska kuća – »Akademik Josip Roglić«, Čulija
7. Planinarski »dom« – »Toni Roso«, Vošac
8. Planinarska kuća – »Krajska kuća« – Čikeši
– skloništa:
1. Planinsko sklonište »Ržišće« (kameni stan i drvena baraka)
2. Planinsko sklonište »Kale«
– šumarske kuće (lugarnice) i lovačke kuće:
1. Borovik – Osičine
2. Lađana
3. Grabovačka lugarska kuća.
Članak 23.
(1) Na prostoru Parka moguća je izgradnja parkirališta za autobuse i osobna vozila u okviru ulaznih posjetiteljsko-informacijskih centara te na područjima naselja označenih na kartografskom prikazu br. 1. Korištenje i namjena prostora M 1 : 25000.
(2) Položaj oznake za parkiralište je orijentacijski, a mikrolokacija se utvrđuje u postupku izdavanja akata kojima se odobrava građenje.
5. SUSTAV JAVNE I DRUGE INFRASTRUKTURE
5.1. Cestovna infrastruktura
Članak 24.
(1) Postojeći koridori cestovne infrastrukture državnog značaja su:
– Državna cesta D8: G.P. Pasjak (gr. R. Slovenije) – Šapjane – Rijeka – Zadar – Split – G.P. Klek (gr. BiH) – G.P. Zaton Doli (gr. BiH) – Dubrovnik – G.P. Karasovići (gr. Crne Gore), ukupne duljine 643,1 km jednim svojim dijelom prolazi zapadnom granicom Parka. Ova cesta ima dva prometna traka širine 3,5 m
– Državna cesta D39: Gr. BiH – Aržano – Cista Provo – rotor Šestanovac –Dubci (D8), ukupne duljine 37,3 km, jednim dijelom prolazi prostorom Parka, i to od prijevoja Dubci do granice Parka jugozapadno od kote Kula (382 m). Ova cesta ima dva prometna traka širine 3,5 m
– Državna cesta D512: Makarska (D8) – Ravča (D 62), jednim dijelom ide jugozapadnom i južnom granicom Parka, i to od točke na granici zapadno od kote Susvid (425 m) sve do zaseoka Čikići na samoj granici Parka. Ova cesta ima dva prometna traka širine 3,5 m
– Državna cesta D62: Šestanovac (D39) – Zagvozd – Vrgorac – Kula