 plan koji utvrđuje uvjete za skladno korištenje šuma i šumskoga zemljišta i zahvate u tom prostoru, potreban opseg uzgoja i zaštite šuma, mogući stupanj iskorištenja te uvjete za gospodarenje životinjskim svijetom, sve radi gospodarenja šumom s posebnom namjenom u svrhu izgradnje objekta
11. »prostorni plan« je prostorni plan državne razine, prostorni plan područne (regionalne) razine ili prostorni plan lokalne razine, kojim je planirana izgradnja golf igrališta i kampa izvan građevinskog područja, u šumama i na šumskom zemljištu u vlasništvu Republike Hrvatske
12. »trajanje prava građenja« je ugovoreno vremensko razdoblje na koje je osnovano pravo građenja u svrhu izgradnje objekta, izraženo u godinama, koje ne može biti dulje od 99 godina
13. »trgovačko društvo« je društvo Hrvatske šume d.o.o. iz Zagreba koje sukladno odredbama Zakona o šumama gospodari šumama i šumskim zemljištima u vlasništvu Republike Hrvatske
14. »Zakon« je Zakon o šumama (»Narodne novine«, br. 140/05, 82/06, 129/08, 80/10, 124/10, 25/12, 68/12, 148/13 i 94/14).
(2) Ostali pojmovi uporabljeni u ovoj Uredbi imaju značenje određeno posebnim zakonom kojim se uređuje područje prostornog uređenja i drugim posebnim zakonom kojim se uređuje područje gradnje.
(3) Pojam nekretnine i prava na nekretninama propisani posebnim zakonom kojim se uređuje vlasništvo i druga stvarna prava koriste se i za potrebe ove Uredbe.
(4) Izrazi koji se koriste u ovoj Uredbi, a imaju rodno značenje odnose se jednako na muški i ženski rod.
II. PRETHODNI POSTUPAK
Proglašavanje šume i šumskog zemljišta šumom s posebnom namjenom
Članak 5.
(1) Ministarstvo će na prijedlog Republike Hrvatske, središnjeg tijela državne uprave nadležnog s obzirom na svrhu projekta za koji se predlaže osnivanje prava građenja ili jedinice lokalne i područne (regionalne) samouprave, pokrenuti postupak za proglašavanjem pojedine šume i šumskog zemljišta u vlasništvu Republike Hrvatske, šumom s posebnom namjenom u svrhu izgradnje objekta, a uz prijedlog je potrebno dostaviti i sljedeću dokumentaciju:
1. izvadak iz zemljišne knjige (ne stariji od 6 mjeseci) za sve nekretnine koje će biti obuhvaćene programom, s upisanim vlasništvom Republike Hrvatske, udio 1/1
2. posjedovni list za sve predmetne nekretnine s upisanim korisnikom »Republika Hrvatska« ili »Hrvatske šume d.o.o.«
3. dokaz da je prostornim planom planirana izgradnja objekta i
4. dokaz o objavi prostornog plana u službenom glasilu jedinice područne (regionalne), odnosno lokalne samouprave.
(2) Ministarstvo zaprimljeni prijedlog iz stavka 1. ovoga članka dostavlja trgovačkom društvu, s nalogom za izradu programa.
(3) Trgovačko društvo je dužno, u roku od 3 mjeseca od zaprimanja naloga iz stavka 2. ovoga članka, izrađeni program dostaviti Ministarstvu na odobrenje, zajedno s mišljenjem iz članka 25. stavka 2. Zakona.
(4) Ministarstvo na temelju zaprimljenog izrađenog programa i mišljenja sukladno stavku 3. ovoga članka proglašava šume i šumsko zemljište šumom s posebnom namjenom sukladno odredbama Zakona.
(5) Šume i šumska zemljišta u vlasništvu Republike Hrvatske ne mogu se proglasiti šumom s posebnom namjenom u svrhu izgradnje objekta, i to:
a) u sastojinama I. i II. dobnog razreda, u plantažama brzorastućih vrsta drveća, u sastojinama koje su u fazi oplodnih sječa te u sastojinama koje su zahvaćene sušenjem ili su lošeg zdravstvenog stanja
b) u sastojinama ili na šumskom zemljištu koje je šumskogospodarskim planovima predviđeno za pošumljavanje
c) u šumama s ograničenim gospodarenjem
d) u sjemenskim sastojinama
e) u šumama namijenjenim za znanstvena istraživanja ili nastavu
f) u šumama za potrebe obrane Republike Hrvatske, te za potrebe utvrđene posebnim propisima i
g) unutar zaštićenih dijelova prirode prema posebnom zakonu kojim se uređuje zaštita prirode.
(6) U šumama i na šumskom zemljištu unutar područja ekološke mreže pojedine šume i šumska zemljišta mogu se proglasiti šumom s posebnom namjenom u svrhu osnivanja prava građenja radi izgradnje