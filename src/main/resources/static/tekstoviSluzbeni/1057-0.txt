55 20.05.2015 Odluka o proširenju primjene Kolektivnog ugovora ugostiteljstva
MINISTARSTVO RADA I MIROVINSKOGA SUSTAVA
1058
Na temelju članka 203. stavka 1. Zakona o radu (»Narodne novine«, broj 93/2014), ministar nadležan za rad donosi
ODLUKU
O PROŠIRENJU PRIMJENE KOLEKTIVNOGA UGOVORA UGOSTITELJSTVA
I.
Primjena Kolektivnog ugovora ugostiteljstva, koji je zaključen 1. travnja 2015. godine i objavljen u »Narodnim novinama« broj 44 od 22. travnja 2015. godine, proširuje se na sve poslodavce i radnike u Republici Hrvatskoj u djelatnostima pružanja smještaja te pripreme i usluživanja hrane, područje I, odjeljci 55 i 56 Nacionalne klasifikacije djelatnosti 2007. – NKD 2007. (»Narodne novine«, broj 58/2007).
II.
Ova Odluka stupa na snagu osmoga dana od dana objave u »Narodnim novinama«.
Klasa: 110-03/15-01/07
Urbroj: 524-03-01-02/1-15-2
Zagreb, 14. svibnja 2015.
Ministar prof. dr. sc. Mirando Mrsić, dr. med., v. r.
