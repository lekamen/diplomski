 dva crvena svjetla koja znače zabranjeno isplovljavanje, ili s jednim ili dva zelena svjetla koja znače dozvoljeno isplovljavanje.
(3) Crveno svjetlo ili crvena svjetla navedena u stavcima 1. i 2. ovoga članka mogu se zamijeniti pločom sa znakom A.1 iz Priloga 7 ovoga Pravilnika. Zeleno svjetlo ili zelena svjetla navedena u istim stavcima mogu biti zamijenjena pločom sa znakom E.1 iz Priloga 7 ovoga Pravilnika.
(4) Kada nema ni svjetla ni znakova, zabranjeno je uplovljavati u prevodnicu i isplovljavati iz nje, osim po posebnoj naredbi službenika prevodnice.
(5) Odredbe ovoga članka primjenjuju se i na sve ostale vrste prolazaka kao što su brodski liftovi i kosine.
Članak 6.29 – Redoslijed prolaska kroz prevodnice
(1) Kao izuzetak od odredbi članka 6.28 stavka 3. ovoga Pravilnika, pravo prednosti prolaza kroz prevodnicu imaju:
a) plovila koja ističu znak naveden u članku 3.27 ovoga Pravilnika,
b) plovila koja ističu znak naveden u članku 3.17 ovoga Pravilnika.
(2) Kada takva plovila navedena u stavku 1. točkama a) i b) ovoga članka prilaze pretkomorama prevodnice ili se vežu u njima, druga plovila dužna su, koliko je to moguće, olakšati prolaz tim plovilima.
(3) Odredbe ovoga članka primjenjuju se i na sve ostale vrste prolazaka kao što su brodski liftovi i kosine.
POGLAVLJE VI OGRANIČENA VIDLJIVOST – PLOVIDBA POMOĆU RADARA
Članak 6.30 – Opća pravila plovidbe pri smanjenoj vidljivosti; upotreba radara
(1) Pri smanjenoj vidljivosti sva plovila moraju ploviti uz pomoć radara.
(2) Plovila koja plove u uvjetima ograničene vidljivosti moraju nastaviti plovidbu sigurnom brzinom i u skladu s uvjetima ograničene vidljivosti, prisutnošću i kretanjem drugih plovila i lokalnim prilikama. Navedena plovila moraju upotrebljavati radiotelefonski uređaj za davanje potrebnih informacija koje se odnose na sigurnost plovidbe drugim plovilima. Čamci koji plove u uvjetima ograničene vidljivosti mogu ploviti samo ako prate (slušaju, osluškuju) kanal za kategoriju službe brod-brod ili kanal koji je propisala lučka kapetanija.
(3) Kod zaustavljanja zbog smanjene vidljivosti, plovila moraju osloboditi plovni put najviše što mogu.
(4) Plovila koja nastavljaju plovidbu moraju se, u slučaju susretanja, držati svoje desne strane onoliko koliko je to potrebno radi omogućavanja mimoilaženja lijevim bokom. Odredbe članka 6.04 stavaka 4., 5. i 6. i članka 6.05 ovoga Pravilnika u pravilu se ne primjenjuju pri ograničenoj vidljivosti. Mimoilaženje desno-desno može biti odobreno od strane lučke kapetanije kada plovidbeni uvjeti na određenom sektoru to dopuštaju.
(5) Tegljeni sastavi pri ograničenoj vidljivosti moraju odmah nastaviti plovidbu do najbližeg sigurnog veza ili sidrišta ako je komunikacija vizualnim znakovima između tegljenih plovila i motornog plovila koje pokreće sastav nemoguća. Plovidba pomoću radara je zabranjena za tegljene sastave koji plove nizvodno, osim za vrijeme dok ne stignu do najbližeg sigurnog veza ili sidrišta. Na takve tegljene sastave primjenjuju se odredbe članka 6.33 ovoga Pravilnika.
(6) U Republici Hrvatskoj se primjenjuje i čl. 11.12 ovoga Pravilnika.
Članak 6.31 – Zvučni znakovi za vrijeme stajanja
(1) Plovila i plutajuća postrojenja koja pri smanjenoj vidljivosti stoje na plovnom putu ili blizu plovnog puta, izvan luka ili mjesta koja su od nadležnih tijela određena za stajanje, moraju pratiti (slušati, osluškivati) kanal za kategoriju službe brod-brod. Odmah čim preko radiotelefonskog uređaja čuju za približavanje drugog plovila ili čim čuju i za vrijeme dok čuju s plovila koje se približava jedan od znakova propisan u članku 6.32 stavku 4. ili u članku 6.33 stavku 1. točki b) ovoga Pravilnika, moraju putem radiotelefonskog uređaja navesti svoju poziciju.
(2) Odredbe stavka 1. ovoga članka ne primjenjuju se na plovila u potiskivanom sastavu osim potiskivača. Kod bočnih sastava primjenjuju se samo na jedno plovilo u sastavu, a kod tegljenih sastava na tegljač i na zadnje plovilo u sastavu.
(3) Ovaj članak primjenjuje se i na 