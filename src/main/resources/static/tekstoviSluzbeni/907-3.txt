 instrumenata Europske unije u području vodnog gospodarstva, te kao Posredničko tijelo razine 1 koordinira obavljanje funkcija za provedbu europskih strukturnih i investicijskih fondova u Republici Hrvatskoj u sklopu Operativnog programa Konkurentnost i kohezija (programsko razdoblje 2014. – 2020.) za specifični cilj oznake 5.b.1. – Jačanje sustava upravljanja katastrofama i specifične ciljeve oznaka 6.ii.1. – Poboljšanje javnog vodoopskrbnog sustava u svrhu osiguranja kvalitete i sigurnosti opskrbe pitkom vodom i 6.ii.2. – Razvoj sustava odvodnje i pročišćavanja otpadnih voda s ciljem doprinosa poboljšanju stanja voda. Sektor međunarodnih projekata obavlja poslove vezane uz pripremu strategija i programa investiranja (Sporazum o partnerstvu i drugi jednogodišnji/višegodišnji programi), odnosno sektorskih planova i programa (operativnih programa) koji služe kao podloga za korištenje sredstava fondova Europske unije te drugih međunarodnih financijskih izvora iz područja vodnoga gospodarstva; koordinira obavljanje poslova financijskog upravljanja i kontrole temeljem regulative Europske unije i potpisanih financijskih sporazuma; organizira i sudjeluje u partnerskim konzultacijama za strateške dokumente za korištenje sredstava iz fondova Europske unije; sudjeluje u radu stručnih radnih skupina i drugih radnih tijela za izradu propisa, strategija, akcijskih planova i drugih akata; razmatra mogućnosti financiranja projekata iz međunarodnih izvora, obavlja poslove koordinacije i nadzora pripreme i provedbe projekata financiranih/sufinanciranih iz međunarodnih izvora, odnosno fondova Europske unije te drugih međunarodnih izvora financiranja; surađuje s nadležnim tijelima Europske komisije; obavlja poslove programiranja, strateškog planiranja i koordinira aktivnosti za povlačenje sredstava iz Europske unije i međunarodnih financijskih institucija, odnosno sudjeluje u pripremi i provedbi projekata kojih su nositelji druga ministarstva, odnosno institucije; obavlja poslove vezane uz pripremu i prijavu projekata; daje savjete vezano uz pripremu i provedbu projekata; provodi obrazovanje krajnjih korisnika o pripremi i provedbi projekata; izrađuje metodologiju odabira i sudjeluje u postupku dodjele bespovratnih sredstava, osigurava da je odabrani projekt u sklopu relevantnog fonda ili više njih, izrađuje upute za prijavitelje; odgovoran je za pripremu sve potrebne dokumentacije, te provedbu procedure za donošenje relevantnih pravnih akata vezanih za pripremu i provedbu projekata financiranih iz međunarodnih financijskih izvora, organizira, provodi i prati provedbu projekata i vrednuje programe Europske unije; obavlja nadzor nad provedbom projekata; obavlja poslove praćenja rješavanja imovinsko-pravnih odnosa za projekte financirane iz sredstava Europske unije; surađuje i obavlja nadzor u poslovima Hrvatskih voda u aktivnostima na pripremi i provedbi međunarodno financiranih/sufinanciranih projekata iz sredstava međunarodnih izvora ili fondova Europske unije; izrađuje izvješća o provedbi pojedinačnih projekata, programa i strategija; organizira čuvanje i arhiviranje dokumentacije vezano uz pripremu i provedbu projekata; obavlja kontrolu i ovjeravanje/suovjeravanje računa pristiglih po provedbi projekata u ime Ministarstva; surađuje i organizira sudjelovanje drugih ustrojstvenih jedinica Ministarstva u obavljanju horizontalnih poslova: vezano uz pripremu i provedbu projekata financiranih/sufinanciranih iz međunarodnih izvora, odnosno fondova Europske unije te drugih međunarodnih izvora financiranja u području vodnoga gospodarstva, a osobito u području financijskog upravljanja i kontrole te poslova računovodstva, informacijskih sustava i logistike, poslove upravljanja ljudskim resursima i izvješćivanja i informiranja javnosti; izrađuje godišnje planove rada, podloge i izvješća, te obavlja i druge poslove iz svoga djelokruga.«.
Članak 6.
Članak 212. stavak 1. mijenja se i glasi:
»Članak 212.
Služba za pripremu međunarodnih projekata obavlja