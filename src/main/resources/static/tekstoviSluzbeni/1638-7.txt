 trgovini između država članica ili se službeno uzorkovanje hrane za životinje neživotinjskog podrijetla iz uvoza na mjestu unosa odvija u skladu s Planom uzorkovanja i analiza pošiljaka iz uvoza, troškove službenog uzorkovanja, laboratorijskih analiza i putne troškovi ne snosi subjekt već se oni podmiruju iz državnog proračuna Republike Hrvatske.
Provođenje službenih kontrola
Članak 20.
1) Učestalost provođenja službenih kontrola koje obavljaju ovlašteni veterinari Kontrolnog tijela u objektima, aktivnosti službene kontrole i najduže trajanje službenih kontrola određena je Prilogom III. ovoga Pravilnika.
2) Službene kontrole koje provode ovlašteni veterinari Kontrolnog tijela izvršavaju se u radno vrijeme Nadležnog tijela.
3) Učestalost službenih kontrola definirana je brojem službenih kontrola u vremenskom razdoblju koje počinje danom upisa objekta u računalnu aplikaciju te se službene kontrole provode u približno jednakim vremenskim razmacima.
4) Ako službene kontrole provodi Nadležno tijelo, učestalost službenih kontrola propisana je Prilogom VI. ovoga Pravilnika.
Povećana učestalost službenih kontrola kod utvrđenih nesukladnosti u objektu
Članak 21.
1) Kada se službenom kontrolom propisanom odredbama ovoga Pravilnika utvrdi ponavljanje istih nesukladnosti od strane subjekta, Nadležno tijelo određuje povećanu učestalost službenih kontrola u objektu na temelju provedenog postupka pokrenutog odredbama članka 32. stavak 2. ovoga Pravilnika.
2) Službenu kontrolu zbog povećane učestalosti na temelju provedenog postupka pokrenutog odredbama članka 32. stavak 2. provodi Nadležno tijelo.
3) Visina pristojbe za provedenu službenu kontrolu iz stavka 2. ovoga članka iznosi 190,00 kn po satu za utrošeno vrijeme provođenja službene kontrole za svaku osobu koja provodi službenu kontrolu.
4) Troškovi provođenja službenih kontrola nakon provedenog postupka iz stavka 1. ovoga članka obračunavaju se na temelju podataka koji su upisani u računalnu aplikaciju iz članka 5. ovoga Pravilnika, sukladno odredbama ovoga Pravilnika, te se ispisuju iz računalne aplikacije do 10. u mjesecu, za protekli mjesec, u kojem roku Nadležno tijelo subjektu dostavlja račun, za svaki pojedini objekt.
Provođenje dodatnih službenih kontrola prema zahtjevima zemlje uvoznice
Članak 22.
1) Na temelju zahtjeva subjekta u poslovanju s hranom u objektu se provode dodatne službene kontrole prema zahtjevima zemlje uvoznice, sukladno članku 12. Uredbe (EZ) br. 178/2002.
2) Aktivnosti dodatne službene kontrole i trajanje pojedinih faza službenih kontrola popisan je u Prilogu IV. ovoga Pravilnika.
3) Visina pristojbe za obavljenu dodatnu službenu kontrolu prema zahtjevima zemlje uvoznice iznosi 100,00 kn po satu za utrošeno vrijeme provođenja službene kontrole za svaku osobu koja provodi službenu kontrolu.
4) Ako provođenje službenih kontrola iz stavka 1. ovoga članka zahtijeva prijevoz od radnog mjesta i natrag osobe koja obavlja službenu kontrolu do objekta u kojem se provodi službena kontrola, pristojba se uvećava za iznos putnih troškova.
5) Troškovi provođenja službenih kontrola iz stavka 1. ovoga članka obračunavaju se na temelju podataka koji su upisani u računalnu aplikaciju iz članka 5. ovoga Pravilnika, sukladno odredbama ovoga Pravilnika, te se ispisuju iz računalne aplikacije do 10. u mjesecu, za protekli mjesec, u kojem roku Nadležno tijelo subjektu dostavlja račun, za svaki pojedini objekt.
Obračunavanje i plaćanje pristojbi
Članak 23.
1) Pristojbe propisane člancima 7., 8., 9., 10., člankom 11. stavkom 1., 2. i 3., člancima 12., 13, člankom 14. stavkom 1., člancima 15., 16. stavkom 1. i 2., 19., 21. i 22. ovoga Pravilnika, obračunavaju se na temelju podataka koji su upisani u računalnu aplikaciju iz članka 5. ovoga Pravilnika, sukladno odredbama ovoga Pravilnika, te ispisuju iz računalne aplikacije do 10. u mjesecu, za protekli mjesec, u kojem roku Nadležno tijelo subjektu dostavlja račun, za svaki pojedini objekt.
2) Ukoliko visina pristojbi propisana