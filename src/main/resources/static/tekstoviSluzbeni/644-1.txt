
Predlagatelj citira niz gotovo istovjetnih pravnih stajališta izraženih kroz pravnu praksu parničnih sudova u Republici Hrvatskoj, prije svega Vrhovnog suda Republike Hrvatske, u predmetima naknade šteta koje su pretrpjeli sudionici u prometu na javnim cestama od naleta divljači. Riječ je o odlukama koje su donesene u parničnim postupcima u kojima su zbog naknade te vrste šteta bila tužena lovačka društva koja gospodare okolnim lovištima.
U svim odlukama citiranim u prijedlogu izražava se jedinstveno stajalište sudske prakse da su za takve štete odgovorna, po načelu uzročnosti, lovačka društva koja gospodare okolnim lovištima budući da se divljač na javnoj prometnici smatra opasnom stvari, time da se lovačko društvo može osloboditi odgovornosti ako dokaže da je šteta nastala od nekog uzroka koji se nalazio izvan stvari, a čije se djelovanje nije moglo predvidjeti, izbjeći ili otkloniti, krivnjom tužitelja kao oštećenika ili od treće osobe koju on nije mogao predvidjeti i čije posljedice nije mogao izbjeći ili otkloniti.
Kao pravna osnova navedenog pravnog stajališta, budući da je riječ o starijoj pravnoj praksi, istaknuti su članci 174. i 177. Zakona o obveznim odnosima (»Narodne novine« broj 53/91., 73/91., 111/93., 3/94., 7/96., 91/96., 112/99. i 88/01.) odnosno članak 82. Zakona o lovu (»Narodne novine« broj 10/94., 29/99., 76/99., 14/01. i 4/02.).
Predlagatelj, pozivajući se na navedeno normativno uređenje i pravnu praksu, koje smatra jedinim ispravnim i logičnim, izražava stajalište da je osporeno normativno rješenje iz članka 50. stavka 1. ZoCes-a rezultat kompromisa interesnih grupa te da je ustanovljeno isključivo u korist »lovačkog lobbya«, to jest interesne grupacije lovozakupnika i lovoovlaštenika. U vezi navedenog predlagatelj ističe:
»Jer, temeljem odgovornosti po načelu kauzaliteta, na lovoovlaštenicima ili lovozakupnicima je u parnici ležao teret dokazivanja egzistencije nekog od ekskulpacijskih razloga u intenciji ekskulpiranja od odštetnopravne odgovornosti, do 01. siječnja 2006. temeljem mjerodavnih odredaba Zakona o obveznim odnosnima, a od tada nadalje temeljem mjerodavnih odredaba Zakona o obveznim odnosima.
Zbog toga napadanu odredbu treba ukinuti i zakonodavca obvezati na normiranje po kojem bi se deliktna odgovornost lovoovlaštenika i lovozakupnika i nadalje prosuđivala i (pr)ocjenjivala po načelu kauzaliteta, kako zato jer smatramo da je takva odgovornost lovoovlaštenika i lovozakupnika izvire iz odredbe čl. 83. Zakona o lovstvu kojom je propisana objektivna odgovornost istih u predmetnim štetnim događajima stilizacijom po kojoj ...Za štetu koju počini divljač u lovištu odgovoran je lovoovlaštenik lovišta u kojem ta divljač stalno živi, pod uvjetom da je oštećeni poduzeo propisane mjere za sprječavanje štete od divljači, koje je u smislu ovog Zakona bio obvezatan poduzeti..., tako i zato jer se po relevantnoj judikaturi divljač iznenada istrčala na javnu cestu smatra opasnom stvarju, ali i, in ultima linea, i zbog toga jer se kod odgovornosti po načelu kauzaliteta oštećenici nalaze u kudikamo boljem pravnom položaju, dok je kod odgovornosti po osnovi krivnje, dokazano je u višegodišnjoj praksi, upravo opozitno.
Zaključno, u ustavnopravnom smislu, napadana odredba na dnevnoj bazi ugrožava pravnu sigurnost oštećenika u predmetnim štetnim događajima jer zbog otklanjanja odgovornosti svih potencijalno odgovornih osoba ne mogu namiriti pričinjenu im štetu, u pravilu imovinsku.«
Navodi i niz statističkih podataka o broju prometnih nezgoda na javnim cestama u Republici Hrvatskoj, s raznim oblicima šteta nastalim zbog naleta divljači, iz kojih podataka zaključuje da je, suprotno percepciji većine, riječ o učestalim slučajevima.
Smatra također da je riječ o nejasnoj i neodređenoj pravnoj normi te da bi zakonodavac morao deliktnu odgovornost lovoovlaštenika i lovozakupnika normirati po načelu uzročnosti (kauzaliteta), jer takva odgovornost proizlazi i iz članka 83. Zakona o lovstvu (»Narodne novine« broj