 članka Ministarstvo obrane za zaposlene ugovorne pričuvnike obavještava poslodavca u roku od 30 dana od dana sklapanja ugovora.
V. DUŽNOSTI UGOVORNIH PRIČUVNIKA
Članak 12.
Dužnosti ugovornog pričuvnika su:
– odazivanje na poziv za osposobljavanje i službu u Oružanim snagama
– osposobljavanje za obavljanje dužnosti u miru do 90 dana godišnje
– sudjelovanje u operacijama potpore miru, operacijama odgovora na krize, humanitarnim operacijama ili drugim aktivnostima u inozemstvu
– druge obveze utvrđene ugovorom.
Članak 13.
Nadležna ustrojstvena jedinica Oružanih snaga izrađuje i dostavlja nadležnoj ustrojstvenoj jedinici Ministarstva obrane plan pozivanja i vrijeme angažiranja ugovornih pričuvnika za osposobljavanje, službu ili obnašanje druge dužnosti u Oružanim snagama najkasnije do 1. srpnja tekuće godine za sljedeću godinu.
Članak 14.
(1) Pozivanje ugovornih pričuvnika vrši se po nalogu ministra obrane.
(2) Pozivanje ugovornih pričuvnika obavlja se pojedinačnim pozivom putem nadležne ustrojstvene jedinice Ministarstva obrane, u pravilu najkasnije 30 dana prije početka osposobljavanja odnosno službe.
(3) Ugovorni pričuvnik može se pozvati na obnašanje službe i u kraćem roku od roka propisanoga stavkom 2. ovoga članka, na najbrži i najprikladniji način (telefonom, brzojavom i sl.), ako to zahtijevaju potrebe službe.
(4) Za zaposlene ugovorne pričuvnike nadležna ustrojstvena jedinica Ministarstva obrane dostavlja pisanu obavijest poslodavcima o pozivanju i vremenu angažiranja u Oružanim snagama u pravilu najkasnije 30 dana prije početka osposobljavanja odnosno službe.
Članak 15.
(1) Osposobljavanje ugovornih pričuvnika organizira se i provodi u Oružanim snagama.
(2) Plan i program osposobljavanja ugovornih pričuvnika donosi načelnik Glavnog stožera Oružanih snaga.
Članak 16.
(1) Ugovorni pričuvnik dužan je nadležnoj ustrojstvenoj jedinici Ministarstva obrane prijaviti:
– promjene podataka navedenih u prijavnici
– promjenu zdravstvenoga stanja
– privremenu nesposobnost za rad dulji od 30 dana, u roku od osam dana od dana privremene nesposobnosti za rad
– korištenje rodiljinog ili roditeljskog dopusta, najkasnije 15 dana prije početke korištenja
– boravak u inozemstvu dulji od 30 dana, najkasnije 15 dana prije odlaska u inozemstvo
– druge promjene koje mogu utjecati na izvršenje ugovora.
(2) Ugovornog pričuvnika koji je prijavio promjenu zdravstvenoga stanja ili privremenu nesposobnost za rad dulju od 30 dana nadležna ustrojstvena jedinica Ministarstva obrane može uputiti Prvostupanjskoj zdravstvenoj komisiji Ministarstva obrane radi ocjene zdravstvene sposobnosti za vojnu službu.
(3) Ugovornog pričuvnika koji je prijavio promjenu zdravstvenoga stanja ili privremenu nesposobnost za rad dulju od 60 dana nadležna ustrojstvena jedinica Ministarstva obrane upućuje Prvostupanjskoj zdravstvenoj komisiji Ministarstva obrane radi ocjene zdravstvene sposobnosti za vojnu službu.
(4) Zdravstvena sposobnost ugovornog pričuvnika utvrđuje se u skladu s pravilnikom kojim se propisuju način, kriteriji i ovlasti za utvrđivanje zdravstvene sposobnosti za vojnu službu.
Članak 17.
(1) Ugovornom pričuvniku može se na osobni zahtjev odgoditi upućivanje na osposobljavanje i obnašanje službe do pet dana zbog:
– bolesti
– rođenja djeteta
– smrti užeg člana obitelji
– nužne pomoći obitelji u slučaju prirodnih i drugih nesreća
– drugih neodgodivih obveza.
(2) Zahtjev za odgodu upućivanja na osposobljavanje i službu u Oružane snage uz odgovarajuću dokumentaciju podnosi se nadležnoj ustrojstvenoj jedinici Ministarstva obrane koja donosi rješenje o odgodi.
(3) Protiv rješenja iz stavka 2. ovoga članka nije dopuštena žalba, ali se može pokrenuti upravni spor pred nadležnim sudom.
Članak 18.
(1) Ugovornom pričuvniku privremeno se može prekinuti osposobljavanje odnosno obnašanje službe na koju je pozvan ako je zbog bolesti i srodnog stanja privremeno spriječen do najviše 30 dana, što se utvrđuje na temelju potvrde nadležnog vojnog liječnika.
(2) Ugovornog