obavijestiti tuženika koji je ovlašten donijeti odluku o raskidu ugovora.
Tužitelj također neosnovano ukazuje da je zaključak tuženika prema kojem je u obvezi upuhivanja jedne mikrocijevi nemoguće ispitati te da nije jasno na temelju čega je zaključeno da se moglo obaviti upuhivanje samo jedne cijevi. Ovo utvrđenje tuženika temelji se na naprijed navedenoj odredbi točke I. članka 2. stavka 3. Odluke tuženika od 12. travnja 2012., a na postupanje u skladu s istom tuženik je tužitelju skrenuo pozornost i naprijed navedenim podneskom od 31. listopada 2012.
Izvršavanje ugovorne obveze tužitelja niti jednom odredbom Odluke tuženika od 12. travnja 2012. nije uvjetovano potrebama HAC-a u pogledu mikrocijevi. Stoga su tužbeni navodi kojima tužitelj opravdava svoje nepostupanje u skladu s odredbama navedene odluke zbog nedostavljanja podataka HAC-a o vlastitim potrebama za PHD cijevima u potpunosti neosnovani. Također, niti iz odredaba Zakona o elektroničkim komunikacijama, kao ni iz odredbi Pravilnika o načinu i uvjetima pristupa i zajedničkog korištenja elektroničke komunikacijske infrastrukture i druge povezane opreme ne proizlazi da bi očitovanje infrastrukturnog operatora u svezi s vlastitim potrebama bilo nužan uvjet za izradu tehničke dokumentacije koju je tužitelj bio dužan izraditi u smislu odredbe točke I. članka 2. stavka 1. Odluke tuženika od 12. travnja 2012.
Nadalje, za izvršavanje ugovorne obveze tužitelja, postupak restrukturiranja zainteresirane osobe nije od utjecaja.
Tužitelj također u tužbi neosnovano ističe kako je tuženik prilikom donošenja odluke zanemario ocijeniti postupanje HAC-a u ispunjavanju ugovorom preuzetih obveza. Naime, osporenom odlukom utvrđeno je da je HAC kao najmodavac bio dužan osigurati pristup izgrađenoj elektroničkoj komunikacijskoj infrastrukturi i povezanoj opremi te dostaviti svu raspoloživu dokumentaciju u roku od 8 dana od potpisa predmetnog ugovora te da je HAC ispunio samo jedan dio svoje ugovorne obveze, odnosno dostavio je tehničku dokumentaciju, ali nije omogućio pristup izgrađenoj elektroničkoj komunikacijskoj infrastrukturi i povezanoj opremi u ugovorenom roku od 8 dana, već je to omogućio tek 20. srpnja 2012. odnosno tri mjeseca nakon donošenja Odluke kojom je utvrđen sadržaj ugovora. Iz osporene odluke kao i iz spisa predmeta razvidno je da je zbog tog propusta tuženik protiv zainteresirane osobe pokrenuo prekršajni postupak.
Osporenom odlukom također je utvrđeno da tužitelj nije ispunio svoje ugovorne obveze, odnosno nije izradio tehničku dokumentaciju potrebnu za instalaciju telekomunikacijskog kabela, koju obvezu je prema odredbi točke I. članka 2. stavka 1. Odluke tuženika od 12. travnja 2012. bio dužan izvršiti u roku od 30 dana od dana kada HAC osigura pristup zajedničkoj elektroničkoj komunikacijskoj infrastrukturi i povezanoj opremi te dostavi svu raspoloživu tehničku dokumentaciju, dakle nakon 20. srpnja 2012., a to nije učinio niti do donošenja osporene odluke.
Iz navedenog proizlazi da osporena odluka tuženika sadrži obrazloženje iz kojeg jasno proizlaze propusti u izvršenju ugovornih obveza na strani zainteresirane osobe i na strani tužitelja.
Prema ocjeni ovog Suda, slijedom naprijed izloženog, posebice temeljem podnesaka upućenih tužitelju dana 29. svibnja 2012. i 31. listopada 2012., kao i činjenice da je protiv zainteresirane osobe pokrenuo prekršajni postupak zbog nepostupanja u roku određenom člankom 2.1. ugovora, proizlazi da je tuženik poduzimao radnje i poticao tužitelja i zainteresiranu osobu na zajedničko korištenje elektroničke komunikacijske infrastrukture i druge povezane opreme u skladu s Odlukom od 12. travnja 2012. Time je postupao sukladno odredbi članka 30. stavka 1. Zakona o elektroničkim komunikacijama i protivno tužbenim navodima poduzimao radnje sa ciljem poticanja tužitelja i zainteresirane osobe na zajedničko korištenje elektroničke komunikacijske infrastrukture. O svojim stajalištima i radnjama koje poduzima tuženik je pravodobno obavješćivao