 gospodarskog subjekta da, u razumnom roku koji odredi i koji je razmjeran prirodi rizika, poduzme odgovarajuće korektivne mjere kako bi proizvod uskladio s navedenim zahtjevima, povuče proizvod s tržišta ili ga opozove.
– izvijestiti privatnog uvoznika o odgovarajućim korektivnim mjerama koje se moraju poduzeti kako bi se proizvod uskladio s navedenim zahtjevima, suspendiralo puštanje proizvoda u upotrebu ili suspendirala upotreba proizvoda, razmjerno prirodi rizika.
(4) O mjerama iz stavka 3. Ministarstvo izvještava prijavljeno tijelo.
(5) Ako Ministarstvo smatra da nesukladnost nije ograničena na područje Republike Hrvatske, tada o rezultatima procjene te o poduzetim mjerama izvješćuje ministarstvo nadležno za poslove gospodarstva koje o tome izvješćuje Komisiju i ostale države članice.
(6) Gospodarski subjekt je obvezan osigurati da su poduzete odgovarajuće korektivne mjere u vezi sa svim proizvodima koje je stavio na tržište na cijelom području Europske unije.
(7) Ako gospodarski subjekt ne poduzme odgovarajuće korektivne mjere u roku iz stavka 3. ovoga članka Ministarstvo će o tome izvijestiti ministarstvo nadležno za poslove gospodarstva u cilju poduzimanja odgovarajućih privremenih mjera kako bi se zabranila ili ograničila dostupnost proizvoda na tržištu Republike Hrvatske, odnosno povukao proizvod s tržišta.
(8) Privatni uvoznik je obvezan osigurati da su poduzete odgovarajuće korektivne mjere u vezi s proizvodom koji je uvezao u Republiku Hrvatsku za osobnu upotrebu.
(9) Ako privatni uvoznik ne poduzme odgovarajuće korektivne mjere, Ministarstvo će poduzeti odgovarajuće privremene mjere sa svrhom zabrane puštanja proizvoda u upotrebu, odnosno zabrane ili ograničenja upotrebe proizvoda na teritoriju Republike Hrvatske.
(10) Ministarstvo će od gospodarskog subjekta ili uvoznika zahtijevati da ukloni nesukladnost ako nastupi jedan od sljedećih slučajeva:
a) oznaka CE postavljena je suprotno članku 16. ovoga Pravilnika;
b) oznaka CE, kako je navedeno u članku 16. ovoga Pravilnika, nije postavljena;
c) Deklaracija o sukladnosti nije sastavljena;
d) Deklaracija o sukladnosti nije ispravno sastavljena;
e) tehnička dokumentacija nije dostupna ili nije potpuna;
f) informacije utvrđene u članku 12.a stavku 8. ili članku 12.c stavku 4. ovoga Pravilnika nedostaju, netočne su ili nepotpune;
g) nije ispunjen bilo koji drugi administrativni zahtjev predviđen u članku 12.a ili članku 12.c ovoga Pravilnika.
(11) Ako nesukladnost iz stavka 10. ovoga članka nije otklonjena, Ministarstvo će o tome izvijestiti ministarstvo nadležno za poslove gospodarstva u cilju poduzimanja prikladnih mjera sa svrhom ograničavanja ili zabrane stavljanja proizvoda na raspolaganje na tržištu ili osiguravanja njegovog opoziva ili povlačenja s tržišta, ili u slučaju da je proizvod uvezao privatni uvoznik, sa svrhom zabrane ili ograničavanja njegove upotrebe.
(12) Ministarstvo nadležno za poslove gospodarstva o poduzetim mjerama iz stavka 11. ovoga članka bez odlaganja izvješćuje Komisiju i ostale države članice uz dostavljanje svih dostupnih informacija, a posebice podataka potrebnih za identifikaciju nesukladnih proizvoda, podrijetlo proizvoda, prirodu navodne nesukladnosti i uključeni rizik, prirodu i trajanje poduzetih nacionalnih mjera i argumente koje je iznio gospodarski subjekt ili privatni uvoznik, te posebno naznačuje je li nesukladnost posljedica:
a) nemogućnosti proizvoda da zadovolji zahtjeve utvrđene ovim Pravilnikom u vezi sa zdravljem ili sigurnošću osoba, zaštitom imovine ili okoliša; ili
b) nedostataka usklađenih normi navedenih u Tehničkim pravilima kojima se dodjeljuje pretpostavka sukladnosti.
(14) Ako u roku od tri mjeseca od primitka informacije iz stavka 12. ovoga članka nijedna država članica ni Komisija nisu uložile prigovor na poduzetu privremenu mjeru, navedena mjera smatra se opravdanom.
(15) U slučaju pokretanja postupka od strane druge države članice Ministarstvo će bez odlaganja izvijestiti Komisiju i države članice o svim