 okrivljenika, kao i privatnost tih kontakata, opisano postupanje predstavlja izravno kršenje tih načela. Kako je nedvojbeno da protiv branitelja i okrivljenika ne smiju i ne mogu biti provođene ikakve mjere praćenja i prisluškivanja, ovakvo postupanje represivnih državnih tijela predstavlja nezakonite i protuustavne radnje.
Kako kazneni postupci protiv našeg branjenika gospodina Ive Sanadera traju i dalje, smatramo da je potrebno u cilju zakonitog odvijanja kaznenog postupka, kao i nesmetanog obavljanja našeg posla, utvrditi o čemu se radilo, čija su vozila koja su se nalazila pred kućom, tko su osobe koje su te radnje izvršile kao i temeljem čijeg naloga te spriječiti njihovo ponavljanje.«
1.2. Ocjena Ustavnog suda
500. Prigovore o praćenju i prisluškivanju branitelja podnositelj je istaknuo i u žalbi na prvostupanjsku presudu. Vrhovni sud se o tom prigovoru podnositelja u osporenoj presudi očitovao ovako (str. 37.):
»Optuženik u žalbi ističe prigovore da ... je izvršen[a] ... pritisak na branitelje koje su uhodili i prisluškivali. ... Navedenim prigovorima nije konkretizirana ni potkrijepljena niti jedna žalbena osnova pa oni nisu razmatrani.«
501. Ustavni sud podsjeća da je u članak 6. stavak 3. točku (c) ugrađeno pravo na »praktičnu i učinkovitu« pravnu pomoć. U načelu, samo imenovanje odvjetnika za pružanje pravne pomoći ne osigurava učinkovitu pomoć, jer imenovani odvjetnik može preminuti, postati teško bolestan, biti onemogućen djelovati kroz duže razdoblje ili izbjegavati svoje dužnosti (Artico protiv Italije, presuda, 13. svibnja 1980., Serija A, br. 37, § 33.).
Pravo na učinkovitu pravnu pomoć uključuje, između ostalog, pravo okrivljenika na povjerljivu komunikaciju sa svojim odvjetnikom. Samo u iznimnim okolnostima država može ograničiti povjerljivost kontakata između osobe koja je u pritvoru i njegovog branitelja (Sakhnovskiy protiv Rusije, presuda, veliko vijeće, 2. studenoga 2010., zahtjev br. 21272/03, § 102.). Ako se odvjetnik ne može savjetovati sa svojim klijentom i bez nadzora primiti povjerljive upute od njega, njegova pomoć znatno gubi svoju korisnost (S. protiv Švicarske, presuda, 28. studenoga 1991., zahtjevi br. 12629/87 i 13965/88, § 48.; Brennan protiv Ujedinjenog Kraljevstva, presuda, 16. listopada 2001., zahtjev br. 39846/98, § 58.). Svako ograničenje odnosa između klijenta i odvjetnika, bilo ono inherentno ili izričito, ne bi trebalo sprječavati učinkovitu pravnu pomoć na koju okrivljenik ima pravo (Sakhnovskiy protiv Rusije, gore citirano, § 102.). Daljnje su moguće povrede prava na osiguranje učinkovite pravne pomoći prisluškivanje telefonskih razgovora između okrivljenika i njegovog odvjetnika (Zagaria protiv Italije, presuda, 27. studenoga 2007., zahtjev br. 58295/00, § 36.) i strogo ograničavanje broja i duljine odvjetnikovih posjeta okrivljeniku (Öcalan protiv Turske, presuda, veliko vijeće, 12. svibnja 2005., zahtjev br. 46221/99, § 135.).
502. U konkretnom slučaju podnositelj i njegovi branitelji sumnjali su na to da su bili praćeni i prisluškivani. Kako se u ustavnoj tužbi navodi, riječ je o »događaju« od 10. lipnja 2012. u poslijepodnevnim satima kada su se u stanu branitelja podnositelja, »svi zajedno nalazili i pripremali obranu«, kada su ih susjedi upozorili da se pred kućom »u automobilima duže vrijeme nalaze neidentificirane osobe s računalima i mobitelima«. Zbog sumnje da su bili praćeni i prisluškivani obratili su se odborima Hrvatskog sabora, nakon čega je »stigao ... odgovor glavnog državnog odvjetnika Mladena Bajića da oni nemaju nikakvih saznanja dok je Ministar unutarnjih poslova Ranko Ostojić dao javno priopćenje da mi kao branitelji Ive Sanadera nismo bili predmetom obrade policije«. Podnositelj smatra da ovi odgovori nisu prihvatljivi jer nitko nije odgovorio na pitanje kome pripadaju vozila registarskih oznaka koje su zabilježili podnositelj i njegov branitelj.
503. Čini se da ne postoji nijedan razlog koji bi mogao navesti Ustavni sud da posumnja u istinitost izjava