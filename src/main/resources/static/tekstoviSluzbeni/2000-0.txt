103 28.09.2015 Odluka o postavljanju generalnog konzula Republike Hrvatske u Sjedinjenim Američkim Državama
PREDSJEDNICA REPUBLIKE HRVATSKE
2001
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 23. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/1501/22, urbroj: 5030115/1-15-08 od 22. rujna 2015., donosim
ODLUKU
O POSTAVLJANJU GENERALNOG KONZULA REPUBLIKE HRVATSKE U SJEDINJENIM AMERIČKIM DRŽAVAMA
Dr. sc. SINIŠA GRGIĆ postavlja se za generalnog konzula Republike Hrvatske u Sjedinjenim Američkim Državama, Savezna Država California, sa sjedištem u Los Angelesu i konzularnim ovlastima nad konzularnim područjem koje obuhvaća sljedeće savezne države: Washington, Oregon, Montana, Idaho, North Dakota, South Dakota, Wyoming, Nebraska, Nevada, California, Utah, Colorado, Kansas, Oklahoma, Texas, New Mexico, Arizona, Alaska i Hawaii.
Ova Odluka stupa na snagu danom donošenja.
Klasa: 018-07/15-04/04 Urbroj: 71-05-03/1-15-2 Zagreb, 23. rujna 2015.
Predsjednica Republike Hrvatske Kolinda Grabar-Kitarović, v. r.
