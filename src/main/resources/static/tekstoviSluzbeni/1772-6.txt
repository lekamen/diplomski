 bi bio važeći listić,
7/ na BM 12 je jedan listić gdje je nacrtana kružnica uz kandidata broj 1/ – to je važeći listić,
8/ na BM 24 je jedan listić na kojem je zaokružen broj ispred kandidata broj 1, a redni broj ispred kandidata broj 2 je zaokružen i prekrižen – to bi bio nevažeći listić
Dakle ako bi cijenili 'dvojbene nevažeće listiće' to bi kandidat broj 1 Rudolf Grljušić trebao dobiti još 3 glasa, a kandidat broj 2 Ante Pranić (podnositelj prigovora) još 3 glasa, dok su 4 'dvojbena' listića po nama nevažeća.
Kako je razlika među kandidatima 8 glasova to je očito da nevažeći listići nisu mogli utjecati na rezultate izbora.«
7.2. Kontrolnim pregledom deset dvojbenih glasačkih listića, Ustavni sud utvrdio je da su zaključci ŽIP-a u odnosu na svaki pojedini listić pravilni.
S obzirom na takvo stanje stvari, neosnovani su navodi žalitelja vezani uz osporavanje izbornog rezultata, to jest pobjede kandidata Rudolfa Grljušića za gradonačelnika Grada Vrgorca na održanim izborima.
7.3. Međutim, budući da se, prema pravilnom utvrđenju ŽIP-a, broj dobivenih važećih glasova za kandidata Rudolfa Grljušića i kandidata Ante Pranića razlikuje od broja koji je utvrđen u Rezultatima izbora za gradonačelnika Grada Vrgorca od 26. srpnja 2015. jer se svakom kandidatu trebaju pribrojiti još po tri važeća glasa, pa se mijenja i utvrđeni postotak tih glasova, Ustavni sud naložio je u točki II. izreke ove odluke da GIP donese ispravak objavljenih Rezultata izbora za gradonačelnika Grada Vrgorca od 26. srpnja 2015. u dijelovima koji su označeni u točki II. izreke ove odluke.
Ispravak iz točke II. izreke ove odluke GIP je dužan donijeti i objaviti odmah, a najkasnije u roku 24 sata računajući od prvog sljedećeg dana od dana objave ove odluke u »Narodnim novinama«.
8. Žalitelj dalje tvrdi da član odbora Joško Barbir nije potpisao zapisnik o radu biračkog odbora na biračkom mjestu broj 20 – Draževitići te da u sastavu biračkog odbora nedostaje jedan član biračkog odbora (Jurica Barbir). Dalje navodi da je član biračkog odbora Joško Barbir istovremeno bio i promatrač na biračkom mjestu broj 20 – Draževitići, što je »nespojivo da istovremeno obnaša na istom biračkom mjestu ulogu člana i promatrača biračkog odbora«.
8.1. Iz očitovanja GIP-a, klasa: 013-01/15-01/51, ur.broj: 2195/01-04/02-15-1 od 29. srpnja 2015., koji je od njega zatražio ŽIP dopisom broj: 8/2015 od 29. srpnja 2015., razvidno je da su na biračkom mjestu broj 20 – Draževitići u radu biračkog odbora sudjelovali predsjednik, potpredsjednik, tri člana predstavnika većine (2 SDP i 1 HNS) i četiri člana predstavnika oporbe (2 HDZ, 2 HSP AS) s napomenom da se imenovani član biračkog odbora Jurica Barbir, kojega je predložio SDP, nije pojavio na biračkom mjestu, a nije sudjelovao ni u radu biračkog odbora. GIP je utvrdio da prema zapisniku na tom biračkom mjestu nije bilo promatrača.
Uvidom u zapisnik biračkog mjesta broj 20 – Draževitići, Ustavni sud utvrdio je da je u zapisniku navedeno devet članova biračkog odbora (za biračko mjesto broj 20 – Draževitići) te da zapisnik sadržava devet potpisa članova odbora. Zapisnik je potpisan bez primjedbi.
Nadalje, iz zapisnika (točka I.) razvidno je da je Joško Barbir bio naveden kao član biračkog odbora pod rednim brojem 8 te da je na posljednjoj stranici zapisnika (točka IX. zapisnika) od ukupno deset (10) mjesta za potpis (osam za članove odbora i dva za predsjednika i potpredsjednika) jedno mjesto ostalo nepopunjeno (ono pod rednim brojem 8).
8.2. O radu članova biračkog odbora na biračkom mjestu broj 20 – Draževitići, Ustavni sud je na temelju članka 25. Ustavnog zakona zatražio dodatno očitovanje predsjednice biračkog odbora za to biračko mjesto. Zatraženo očitovanje Ustavni sud zaprimio je 3. kolovoza 2015. U tom je očitovanju između ostaloga navedeno:
»Joško Barbir, član biračkog odbora u biračkom mjestu Draževitići, koji je uz dužnost člana biračkog odbora izvršavao i ulogu promatrača (po njegovoj izjavi nalazio se na popisu promatrača ali nije