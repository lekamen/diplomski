 preostalog dijela neotplaćenog kredita u kunski ili kredit s valutnom klauzulom EUR bez naknade ili potrošaču zaračuna bilo kakve troškove ugovaranja i popratne troškove u vezi s tim
(...)«
4.4. Osim navedene prekršajne odredbe, predmet osporavanja su i članci 13. i 15. ZIDZoPKred-a:143/13, koji glase:
»PRIJELAZNE I ZAVRŠNE ODREDBE
Članak 13.
(...)
(2) Za postojeće ugovore o kreditu sklopljene do stupanja na snagu ovoga Zakona, u kojima nisu definirani parametri i njihove uzročno-posljedične veze, vjerovnici moraju s dužnikom uskladiti kamatnu stopu, određivanjem parametra i fiksne marže, kao i razdoblja promjena kamatnih stopa, najkasnije do 1. siječnja 2014.«
»Članak 15.
Ovaj Zakon objavit će se u 'Narodnim novinama', a stupa na snagu 1. siječnja 2014.«
III. PRIGOVORI PODNOSITELJA
5. U zahtjevu podnositelj uvodno navodi da su »presudom Prekršajnog suda u Zagrebu broj: 48.PpG-4486/14 od 13. ožujka 2015. godine okrivljena pravna osoba Hypo Alpe-Adria-Bank d.d Zagreb i okrivljenica Tea Martinčić, kao odgovorna osoba proglašeni su krivima i kažnjeni novčanim kaznama zbog prekršaja iz članka 26. stavka 1. podstavka 28. i stavka 2. Zakona o potrošačkom kreditiranju ('Narodne novine' broj: 75/09 i 112/12) u svezi s člankom 10. Zakona o izmjenama i dopunama Zakona o potrošačkom kreditiranju ('Narodne novine' broj: 143/13). Na prvostupanjsku presudu okrivljenici su u zakonskom roku podnijeli žalbu, te je tijekom ispitivanja pobijane presude i ocjene žalbenih navoda okrivljenika, pred Visokim prekršajnim sudom Republike Hrvatske u predmetu broj: FPž-512/15 došlo do dvojbe da li je primijenjena prekršajna odredba, a vezano uz prijelazne i završne odredbe Zakona o izmjenama i dopunama Zakona o potrošačkom kreditiranju ('Narodne novine' broj: 143/13) u skladu s odredbom članka 5. i članka 31. stavka 1. Ustava Republike Hrvatske, te odredbom članka 7.1. stavka 1. Konvencije za zaštitu ljudskih prava i temeljnih sloboda, uslijed čega je temeljem odredbe članka 37. stavka 1. Ustavnog zakona o Ustavnom sudu Republike Hrvatske zastao s postupkom u konkretnom predmetu, dok Ustavni sud Republike Hrvatske ne odluči o suglasnosti navedenih odredbi Zakona o potrošačkom kreditiranju s naprijed navedenim odredbama Ustava Republike Hrvatske«.
5.1. Podnositelj dalje navodi da je člankom 5. Zakona o izmjenama i dopunama Zakona o potrošačkom kreditiranju (»Narodne novine« broj 112/12.; u daljnjem tekstu: ZIDZoPKred:112/12) propisano da se u Zakon o potrošačkom kreditiranju dodaje članak 11.a, a člankom 13. ZIDZoPKred-a:112/12 »izmijenjena je prekršajna odredba članka 26. stavka 1. Zakona o potrošačkom kreditiranju, na način da je dodan podstavak 26. koji se odnosi na postupanje po članku 11.a Zakona o potrošačkom kreditiranju. Pritom je prijelaznim i završnim odredbama i to odredbom članka 14. stavka 2. Zakona o izmjenama i dopunama Zakona o potrošačkom kreditiranju propisao da vjerovnik koji ne postupi u skladu s odredbama članka 5. ovog Zakona, a u dijelu kojim je u Zakon o potrošačkom kreditiranju ('Narodne novine' broj: 75/09) dodan članak 11a. stavka 1. ne smije mijenjati postojeće kamatne stope na štetu potrošača i ne smije plasirati nove kredite s promjenjivom kamatnom stopom sve dok se ne uskladi s odredbama članka 5. ovog Zakona kojim je u Zakon o potrošačkom kreditiranju dodan članak 11a. stavka 1.«. Tu zakonsku izmjenu podnositelj tumači na sljedeći način:
»Tumačenjem naprijed navedenih odredbi Zakona o izmjenama i dopunama Zakona o potrošačkom kreditiranju ('Narodne novine' broj: 112/12), ovaj sud nalazi da je zakonodavac htio uvesti dodatne obveze za vjerovnike koji su sa potrošačima sklopili ugovore o kreditima u kojima su ugovorene promjenjive kamatne stope, na način da su vjerovnici u tom slučaju dužni definirati parametre. Kako je odredba članka 5. Zakona o izmjenama i dopunama Zakona o potrošačkom kreditiranju stupila na snagu kasnije od samog Zakona, konkretno istekom 90 dana od dana objave Zakona u 'Narodnim novinama', to su