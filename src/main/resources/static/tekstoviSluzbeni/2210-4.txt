 između Peugeota Hrvatska d.o.o. i Auto Maksimira d.o.o. zaključen 23. srpnja 2014. za lokaciju Kraljevićeva-Božidarevićeva, a sve to u skladu s Ugovorom o ovlaštenom servisu, Selektivnim kriterijima ovlaštenog servisa marke Peugeot i prema projektu izrade NIM-a izrađenom od strane ovlaštenog arhitektonskog studija […] te narudžbe NIM-a od strane Auto Maksimira d.o.o. izvršene 19. kolovoza 2014.
– da Peugeot Hrvatska d.o.o. odmah, a najkasnije u roku od 3 radna dana nakon primitka rješenja Agencije iz članka 49. stavka 2. ZZTN-a izvrši Auto Maksimiru d.o.o. isporuku svih elemenata NIM-a za potrebe izvršavanja Ugovora o ovlaštenom servisu koji je između Peugeota Hrvatska d.o.o. i Auto Maksimira d.o.o. zaključen 23. srpnja 2014. za lokaciju u Branimirovoj ulici,a sve to u skladu s Ugovorom o ovlaštenom servisu, Selektivnim kriterijima ovlaštenog servisa marke Peugeot i prema projektu izrade NIM-a izrađenom od strane ovlaštenog Arhitektonskog studija […] te narudžbe NIM-a od strane Auto Maksimira d.o.o. izvršene 19. kolovoza 2014.
– Peugeot Hrvatska d.o.o. preuzima obvezu održavanja na snazi Ugovora o ovlaštenom servisu od 23. srpnja 2014. za svaku od dvije servisne lokacije Auto Maksimira d.o.o., neovisno o ishodu ovog postupka, ukoliko Auto Maksimir u roku od 60 dana od isporuke mu svih elemenata NIM-a izvrši postavljanje tih elemenata NIM-a u skladu s projektima ovlaštenog Arhitektonskog studija […] za svaku pojedinu lokaciju.
– Peugeot Hrvatska d.o.o. se neće protiviti da Auto Maksimir d.o.o. u Kraljevićevoj, Božidarevićevoj, Branimirovoj i drugim okolnim ulicama izvrši postavljanje i dodatne cestovne signalizacije, sukladne NIM-u, kojom će upućivati na ulaze u autoservise.
Nadalje, a s tim u vezi, Peugeot je naveo kako je Auto Maksimiru još jednom dostavio projekt NIM-a sačinjen od strane ovlaštenog Arhitektonskog studija […] za obje servisne lokacije, a bitni dijelovi tog projekta višekratno su dostavljani i Agenciji.
U istom podnesku je naveo kako je zaprimio dopis Auto Maksimira od 4. kolovoza 2015. u kojem isti navodi kako od 30. studenog 2015. namjerava prestati s djelatnošću ovlaštenog servisa vozila Peugeot na lokaciji Kraljevićeva-Božidarevićeva, a nastaviti s tom djelatnošću na lokaciji u Branimirovoj ulici.
Dakle, Auto Maksimir najavio je s danom 30. studenog 2015. raskid Ugovora o ovlaštenom servisu koji je između Peugeota i Auto Maksimira zaključen 23. srpnja 2014. za lokaciju Kraljevićeva-Božidarevićeva, stoga se postavlja pitanje svrhovitosti preuzimanja obveze Peugeota za isporuku elemenata NIM-a za potrebe izvršenja Ugovora o ovlaštenom servisu za lokaciju Kraljevićeva-Božidarevićeva.
No bez obzira na to, Peugeot navodi kako je voljan preuzeti i tu obvezu, ako to Agencija smatra oportunim te ne odustaje od predloženih obveza isporuke elemenata NIM-a niti za lokaciju Kraljevićeva-Božidarevićeva.
Navedeno je potvrdio i Auto Maksimir u svom podnesku zaprimljenom 17. rujna 2015. u kojemu je u bitnome naveo kako je točno da je Auto Maksimir 4. kolovoza 2015. uputio dopis direktorici Peugeota o tome da će Auto Maksimir poslovati samo na jednoj lokaciji i to u prostoru Blue Box u Branimirovoj ulici. Na navedeno je primoran zbog toga što nije u mogućnosti istovremeno financirati obje lokacije.
Agencija je prihvatila predložene mjere, uvjete i rokove poduzetnika Peugeot na način na koji su one konkretizirane u podnesku Peugeota zaprimljenom u Agenciji 2. rujna 2015.
Vezano uz primjedbe Auto Maksimira, Agencija smatra da nisu osnovani razlozi iz njegovog očitovanja, a zbog kojih Agencija, prema njegovom mišljenju, ne bi trebala prihvatiti preuzimanje obveze izvršenja mjera i uvjeta na način predložen od strane Peugeota u smislu članka 49. ZZTN-a.
Naime, vezano uz primjedbe Auto Maksimira o tome da bi se »novi« NIM trebao postaviti na dijelove objekte na kojima je bio »stari« NIM što bi podrazumijevalo postavljanje NIM-a i iznad prodajnog salona te da bi to bilo u skladu sa Selektivnim kriterijima ovlaštenog servisa