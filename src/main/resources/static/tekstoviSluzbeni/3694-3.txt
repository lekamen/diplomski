 časti, Centra za mirenje i Stalnog arbitražnog sudišta;
21. odlučuje o stjecanju, opterećenju ili otuđenju nekretnina i druge imovine čija pojedinačna vrijednost prelazi iznos od 1.000.000,00 kuna i ne prelazi iznos od 5.000.000,00 kuna;
22. odlučuje o sklapanju pravnih poslova čija pojedinačna vrijednost prelazi iznos od 1.000.000,00 kuna i ne prelazi iznos od 5.000.000,00 kuna;
23. na prijedlog predsjednika HGK, uz prethodno mišljenje gospodarskog vijeća županijske ili regionalne komore, pokreće postupak za utvrđivanje odgovornosti predsjednika županijske ili regionalne komore u sljedećim slučajevima:
– ako krši odredbe Statuta HGK;
– ako ne provodi odluke tijela HGK;
– ako se u njegovom radu utvrde nepravilnosti u materijalnom i financijskom poslovanju;
– ako se pravomoćnom presudom utvrdi nezakonitost u njegovom radu;
– ako svojom aktivnošću šteti ugledu HGK;
24. rješava i ostala pitanja što prema ovom Statutu i drugim općim aktima pripadaju u njegov djelokrug.
Članak 29.
Sjednicu Upravnog odbora saziva predsjednik HGK odnosno u slučaju njegove spriječenosti ili odsutnosti zamjenik predsjednika Upravnog odbora HGK.
U odsutnosti predsjednika HGK, sjednici Upravnog odbora predsjedava zamjenik ili jedan od članova Upravnog odbora.
Članak 30.
Upravni odbor može pravovaljano odlučivati ako sjednici prisustvuje više od polovice njegovih članova.
Upravni odbor odlučuje većinom glasova prisutnih članova Upravnog odbora.
Rad Upravnog odbora uređuje se poslovnikom.
Nadzorni odbor
Članak 31.
Nadzorni odbor ima predsjednika i četiri člana.
Odluku o izboru i razrješenju predsjednika i članova Nadzornog odbora donosi Skupština.
U Nadzorni odbor ne mogu biti birani članovi Skupštine i Upravnog odbora.
Članak 32.
Predsjednik i članovi Nadzornog odbora biraju se iz reda uglednih gospodarstvenika ili stručnjaka iz područja gospodarstva (prema NKD-u).
Članak 33.
Odluku o raspisivanju izbora donosi Upravni odbor prije isteka mandata Nadzornog odbora.
Članak 34.
Nadzorni odbor kontrolira:
1. provođenje Statuta i drugih općih akata HGK i ostvarivanje prava i izvršavanje obveza članica HGK;
2. materijalno i financijsko poslovanje HGK i raspolaganje sredstvima HGK i podnosi Skupštini godišnje izvješće o obavljenom nadzoru;
3. izvršavanje prava i obveza stručne službe HGK, suglasno Statutu i drugim općim aktima HGK.
Nadzorni odbor izvršava i druge poslove za koje ga zaduži Skupština.
Članak 35.
Sjednicu Nadzornog odbora saziva i sjednici predsjedava predsjednik Nadzornog odbora.
Članak 36.
Nadzorni odbor podnosi Skupštini izvješća o financijskom i materijalnom poslovanju HGK najmanje jedanput godišnje prilikom prihvaćanja godišnjeg izvješća o radu i usvajanja završnog računa HGK.
Nadzorni odbor u provedbi nadzora može koristiti, prema potrebi, i stručne vanjske usluge.
Rad Nadzornog odbora uređuje se poslovnikom.
Predsjednik HGK
Članak 37.
Predsjednika HGK na prijedlog Upravnog odbora, bira Skupština iz reda uglednih gospodarstvenika ili stručnjaka u području gospodarstva.
Predsjednik HGK bira se na mandat od četiri godine i može biti ponovno biran.
Predsjednik HGK dužnost obavlja profesionalno ili bez zasnivanja radnog odnosa.
Predsjednik HGK za svoj rad odgovara Skupštini.
Članak 38.
Upravni odbor donosi Odluku o raspisivanju izbora za predsjednika HGK prije isteka mandata predsjednika, kojom određuje uvjete za izbor u skladu sa Statutom, rok u kojem se podnose kandidature, dokumentaciju koju je potrebno priložiti i dr.
Za predsjednika HGK može biti izabrana osoba koja ispunjava uvjet iz članka 37. Statuta da se radi o uglednom gospodarstveniku ili stručnjaku iz područja gospodarstva kao i dodatne uvjete:
– hrvatsko državljanstvo i prebivalište na području Republike Hrvatske
– završen integrirani preddiplomski i diplomski sveučilišni studij ili specijalistički diplomski stručni studij, odnosno visoka stručna sprema sukladno propisima koji su bili na snazi prije stupanja na snagu Zakona o znanstvenoj djelatnosti i visokom obrazovanju
– najmanje 