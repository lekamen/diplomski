 podataka o ostvarenim pravima iz Zakona o hrvatskim braniteljima iz Domovinskog rata i članova njihovih obitelji.
Sektor obavlja stručne poslove u građanskim, kaznenim i ovršnim postupcima i zastupa Ministarstvo upravnim sporovima iz nadležnosti ovoga Ministarstva. Surađuje s pravosudnim tijelima Republike Hrvatske u građanskim i kaznenim postupcima iz nadležnosti ovoga Ministarstva. Izrađuje očitovanje na zahtjev Državnog odvjetništva Republike Hrvatske i Pučkog pravobranitelja Republike Hrvatske te drugih pravobranitelja, vezano za predmete iz upravnog postupka. Na zahtjev Državnog odvjetništva Republike Hrvatske izrađuje odgovore na tužbe, žalbe, izvanredne pravne lijekove te druga očitovanja u građanskim, kaznenim i ovršnim postupcima. Izrađuje odgovore na tužbe na traženje upravnih sudova u prvom stupnju i na traženje Državnog odvjetništva Republike Hrvatske vezano za upravni spor. Izrađuje odgovore na žalbe na traženje Visokog Upravnog suda Republike Hrvatske. Izrađuje prijedlog zahtjeva Državnom odvjetništvu Republike Hrvatske za izvanredno preispitivanje zakonitosti pravomoćne sudske odluke upravnih sudova ili Visokog Upravnog suda Republike Hrvatske. Prikuplja, obrađuje podatke i vodi evidenciju o tužbama u građanskim, kaznenim i ovršnim postupcima i upravnim sporovima.
Sektor pruža pravnu i stručnu pomoć za ostvarivanje prava po Zakonu o pravima hrvatskih branitelja iz Domovinskog rata i članova njihovih obitelji, Zakonu o zaštiti vojnih i civilnih invalida rata i drugih propisa te postupa po svim podnescima, zahtjevima i pritužbama koji se odnose na pitanja ostvarivanja tih prava.
Sektor sistematizira i analizira prikupljene podatke iz evidencija koje vodi i izrađuje tromjesečna, polugodišnja i godišnja izvješća. Sektor obavlja i druge poslove koji su mu stavljeni u nadležnost posebnim zakonom ili drugim propisima.
Za obavljanje poslova iz djelokruga Sektora za upravno-pravne poslove ustrojavaju se četiri službe:
4.1.1. Služba za statuse i prava;
4.1.2. Služba za europsko pravo i praćenje primjene propisa;
4.1.3. Služba za normativnu djelatnost;
4.1.4. Služba za suradnju s pravosudnim tijelima i nadzor.«.
Članak 35.
Naslov iznad članka 26.mijenja se i glasi:
»4.1.1. Služba za statuse i prava«.
Članak 36.
Članak 26. mijenja se i glasi:
»Služba za statuse i prava obavlja upravne i stručne poslove u vezi s priznavanjem statusa i pripadajućih prava hrvatskim braniteljima iz Domovinskog rata i članovima njihovih obitelji, mirnodopskim vojnim invalidima i stradalim pirotehničarima, kao i članovima njihovih obitelji; civilnim žrtvama iz Domovinskog rata, pruža zaštitu sudionicima Drugog svjetskog rata, vojnim i civilnim invalidima Drugog svjetskog rata, osobama stradalim u obavljanju obvezne vojne službe od 15. svibnja 1945. do 17. kolovoza 1990. godine i članovima njihovih obitelji te osobama stradalim pri obavljanju vojnih i redarstvenih dužnosti u stranoj zemlji u okviru mirovnih snaga i mirovnih misija i sustavno prati stanja u vezi s društvenim i socijalnim položajem i zaštitom žrtava i sudionika rata.
Služba provodi kontrolu zakonitosti prvostupanjskih rješenja putem drugostupanjskog postupka revizije priznatih statusa i prava hrvatskih branitelja iz Domovinskog rata, prava članova njihovih obitelji, te vojnih i civilnih invalida rata, odnosno rješava o pravnim lijekovima protiv prvostupanjskih i drugostupanjskih rješenja o tim statusima i pravima.
Služba surađuje s jedinstvenim tijelom nadležnim za vještačenje koje obavlja medicinska vještačenja u propisanim slučajevima odnosno postupcima stjecanja statusa i prava iz djelokruga Službe, odnosno priprema i obrađuje predmete za medicinsko vještačenje.
Služba vodi evidenciju o broju i načinu rješavanja upravnih stvari priznavanja statusa i prava hrvatskih branitelja iz Domovinskog rata i članova njihovih obitelji, te vojnih i civilnih žrtava rata. Analizira i obrađuje prikupljene podatke te izrađuje izvješća za čelnika tijela i Ministarstvo uprave odnosno čelniku