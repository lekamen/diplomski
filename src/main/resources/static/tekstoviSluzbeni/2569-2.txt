 korištenje podataka dostavljenih od Porezne uprave o iskorištenom iznosu osobnog odbitka na godišnjoj razini,«.
U stavku 27. na kraju rečenice, iza točke dodaje se tekst: »Na isti način će postupiti i Porezna uprava prilikom izdavanja privremenog poreznog rješenja u posebnom postupku prema članku 43.a Zakona i članku 89.b ovoga Pravilnika.«.
Članak 14.
U članku 67. stavak 3. mijenja se i glasi:
»(3) Podatke za osobni odbitak poreznog obveznika iz članka 36. stavka 1. i 2. Zakona u Obrascu PK pod II.1. i II.2. popunjava nadležna ispostava Porezne uprave na temelju isprava kao što su izvatci i potvrde iz matice rođenih, vjenčanih i umrlih, izvatci i potvrde iz registra životnog partnerstva, pravomoćne sudske odluke, javne isprave, potvrda o usvojenju djeteta i skrbništvu, rješenja suda o plaćanju alimentacije za bivšeg bračnog ili izvanbračnog druga odnosno životnog partnera i neformalnog životnog partnera, potvrda nadležnog tijela za zapošljavanje, rješenje o utvrđenom invaliditetu, potvrda o školovanju na školama i fakultetima, potvrde o prebivalištu ili uobičajenom boravištu te svih drugih isprava koje potvrđuju činjenice u svezi s korištenjem osobnog odbitka. Izvanbračna zajednica, odnosno neformalno životno partnerstvo utvrđuje se sukladno posebnim propisima iz područja obiteljskog prava, odnosno propisa koji uređuju životno partnerstvo osoba istog spola, a osim navedenog, može se dokazati i podnošenjem rješenja o ostvarenju partnerske skrbi, rješenja o uzdržavanju, rješenja o obiteljskoj mirovini, rješenja o pravu na zdravstveno osiguranje i zdravstvenu zaštitu u skladu s posebnim propisima, rješenja kojim se ostvaruje socijalna skrb u zajedničkom kućanstvu, rješenja o nasljeđivanju ili potvrde o zajedničkoj imovini upisanoj u zemljišnim knjigama te sličnim ispravama javnih tijela.«.
Članak 15.
U članku 73. stavku 7. iza zadnje rečenice dodaje se tekst: »Iznimno, ako je dividenda ili udjel u dobiti ostvaren u inozemstvu i uplaćen u korist portfelja koji se nalazi u inozemstvu kojim upravlja tuzemno društvo bez dozvole za držanje novca i financijskih instrumenata za klijente, tako ostvareni primitak oporezuju se u roku od osam (8) dana od dana isplate na račun poreznog obveznika od strane upravitelja portfelja.«.
U stavku 11. riječi: »tada će se predujam poreza na dohodak, koji je uplaćen sukladno stavku 9. ovoga članka na razliku primitka od kojeg se utvrđuje dohodak od kapitala po osnovi izuzimanja, uzeti u obzir pri obračunu poreza na dohodak po osnovi izuzimanja« zamjenjuju se riječima: »primijenit će se poseban postupak utvrđivanja godišnjeg poreza na dohodak iz članka 43.a Zakona«.
U stavku 12. riječi: »i zahtjev za preknjiženje preplaćenog predujma poreza na dohodak iz stavka 9. ovoga članka na račun za uplatu predujma poreza na dohodak od kapitala po osnovi izuzimanja« brišu se.
U stavku 18. riječi: »člankom 30.« zamjenjuju se riječima: »člankom 51.«, a iza zadnje rečenice dodaje se tekst: »Pri utvrđivanju kapitalnog dobitka ili kapitalnog gubitka uzimaju se u obzir i svi pripadajući troškovi koji su naplaćeni na teret poreznog obveznika (naknade brokera, depozitorija i burze).«.
Stavci 21. do 24. brišu se.
Dosadašnji stavak 25. postaje stavak 21.
Stavci 26. i 27. brišu se.
U stavku 28. koji postaje stavak 22. na kraju rečenice točka se zamjenjuje zarezom i dodaje se tekst: »a isplatitelji – društva za upravljanje i osobe koje temeljem ugovornog odnosa upravljaju financijskom imovinom poreznog obveznika, istekom godine dužni su dostaviti poreznom obvezniku sve potrebne podatke radi sastavljanja izvješća, a osobito: ime i prezime, adresu te OIB poreznog obveznika, stanje financijske imovine na početku i na kraju obračunskog razdoblja, iznos ukupno ostvarenih kapitalnih dobitaka na zadnji dan poreznog razdoblja, iznos ukupno ostvarenih kapitalnih gubitaka na zadnji dan poreznog razdoblja, ukupni iznos oporezivih kapitalnih dobitaka na zadnji dan poreznog razdoblja, ukupni iznos porezno priznatih kapitalnih gubitaka