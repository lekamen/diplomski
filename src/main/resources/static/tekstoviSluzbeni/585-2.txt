 zamjenjuje sa dva sata rada.
Ako se osuđenici u roku od osam dana od dana za koji su pozvani ne jave nadležnom tijelu za probaciju, ili im se poziv nije mogao dostaviti na adresu koju su dali sudu ili ne daju pristanak za rad za opće dobro, počinje postupak izvršenja kazni na koje su osuđeni.
Ako optuženici svojom krivnjom u cijelosti ili djelomično ne izvrše rad za opće dobro u određenom roku, sud će donijeti odluku kojom određuje izvršenje kazne u cijelosti ili u neizvršenom dijelu.
III. Odbijaju se kao neosnovane žalbe opt. Ive Besjedice, opt. Pere Vićana, društva Dubrovačkog primorja d.d. te u ostalom dijelu žalba USKOK-a i u pobijanom, a nepreinačenom dijelu potvrđuje se presuda suda prvog stupnja.«
II. POSTUPCI KOJI SU PRETHODILI USTAVNOSUDSKOM POSTUPKU
5. Za potrebe ustavnosudskog postupka zatraženi su: spis predmeta Županijskog suda u Zagrebu broj: K-Us-70/09 u kojem je odlučivano o kaznenoj odgovornosti podnositelja i spis predmeta Općinskog suda u Dubrovniku broj: Z-322/98 u kojem je podnositelj Ivo Besjedica kao zemljišnoknjižni sudac donio rješenje broj: Z-322/98 od 26. kolovoza 1998.
A. Zemljišnoknjižni predmet Općinskog suda u Dubrovniku
6. Zahtjevom za uknjižbu, koji je 6. veljače 1998. podnijelo Dubrovačko primorje, hotelsko-turističko i trgovačko društvo iz Dubrovnika, a koji je potpisao direktor društva podnositelj Pero Vićan (V. okrivljeni) zatraženo je sljedeće:
»Na temelju Prijavnog lista broj: 932-07/95-01/624 i Građevinske dozvole broj: UP-I-05/5-3134-86 od 05.09.1986. godine molimo da izvršite uvrštenje čest. zgr. i čest. zem. po popisu iz Prijavnog lista (u naravi Apartmansko naselje ‘Dubrovački vrtovi sunca’), u zemljišne knjige i izvršite upis vlasništva na DUBROVAČKO PRIMORJE d.d. Dubrovnik.«
U privitku zahtjeva dostavljeni su Prijavni list broj: 932-07/95-01/624 i Građevinska dozvola broj: UP-I-05/5-3134-86 od 5. rujna 1986.
Rješenjem Općinskog suda u Dubrovniku broj: Z-322/98 od 26. kolovoza 1998. dozvoljen je zatraženi upis. U uvodu rješenja navedeno je sljedeće:
»Na temelju Ugovora o razgraničenju imovinsko-pravnih odnosa i drugih prava i obveza nastalih zajedničkim poslovanjem i radom u sklopu HTP-a Dubrovnik, rješenja Fi-162/90 Okružnog privrednog suda u Splitu, rješenja R-1271/93 Javnog pravobraniteljstva Republike Hrvatske, prijavnog lista br. 932-07/95-01/624 Ureda za katastar u Dubrovniku te čl. 365 i 367 st. 2 Zakona o vlasništvu i drugim stvarnim pravima, d o z v o l j a v a s e:«
6.1. Hrvatski fond za privatizaciju podnio je žalbu protiv navedenog rješenja. Rješenjem broj: Gž-1071/08 od 18. rujna 2008. Županijski sud u Dubrovniku djelomično je usvojio žalbu. U točki II. izreke (mjerodavne za ovaj ustavnosudski postupak) navodi se sljedeće:
»II. Žalba Hrvatskog fonda za privatizaciju djelomično je osnovana, a djelomično neosnovana pa se rješenje Općinskog suda u Dubrovniku pod posl. br. Z-322/98 od 26. kolovoza 1998. godine u preostalom pobijanom dijelu:
a) potvrđuje glede provedbe prijavnog lista Ureda za katastar Dubrovnik posl. br. UP-932-07/95-01/624 od 1. listopada 1995. godine i nalaže brisanje zabilježbe žalbe u tom dijelu,
b) preinačuje u dijelu glede uknjižbe prava vlasništva nekretnina:
– čest. zgr. 371 i čest. zgr. 1020 z.ul. 648 k.o. Orašac,
– čest. zgr. 389 i čest. zgr. 1181/10 z.ul. 652 k.o. Orašac,
– čest. zgr. 366 i 387 i čest. zem. 2065 z.ul. 882 k.o. Orašac,
– čest. zgr. 367 i čest. zem. 2066 z.ul. 882 k.o. Orašac,
– čest. zgr. 368 i čest. zem. 2069 z.ul. 882 k.o. Orašac,
– čest. zem. 567/2, 110, 115, 699/2, 913/8, 1034/2 i 1609/1, 460/1, 459/14, 82, 576/1, 576/4, 1034/4, 1004, 1007/2, 913/9, 1034/6 z.ul. 648 k.o. Orašac,
– čest. zem. 1169/1, 1169/2, 1170, 1181/2, 1181/3, 1181/1 z.ul. 652 k.o. Orašac,
na način da se odbija prijedlog za uknjižbu, te se nalaže brisanje provedenog upisa, uspostava prijašnjeg zemljišnoknjižnog stanja i brisanje zabilježbe žalbe.«
6.1.1. U obrazloženju rješenja u odnosu na točku II. izreke navedeno je:
»... predlagatelj je pored isprava na 