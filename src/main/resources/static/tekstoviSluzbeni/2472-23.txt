 može biti preko čepa (u obliku slova »U«), do pola čepa (u obliku slova »L«) te oko čepa, tako da se pri otvaranju ošteti.
(2) Ako se proizvodi iz članka 62. ovoga Pravilnika puštaju u potrošnju u Republici Hrvatskoj pakirani u limenoj ambalaži s prsten otvaračem, markice se lijepe bočno na stranicu limenke.
(3) Markice koje se ne utroše u razdoblju za koje su naručene vrijede do utroška ili povrata nadležnom carinskom uredu.
(4) Koristiti se smiju samo neoštećene markice.
(5) Iznimno od stavka 3. ovoga članka, u slučaju prestanka rada po bilo kojoj osnovi neutrošene markice podnositelj zahtjeva obvezan je uz zapisnik o popisu neutrošenih markica predati ovlaštenoj osobi nadležnog carinskog ureda.
(6) Oštećene markice podnositelj zahtjeva obvezan je nalijepiti na poseban arak papira te uz zapisnik predati ovlaštenoj osobi nadležnog carinskog ureda pri narednom podnošenju zahtjeva za tiskanje markica.
(7) Markice koje stroj uništi pri lijepljenju tako da se ne mogu vratiti nadležnom carinskom uredu podnositelj zahtjeva obvezan je popisati i uz zapisnik o popisu uništenih markica predati ovlaštenoj osobi nadležnog carinskog ureda pri narednom podnošenju zahtjeva za tiskanje markica.
(8) Vraćene oštećene i neutrošene markice nadležni carinski ured uz bilješku vraća u glavni trezor dva puta godišnje radi uništenja.
(9) Markice iz stavka 8. ovoga članka uništavaju rukovatelji glavnog trezora i jedan predstavnik tiskare, o čemu sastavljaju bilješku.
(10) Za neutrošene, oštećene i uništene markice podnositelji zahtjeva za tiskanje markica nemaju pravo na povrat naknade za tiskarsku vrijednost markica.
(11) Trošarinski obveznici iz članka 21. stavka 1. Zakona koji su preuzeli markice obvezni su do 20. dana u tekućem mjesecu dostaviti nadležnom carinskom uredu mjesečno izvješće o preuzetim, utrošenim i vraćenim markicama za označavanje alkohola i alkoholnih pića za protekli mjesec na Obrascu MU-AL. Obrazac MU-AL tiskan je u Prilogu 22 ovoga Pravilnika i njegov je sastavni dio.
Dnevni obračun trošarine
Članak 68.
(1) Trošarinski obveznici iz članka 21. stavka 1. točaka 1., 3., 4. i 5. Zakona obvezni su carinskom uredu nadležnom prema svome sjedištu, odnosno prebivalištu dostaviti dnevni obračun trošarine na slijedećim obrascima:
1. dnevni obračun trošarine na pivo na Obrascu DOT-PI
2. dnevni obračun trošarine na alkohol i alkoholna pića (osim piva) na Obrascu DOT-AL.
(2) Obrasci iz stavka 1. ovoga članka tiskani su u Prilogu 23 i 24 ovoga Pravilnika i njegov su sastavni dio.
(3) Dnevni obračun trošarine osobe iz stavka 1. ovoga članka dostavljaju dva puta mjesečno, i to:
1. za razdoblje od 1. do 15. dana u mjesecu dostavljaju do 20. dana u istom mjesecu
2. za razdoblje od 16. do zadnjeg dana u mjesecu dostavljaju do 8. dana sljedećeg mjeseca.
(4) Iznimno od stavka 3. ovoga članka, povremeno registrirani primatelj iz članka 41. Zakona dnevni obračun trošarine dostavlja sljedećeg radnog dana od dana nastanka obveze obračunavanja trošarine.
(5) Dnevni obračun trošarine ne podnose uvoznici alkohola i alkoholnih pića.
Mjesečno izvješćivanje
Članak 69.
(1) Trošarinski obveznici iz članka 21. stavka 1. Zakona obvezni su do 20. dana u mjesecu za protekli mjesec dostaviti carinskom uredu nadležnom prema svome sjedištu, odnosno prebivalištu sljedeća izvješća:
1. mjesečno izvješće o stanju zaliha, primljenim, unesenim, proizvedenim, otpremljenim i uvezenim količinama te obračunatoj trošarini na pivo na Obrascu MI-PI
2. mjesečno izvješće o stanju zaliha, primljenim, unesenim, proizvedenim, otpremljenim i uvezenim količinama te obračunatoj trošarini na alkohol i alkoholna pića (osim piva) na Obrascu MI-AL.
(2) Obrasci iz stavka 1. ovoga članka tiskani su u Prilogu 25 i 26 ovoga Pravilnika i njegov su sastavni dio.
(3) Povremeno registrirani primatelj iz članka 41. Zakona i uvoznici alkohola i alkoholnih pića dostavljaju mjesečna izvješća iz stavka 1. ovoga članka samo za mjesec u kojem su ostvarili unos, odnosno uvoz.
(4) Trošarinski obveznici iz