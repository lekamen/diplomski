 procjenjivih koristi.
23) Upravno (izvršno) tijelo LAG-a je tijelo LAG-a izabrano od strane skupštine LAG-a na način propisan statutom LAG-a, a čiji članovi mogu biti pravne i fizičke osobe.
24) Plan provedbe LRS je plan provedbe LRS kojeg LAG dostavlja u Agenciju za plaćanja nakon potpisivanja Ugovora, a prije objave prvog LAG natječaja.
25) Ruralno područje je cijelo područje Republike Hrvatske, osim naselja Zagreb, Split, Rijeka i Osijek.
26) Državna potpora je stvarni i potencijalni rashod ili umanjeni prihod države dodijeljen od davatelja državne potpore u bilo kojem obliku koji narušava ili prijeti narušavanjem tržišnog natjecanja stavljajući u povoljniji položaj određenog poduzetnika ili proizvodnju određene robe i/ili usluge utoliko što utječe na trgovinu između država članica Europske unije, u skladu s člankom 107. Ugovora o funkcioniranju Europske unije (u daljnjem tekstu: UFEU).
27) Potpora male vrijednosti (de minimis potpora) je potpora uređena važećom uredbom Europske unije koja zbog svoga iznosa ne narušava ili ne prijeti narušavanjem tržišnog natjecanja i ne utječe na trgovinu između država članica Europske unije te ne predstavlja državnu potporu iz članka 107. stavka 1. UFEU-a.
28) Nepravilnost je povreda odredaba prava Zajednice koja proizlazi iz učinjene ili propuštene radnje od strane gospodarskog subjekta, a što je dovelo ili je moglo dovesti u pitanje opći proračun Zajednica ili proračune kojima Zajednice upravljaju, bilo smanjenjem ili gubitkom prihoda iz vlastitih sredstava prikupljenih izravno u ime Zajednica, ili neopravdanim izdacima sukladno Uredbi Vijeća (EZ) br. 2888/95.
29) Sumnja na prijevaru je nepravilnost koja je razlog za pokretanje upravnih ili sudskih postupaka na nacionalnoj razini kako bi se utvrdilo postojanje postupanja s namjerom, osobito prijevare, iz članka 1. stavka 1. točke (a) Konvencije o zaštiti financijskih interesa Europskih zajednica koja je sastavljena na temelju članka K.3 Ugovora o Europskoj uniji i sukladno Uredbi (EU) br. 2015/1971.
(2) Ostali pojmovi u smislu ovoga Pravilnika imaju jednako značenje kao pojmovi u Uredbi (EU) br. 1305/2013.
Sastavni dijelovi
Članak 4.
Sastavni dijelovi ovoga Pravilnika su:
1. Prilog I. – »Kriteriji odabira zahtjeva za potporu«
2. Prilog II. – »Bodovi za izračun iznosa javne potpore«
3. Prilog III. – »Popis naselja u Republici Hrvatskoj s više od 25.000 stanovnika«
4. Prilog IV. – »Obvezni sadržaj i preporuke za izradu LRS«
5. Prilog V. – »Kriteriji bodovanja za ocjenu kvalitete LRS«
6. Prilog VI. – »Popis mjera i podmjera iz Programa koje se mogu provoditi kroz LRS«
7. Prilog VII. – »Obrazac za informiranje o projektima transnacionalne suradnje«
8. Prilog VIII. – »Označavanje aktivnosti sufinanciranih iz proračuna Europske unije«
9. Prilog IX. – »Plan provedbe LRS«
10. Prilog X. – »Izjava o korištenim potporama male vrijednosti«
II. VRSTA JAVNE POTPORE, KORISNICI, UVJETI PRIHVATLJIVOSTI, KRITERIJI ODABIRA
Poglavlje A. Podmjera 19.2. – Odabir LAG-ova
Vrsta javne potpore
Članak 5.
(1) U okviru Podmjere 19.2. javna potpora se dodjeljuje putem tipa operacije 19.2.1. Provedba operacija unutar CLLD strategije (u daljnjem tekstu: tip operacije 19.2.1.).
(2) Javna potpora se dodjeljuje u obliku bespovratnih financijskih sredstava za prihvatljive troškove u okviru tipa operacije 19.2.1.
(3) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 90 % udjela, a Republika Hrvatska s 10 % udjela, a intenzitet javne potpore iznosi do 100 % od ukupnih prihvatljivih troškova.
(4) Za tip operacije 19.2.1. visina javne potpore po LAG-u tijekom provedbe Programa iznosi do 3.000.000 eura u protuvrijednosti u kunama prema tečaju Europske komisije.
(5) Izračun iznosa javne potpore po LAG-u za tip operacije 19.2.1. izračunava se temeljem ostvarenog broja bodova za kriterije navedene u Prilogu II. ovoga Pravilnika.
(6) U kriterij broj dva Priloga I. i II. ovoga Pravilnika ne