 8. stavka 1. točke 1. ZZTN-a.
U odnosu na Ugovor o kupoprodaji za 2009. godinu, sklopljen 18. svibnja 2009., koji sadrži identične sporne odredbe, Vijeće je utvrdilo kako je isti u cijelosti primjenjivan prije 1. listopada 2010. odnosno prije stupanja na snagu ZZTN-a. Stoga je Vijeće zauzelo stav kako se na taj ugovor ne mogu primijeniti odredbe ZZTN-a, niti se strankama može izreći upravno-kaznena mjera za povrede počinjene za vrijeme važenja ZZTN-a iz 2003.
Sukladno članku 8. stavku 4. ZZTN-a, sporazumi kojima se narušava tržišno natjecanje iz članka 8. stavka 1. ZZTN-a, a ne mogu se skupno izuzeti u smislu članka 10. ZZTN-a, ex lege su ništetni.
Uvjeti za skupno izuzeće sporazuma pobliže su utvrđeni uredbama Vlade Republike Hrvatske o skupnom izuzeću određenih vrsta sporazuma iz članka 10. ZZTN-a. U konkretnom slučaju riječ je o primjeni Uredbe o vertikalnim sporazumima.
Ako određeni sporazum sadržava neko od teških ograničenja tržišnog natjecanja iz članka 9. stavka 1. Uredbe o vertikalnim sporazumima, za taj se sporazum predmnijeva kako je obuhvaćen člankom 8. stavkom 1. ZZTN-a te se ujedno pretpostavlja kako nije vjerojatno da će takav sporazum ispuniti uvjete iz članka 8. stavka 3. ZZTN-a.
Sukladno članku 8. stavku 5. ZZTN-a, teret dokaza o postojanju uvjeta iz članka 8. stavka 3. ZZTN-a snose poduzetnici sudionici sporazuma, međutim Agencija navode stranaka u postupku o ispunjenju uvjeta iz članka 8. stavka 3. ZZTN-a nije ocijenila utemeljenima.
U konkretnom slučaju ispitana je i moguća primjena Uredbe o sporazumima male vrijednosti, međutim kako je u konkretnom slučaju riječ o teškom ograničenju tržišnog natjecanja na njega se, sukladno članku 6. stavku 1. Uredbe o sporazumima male vrijednosti, ne mogu primijeniti odredbe Uredbe o sporazumima male vrijednosti.
Stoga je Agencija, na temelju odluke Vijeća, odlučila kao u točkama I i II. izreke ovoga rješenja.
10.2. Odluka Vijeća o visini upravno-kaznene mjere
Vijeće je prilikom donošenja odluke o visini upravno-kaznene mjere u obzir uzelo sve činjenice i okolnosti utvrđene u postupku utvrđivanja postojanja uvjeta za izricanje upravno-kaznene mjere, koje su detaljno obrazložene u točki 9.3. obrazloženja rješenja, te će ih se u daljnjem dijelu teksta samo ukratko navesti.
Prvenstveno, Vijeće je u obzir uzelo činjenicu kako je u konkretnom slučaju riječ o zabranjenom sporazumu koji ima ili može imati učinak na teritoriju Republike Hrvatske između poduzetnika koji ne djeluju na istoj razini proizvodnje odnosno distribucije, s time da je Kraš bio poduzetnik na čiju su inicijativu u predmetne ugovore unijete sporne odredbe. Nadalje, Vijeće je posebno uzelo u obzir činjenicu kako predmetna povreda ZZTN-a nije u praksi izvršavana.
Razmatrajući sve olakotne i otegotne okolnosti u odnosu na svakog pojedinog poduzetnika sudionika predmetnog zabranjenog sporazuma, Vijeće je kao olakotnu okolnost u odnosu na oba poduzetnika cijenilo činjenicu kako se predmetne odredbe nisu primjenjivale u praksi te kako su Kraš i NTL, unatoč postojanju zabranjenog sporazuma, postupali sukladno propisima o zaštiti tržišnog natjecanja.
Pritom, Vijeće nije uvažilo navode Kraša kako je navedena odredba unesena u predmetne ugovore iz nehaja, iz razloga što iz utvrđenog činjeničnog stanja jasno proizlazi kako su Kraš i NTL unijeli tu odredbu u tri uzastopna ugovora, što isključuje mogućnost nehajnog postupanja.
Također, Vijeće nije uvažilo navode Kraša i NTL-a kako su u konkretnom predmetu ispunjeni uvjeti iz članka 64. stavka 2. točke 4. ZZTN-a, odnosno članka 8. stavka 2. točaka d) i e) Uredbe o kriterijima za izricanje upravno-kaznene mjere, budući da nije utvrđeno postojanje suradnje stranaka s Agencijom u opsegu koji prelazi obveze utvrđene člankom 41. ZZTN-a, što isključuje i mogućnost primjene članka 64. stavka 4. točke 4. ZZTN-a odnosno članka 8. stavka 2. točke d) Uredbe o kriterijima za izricanje upravno-kaznene mjere.
Zaključno, Vijeće nije uvažilo navode Kraša kako su u konkretnom slučaju