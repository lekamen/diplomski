
Povremena provjera kvalitete može se obaviti i na temelju zahtjeva ministra financija.
Osobe koje obavljaju povremenu provjeru kvalitete
Članak 7.
(1) Osobu koja će obaviti povremenu provjeru kvalitete, na prijedlog Središnje harmonizacijske jedinice, imenuje ministar financija odlukom.
(2) Kada je u odluci iz stavka 1. ovoga članka navedeno više osoba, jedna se određuje za voditelja.
(3) Za obavljanje povremene provjere kvalitete uz zaposlenike Središnje harmonizacijske jedinice mogu se imenovati i ovlašteni unutarnji revizori za javni sektor iz drugih korisnika proračuna.
(4) Ovlašteni unutarnji revizor za javni sektor iz stavka 3. ovoga članka mora imati:
a) najmanje dvije godine radnog iskustva na radnom mjestu rukovoditelja unutarnje revizije
b) istaknute rezultate rada u području unutarnje revizije utemeljene na obavljenoj provjeri kvalitete od strane Središnje harmonizacijske jedinice.
(5) Na prijedlog imenovanja ovlaštenoga unutarnjeg revizora za javni sektor iz stavka 3. ovoga članka, Središnja harmonizacijska jedinica zatražit će suglasnost odgovorne osobe korisnika proračuna u kojem je osoba zaposlena.
(6) Osoba koja obavlja povremenu provjeru kvalitete potpisuje Izjavu o nepristranosti i povjerljivosti podataka i informacija koje su joj stavljene na raspolaganje tijekom obavljanja provjere kvalitete.
Obavljanje povremene provjere kvalitete
Članak 8.
(1) Povremena provjera kvalitete obavlja se kod korisnika proračuna povremenim pregledom cjelovitog obavljanja poslova unutarnje revizije u opsegu dostatnom za utvrđivanje stanja sustava unutarnje revizije i razine usklađenosti aktivnosti unutarnje revizije sa Zakonom i drugim propisima kojima se uređuje unutarnja revizija u javnom sektoru Republike Hrvatske i s metodologijom rada unutarnje revizije.
(2) Područja, postupak i radna dokumentacija za obavljanje povremene provjere kvalitete utvrđuju se Uputom o obavljanju povremene provjere kvalitete aktivnosti unutarnje revizije (u daljnjem tekstu: Uputa) koju izrađuje Središnja harmonizacijska jedinica.
Članak 9.
(1) Središnja harmonizacijska jedinica dostavlja odgovornoj osobi korisnika proračuna pisanu obavijest o početku obavljanja povremene provjere kvalitete u roku od najmanje petnaest dana prije datuma određenog za početak obavljanja provjere kvalitete.
(2) Odgovorna osoba korisnika proračuna je obvezna osobi koja obavlja povremenu provjeru kvalitete osigurati uvjete za neometano obavljanje provjere kvalitete.
(3) Rukovoditelj unutarnje revizije je obvezan na zahtjev osobe koja obavlja povremenu provjeru kvalitete dostaviti traženu dokumentaciju za obavljanje pripremnih radnji radi što djelotvornijeg i bržeg obavljanja provjere kvalitete.
Članak 10.
(1) Osoba koja obavlja povremenu provjeru kvalitete je obvezna rukovoditelju unutarnje revizije predočiti:
a) Odluku o imenovanju osobe za obavljanje povremene provjere kvalitete aktivnosti unutarnje revizije
b) potpisanu Izjavu o nepristranosti i povjerljivosti.
(2) Rukovoditelj unutarnje revizije je obvezan na zahtjev osobe koja obavlja povremenu provjeru kvalitete dati na uvid svu dokumentaciju, podatke i informacije potrebne za obavljanje provjere kvalitete bez obzira na pojavni oblik i nositelje podataka na kojima se nalaze.
(3) Obavljanje povremene provjere kvalitete uključuje pregled dokumentacije i obavljanje razgovora s osobama zaposlenim na poslovima unutarnje revizije, odgovornom osobom institucije i odgovornim osobama revidiranih jedinica.
(4) Pregled dokumentacije obuhvaća pregled internih akata vezanih uz uspostavu unutarnje revizije, pregled propisanih stručnih i drugih uvjeta za obavljanje poslova unutarnje revizije, pregled planova unutarnje revizije, izvješća i druge revizorske dokumentacije te ostalih evidencija koje osoba koja obavlja povremenu provjere kvalitete procijeni značajnim za obavljanje provjere kvalitete.
Izvješće o obavljenoj povremenoj provjeri kvalitete
Članak 11.
(1) Osoba koja je obavila provjeru kvalitete obvezna je izraditi nacrt