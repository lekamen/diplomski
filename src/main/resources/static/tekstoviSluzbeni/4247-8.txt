 listopada 2010. godine u skladu sa člankom 357. stavak ZKP/97 obavijestio sud da će se do pravomoćnog okončanja ovog kaznenog postupka nalaziti na adresi: Priština, Kosovo, ulica Hajdara Dushia 4., te je zatražio da mu se sva pismena dostavljaju na tu adresu, a ne više isključivo njegovim braniteljima.
U žalbi podnesenoj protiv označene prvostupanjske presude Županijskog suda u Dubrovniku tužitelj je zatražio da se njega i njegovog branitelja obavijesti o održavanju sjednice vijeća drugostupanjskog suda, a sjednica vijeća drugostupanjskog Vrhovnog suda Republike Hrvatske je održana bez da su tužitelj i njegov branitelj o njoj uredno izvješteni.
Tako obavijest o održavanju sjednice vijeća drugostupanjskog Vrhovnog suda Republike Hrvatske tužitelju nije uredno dostavljena, ni za 7. srpnja godine, a niti za 29. ožujka 2012. godine, pa u skladu s člankom 374. stavak 4. ZKP/97 nije bilo uvjeta za održavanje sjednice vijeća drugostupanjskog suda.
Osim toga, ni branitelj tužitelja nije uredno obaviješten o održavanju sjednice vijeća drugostupanjskog suda, jer uopće nije primio poziv za dan 29. ožujka 2012. godine, kojeg dana je donesena pobijana drugostupanjska presuda, pa i iz tog razloga nije bilo uvjeta za održavanje sjednice vijeća drugostupanjskog suda.
Stoga je postupljeno protivno izričitoj odredbi članka 374. stavak 1. i 4. ZKP/97, jer o sjednici vijeća drugostupanjskog suda održanoj dana 7. srpnja 2011. godine tužitelj nije uredno obaviješten, dok ni tužitelj, a ni njegov branitelj nisu uredno obaviješteni o sjednici vijeća drugostupanjskog suda održanoj dana 29. ožujka 2012. godine.
Nadalje, pobijana drugostupanjska presuda proturječi sadržaju zapisnika o javnoj sjednici drugostupanjskog vijeća, koji je u skladu sa člankom 374. stavak 6. ZKP/97 priključen spisu prvostupanjskog suda, jer iz tog zapisnika proizlazi da je sjednica vijeća drugostupanjskog suda održana samo 7. srpnja 2011. godine (za kada je branitelj bio uredno pozvan, ali nije mogao pristupiti zbog hitnog operativnog zahvata kojeg je imao upravo tog dana), ali ne i dana 29. ožujka 2012. godine, premda iz pobijane presude proizlazi da je ona donesena u sjednici vijeća koja je održana ne samo 7. srpnja 2011. godine, već i 29. ožujka 2012. godine.
A obavijest o tome da će se sjednica vijeća održati i dana 29. ožujka godine, kako je to već rečeno, tužiteljevom branitelju nije dostavljena, a nije dostavljena ni tužitelju.
U žalbenom postupku je ostvarena i povreda članka 391. stavak 1. ZKP/97, jer drugostupanjski sud u pobijanoj drugostupanjskoj presudi nije ocijenio sve žalbene navode, budući nije obrazloženo zbog čega nije osnovan žalbeni navod da je činjenično stanje u ovom kaznenom predmetu ostalo nepotpuno utvrđeno uslijed toga što kao svjedoci nisu ispitani I. T., A. K. i B. V., čije javno bilježnički ovjerene izjave su priložene uz podnesenu žalbu, a iz kojih izjava proizlazi vjerodostojnost navoda tužitelja da su sredstva na ime J. J. ustvari bila sredstva za D. V.
Na ovakav način tužitelju je u drugostupanjskom postupku povrijeđeno pravo na učinkovitu obranu, a samim tim mu je i povrijeđeno ustavno pravo koje je zajamčeno člankom 29. stavak 1. Ustava Republike Hrvatske.«
IV. OCJENA USTAVNOG SUDA
24. S obzirom na prigovore istaknute u ustavnoj tužbi te činjenice i okolnosti slučaja, Ustavni sud utvrđuje da postoje pretpostavke za odlučivanje o biti stvari u ovom predmetu.
25. Prigovori koje je podnositelj istaknuo u ustavnoj tužbi povezani su s pravom na pravično suđenje zajamčenim člankom 29. stavkom 1. Ustava, koji glasi:
»Članak 29.
Svatko ima pravo da ... sud pravično ... odluči ... o sumnji ili optužbi zbog kažnjivog djela.
(...)«
Sadržaj tog ustavnog prava ograničen je na postupovna jamstva pravičnog suđenja. Ocjenjujući prigovore sa stajališta tog ustavnog prava, Ustavni sud ispituje eventualno postojanje povreda u postupcima pred sudovima te na temelju toga, sagledavajući postupak kao jedinstvenu cjelinu, ocjenjuje je li postupak bio vođen na način