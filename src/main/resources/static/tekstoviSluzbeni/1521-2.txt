 stranke ili najmanje 10 članova stranke.
Registar članova vodi Tajnik.
Članak 13.
Prava i obveze redovnih članova Stranke su:
– postupati u skladu sa Statutom, Programom i drugim općim aktima Stranke,
– sudjelovati u određivanju i ostvarivanju politike Stranke i svim njezinim aktivnostima,
– poduzimati inicijative i davati prijedloge za ostvarivanje i unapređivanje politike Stranke,
– birati i biti biran u sva tijela Stranke,
– biti kandidat na stranačkim listama za lokalne i parlamentarne izbore,
– biti obaviješten o radu Stranke, a kao izabrani član redovno obavještavati tijela Stranke o svom radu i radu tijela čiji je član,
– plaćati članarinu u skladu s odlukom Glavnog odbora i na drugi način materijalno pomagati stranku u skladu s vlastitom odlukom.
Članak 14.
Članstvo u stranci prestaje:
– istupanjem iz Stranke, danom pisane izjave o istupanju
– učlanjenjem u drugu stranku
– brisanjem iz članstva,
– isključenjem iz Stranke,
– danom pravomoćnosti sudske odluke o gubitku poslovne sposobnosti,
– smrću
– kandidiranjem na izborima kao kandidat druge stranke ili samostalnom kandidaturom, temeljem javno objavljene kandidature samog člana ili temeljem službene kandidature od strane nadležnog izbornog povjerenstva.
Prestanak članstva upisuje se u registar članova.
USTROJ STRANKE
Članak 15.
Stranka je ustrojena i djeluje po teritorijalnom načelu.
Članak 16.
Članstvo Stranke teritorijalno je ustrojeno u sljedeće oblike djelovanja:
– Županijska organizacija NLSP,
– Gradska organizacija NLSP,
– Općinska organizacija NLSP
U registar ustrojstvenih oblika stranke pri nadležnom državnom tijelu RH, upisuju se; Županijska organizacija NLSP, Gradska organizacija NLSP i Općinska organizacija NLSP. Općinske odnosno gradske organizacije NLSP mogu osnivati ogranke kao oblik neposrednog djelovanja. Ogranci se ne upisuju u registar ustrojstvenih oblika stranke pri nadležnom tijelu.
Odluku o osnivanju ustrojstvenih oblika donosi Glavni odbor Stranke.
Ustrojstveni oblici nemaju pravnu osobnost, a predstavlja ih predsjednik.
Pravilnikom kojeg donosi Glavni odbor Stranke određuje se ustrojstvo i način njihovog rada.
Članak 17.
Stranka ima sljedeća tijela:
– Skupštinu
– Predsjednik stranke
– Glavni odbor
– Nadzorni odbor
Upravna tijela stranke su: Predsjednik stranke i Glavni odbor.
SKUPŠTINA
Članak 18.
Skupština je najviše tijelo Stranke. Skupštinu čine svi članovi stranke.
Odluku o broju članova Skupštine utvrđuje Glavni odbor 30. dana prije održavanja skupštine.
Skupština Stranke održava se jedan put godišnje. Izborna Skupština održava se svake četiri godine. Osim redovnih, sjednice Skupštine mogu biti izvanredne, tematske i svečane.
Skupštinu saziva predsjednik Skupštine na vlastitu inicijativu ili na zahtjev:
– Glavnog odbora,
– Nadzornog odbora,
– Jedne trećine članova Skupštine.
Ako predsjednik Skupštine ne sazove Skupštinu u roku 30 dana, sazvati je mogu predlagatelji.
Članak 19.
Skupština obavlja sljedeće poslove:
– donosi, mijenja i dopunjuje Statut Stranke, opće akte, deklaracije i rezolucije stranke te određuje temeljna načela politike stranke
– donosi program Stranke,
– bira i razrješava predsjednika i potpredsjednika Stranke,
– bira i razrješava članove Glavnog odbora i Nadzornog odbora,
– razmatra i usvaja izvještaj o radu tijela Skupštine i Stranke,
– razmatra financijski izvještaj,
– odlučuje o dodjeli priznanja,
– donosi odluku o prestanku rada Stranke,
– određuje okvire i osnovne elemente politike koju Stranka treba voditi.
Članak 20.
Skupština pravovaljano odlučuje kada je na sjednici prisutna nadpolovična većina članova. Odluke Skupštine uvijek se donose javnim glasovanjem nadpolovičnom većinom glasova. Ako o istom predmetu postoji više prijedloga, usvojenim se smatra onaj koji dobije veći broj glasova prisutnih članova/ica Skupštine.
Članak 21.
Ukoliko na sjednici nije prisutna nad polovična većina članova Skupštine, sjednica će se odgoditi te će se zakazati nova u roku od 15 dana.
Članak 22.
Za povremene poslove i zadatke