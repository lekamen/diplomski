 redovitih prijevoza bolesnika s otoka na kopno i obrnuto,
7. ostale osobe koje to pravo stječu po posebnim propisima.
Pravo na besplatni prijevoz u javnom prijevozu imaju:
1. učenici i studenti s prebivalištem na otoku koji svakodnevno putuju do škole ili visokoškolske ustanove izvan otoka,
2. učenici i studenti s prebivalištem na otoku koji za vrijeme školovanja privremeno borave izvan otoka, a vikendom dolaze na otok,
3. djeca koja pohađaju obvezni predškolski program izvan otoka svoga prebivališta, kao i učenici i studenti koji se školuju na otoku svoga prebivališta te djeca koja pohađaju predškolski program na otoku svoga prebivališta, za aktivnosti izvan otoka svoga prebivališta,
4. djeca od jedne do navršene tri godine života,
5. umirovljenici i osobe starije od 65 godina s prebivalištem na otoku,
6. zdravstveni djelatnici i njihova službena vozila pri obavljanju sanitetskih prijevoza bolesnika s otoka na kopno i obrnuto,
7. djelatnici policije i njihova službena vozila pri obavljanju dužnosti na otocima,
8. djelatnici drugih javnih službi (policija, oružane snage, vatrogasci, lučka kapetanija i GSS) i njihova službena vozila u slučajevima katastrofe i u slučajevima izvanrednih događaja te traganja i spašavanja, uz suglasnost Agencije.
Visina popusta iz stavka 2. ovoga članka može iznositi do 50 % redovne sezonske cijene karte, a propisuje ju pravilnikom ministar.
Pravo na povlašteni prijevoz putnika s popustom iz stavka 2. točaka 1. i 2. ovoga članka i besplatni prijevoz putnika iz stavka 3. točaka 1. do 5. ovoga članka može se ostvariti na svim linijama koje povezuju otoke s kopnom i otoke međusobno.
Sredstva za povlašteni prijevoz s popustom iz stavka 2. točaka 5. i 6. ovoga članka osiguravaju se u državnom proračunu Republike Hrvatske na razdjelima nadležnih središnjih tijela državne uprave.
Sredstva za besplatni prijevoz iz stavka 3. točaka 1. do 7. ovoga članka nadoknađuju se brodaru u sklopu naknade za obavljanje obveze javne usluge (SGEI paket), a iz točke 8. ovoga članka nadoknađuju se brodaru sukladno posebnim propisima kojima se uređuje zaštita od elementarnih nepogoda i katastrofa.
Način i postupak ostvarivanja prava na povlašteni prijevoz pravilnikom propisuje ministar uz prethodnu suglasnost ministra nadležnog za poslove financija i ministra nadležnog za poslove razvoja otoka.«.
Članak 31.
Iznad članka 47.a dodaje se naslov koji glasi: »6. Informatički sustav«.
Članak 47.a mijenja se i glasi:
»Informatički sustav javnog prijevoza uspostavlja se radi evidentiranja korisnika javnog prijevoza kroz taj sustav.
Kroz sustav iz stavka 1. ovoga članka korisnici povlaštenog prijevoza ostvaruju pravo na taj prijevoz temeljem izdanih otočnih iskaznica za putnike, vozila i vinjete za vozila, a ostali korisnici javnog prijevoza evidentiranjem izdanih karata kroz taj sustav.
Otočna iskaznica za putnike i vozila i vinjete za vozila koje izdaje Agencija jesu javne isprave.
Agencija može stručno-tehničke poslove izrade otočnih iskaznica i vinjeta iz stavka 2. ovoga članka te pohrane podataka o njima, kao i evidentiranje izdanih karata za ostale putnike povjeriti pravnoj osobi koja ispunjava odgovarajuće tehničke i kadrovske uvjete te čije je cjelokupno poslovanje obuhvaćeno odgovarajućim dokazima kvalitete i informacijske sigurnosti.
Način evidentiranja izdanih karata korisnika javnog prijevoza koji nisu korisnici povlaštenog prijevoza te rok proširenja sustava iz stavka 1. ovoga članka pravilnikom propisuje ministar.«.
Članak 32.
Iznad članka 48. dodaje se naslov koji glasi: »7. Određivanje cijena usluga na linijama s obvezom javne usluge«.
Članak 48. mijenja se i glasi:
»Najviša cijena usluge za svaku liniju utvrđuje se u dokumentaciji za nadmetanje.
Donošenjem odluke o odabiru najpovoljnijeg ponuditelja smatra se da je davatelj koncesije odnosno javni naručitelj dao suglasnost na cjenik usluga ponuditelja koji se može primijeniti od dana stupanja na snagu sklopljenog ugovora.
Davatelj koncesije odnosno javni naručitelj 