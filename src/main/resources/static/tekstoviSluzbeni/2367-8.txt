 nalikuju prostorijama za stanovanje.«.
Članak 26.
U članku 48. stavku 5. iza riječi: »mikrobiologije« dodaju se riječi: »/kliničke mikrobiologije«.
Članak 27.
U članku 49. stavku 3. iza riječi: »citologije« dodaju se riječi: »/patologije s akreditacijom iz područja citopatologije«.
Članak 28.
U članku 50. iza stavka 4. dodaje se novi stavak 5. koji glasi:
»Svi radnici koji obavljaju transfuzijsku djelatnost moraju biti kvalificirani za izvođenje zadataka i mora im se osigurati redovna, pravovremena i prikladna edukacija.«.
Dosadašnji stavak 5. postaje stavak 6. iza kojega se dodaje stavak 7. koji glasi:
»Bolničke transfuzijske jedinice moraju osigurati uvjete čuvanja, izdavanja i prijevoza krvi i krvnih pripravaka prema sljedećim zahtjevima:
– čuvanje:
Prostori za čuvanje krvnih pripravaka moraju biti odvojeni i u slijedu koji isključuje križanje putova. Veličina prostorija ovisi o broju hladnjaka, ledenica, agitatora trombocita koja omogućavaju nesmetano i kvalitetno čuvanje doza krvi.
Uvjeti čuvanja za krvne pripravke u tekućem stanju
Pripravak Temperatura na kojoj se čuva Maksimalno vrijeme čuvanja Koncentrati eritrocita i puna krv (ako se upotrebljava za transfuziju kao puna krv) +2 do +6 ºC 28 do 49 dana, ovisno o postupcima primijenjenim za prikupljanje, preradu i pohranu Koncentrati trombocita +20 do +24 ºC 5 dana; mogu se čuvati 7 dana ovisno o otkrivanju ili smanjenju kontaminacije bakterijama Koncentrati granulocita +20 do +24 ºC 24 sata
Uvjeti čuvanja za krvne pripravke pohranjene zamrzavanjem (krioprezervacijom)
Krvni pripravak Uvjeti i trajanje čuvanja Koncentrati eritrocita Do 30 godina, ovisno o postupcima prikupljanja, prerade i pohranjivanja Koncentrati trombocita Do 24 mjeseci, ovisno o postupcima prikupljanja, prerade i pohranjivanja Plazma i krioprecipitat Do 36 mjeseci, ovisno o postupcima prikupljanja, prerade i pohranjivanja Krioprezervirane koncentrati eritrocita i trombocita moraju se nakon otapanja prirediti (resuspendirati) u prikladnom mediju. Dopušteno razdoblje čuvanja nakon otapanja ovisi o upotrijebljenoj metodi.
– prijevoz i izdavanje
Prijevoz i izdavanje krvi i krvnih pripravaka moraju se u svim fazama obavljati u uvjetima koji održavaju integritet proizvoda. Spremnici za prijevoz moraju biti odgovarajuće označeni.«.
Iza dosadašnjeg stavka 6. koji je postao stavak 8. dodaju se stavci 9., 10., 11., 12., 13., 14., 15.,16. i 17. koji glase:
»Za postizanje osiguranja kvalitete krvi i krvnih pripravaka zdravstvene ustanove koje provode transfuzijsko liječenje moraju imati kvalificiranu osobu za osiguranje kvalitete. Osoba mora biti uključena u sve aspekte kontrole, te provoditi procjenu i odobravati sve odgovarajuće dokumente povezane s kvalitetom.
Sve prostorije i oprema koji imaju utjecaj na kvalitetu i sigurnost krvi i krvnih pripravaka moraju biti kvalificirani, a svi postupci, prije uvođenja validirani, te ponovno validirani u pravilnim vremenskim razmacima koji se određuju na osnovi aktivnosti.
Bolničke transfuzijske jedinice moraju osigurati sljedivost krvi i krvnih pripravaka putem preciznih postupaka identifikacije i vođenja evidencije.
Sustav sljedivosti koji se primjenjuje mora omogućiti ulaženje u trag krvi i krvnim pripravcima od darivatelja do njihovog transfundiranja primatelju ili uništavanja.
Evidencija bolničkih transfuzijskih jedinica mora sadržavati sljedeće podatke:
– Identifikacija dobavljača krvnog pripravka
– Identifikacija izdanog krvnog sastojka
– Identifikacija primatelja transfuzije
– Potvrda o uništenju za doze koje nisu transfundirane
– Datum transfuzije ili uništenja (godina/mjesec/dan)
– Lot broj krvnog pripravka
Bolničke transfuzijske jedinice obvezne su uspostaviti postupak verifikacije za svaku izdanu dozu krvi ili krvnoga pripravka za transfuziju, nadzirući da je svaka izdana doza transfundirana namijenjenom primatelju, a ako nije transfundirana, verificirati njezino odlaganje/uništavanje.
Bolničke transfuzijske jedinice obvezne su čuvati podatke iz stavka 10.