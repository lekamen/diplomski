 pitanja iz sustava domovinske sigurnosti, što podrazumijeva koordinirano djelovanje i integraciju svih sposobnosti i potencijala sustava javne sigurnosti, obrambenog sustava, sigurnosno-obavještajnog sustava, sustava diplomacije i gospodarstva te ostalih državnih tijela i institucija zaduženih za proaktivno prepoznavanje, predviđanje i smanjenje sigurnosnih rizika, te mogući odgovor na sigurnosne ugroze vrijednosti i interesa Republike Hrvatske.
Koordinacija u svome djelokrugu razmatra sudjelovanje Republike Hrvatske u jačanju međunarodne sigurnosti i suradnje, u operacijama i misijama potpore miru i drugim aktivnostima u inozemstvu, te sudjelovanje Republike Hrvatske u aktivnostima međunarodne humanitarne pomoći.
Koordinacija razmatra pitanja iz područja unutarnjih poslova, obrane, hrvatskih branitelja i tijela sigurnosno-obavještajnog sustava.
Koordinacija razmatra i sva druga pitanja iz navedenih područja, uključivo sklapanje i izvršavanje međunarodnih ugovora iz tih područja.«.
Članak 6.
Članak 14. mijenja se i glasi:
»Članak 14.
Koordinacija za pravosuđe i upravu razmatra pitanja iz područja sustava pravosuđa, političkog i izbornog sustava, uprave, lokalne i područne (regionalne) samouprave, sustava, ustrojstva i djelokruga središnjih tijela državne uprave, te sustava državnih službenika i namještenika.
Koordinacija razmatra i sva druga pitanja iz navedenih područja, uključivo sklapanje i izvršavanje međunarodnih ugovora iz tih područja.«.
Članak 7.
Članak 15. mijenja se i glasi:
»Članak 15.
Koordinacija za gospodarstvo i društvene djelatnosti razmatra pitanja iz područja sektorskih gospodarskih politika, fiskalnog sustava i politike, monetarnog sustava i politike, politike tržišta rada i zapošljavanja te drugih područja gospodarstva i financija.
Koordinacija razmatra pitanja iz područja kulture, odgoja i obrazovanja, znanosti, informiranja, športa, tehničke kulture, zdravstvene zaštite i zdravstvenog osiguranja, mirovinskog osiguranja, radnih odnosa, javnih službi, socijalne skrbi i ostalih područja iz društvenih djelatnosti.
Koordinacija se posebno bavi politikama usmjerenim na jačanje konkurentnosti gospodarstva i unaprjeđenje poslovne, investicijske klime, praćenjem, analizom i otklanjanjem zapreka u realizaciji investicija javnog i privatnog sektora, kao i davanje odgovarajućih prijedloga Vladi Republike Hrvatske s tim u vezi.
Koordinacija skrbi o pripremi i provedbi strukturnih reformi, te o temeljnim pretpostavkama makroekonomske stabilnosti i održivog gospodarskog rasta.
Koordinacija se bavi sudjelovanjem Republike Hrvatske u trgovinskim i drugim multilateralnim međunarodnim gospodarskim tijelima i organizacijama, te analizom ekonomskih i pravnih elemenata državnih međunarodnih ugovora.
Koordinacija razmatra pitanja koja se odnose na planiranje i provođenje regionalne razvojne politike i uspostave cjelovitog sustava planiranja, programiranja, upravljanja i financiranja regionalnog razvoja, te posebno poticanjem razvoja potpomognutih područja, odnosno područja koja zaostaju za nacionalnim razvojnim prosjekom.
Koordinacija se bavi višegodišnjim i godišnjim strateškim i operativnim dokumentima za korištenje sredstava fondova Europske unije i ostalih međunarodnih izvora financiranja namijenjenih regionalnom razvoju, te razvojem sustava upravljanja fondovima Europske unije.
Koordinacija razmatra i sva druga pitanja iz navedenih područja, uključivo sklapanje i izvršavanje međunarodnih ugovora iz tih područja.«.
Članak 8.
Članak 17. mijenja se i glasi:
»Članak 17.
Koordinacija za upravljanje državnom imovinom bavi se pitanjima zaštite i upravljanja svih oblika imovine Republike Hrvatske kako su utvrđeni posebnim zakonom kojim se uređuje upravljanje i raspolaganje imovinom u vlasništvu Republike Hrvatske, i to radi učinkovitijeg upravljanja imovinom u državnom vlasništvu i usmjeravanja prihoda i dobiti od imovine i imovinskih prava u uravnoteženje financija i smanjenje zaduženosti opće države. Koordinacija se bavi i