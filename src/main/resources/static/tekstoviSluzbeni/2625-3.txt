 kliničku sliku paranoidnog sumanutog poremećaja te je njegovo psihičko stanje i dalje takvo da zadovoljava kriterije iz čl. 44. ZZODS te mu je potrebno produžiti prisilni smještaj.
Dana 20. siječnja 2015. održana je rasprava u nazočnosti punomoćnika postavljenog po službenoj dužnosti, nazočnosti predstavnika Klinike za psihijatriju V. Zavoda za forenzičnu psihijatriju prim. dr. A. H. te zamjenika ŽDO – Zagreb, sudskog vještaka prim. dr. A. M., predstavnice CZSS J. M.
Prim. dr. A. H. u cijelosti je ostao kod prijedloga Klinike, time što je na poseban upit suca dodao, da je zdravstveno stanje I. P. takvo da i nadalje postoji visoki stupanj vjerojatnosti da bi zbog duševnih smetnji zbog kojih je i nastupila njegova neubrojivost mogao počiniti slično ili teže kazneno djelo, odnosno kazneno djelo za koje je zapriječena kazna zatvora od najmanje tri godine, a isti boluje od paranoidnog sumanutog poremećaja, što je u Međunarodnoj klasifikaciji bolesti MKB X označno i opisano pod šifrom F 22.0.
Prim. dr. A. M. ostala je kod svog pisanog nalaza i mišljenja od 14. siječnja 2015. te je dodala da još uvijek postoji visoki stupanj vjerojatnosti da bi zbog svojih duševnih smetnji zbog kojih je i nastupila njegova neubrojivost mogao počiniti isto ili teže kazneno djelo odnosno kazneno djelo za koje je zapriječena kazna zatvora u trajanju od najmanje tri godine, a u odnosu na dijagnozu sumanutog poremećaja paranoidnog tipa a koja je utvrđena nalazom i mišljenjem vještaka dr. Ž. M. izjavljuje da ta dijagnoza u potpunosti odgovara dijagnozi paranoidnog sumanutog poremećaja odnosno paranoidne psihoze jer ovi klinički opisi spadaju u šifru iz MKB X sumanutog poremećaja F 22.0. Nadalje je navela da smatra da se opasnost za okolinu koja proizlazi iz još uvijek prisutnih psihopatoloških fenomena može smanjiti samo nastavkom hospitalnog forenzičnog psihijatrijskog tretmana a ne ambulantnim liječenjem na slobodi. Psihopatološki fenomeni su vidljivi iz psihičkog statusa nađenog kod pregleda 14. siječnja 2015. dakle, tijekom pregleda pacijent donosi ideje odnosa i paranoidne sumanutosti koje nisu dostupne korekciji, nema uvida u svoje stanje i potrebu liječenja nekritičan je na isto i smatra da nije bolestan. Ideje odnosa i paranoidne sumanutosti proizlaze iz njegovog sumanutog svijeta koji ne odgovara realitetu a laički rečeno tu su ideje proganjanja od strane osoba koje su uključene u njegov sumanuti svijet.
Također je navela da kod I. P. za sada ne postoje uvjeti za ambulantno liječenje u smislu samog uzimanja lijekova zato što hospitalni tretman uključuje puno više od samog uzimanja lijekova a za njegovu kliničku sliku i opasnost po okolinu koja proizlazi iz njegovih psihopatoloških fenomena nije dostatno samo uzimanje lijekova i ova opasnost se mora rješavati uključujući i druge metode koje su i uključene u dosadašnji tretman u bolnici. Isti pohađa dvije psihoterapijske grupe radnookupacioni tretman, individualne razgovore kod svog terapeuta i svaku drugu pomoć koju mu u svakom trenutku kroz 24 sata može pružiti bolnički okvir.
Na ročištu od 20. siječnja 2015. punomoćnik prisilno smještene osobe je stavio primjedbu na nalaz sudskog vještaka jer smatra da se I. P. može liječiti ambulantno, budući je isti prilikom posjete u Klinici, izjavio da bi uzimao propisanu terapiju i liječio se ambulantno, pa se iz istih razloga punomoćnik protivio prijedlogu Klinike za produljenje prisilnog smještaja.
Zamjenik ŽDO Zagreb, nije imao primjedbi na nalaz pa se nije protivio prijedlogu, te smatra da postoje zakonski uvjeti za produženje prisilnog smještaja.
Sud je izvršio uvid u spis te priležeću dokumentaciju kao i decursuse bolnice za razdoblje od 17. rujna 2014. do 16. siječnja 2015. kao i u izvješće Centra za socijalnu skrb Z., Podružnica Č., a stranke nisu imale drugih dokaznih prijedloga.
Prijedlog Zavoda za forenzičku psihijatriju Klinike za psihijatriju V. je osnovan.
S obzirom, na obavljeni razgovor s pacijentom, liječničku dokumentaciju, te