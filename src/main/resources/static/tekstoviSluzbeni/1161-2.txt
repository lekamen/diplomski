 najugroženijima (FEAD), koordinira postupak pripreme i revizije operativnih programa, provodi partnerske konzultacije sa svim relevantnim sudionicima uključenima u pripremu i provedbu operativnih programa, prati ispunjenje ex-ante uvjeta Operativnog programa »Učinkoviti ljudski potencijali 2014. – 2020.«, sudjeluje u koordinaciji pripreme odgovarajućega broja projektnih prijedloga za financiranje u području razvoja ljudskih potencijala, uključujući koordinaciju svih aktivnosti vezanih za odobravanje sažetaka operacija, te obavlja i druge poslove u okviru svojega djelokruga.«.
Članak 9.
Naslov iznad članka 39. i članak 39. mijenjaju se i glase:
»6.1.1.2. Odjel za pripremu i provedbu projekata iz nadležnosti Ministarstva rada i mirovinskoga sustava
Članak 39.
Odjel za pripremu i provedbu projekata iz nadležnosti Ministarstva rada i mirovinskoga sustava obavlja stručne i administrativne poslove vezane uz pripremu projekata iz područja zapošljavanja i tržišta rada, mirovinskoga sustava, socijalnog dijaloga, zdravlja i zaštite na radu te inspekcije rada, izradu planova pripreme i provedbe projekata, pripremu dokumentacije, provedbu postupaka dodjele sredstava za područja ulaganja u nadležnosti Ministarstva, uključujući i postupak odabira projekata, praćenje provedbe projekata, te obavlja i druge poslove u okviru svojega djelokruga.«.
Članak 10.
Iza članka 39. dodaju se naslov iznad članka i članak 39.a koji glase:
»6.1.1.3. Odjel za pripremu i provedbu projekata iz područja društvenog poduzetništva
Članak 39.a
Odjel za pripremu i provedbu projekata iz područja društvenog poduzetništva obavlja stručne i administrativne poslove vezane za razvoj i uspostavu sustava za društveno poduzetništvo u području institucionalnog i zakonodavnog okvira, uspostavlja i vodi evidenciju društvenih poduzetnika, priprema projekte iz područja društvenog poduzetništva, izrađuje planove pripreme i provedbe projekata, priprema dokumentaciju, te provodi postupke dodjele sredstava društvenim poduzetnicima, provodi aktivnosti vezane uz promicanje i vidljivost društvenog poduzetništva, koordinira obrazovne aktivnosti u području društvenog poduzetništva, prati provedbu Strategije razvoja društvenog poduzetništva 2015. – 2020., te obavlja i druge poslove u okviru svojega djelokruga.«.
Članak 11.
Naslov iznad članka 40. i članak 40. mijenjaju se i glase:
»6.1.2. Služba za praćenje, vrednovanje i informiranje
Članak 40.
Služba za praćenje, vrednovanje i informiranje koordinira, upravlja i kontrolira poslovne procese u Službi, koordinira rad odbora za praćenje operativnih programa i osigurava pravovremenu pripremu i dostavu potrebne dokumentacije kojom se osigurava nadzor nad kvalitetom provedbe operativnih programa, koordinira pripremu izvješća i dostavlja Europskoj komisiji godišnja i završna izvješća o provedbi operativnih programa, osigurava provođenje postupaka vrednovanja operativnih programa, osigurava elektroničku razmjenu podataka s Europskom komisijom, koordinira provedbu vrednovanja operativnih programa u skladu s planovima vrednovanja, koordinira rad i surađuje s ostalim unutarnjim ustrojstvenim jedinicama, ostalim tijelima u sustavu upravljanja i kontrole u svrhu praćenja i analize tijeka realizacije provedbe operativnih programa, analizira ispunjenje pokazatelja u okviru provedbe operativnih programa, sudjeluje u procesu uspostave, održavanja i nadgradnje sustava za praćenje provedbe projekata prema pokazateljima zadanima u operativnim programima, provodi aktivnosti informiranja i vidljivosti, te obavlja i druge poslove u okviru svojega djelokruga.
U Službi za praćenje, vrednovanje i informiranje ustrojavaju se:
6.1.2.1. Odjel za praćenje i vrednovanje
6.1.2.2. Odjel za informiranje.«.
Članak 12.
Naslov iznad članka 41. i članak 41. mijenjaju se i glase:
»6.1.2.1. Odjel za praćenje i vrednovanje
Članak 41.
Odjel za praćenje i vrednovanje obavlja stručne i administrativne poslove u vezi s praćenjem operativnih programa, koordinacijom nacrta godišnjih 