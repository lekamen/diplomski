 strane spora.
Članak 61.
(1) Ako se radi o sporu o tumačenju ili primjeni zakona, drugog propisa ili kolektivnog ugovora, arbitraža će svoju odluku temeljiti na zakonu, drugom propisu ili kolektivnom ugovoru.
(2) Ako se radi o sporu o sklapanju, izmjeni ili obnovi kolektivnog ugovora, arbitraža će svoju odluku temeljiti na pravičnosti.
(3) Ako se strane spora u kolektivnom ugovoru ili sporazumu o iznošenju spora pred arbitražu ne odrede drugačije, arbitražna odluka mora biti obrazložena.
(4) Protiv arbitražne odluke nije dopuštena žalba.
(5) Ako se radi o sporu o sklapanju, izmjeni ili obnovi kolektivnog ugovora, arbitražna odluka ima pravnu snagu i učinke kolektivnog ugovora.
3. Tijelo za tumačenje kolektivnog ugovora
Članak 62.
(1) Ugovorne strane imenuju zajedničko tijelo za tumačenje odredbi ovog kolektivnog ugovora i praćenje njegove primjene.
(2) Zajedničko tijelo ima šest članova od kojih svaka strana imenuje trojicu.
4. Otkaz kolektivnog ugovora
Članak 63.
(1) Svaka strana može otkazati Kolektivni ugovor.
(2) Otkaz je potrebno drugoj strani prethodno najaviti i obrazložiti u pisanom obliku u roku koji ne može biti kraći od šest (6) mjeseci.
(3) Po otkazivanju Kolektivnog ugovora, svaka strana može tražiti sklapanje kolektivnog ugovora.
Članak 64.
Ugovorne strane su suglasne da se postojeća zatečena visina ugovorene plaće pojedinog radog mjesta pod kojim se smatra osnovna plaća te stalni i povremeni dodaci osim dodataka iz članka 32. ovog kolektivnog ugovora i druga prva ugovorena kolektivnim ugovorima ili drugim aktima na razini trgovačkih društava, trgovca pojedinca, obrtnika, neće umanjivati usklađivanjem sa ovim kolektivnim ugovorom.
XIV. PRIJELAZNE I ZAVRŠNE ODREDBE
Članak 65.
Troškove pripremanja, praćenja i ostvarivanja ovog kolektivnog ugovora snose potpisnici, svaki u svom dijelu.
Članak 66.
Ovaj kolektivni ugovor sklapa se na određeno vrijeme od jedne godine.
Članak 67.
(1) Smatra se da je ovaj Kolektivni ugovor sklopljen kad ga potpišu ovlašteni predstavnici potpisnika, a primjenjuje se od 01. travnja 2015. godine.
(2) Kolektivni ugovor će se objaviti na način kako je to utvrđeno Pravilnikom o postupku dostave i načinu vođenja evidencije kolektivnih ugovora.
Članak 68.
Stupanjem na snagu ovog kolektivnog ugovora prestaju važiti sve odredbe Kolektivnog ugovora ugostiteljstva sklopljenog dana 15. siječnja 2015. godine i Ispravka Kolektivnog ugovora ugostiteljstva sklopljenog dana 26. veljače 2015. godine.
Članak 69.
Rok za usklađivanje s ovim kolektivnim ugovorom je 60 dana od dana primjene.
Zagreb, 1. travnja 2015.
Hrvatska udruga poslodavaca Udruga ugostiteljstva i turizma Jako Andabak, v. r. Sindikat turizma i usluga Hrvatske Eduard Andrić, v. r. Sindikat Istre, Kvarnera i Dalmacije Bruno Bulić, v. r.
