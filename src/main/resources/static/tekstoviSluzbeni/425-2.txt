 svibnja 2014. o usklađivanju zakonodavstava država članica o stavljanju na raspolaganje na tržištu tlačne opreme (preinačena) (Tekst značajan za EGP) (SL L 96/251, 29. 3. 2014.).
NADZOR NAD TRŽIŠTEM
Članak 2.
(1) Tlačna oprema i sklopovi iz članka 1. ovoga Pravilnika mogu se stavljati na tržište i u uporabu samo onda kada ne ugrožavaju zdravlje i sigurnost ljudi, te gdje je to primjereno, domaćih životinja i imovine, pod uvjetom da su propisno montirani, održavani i korišteni u namijenjene svrhe.
(2) Drugim propisima mogu se propisati i dodatni zahtjevi za zaštitu ljudi, a posebno radnika za vrijeme korištenja tlačne opreme ili sklopova, pod uvjetom da odredbe tih propisa nisu u suprotnosti s odredbama ovoga Pravilnika.
(3) Na sajmovima, izložbama i drugim načinima izlaganja dopušteno je prikazivanje rada tlačne opreme ili sklopova navedenih u članku 1. ovoga Pravilnika, a koji nisu u skladu s odredbama ovoga Pravilnika pod uvjetom da je jasno i vidljivo označena njihova nesukladnost te kako nisu na prodaju dok proizvođač ili njegov ovlašteni zastupnik s nastanom u Europskoj uniji ne potvrdi njihovu sukladnost. Dopuštenje za prikazivanje rada opreme izdaje Agencija za opremu pod tlakom. Za vrijeme izlaganja opreme moraju se poduzeti odgovarajuće sigurnosne mjere kako bi se zajamčila sigurnost ljudi.
TEHNIČKI ZAHTJEVI
Članak 3.
(1) Tlačna oprema obuhvaćena točkama 1.1., 1.2., 1.3., i 1.4. ovoga stavka mora zadovoljavati bitne zahtjeve propisane u Dodatku I ovoga Pravilnika.
1.1. Posude, osim onih iz točke 1.2. ovoga stavka za:
a) plinove, ukapljene plinove, pod tlakom otopljene plinove, pare te one tekućine kod kojih tlak pare na najvišoj dopuštenoj temperaturi prelazi 0,5 bar iznad standardnog atmosferskog tlaka (1013 mbar), u sljedećim granicama:
– za fluide Skupine 1 i obujma većeg od 1 L te umnoška PS i V većeg od 25 bar · L ili tlaka PS većeg od 200 bar (Dodatak II ovoga Pravilnika, dijagram 1),
– za fluide Skupine 2 i obujma većeg od 1 L te umnoška PS i V većeg od 50 bar · L ili tlaka PS većeg od 1000 bar te svi prenosivi aparati za gašenje požara i boce za disanje (Dodatak II ovoga Pravilnika, dijagram 2)
b) tekućine kod kojih tlak pare na najvišoj dopuštenoj temperaturi ne prelazi 0,5 bar iznad standardnog atmosferskog tlaka (1013 mbar) u sljedećim granicama:
– za fluide iz Skupine 1 i obujma većeg od 1 L te umnoška PS i V većeg od 200 bar · L ili tlaka PS većeg od 500 bar (Dodatak II ovoga Pravilnika, dijagram 3),
– za fluide iz Skupine 2 tlaka PS većeg od 10 bar te umnoška PS i V većeg od 10 000 bar · L ili tlaka PS većeg od 1000 bar (Dodatak II ovoga Pravilnika, dijagram 4).
1.2. Ložena ili na neki drugi način zagrijavana tlačna oprema kod koje postoji opasnost od pregrijavanja, a koja je namijenjena za proizvodnju pare ili vrele vode na temperaturama većim od 110 °C i obujma većeg od 2 L te svi tlačni lonci za kuhanje (Dodatak II ovoga Pravilnika, dijagram 5).
1.3. Cijevi namijenjene za:
a) plinove, ukapljene plinove, pod tlakom otopljene plinove, pare te one tekućine kod kojih tlak pare na najvišoj dopuštenoj temperaturi prelazi 0,5 bar iznad standardnog atmosferskog tlaka, (1013 mbar) u sljedećim granicama:
– za fluide Skupine 1 s NO većim od 25 (Dodatak II ovoga Pravilnika, dijagram 6),
– za fluide Skupine 2 i NO većim od 32 te umnoškom PS i NO većim od 1000 bar (Dodatak II ovoga Pravilnika, dijagram 7),
b) tekućine kod kojih tlak pare na najvišoj dopuštenoj temperaturi ne prelazi 0,5 bar iznad standardnog atmosferskog tlaka (1013 mbar) u sljedećim granicama:
– za fluide iz Skupine 1 i NO većim od 25 te umnoškom PS i NO većim od 2000 bar (Dodatak II ovoga Pravilnika, dijagram 8),
– za fluide Skupine 2 i PS većim od 10 bar, a NO većim od 200 te umnoškom PS i NO većim od 5000 bar (Dodatak II ovoga Pravilnika, dijagram 9).
1.4. Sigurnosni i tlačni pribor namijenjeni za opremu obuhvaćenu točkama 1.1., 1.2. i 1.3. ovoga stavka, uključujući i slučajeve kada je ta oprema dio sklopa.
(2) Sklopovi navedeni u članku 1.