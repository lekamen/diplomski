 društava, podružnica i fizičkih osoba iz drugih država članica koji imaju pravo obavljati poslove zastupanja u osiguranju i posredovanja u osiguranju i reosiguranju na području Republike Hrvatske preko podružnice, uz podatke iz stavka 1. ovog članka, vode se i sljedeći podaci:
1. RBS,
2. tvrtka i sjedište matičnog društva,
3. ime i prezime odgovorne osobe u podružnici.
(4) Podaci iz stavka 3. točke 2. i 3. ovoga članka javno se objavljuju u skladu s člankom 1. stavkom 2. ovog Pravilnika.
REGISTAR DRUŠTAVA, PODRUŽNICA I FIZIČKIH OSOBA IZ REPUBLIKE HRVATSKE KOJE IMAJU PRAVO OBAVLJATI POSLOVE ZASTUPANJA U OSIGURANJU I POSREDOVANJA U OSIGURANJU I REOSIGURANJU NA PODRUČJU DRUGE DRŽAVE ČLANICE NEPOSREDNO ILI PREKO PODRUŽNICE
Članak 12.
(1) U registru društava, podružnica i fizičkih osoba iz Republike Hrvatske koje imaju pravo neposredno obavljati poslove zastupanja u osiguranju i posredovanja u osiguranju i reosiguranju na području druge države članice vode se sljedeći podaci:
1. naziv/ime i prezime,
2. sjedište/prebivalište subjekta,
3. vrste osiguranja u kojima subjekt ima pravo obavljati poslove zastupanja u osiguranju odnosno posredovanja u osiguranju i reosiguranju na području druge države članice, ako je primjenjivo,
4. država u kojoj subjekt ima pravo obavljati poslove zastupanja u osiguranju odnosno posredovanja u osiguranju i reosiguranju,
5. datum i klasa zaprimanja obavijesti subjekta.
(2) U registru društava, podružnica i fizičkih osoba iz Republike Hrvatske koje imaju pravo obavljati poslove zastupanja u osiguranju i posredovanja u osiguranju i reosiguranju na području druge države članice preko podružnice, uz podatke iz stavka 1. ovog članka, vode se još i sljedeći podaci:
1. tvrtka i sjedište matičnog društva,
2. ime i prezime odgovorne osobe u podružnici.
DOSTAVA PODATAKA
Članak 13.
Subjekti upisa iz članka 2. točke 1. do 9. i točka 11. ovog Pravilnika dužni su bez odgađanja pisano obavijestiti Agenciju o uočenom netočnom podatku u registru i dostaviti točan podatak za upis u registar s dokumentacijom koja dokazuje navedenu promjenu te bez odgađanja pisano obavijestiti Agenciju o svakoj promjeni podatka koji se upisuje u registar iz ovoga Pravilnika. Subjekti upisa iz članka 2. točke 10. navedene obavijesti bez odgađanja dostavljaju Agenciji preko svog nadležnog nadzornog tijela.
PODACI KOJE AGENCIJA UPISUJE PO SLUŽBENOJ DUŽNOSTI
Članak 14.
(1) U registre propisane ovim Pravilnikom Agencija po službenoj dužnosti upisuje datum izdavanja/prestanka važenja dozvole odnosno podatke o fizičkim osobama kojima je izdala ovlaštenja za rad i podatke koje primi od nadležnog nadzornog tijela države članice.
(2) Agencija prestaje s javnom objavom podataka iz registra subjekta upisa iz članka 2. ovog Pravilnika kojem je oduzeta ili prestala važiti dozvola odnosno ovlaštenje za rad.
Članak 15.
(1) Stupanjem na snagu ovoga Pravilnika prestaje važiti Pravilnik o registrima ovlaštenih osoba za obavljanje poslova zastupanja u osiguranju i posredovanja u osiguranju i reosiguranju (»Narodne novine« broj 97/13).
(2) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/11 Urbroj: 326-01-660-663-16-1 Zagreb, 12. veljače 2016.
Predsjednik Upravnog vijeća Petar-Pierre Matek, v. r.
