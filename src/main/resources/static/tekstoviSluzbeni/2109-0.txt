108 09.10.2015 Pravilnik o izobrazbi, uvjetima i načinu polaganja ispita za stjecanje zvanja ovlaštenog unutarnjeg revizora za javni sektor
MINISTARSTVO FINANCIJA
2110
Na temelju članka 27. stavka 1. i članka 45. stavka 1. točke d) Zakona o sustavu unutarnjih kontrola u javnom sektoru (»Narodne novine«, br. 78/15) (u daljnjem tekstu: Zakon), ministar financija donosi
PRAVILNIK
O IZOBRAZBI, UVJETIMA I NAČINU POLAGANJA ISPITA ZA STJECANJE ZVANJA OVLAŠTENOGA UNUTARNJEG REVIZORA ZA JAVNI SEKTOR
I. OPĆE ODREDBE
Članak 1.
(1) Ovim Pravilnikom propisuje se program izobrazbe za stjecanje zvanja ovlaštenoga unutarnjeg revizora za javni sektor (u daljnjem tekstu: Program), uvjeti, obveze i odgovornosti vezane uz pohađanje izobrazbe, nositelj provedbe izobrazbe, uvjeti, obveze i odgovornosti za provedbu izobrazbe, uvjeti i način polaganja ispita za stjecanje zvanja ovlaštenoga unutarnjeg revizora za javni sektor, praktična izobrazba, vođenje dokumentacije o provedbi izobrazbe te stalno stručno usavršavanje ovlaštenih unutarnjih revizora u javnom sektoru.
(2) Izobrazba za stjecanje zvanja ovlaštenoga unutarnjeg revizora za javni sektor (u daljnjem tekstu: izobrazba) provodi se prema Programu koji je sastavni dio ovog Pravilnika kao Prilog 1.
II. UVJETI, OBVEZE I ODGOVORNOSTI VEZANE UZ POHAĐANJE IZOBRAZBE
Članak 2.
(1) Pravo pohađanja izobrazbe ima osoba (u daljnjem tekstu: polaznik) koja ispunjava uvjete iz članka 27. stavka 2. Zakona, odnosno koja:
a) ima završen odgovarajući preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij i
b) kojoj je stjecanje stručnog ovlaštenja ministra financija za obavljanje poslova unutarnje revizije u javnom sektoru (u daljnjem tekstu: stručno ovlaštenje) uvjet za obavljanje poslova radnog mjesta na koje je raspoređena.
(2) Za upućivanje polaznika na pohađanje izobrazbe odgovorna je odgovorna osoba institucije u kojoj je polaznik zaposlen.
(3) Polaznik je dužan prilikom prijavljivanja za pohađanje izobrazbe Ministarstvu financija, ustrojstvenoj jedinici nadležnoj za harmonizaciju aktivnosti razvoja sustava unutarnjih kontrola (u daljnjem tekstu: Središnja harmonizacijska jedinica) dostaviti:
a) Obrazac prijavnice za pohađanje izobrazbe koji je sastavni dio ovog Pravilnika kao Prilog 2
b) dokaz da je stjecanje stručnog ovlaštenja uvjet za obavljanje poslova radnog mjesta na koje je polaznik raspoređen (presliku rješenja o rasporedu na radno mjesto u unutarnjoj reviziji ili ugovora o radu na poslovima unutarnje revizije; ili u izvorniku, izjavu poslodavca o ispunjavanju uvjeta za pohađanje izobrazbe)
c) Dokaz o nekažnjavanju, u izvorniku koji ne smije biti stariji od šest mjeseci od datuma podnošenja prijavnice za pohađanje izobrazbe.
(4) Troškovi izobrazbe podmiruju se sukladno odluci ministra financija kojom se utvrđuje visina troškova izobrazbe, način i oslobođenje od podmirenja troškova izobrazbe.
(5) U slučaju poduzimanja disciplinskih mjera, premještaja ili otpuštanja polaznika s radnog mjesta iz članka 2. stavka 1. točke b) ovoga Pravilnika za vrijeme trajanja izobrazbe, odgovorna osoba institucije obvezna je o tome pisanim podneskom obavijestiti Središnju harmonizacijsku jedinicu, radi obustave pohađanja izobrazbe zbog izmijenjenih uvjeta koje su bile osnova za upućivanje polaznika na pohađanje izobrazbe.
(6) Ukoliko polaznik izgubi pravo pohađanja izobrazbe sukladno odredbama ovoga Pravilnika, institucija u kojoj je polaznik zaposlen nema pravo na povrat sredstava uplaćenih za troškove izobrazbe iz stavka 4. ovoga članka.
Članak 3.
(1) Polaznik ima sljedeće obveze i odgovornosti:
a) biti nazočan svim aktivnostima predviđenima Programom, a iznimno se, u opravdanim slučajevima, može po jednom modulu, uz prethodnu obavijest pisanim podneskom Središnjoj harmonizacijskoj jedinici, opravdati izostanak od jednoga radnog dana ili sedam školskih sati
b) izvršavati sve obveze značajne za uspješan završetak