 spriječiti stavljanje na tržište ili u uporabu tlačne opreme ili sklopova pod uvjetima predviđenima u ovom članku, za koju je ocjenjivanje sukladnosti donio korisnički inspektorat kojeg je imenovala druga država članica u skladu s kriterijima utvrđenima u ovom članku.
(3) Tlačna oprema i sklopovi čije je ocjenjivanje sukladnosti proveo korisnički inspektorat ne smiju nositi oznaku CE.
(4) Navedena tlačna oprema i sklopovi mogu se koristiti samo u objektima kojima upravlja grupacija u čijem je sastavu i korisnički inspektorat. Grupacija je dužna primijeniti odgovarajuće sigurnosne mjere koje se odnose na tehničke specifikacije za konstrukciju, proizvodnju, inspekciju, održavanje i uporabu tlačne opreme i sklopova.
(5) Korisnički inspektorati dužni su djelovati isključivo za grupaciju čiji su dio.
(6) Postupci ocjenjivanja sukladnosti koje primjenjuju korisnički inspektorati su moduli A1, C1, F i G prema Dodatku III ovoga Pravilnika.
(7) Ministarstvo nadležno za gospodarstvo obavješćuje ostale države članice i Komisiju koje je korisničke inspektorate ovlastilo i o poslovima koje im je povjerilo, kao i o onima koji više ne zadovoljavaju zahtjeve ovoga Pravilnika te za svaki korisnički inspektorat prilaže popis objekata prema odredbama iz stavka 4. ovoga članka.
(8) Korisnički inspektorat iz stavka 1. ovoga članka ispunjava kriterije iz Dodatka V ovoga Pravilnika ukoliko zadovoljava zahtjeve za osposobljenost koji su utvrđeni u odgovarajućim usklađenim normama čiji podaci su objavljeni u Službenom glasilu Europske unije i/ili s hrvatskim normama, kojima su prihvaćene usklađene europske norme pri čemu se mora osigurati da grupacija kojoj inspektorat pripada primjenjuje kriterije iz stavka 4. ovoga članka.
(9) Ministar nadležan za gospodarstvo ukinut će ovlaštenje ako utvrdi da korisnički inspektorat više ne zadovoljava kriterije iz stavka 8. ovoga članka.
(10) Ministarstvo nadležno za gospodarstvo objavljuje i obnavlja popis korisničkih inspektorata u »Narodnim novinama«.
OZNAKA CE
Članak 14.
(1) Oznaka CE sastoji se od početnih slova »CE« kako je prikazano u Prilogu VI. ovoga Pravilnika.
Uz oznaku CE mora se navesti i identifikacijski broj tijela koje sudjeluje u postupku ocjenjivanja sukladnosti u fazi kontrole proizvodnje prema zahtjevima ovoga Pravilnika.
(2) Oznaka CE mora se postaviti na vidljivom mjestu te mora biti čitljiva i neizbrisiva za svaki
– element tlačne opreme iz članka 3. stavak 1. ovoga Pravilnika ili
– sklop iz članka 3. stavka 2. ovoga Pravilnika
koji je dovršen ili je u takvom stanju da omogućuje završno ocjenjivanje kao što je opisano u točki 3.2. Dodatka I ovoga Pravilnika.
(3) Oznaka CE ne mora biti stavljena na svaki pojedini element tlačne opreme koji čini sklop kao što je navedeno u članku 3. stavku 2. ovoga Pravilnika. Pojedinačni elementi tlačne opreme koji već imaju oznaku CE prilikom ugradnje u sklop zadržavaju tu oznaku.
(4) Kada tlačna oprema ili sklop podliježu zahtjevima drugih propisa koji zahtijevaju stavljanje oznake CE, ona označava da je tlačna oprema ili sklop sukladan sa zahtjevima tih propisa.
Kada jedan ili više propisa dopušta proizvođaču da odabere koje će propise primijeniti, oznaka CE označuje sukladnost samo s onim propisima koje je proizvođač primijenio. Tada se pojedinosti o tim propisima moraju navesti u dokumentima, obavijestima i uputama koje ti propisi zahtijevaju, a koje se prilažu uz tlačnu opremu ili sklop.
(5) Zabranjeno je stavljati na tlačnu opremu ili sklopove oznake čiji bi sadržaj ili oblik mogli navesti treće strane da ih zamijene za oznaku CE. Dopušteno je stavljanje svih drugih oznaka na tlačnu opremu ili sklopove, pod uvjetom da se time ne smanjuje vidljivost i čitljivost oznake CE.
Članak 15.
(1) Kada nadležno inspekcijsko tijelo utvrdi da je oznaka CE neopravdano stavljena, proizvođač ili njegov ovlašteni zastupnik s nastanom u Europskoj uniji dužni su uskladiti proizvod s odredbama koje se odnose na stavljanje oznake CE.
(2) Kada proizvođač ili njegov