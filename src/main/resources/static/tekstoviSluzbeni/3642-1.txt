 druge povezane opreme, ili plaćanja naknade za pristup i zajedničko korištenje, operatori mogu pokrenuti spor pred HAKOM-om.
Ugovor o pristupu i zajedničkom korištenju elektroničke komunikacijske infrastrukture i druge povezane opreme
Članak 4.
(1) Vrste ugovora o pristupu i zajedničkom korištenju elektroničke komunikacijske infrastrukture i druge povezane opreme su:
1. Ugovor o pristupu i zajedničkom korištenju kabelske kanalizacije
2. Ugovor o pristupu i zajedničkom korištenju antenskog stupa
3. Ugovor o pristupu i zajedničkom korištenju zgrada, pripadajućih građevina i opreme i
4. Ugovor o pristupu i zajedničkom korištenju svjetlovodnih instalacija u zgradama.
(2) Temeljne sastavnice koje ugovori iz stavka 1. ovoga članka moraju sadržavati su:
a) predmet ugovora
b) tehničko rješenje
c) odredbe o trajanju ugovora
d) odredbe o iznosu i načinu plaćanja naknade
e) odredbe o obvezi infrastrukturnog operatora vezano uz sigurnost postavljene opreme
f) odredbe o načinu i postupcima vezanim uz održavanje postavljene opreme
g) odredbe o načinu prijave smetnji u radu postavljene opreme te o načinu i roku otklanjanja kvarova
h) odredbe o otkazu i raskidu ugovora i
i) odredbe o načinu rješavanja sporova između ugovornih strana.
GLAVA III. UVJETI KORIŠTENJA KABELSKE KANALIZACIJE
Slobodni prostor i djelotvorno korištenje slobodnog prostora u kabelskoj kanalizaciji
Članak 5.
(1) Korištenje kabelske kanalizacije na svim razinama elektroničke komunikacijske mreže provodi se uz odabir tehnologija koje omogućavaju djelotvorno korištenje slobodnog prostora na ravnopravnoj i zajedničkoj osnovi.
(2) Slobodni prostor u cijevima kabelske kanalizacije podrazumijeva prostor koji nije zauzet kabelom, prostor koji je zauzet kabelom, a koji nije u uporabi duže od 120 dana (u daljnjem tekstu: nekorišteni kabel), pod uvjetom da navedeni prostor nije predviđen kao neophodni servisni prostor za potrebe održavanja postojećih elektroničkih komunikacijskih kabela te kojeg je moguće iskoristiti za uvlačenje elektroničkih komunikacijskih kabela (svjetlovodnih ili bakrenih kabela), u skladu s ovim pravilnikom.
(3) Neophodni servisni prostor za održavanje postojećih kapaciteta je prostor koji je dostatan za uvlačenje kabela najvećeg promjera korištenog na razmatranom dijelu kabelske kanalizacije.
(4) Slobodni prostor u zdencima kabelske kanalizacije je prostor koji je dostatan za smještaj spojnice na kabelu s nužnom pričuvom (za svjetlovodne kabele do 20 m), a da se pri tome ne ometa pristup do nastavaka na postojećim kabelima.
Načini ostvarivanja slobodnog prostora u kabelskoj kanalizaciji
Članak 6.
(1) Slobodni prostor u postojećoj kabelskoj kanalizaciji ostvaruje se:
a) izvlačenjem nekorištenih kabela
b) sređivanjem postojećeg stanja i
c) proširenjem i dopunom postojećeg kapaciteta kabelske kanalizacije.
(2) Ako postoji slobodni prostor u cijevima kabelske kanalizacije, a nastavak na planiranom kabelu nije moguće smjestiti u zdenac sukladno članku 5. stavku 4. ovoga pravilnika, nastavak na kabelu potrebno je planirati u zasebnom tehnološkom prostoru (samostojeći ormar, proširenje kabelskog zdenca ili novi kabelski zdenac), koji će se postaviti neposredno uz trasu kabelske kanalizacije.
(3) Prilikom postavljanja dodatnih cijevi ili zdenaca u postojeću kabelsku kanalizaciju treba se pridržavati propisa kojima su propisani tehnički uvjeti kabelske kanalizacije.
(4) Infrastrukturni operator mora omogućiti operatoru korisniku proširenje i/ili dopunu dijela kabelske kanalizacije iz stavka 1. točke c) i stavka 2. ovoga članka .
(5) Postupanje operatora na način da se drugim operatorima potpuno ili djelomično onemogućava i/ili uskraćuje pristup i zajedničko korištenje kabelske kanalizacije, antenskih stupova, zgrada i drugih pripadajućih građevina i opreme, uključujući i svjetlovodne instalacije unutar zgrade nije dozvoljeno.
Načini popunjavanja slobodnog prostora u kabelskoj kanalizaciji
Članak 7.
(1) Svaki pojedini svjetlovodni kabel mora se nalaziti u svojoj