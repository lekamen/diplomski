 predstavljale indicije za pokretanje predmetnog postupka.
Izvršenjem predloženih mjera i uvjeta iz Uputa bile bi uklonjene odredbe o sankcioniranju članica HURE u slučaju nepostupanja po Uputama kao i obveza povlačenja agencija iz natječaja ukoliko oglašivač ne uskladi natječaj s Uputama.
Prijedlogom mjera i uvjeta od 7. srpnja 2015. HURA je predložila i brisanje obveze članica da u roku od 48 sati od primitka poziva HURI prijavljuju svaki zaprimljeni poziv na natječaj, te zamjenu navedene obveze čvrstom preporukom agencijama »da čim prime poziv na natječaj, taj poziv prijave HURA-i putem formulara na http://hura.hr/natječaji/«.
Sukladno prijedlogu HURE u smislu članka 49. ZZTN-a, HURA tijekom trajanja natječaja nije ovlaštena i neće informacije o natječaju, bilo prikupljene od članica ili oglašivača, otkrivati nijednoj članici HURA-e te nijedna članica HURA-e nije ovlaštena zatražiti ni dobiti takve informacije na uvid.
Slijedom navedenog, prijedlogom za preuzimanje obveza u smislu članka 49. ZZTN-a, bile bi uklonjene odredbe u Uputama koje su predstavljale indicije kako je riječ o zabranjenom sporazumu u smislu članka 8. ZZTN-a.
Člankom 49. stavkom 5. ZZTN-a propisuje se da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od dvadeset (20) dana od dana objave poziva.
Stoga je Agencija 20. srpnja 2015., sukladno članku 49. točki 5. ZZTN-a, na internetskim stranicama Agencije: www.aztn.hr objavila namjeru prihvaćanja preuzimanja izvršenja mjera i uvjeta i javni poziv svim zainteresiranim stranama za dostavljanje pisanih primjedaba, stavova i mišljenja na prijedlog HURE za preuzimanje obveze izvršenja određenih mjera i uvjeta te rokova u kojima će to učiniti.
Do isteka roka iz objavljene namjere prihvaćanja preuzimanja izvršenja mjera i uvjeta i javnog poziva zainteresiranim stranama za dostavljanje pisanih primjedaba, stavova i mišljenja na prijedlog HURE, odnosno do 10. kolovoza 2015., Agencija nije zaprimila niti jedno očitovanje.
3. Odluka Vijeća za zaštitu tržišnog natjecanja
3.1. Na temelju dostavljene dokumentacije i utvrđenog činjeničnog stanja u ovom predmetu, Vijeće za zaštitu tržišnog natjecanja (dalje: Vijeće) je sukladno ovlastima iz članaka 27. i 30. točke 2., te članka 31. ZZTN-a, na 34/2015 sjednici, održanoj 17. rujna 2015. razmatralo navedeni predmet te je donijelo odluku da se, u smislu članka 49. ZZTN-a, prihvaćaju predložene mjere, uvjeti i rokovi od strane HURE kao dostatni za otklanjanje mogućih negativnih učinaka i ponovnu uspostavu tržišnog natjecanja, a koji donošenjem rješenja Agencije u smislu članka 49. stavka 2. i 3. ZZTN-a postaju obvezni za predlagatelja.
U smislu članka 49. stavka 2. ZZTN-a, ako ocijeni da su predložene mjere, uvjeti i rokovi iz članka 49. stavka 1. ZZTN-a dostatni za otklanjanje negativnih učinaka i ponovnu uspostavu tržišnog natjecanja, Agencija će rješenjem prihvatiti predložene mjere, uvjete i rokove koji time postaju obveznim za predlagatelja. U smislu članka 49. stavka 3. ZZTN-a rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku, te utvrđuje da nema uvjeta za daljnje vođenje postupka protiv tog poduzetnika.
Navedenim izmjenama Uputa uklonit će se sve odredbe koje su članicama HURE nametale obvezu prijave natječaja HURI, odredbe o sankcioniranju članica HURE u slučaju nepostupanja po Uputama kao i obvezu povlačenja agencija iz natječaja ukoliko oglašivač ne uskladi natječaj s Uputama. Riječ je o odredbama koje su predstavljale indicije za pokretanje predmetnog postupka.
Vijeće ovdje naglašava kako preuzimanje obveza od strane poduzetnika u smislu članka 49. ZZTN-a 