 Povjerenstva.
Na stručnim sastancima raspravljaju se i druga pitanja važna za poslovanje i ostvarenje položaja Povjerenstva kao stalnog i neovisnog državnog tijela.
Članak 17.
Na stručnim sastancima odlučuje se o tome koje predmete je potrebno pripremiti kao posebnu točku dnevnog reda na sjednicu Povjerenstva, a koje predmete će Stručna služba odmah riješiti, sukladno uputi sa stručnog sastanka.
Na poziv predsjednika, potpredsjednika ili člana Povjerenstva, stručnim sastancima mogu nazočiti tajnik, zamjenik tajnika i drugi službenici, koji mogu sudjelovati u raspravi.
Predsjedavajući stručnog sastanka sažima prijedloge iznesene u raspravi i predlaže odgovarajuće zaključke.
V. JAVNOST RADA
Članak 18.
Sjednice Povjerenstva su javne.
Javnost rada Povjerenstva ostvaruje se:
– nazočnošću predstavnika medija na sjednici Povjerenstva,
– održavanjem tiskovnih konferencija,
– dostavom službenih priopćenja medijima i
– objavom podataka na službenim internetskim stranicama Povjerenstva.
VI. STRUČNA SLUŽBA POVJERENSTVA
Članak 19.
Povjerenstvo osniva stručnu službu za obavljanje stručnih, administrativnih, tehničkih i drugih poslova.
Zbog racionalnijeg poslovanja i uštede proračunskih sredstava, povjerenstvo može za obavljanje određenih tehničkih poslova koristiti zajedničke stručne službe s drugim državnim tijelima.
Članak 20.
Voditelj stručne službe Povjerenstva je tajnik Povjerenstva.
Tajnik rukovodi stručnom službom, usmjerava i usklađuje rad stručne službe i za njezin rad odgovara Povjerenstvu.
Tajnik u odnosu na stručnu službu ima položaj čelnika tijela državne uprave.
Tajnik Povjerenstva ima zamjenika koji ga zamjenjuje u njegovoj odsutnosti i obavlja poslove koje mu tajnik prenese.
Članak 21.
Tajnik Povjerenstva priprema nacrt prijedloga za osiguravanje sredstava za rad Povjerenstva i stručne službe Povjerenstva, odnosno nacrt prijedloga visine sredstava po pojedinim stavkama proračunskog razdjela Povjerenstva u državnom proračunu i prati njegovo izvršenje.
Tajnik Povjerenstva raspoređuje predmete u rad zamjeniku tajnika, savjetnicima i stručnim suradnicima, vodeći računa o ujednačenoj opterećenosti, razini složenosti i tematskoj ujednačenosti.
VII. PRIJELAZNE I ZAVRŠNE ODREDBE
Članak 22.
Na dan stupanja na snagu ovog Poslovnika prestaje važiti Poslovnik o radu Državnog izbornog povjerenstva Republike Hrvatske (»Narodne novine«, broj 49/07 i 35/11).
Članak 23.
Ovaj Poslovnik stupa na snagu danom objave u »Narodnim novinama«.
Klasa: 023-01/15-01/02
Urbroj: 507/15-15-1
Zagreb, 12. lipnja 2015.
Predsjednik Branko Hrvatin, dipl. iur., v. r.
