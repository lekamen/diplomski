slučaju ako smatra da izabrani stečajni upravitelj ne raspolaže potrebnom stručnošću ili poslovnim iskustvom potrebnim za vođenje određenog stečajnog postupka.
(2) U slučaju iz stavka 1. ovoga članka rješavatelj u sustavu eSpis briše aktivnu ulogu izabranog stečajnog upravitelja prije ponovljene automatske dodjele.
Članak 137.c
(1) Rješavatelj ne koristi automatsku dodjelu ako je u predstečajnom postupku koji je prethodio stečajnom postupku imenovan povjerenik ili je u prethodnom postupku imenovan privremeni stečajni upravitelj.
(2) U slučaju iz stavka 1. ovoga članka rješavatelj će povjerenika odnosno privremenog stečajnoga upravitelja imenovati stečajnim upraviteljem korištenjem funkcionalnosti sustava eSpis »promjena uloge«, nakon čega će ga razriješiti stare uloge u sustavu eSpis.
Članak 137.d
(1) Rješavatelj ne koristi automatsku dodjelu ako je na prvom ili kojem kasnijem ročištu nakon imenovanja stečajnoga upravitelja skupština vjerovnika, umjesto stečajnoga upravitelja kojeg je imenovao sud, izabrala drugog stečajnoga upravitelja.
(2) U slučaju iz stavka 1. ovoga članka rješavatelj će u sustavu eSpis odabrati izabranu osobu s liste, a prethodno imenovanog stečajnog upravitelja razriješiti aktivne uloge u sustavu eSpis.
Članak 137.e
(1) Rješavatelj je obvezan u sustav eSpis, bez odgode, upisati datum:
1. imenovanja obnašatelja dužnosti,
2. razrješenja obnašatelja dužnosti,
3. promjene uloge obnašatelja dužnosti,
4. zaključenja stečajnog postupka.
(2) Rješavatelj u sustav eSpis ne upisuje datum izbora obnašatelja dužnosti koji se generira automatski u trenutku pokretanja algoritma za dodjelu postupka obnašatelju dužnosti.
(3) Datum zaključenja stečajnog postupka smatra se datumom prestanka aktivne uloge obnašatelja dužnosti u sustavu eSpis.
Članak 137.f
(1) Predsjednik trgovačkog suda dužan je listu mentora dostaviti ministarstvu nadležnom za poslove pravosuđa.
(2) Ovlaštena osoba ministarstva nadležnog za poslove pravosuđa dužna je u sustav eSpis, bez odgode, unijeti listu mentora te evidentirati svaku promjenu koja se odnosi na sadržaj liste.
Članak 137.g
(1) Ovlaštena osoba suda pokreće algoritam za dodjelu mentora stečajnom upravitelju.
(2) Dodjela mentora obavlja se automatskom kružnom dodjelom.«.
Članak 15.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/35
Urbroj: 514-03-02-02-02-15-11
Zagreb, 5. studenoga 2015.
Ministar Orsat Miljenić, v. r.
