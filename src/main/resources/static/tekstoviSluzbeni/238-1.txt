sve ostale poslove koji su potrebni za ostvarivanje ciljeva interne revizije.
(2) Uprava faktoring društva dužna je internoj reviziji osigurati potrebne ovlasti i pristup svim podacima bitnim za ispunjavanje poslova iz stavka 1. ovoga članka.
Planovi interne revizije
Članak 6.
(1) Faktoring društvo dužno je periodično, a najmanje jedanput godišnje, identificirati i procijeniti rizike kojima jest ili kojima može biti izloženo, te ih dokumentirati, sukladno odredbama Zakona i propisa kojima je uređeno upravljanje rizicima.
(2) Na temelju procjene rizika iz stavka 1. ovoga članka, interna revizija izrađuje strateški i godišnji plan rada, te planove pojedinačne revizije.
(3) Godišnji plan interne revizije iz stavka 2. ovoga članka izrađuje se na temelju strateškog plana, a obuhvaća najmanje:
– područja poslovanja koja su prioritetna s obzirom na procjenu rizika,
– popis planiranih revizija.
(4) Uprava faktoring društva, uz prethodnu suglasnost nadzornog odbora, prihvaća strateški i godišnji plan rada interne revizije.
Izvješća interne revizije
Članak 7.
(1) Interna revizija sastavlja pojedinačna izvješća o obavljenim poslovima unutar godine.
(2) Izvješća iz stavka 1. ovoga članka sadržavaju najmanje sljedeće:
– predmet i obuhvat obavljenih poslova, kontrola i revizija,
– ocjenu primjerenosti i učinkovitosti djelovanja sustava unutarnjih kontrola te preporuke za njihovo poboljšanje,
– ocjenu adekvatnosti i učinkovitosti sustava upravljanja rizicima, uključujući i informacije o izloženosti rizicima,
– nezakonitosti i nepravilnosti uključujući i nepoštivanje internih politika i postupaka, ako su utvrđene,
– prijedloge, preporuke i rokove za otklanjanje utvrđenih nezakonitosti i nepravilnosti te utvrđenih nedostataka i slabosti,
– osobe zadužene za provedbu prijedloga, preporuka i mjera,
– informacije o statusu izvršenja prijedloga, preporuka i mjera za otklanjanje nezakonitosti i nepravilnosti te nedostataka i slabosti.
(3) Izvješće iz stavka 1. ovog članka, interna revizija dostavlja revizorskom odboru, članu uprave odgovornom za područje koje je bilo predmetom revizije i odgovornim osobama organizacijskog dijela faktoring društva u čijoj je nadležnosti područje poslovanja koje je bilo predmetom revizije odnosno obavljenog posla.
(4) Ako to ocijeni potrebnim, izvješće iz stavka 1. ovoga članka, interna revizija može dostaviti i svim članovima uprave faktoring društva i/ili nadzorom odboru faktoring društva.
Godišnje izvješće o radu interne revizije
Članak 8.
(1) Interna revizija sastavlja godišnje izvješće o radu u skladu s poslovima koje obavlja i utvrđenim planovima rada.
(2) Interna revizija sastavlja godišnje izvješće o radu iz stavka 1. ovoga članka, koje sadržava najmanje sljedeće:
– predmet i obuhvat obavljenih poslova,
– ocjenu primjerenosti i učinkovitosti djelovanja sustava unutarnjih kontrola,
– ocjenu adekvatnosti i učinkovitosti sustava upravljanja rizicima, uključujući i informacije o izloženosti rizicima,
– sažetak utvrđenih nezakonitosti, nepravilnosti te nepoštivanja internih politika i postupaka,
– izvješće o izvršenju prijedloga, preporuka i rokova za otklanjanje utvrđenih nezakonitosti i nepravilnosti te nedostataka i slabosti.
(3) Izvješće iz stavka 1. ovoga članka mora potpisati osoba odgovorna za rad interne revizije.
(4) Interna revizija izvješće iz stavka 1. ovoga članka dostavlja upravi, revizorskom odboru i nadzornom odboru faktoring društva.
(5) Faktoring društvo dužno je izvješće iz stavaka 1. ovoga članka dostaviti Agenciji do 31. siječnja tekuće godine za prethodnu godinu.
(6) Ako interna revizija tijekom obavljanja revizije utvrdi pojavu nezakonitog poslovanja i kršenja pravila o upravljanju rizicima, zbog čega faktoring društvu prijeti nelikvidnost, nesolventnost ili bi time bila ugrožena sigurnost poslovanja, mora odmah o tome odmah obavijestiti upravu i nadzorni odbor faktoring društva.
(7) Ako interna revizija prilikom obavljanja revizije aktivnosti i procesa poslovanja utvrdi da uprava faktoring 