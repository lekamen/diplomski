 s pripadajućom aplikacijom za unos, verifikaciju, pregled, analizu i razmjenu podataka te preglednici koji javnosti omogućuju izravan pristup podacima.
Članak 6.
Iznimno podaci iz članka 5. ovoga Pravilnika ne dostavljaju se za ispuštanje i/ili prijenos onečišćujućih tvari u otpadnim vodama za koje nije potrebna vodopravna dozvola za ispuštanje otpadnih voda ili okolišna dozvola prema posebnim propisima.
Članak 7.
(1) Za pristup i vođenje ROO koristi se elektronička programska oprema (aplikacija) koja omogućava mrežni unos, verifikaciju, pregled, analizu i razmjenu podataka pohranjenih u ROO.
(2) Elektronička programska oprema iz stavka 1. ovoga članka putem mrežne stranice Agencije omogućava pristup ROO uporabom korisničkog imena i zaporke koje dodjeljuje Agencija.
(3) Podaci dostavljeni u ROO čuvaju se deset godina.
Članak 8.
(1) Popis djelatnosti pri kojima dolazi do ispuštanja i/ili prijenosa onečišćujućih tvari, njihove šifre i kapaciteti određeni su u Prilogu 1. ovoga Pravilnika.
(2) Onečišćujuće tvari koje se ispuštaju u zrak, vode i/ili more i tlo i prenose izvan mjesta nastanka u otpadnim vodama, njihove šifre, CAS registarski brojevi (CAS – Chemical Abstract Service) i pragovi ispuštanja određeni su u Prilogu 2. ovoga Pravilnika.
(3) Sukladno Prilogu I. i II. Uredbe iz čl. 2. ovoga Pravilnika, podaci o djelatnostima i ispuštanjima te o prijenosu otpada dostavljaju se sukladno Prilogu III. iste Uredbe.
(4) Uređaji za pročišćavanje otpadnih plinova i njihove šifre određene su u Prilogu 3. ovoga Pravilnika.
(5) Uređaji za pročišćavanje otpadnih voda i njihove šifre određene su u Prilogu 4. ovoga Pravilnika.
(6) Vrste goriva, gorivih materijala i otpada, njihove šifre te donje ogrjevne vrijednosti određuju se odlukom Ministarstva zaštite okoliša i prirode te se objavljuju na mrežnim stranicama Agencije gdje se mogu preuzeti.
(7) Obveznici sustava trgovanja emisijskim jedinicama stakleničkih plinova, koji su i obveznici izvješćivanja u ROO, izvješćuju o emisijama sukladno Zakonu o zaštiti zraka.
III. DOSTAVLJANJE PODATAKA
Članak 9.
(1) Obveznik dostave podataka dužan je nadležnom tijelu dostaviti podatke o:
– ispuštanjima onečišćujućih tvari iz Priloga 2. ovoga Pravilnika u zrak, vodu i/ili more i tlo,
– prijenosu izvan mjesta nastanka onečišćujućih tvari iz Priloga 2. ovoga Pravilnika u otpadnim vodama namijenjenih postupku daljnje obrade,
– nastanku i/ili prijenosu izvan mjesta nastanka:
– opasnog otpada u ukupnoj količini većoj od ili jednakoj 0,5 tona godišnje,
– neopasnog otpada u ukupnoj količini većoj od ili jednakoj 20 tona godišnje,
– obavljanju djelatnosti oporabe odnosno zbrinjavanja otpada, osim zbrinjavanja otpada postukom D2 odnosno D3 obuhvaćenih prvom alinejom ovoga stavka,
– obavljanju djelatnosti sakupljanja otpada, pružanju javne usluge prikupljanja miješanog komunalnog otpada i biorazgradivog komunalnog otpada, radu reciklažnog dvorišta uključujući i rad mobilnog reciklažnog dvorišta, te obavljanju djelatnosti trgovanja otpadom postupkom trgovanjem otpadom na malo.
(2) Podaci iz stavka 1. podstavaka 1. i 2. ovoga članka dostavljaju se kada je ukupna količina ispuštanja i/ili prijenosa po pojedinim onečišćujućim tvarima iz Priloga 2. ovoga Pravilnika, zbirno za sve ispuste na razini organizacijske jedinice veća ili jednaka pragu ispuštanja.
(3) U slučaju kada je na razini organizacijske jedinice za jednu ili više onečišćujućih tvari prekoračen prag i/ili granične vrijednosti nastanka i/ili prijenosa otpada izvan mjesta nastanka obveznik je dužan dostaviti opće obrasce PI-1 i PI-2, a pojedinačne količine tvari prijaviti po tematskim obrascima PI-Z, PI-V, KI-V, PI-T, NO, SO i OZO. U slučaju kada na razini organizacijske jedinice za jednu ili više onečišćujućih tvari nije prekoračen prag i/ili granična vrijednosti nastanka i/ili prijenosa otpada izvan mjesta nastanka ista sukladno čl. 9. stavak 1. nije obveznik dostave podatka za izvještajnu godinu. Izuzetak su obveznici koji obavljaju djelatnosti