 mogućnost korištenja 1000 minuta razgovora i 1GB podatkovnog prometa mjesečno. Utvrđeno je da je 20. ožujka 2013. zbog sumnje na zloupotrebu mreže obaviješten od strane zainteresirane osobe SMS porukom da će sukladno članku 12. Uvjeta korištenja promotivne Zimske opcije Smart tarife biti mu aktivirana Osnovna tarifa, što je i učinjeno, te da se suzdrži nadalje od takvog korisničkog ponašanja. Utvrđeno je da je tužitelju na njegovo inzistiranje ponovno 4. travnja 2013. aktivirana Zimska opcija Smart tarife za korisnike Tele2 bonova te je istom i produljeno trajanje kartice. Utvrđeno je da je tužitelj nastavio se isto ponašati u korištenju usluga pozivanjem brojeva prema mrežama kojima se nude usluge koje omogućavaju primatelju poziva dobivanje bonus iznosa na temelju dolaznog prometa (tzv. punilice) te je uočen veliki nerazmjer između odlaznog prometa prema tim mrežama i dolaznog prometa utvrdivši da je u posljednjem obračunskom razdoblju od ukupno 485 minuta odlaznih poziva, 459 minuta (95%) upućeno prema mrežama kojima se nude usluge koje omogućavaju primatelju poziva dobivanje bonus iznosa na temelju dolaznog prometa, dok nije zabilježen niti jedan dolazni poziv, zbog čega je tužitelju kao korisniku usluge, 3. svibnja 2013. onemogućeno daljnje korištenje usluge (isključenjem korisnika i raskinućem odnosa s istim) o čemu je prethodno bio obaviješten SMS porukom, sve radi povrede odredbe članka 15. stavka 1. točke g. i i. Općih uvjeta poslovanja i članka 12. Uvjeta korištenja promotivne zimske opcije za Tele2 korisnike bonova. Dakle, utvrđeno je da je zainteresirana osoba doista onemogućila tužitelja u korištenju usluge prije nego što je tužitelj kao korisnik iskoristio svih 1000 minuta uključenih u opciju zbog cjelokupnog ponašanja korisnika jer je analizom prometa poziva koji su gotovo isključivo upućivani na »punilice« utvrđeno između ostalog da nema dolaznih poziva, SMS poruka niti dolaznih usluga, pa su takvim ponašanjem tužitelja povrijeđene odredbe gore navedenih Općih uvjeta poslovanja i Uvjeta korištenja promotivne Zimske opcije za Tele 2 korisnike bonova, što je i u konačnici rezultiralo isključenjem korisničkog broja kojim se je tužitelj služio i raskinućem odnosa. Utvrđeno je da je tužitelj podnio prigovor glede isključenja korisničkog broja 0917984239 zainteresiranoj osobi, nakon čega je ista donijela Odluku u kojem je detaljno obrazložila ovdje tužitelju iz kojih razloga je isključen u korištenju usluga zainteresirane osobe i zbog čega je došlo do raskinuća odnosa, nakon čega je tužitelj nezadovoljan Odlukom zainteresirane osobe podnio Drugostupanjskom povjerenstvu zainteresirane osobe pritužbu, o kojoj je odlučeno Odlukom Drugostupanjskom povjerenstva zainteresirane osobe od 13. lipnja 2013. kojom je potvrđena prvostupanjska Odluka zainteresirane osobe vezano za isključenje SIM kartice za broj 0917984239. Utvrđeno je da je tužitelj 5. srpnja 2013. podnio tuženiku zahtjev za rješavanje spora između korisnika i operatera (ovdje tužitelja i zainteresirane osobe) vezano uz prigovor u svezi povrede odredaba pretplatničkog ugovora od strane zainteresirane osobe koji se odnosi na ograničenje korištenja usluga od strane zainteresirane osobe kao operatera i promjenu tarife, a da je 15. srpnja 2013. kod tuženika zaprimljena dopuna zahtjeva za rješavanje spora između korisnika i operatera vezano uz prigovor na povredu odredaba pretplatničkog ugovora od strane zainteresirane osobe koji se odnosi na izostanak povrata neiskorištenog novčanog iznosa. Utvrđeno je da je tuženik svojim dopisom od 9. srpnja 2013. zatražio od zainteresirane osobe da se očituje u svezi zahtjeva tužitelja za rješenje spora između korisnika i operatera vezano za prva dva prigovora glede ograničenja korištenja usluge (isključenja) i glede promjene tarife, a kojem traženju je zainteresirana osoba udovoljila dostavljanjem očitovanja tuženiku 16. srpnja 2013. Utvrđeno je da je odlučujući o zahtjevu tužitelja od 5. srpnja 2013. kao i 15. srpnja 2013.