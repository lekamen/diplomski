 inspektora tijekom probnog i redovnog rada, prati probni rad inspektora i u suradnji s nadređenim službenicima predlaže ocjenu probnog rada, izrađuje prijedloge za godišnja i druga izvješća, planove i programa rada inspekcije, koordinira rad s drugim ustrojstvenim jedinicama Uprave, u svrhu unaprjeđenja rada inspekcije surađuje s relevantnim inspekcijskim službama Republike Hrvatske i međunarodnim inspekcijskim službama, institucijama i mrežama u području zaštite okoliša i zaštite prirode, posebice onima koje se bave unaprjeđenjem suradnje na području prevencije, otkrivanja, istraživanja i sankcioniranja djela protiv okoliša, predlaže i provodi program edukacije inspektora Ministarstva kao i inspekcija drugih tijela nadležnih za posebne propise iz područja zaštite okoliša. Sektor sudjeluje u izradi strateških dokumenata Ministarstva, sudjeluje u izradi nacrta prijedloga propisa iz područja zaštite okoliša i zaštite prirode, priprema odgovore na upite državnih tijela i građana, po potrebi sudjeluje u upravnim nadzorima koje provodi Ministarstvo, te obavlja i druge poslove u okviru svoga djelokruga
U Sektoru inspekcijskih poslova i unaprjeđenja rada ustrojavaju se sljedeće ustrojstvene jedinice:
6.3.1. Služba inspekcijskih poslova u području industrijskog onečišćenja i utjecaja na okoliš
6.3.2. Služba inspekcijskih poslova u području održivog gospodarenja otpadom
6.3.3. Služba inspekcijskih poslova u području zaštite zraka, ozonskog sloja i klimatskih aktivnosti
6.3.4. Služba zajedničkih inspekcijskih poslova i unaprjeđenja rada inspekcije zaštite okoliša i inspekcije zaštite prirode.
6.3.1. Služba inspekcijskih poslova u području industrijskog onečišćenja i utjecaja na okoliš
Služba inspekcijskih poslova u području industrijskog onečišćenja i utjecaja na okoliš priprema i obavlja nadzor korištenja građevina i postrojenja radi utvrđivanja usklađenosti rada i ispunjavanja uvjeta zaštite okoliša određenih posebnim aktom kojim se takvi uvjeti propisuju, te postrojenja u kojima su prisutne opasne tvari, nadzire provedbu mjera zaštite okoliša i praćenja stanja okoliša utvrđenih rješenjem o prihvatljivosti zahvata za okoliš, priprema i obavlja nadzore provedbe mjera otklanjanja štete u okolišu i sanacije onečišćenog okoliša, izrađuje prijedloge programa rada za provedbu koordiniranih inspekcijskih nadzora inspektora zaštite okoliša i inspektora nadležnih prema posebnim propisima za nadzor pojedinih sastavnica okoliša i zaštite od utjecaja opterećenja na okoliš, provodi koordinirane nadzore, nadzire provedbu mjera i aktivnosti iz Izvješća o sigurnosti, vodi upravne postupke, izdaje propisane potvrde i suglasnosti iz djelokruga rada inspekcije zaštite okoliša, priprema optužne prijedloge i prijedloge kaznenih prijava, priprema i izrađuje prijedloge za godišnja i druga izvješća, planove i programa rada, sudjeluje u izradi nacrta prijedloga propisa iz područja zaštite okoliša, koordinira rad s drugim ustrojstvenim jedinicama Uprave, priprema odgovore na upite državnih tijela i građana, sudjeluje u stručnom osposobljavanju i usavršavanju inspektora, po potrebi sudjeluje u upravnim nadzorima koje provodi Ministarstvo, nadzire provedbu potvrđenih međunarodnih ugovora iz područja zaštite okoliša, te obavlja i druge poslove u okviru svoga djelokruga.
6.3.2. Služba inspekcijskih poslova u području održivog gospodarenja otpadom
Služba inspekcijskih poslova u području održivog gospodarenja otpadom priprema i provodi nadzore primjene propisa iz područja održivog gospodarenja otpadom radi postizanja ciljeva gospodarenja otpadom, nadzire lokacije i građevine za gospodarenje otpadom, nadzire način i uvjete rada, tehničku opremljenost pravnih i fizičkih osoba registriranih ili ovlaštenih za obavljanje poslova gospodarenja otpadom, uvjete gospodarenja posebnom kategorijom otpada. Služba priprema i provodi nadzor svih dionika u sustavu gospodarenja otpadom, nadzire usklađenost načina pružanja javne usluge prikupljanja miješanog i biorazgradivog