 bilježaka i drugih službenih isprava sačinjenih tijekom upravne istrage, preslike prikupljenih javnih i privatnih isprava, vještačke nalaze, fotografije, filmove, zvučne zapise ili njihove prijepise, pomorske karte, crteže i skice, tehničke snimke nadzora sigurnosti plovidbe i pomorskog prometa, preslike popratnih dopisa javnopravnih tijela koja su sačinila te snimke i/ili koja su priložena tim snimkama, primjenljive standarde, tehničke izraze i njihove kratice te slično.
VI. EVIDENCIJE I STRUČNE ANALIZE
Članak 30.
Lučke kapetanije dužne su o pokrenutim i završenim upravnim istragama pomorskih nesreća iz područja primjene ovoga Pravilnika, a koje se dogode na njihovom području, voditi odgovarajuće evidencije i upisnike u koje upisuju zaprimljene obavijesti i prijave događaja pomorskih nesreće, provedene izvide i druge službene radnje poduzete povodom pomorske nesreće, rezultate pokrenutih i provedenih upravnih istraga, podatke o pokrenutim prekršajnim postupcima te rezultatima tih postupaka.
Članak 31.
Lučke kapetanije dužne su svakih šest mjeseci dostaviti Ministarstvu izvješće o pokrenutim i završenim upravnim istragama pomorskih nesreća s prijedlogom mjera za unaprjeđenje sigurnosti pomorske plovidbe.
VII. PRIJELAZNE I ZAVRŠNE ODREDBE
Članak 32.
(1) Ovaj Pravilnik stupa na snagu osmog dana od dana objave u »Narodnim novinama«.
(2) Stupanjem na snagu ovoga Pravilnika, prestaje važiti Pravilnik o istraživanju pomorskih nesreća (»Narodne novine«, broj 9/2007) i Pravilnik o izmjenama i dopunama Pravilnika o istraživanju pomorskih nesreća (»Narodne novine«, broj 118/2011).
Klasa: 011-01/16-02/08
Urbroj: 530-04-2-1-1-16-1
Zagreb, 18. srpnja 2016.
Ministar Oleg Butković, v. r.
