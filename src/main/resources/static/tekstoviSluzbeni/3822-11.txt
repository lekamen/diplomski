 sredstava za sve korisnike, Agencija za plaćanja će, nakon završetka administrativne kontrole svih zaprimljenih zahtjeva za potporu, donijeti odluke kako je propisano stavkom 2. ovoga članka.
(2) Agencija za plaćanja će u slučaju iz stavka 1. ovoga članka donijeti:
1. Odluku o odbijanju sukladno razlozima navedenim u članku 29. stavak 2. točka 2. ovoga Pravilnika nakon obrade svakog pojedinog zahtjeva za potporu.
2. Odluku o odbijanju zbog nedostatnosti raspoloživih sredstava s obzirom na rangiranje zahtjeva za potporu sukladno članku 25. ovoga Pravilnika nakon obrade svih zahtjeva za potporu.
3. Odluku o prihvatljivosti zahtjeva za potporu nakon obrade svih zahtjeva za potporu i nakon završetka postupka odlučivanja po prigovoru na odluke iz stavka 2. podstavka 1. i 2. ovoga članka i prema potrebi ponovne administrativne kontrole zahtjeva za potporu nakon usvojenih prigovora, u slučaju ispunjavanja uvjeta i kriterija propisanih ovim Pravilnikom i natječajem.
Donošenje odluka o dodjeli sredstava i odluka o odbijanju nakon administrativne kontrole postupka nabave
Članak 31.
(1) Za sve korisnike kojima je izdana odluka o prihvatljivosti i sa kojima je sklopljen ugovor o financiranju, nakon administrativne kontrole postupka nabave i odabranih ponuda Agencija za plaćanja će donijeti:
1. Odluku o dodjeli sredstava, u slučaju ispunjavanja uvjeta i kriterija propisanih ovim Pravilnikom i natječajem ili
2. Odluku o odbijanju, u slučaju:
– neispunjavanja uvjeta i kriterija propisanih Pravilnikom i natječajem
– nepravovremenosti i/ili nepotpunosti odgovora na zahtjev za obrazloženje/ispravak
– da se utvrdi da je korisnik započeo s ulaganjem prije podnošenja zahtjeva za potporu
– utvrđene nepravilnosti
– da se utvrdi da je ulaganje za koju je podnesen zahtjev za potporu za financiranje unutar EPFRR-a financirana drugim sredstvima proračuna EU
– da se utvrdi da su informacije dostavljene od strane korisnika ili ponuditelja lažne ili pogrešne
– da se utvrdi da dokumentacija iz postupka prikupljanja ponuda nije dostavljena Agenciji za plaćanja ili nije odgovarajuća
– da su cijene u dostavljenim ponudama namjerno uvećane
– neprihvatljivosti cjelokupnog ulaganja i/ili svih troškova utvrđenih u listi prihvatljivih troškova
– da se, uvažavajući odredbe posebnih propisa koji uređuju postupak javne nabave, i ovoga Pravilnika, utvrdi da dokumentacija iz provedenog postupka javne nabave nije dostavljena Agenciji za plaćanja i/ili nije prihvatljiva
– da se utvrdi prekoračenje najvećeg dozvoljenog iznosa javne potpore
(2) Odlukom iz stavka 1. podstavka 1. ovoga članka utvrđuju se:
1. prihvatljivi troškovi i
2. najviši iznos javne potpore.
(3) Najviši iznos javne potpore koji se utvrđuje odlukom o dodjeli sredstava ne može biti veći od najvišeg iznosa potpore utvrđenog odlukom o prihvatljivosti zahtjeva za potporu.
(4) Odlukom iz stavka 1. točke 1. ovoga članka stavit će se izvan snage odluka o prihvatljivosti iz članka 29. stavka 2. točke 1. i članka 30. stavka 2. točke 3. ovoga Pravilnika.
Promjene podataka o korisniku
Članak 32.
(1) Promjene podataka o korisniku podrazumijevaju promjene podataka koji se vode u evidenciji korisnika.
(2) Promjene iz stavka 1. ovoga članka korisnik podnosi putem AGRONET-a sukladno uputi za upis u evidenciju korisnika kojeg korisnik može preuzeti sa službene mrežne stranice Agencije za plaćanja (www.apprrr.hr).
(3) Korisnik mora obavijestiti Agenciju za plaćanja o promjenama navedenim u stavku 1. ovoga članka nakon pojave događaja koji ih je izazvao.
(4) Po odobrenju/odbijanju zahtjeva za promjenu podataka u evidenciji korisnika, Agencija za plaćanja će korisniku poslati putem elektroničke pošte obavijest da su promjene izvršene/nisu izvršene.
Promjena zahtjeva za potporu
Članak 33.
(1) Promjena zahtjeva za potporu podrazumijeva promjenu podataka koji se odnose na podneseni zahtjev za potporu izuzev promjena navedenih u članku 32. ovoga Pravilnika.
(2) Korisnik je obvezan prijaviti promjenu priloženih akata kojima se