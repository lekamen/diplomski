 se nalazi nasuprot užadima za zatezanje i sredstvima za ukrcaj.
6.10.4.2 Ulazi koji nemaju rampu za ukrcaj moraju imati ljestve za ukrcaj, kojih se najviša prečka mora nalaziti najmanje 0,4 m ispod vodne linije prazne splavi za spašavanje.
6.10.4.3 Unutar splavi za spašavanje mora predvidjeti sredstva da bi se osobama olakšalo uvlačenje na splav s ljestava za ukrcaj.
6.10.5 Stabilitet krutih splavi za spašavanje
6.10.5.1 Ako se splav za spašavanje može sigurno koristiti bez obzira koja joj je strana gornja, čvrstoća i stabilitet splavi moraju biti takvi da se splav može ili sama postaviti u uspravan položaj ili da je lako može postaviti u uspravan položaj jedna osoba i po uzburkanom i po mirnom moru.
6.10.5.2 Stabilitet splavi za spašavanje kad je opterećena punim brojem osoba i opremom mora biti takav da se može vući brzinom od 3 čvora po mirnom moru.
6.10.6 Označavanje krutih splavi za spašavanje
Na splavi za spašavanje moraju biti označeni:
.1 naziv i luka upisa broda kojemu pripada;
.2 naziv ili oznaka proizvođača;
.3 serijski broj;
.4 naziv organa koji je odobrio splav;
.5 broj osoba koje se mogu smjestiti, iznad svakog ulaza, slovima visine najmanje 100 mm i bojom suprotnom od boje splavi;
.6 SOLAS konvencija;
.7 tip sloga opreme za nužnost;
.8 duljina vezaljke;
.9 najveća dopuštena visina smještaja iznad vodne linije (visina ispitivanja bacanjem);
.10 upute za spuštanje.
6.10.7 Krute splavi za spašavanje koje se spuštaju sohom
Dodatno navedenim zahtjevima, kruta splav za spašavanje koja se spušta sohom, kada je obješena o kuku ili hvataljku mora moći izdržati opterećenje četiri puta veće od mase punog broja osoba i opreme.
6.11 OTVORENE DVOSTRANE SAMONAPUHAVAJUĆE SPLAVI ZA SPAŠAVANJE
6.11.1 Opći zahtjevi
6.11.1.1 Otvorene dvostrane samonapuhavajuće splavi za spašavanje moraju biti:
.1 dobro građene i od dobrih materijala;
.2 ne smiju se oštetiti na mjestu smještaja pri temperaturi od -18 °C do +65 °C;
.3 u stanju da se upotrebe pri temperaturi zraka od -18 °C do +65 °C i temperaturi morske vode od -1 °C do +30 °C;
.4 otporne na truljenje, otporne na koroziju i ne smiju im štetiti morska voda, ulja ili gljivica;
.5 stabilne i zadržati svoj oblik kada su napuhane i potpuno opterećene; i
.6 opremljene retroreflektirajućim materijalima u skladu s IMO Rezolucijom A.658(16).
6.11.2 Konstrukcija
6.11.2.1 Otvorena dvostrana splav za spašavanje mora biti tako izvedena da nakon pada u vodu s visine od 10 m, splav i oprema zadrže svoju funkcionalnost. Ako se splav za spašavanje smješta na visini većoj od 10 m iznad vodne linije pri najmanjem gazu broda, ona mora biti tipa koji je s pozitivnim rezultatima izdržao ispitivanje bacanjem s visine najmanje jednake visini na kojoj će biti smještena.
6.11.2.2 Otvorena dvostrana splav za spašavanje kad pluta mora izdržati više uzastopnih skokova na nju s visine ne manje od 4,5 m, mjereći od njezina dna.
6.11.2.3 Otvorena dvostrana splav za spašavanje i njena oprema moraju biti tako izvedeni da se može tegliti brzinom od 3 čvora po mirnom moru, opterećena dopuštenim brojem osoba i cjelokupnom opremom i s jednim zavlačnim sidrom spuštenim u vodu.
6.11.2.4 Otvorena dvostrana splav, kada je potpuno napuhana mora omogućiti da se u nju ukrcava iz vode bez obzira na koju se stranu okrenula.
6.11.2.5 Glavne uzgonske komore moraju biti podijeljene:
.1 najmanje na dva posebna pregratka od kojih se svaki puni kroz svoj nepovratni ventil.
.2 uzgonske komore moraju biti tako raspoređene da u slučaju oštećenja bilo kojeg pregratka ili u slučaju da bilo koji pregradak ne bude napuhan, neoštećeni pregradci mogu održavati na vodi broj osoba koji se može smjestiti na otvorenoj dvostranoj splavi za spašavanje, prosječne mase 75 kg, u sjedećem položaju, s pozitivnim nadvođem po čitavom obodu splavi za spašavanje.
6.11.2.6 Dno otvorene dvostrane splavi za spašavanje mora biti vodonepropusno.
6.11.2.7 Otvorena dvostrana splav za spašavanje mora se napuhavati neotrovnim plinom. Napuhavanje se mora završiti za 1