 uređaja, pribavljene od pružatelja elektroničkih komunikacijskih usluga (operatera) čiji je korisnik vlasnik komunikacijskog uređaja i«.
U podstavku 3. riječ: »telekomunikacijskom« zamjenjuju se riječju: »komunikacijskom«.
U stavku 2. riječ: »telekomunikacijski« zamjenjuje se riječju: »komunikacijski«, a riječ: »telekomunikacijskim« zamjenjuje se riječju: »komunikacijskim«.
U stavku 3. riječ: « »telekomunikacijski« zamjenjuje se riječju: »komunikacijski«, a riječ: »telekomunikacijskog« zamjenjuje se riječju: »komunikacijskog«.
Članak 33.
Naslov iznad članka 92. mijenja se i glasi:
»10. Privremeno oduzimanje, čuvanje, uništenje i prodaja predmeta«.
Članak 34.
Iza članka 93. dodaje se članak 93.a koji glasi:
»Članak 93.a
Uz prethodno poduzimanje potrebnih mjera sigurnosti, posebno osposobljeni policijski službenici će samostalno ili uz pomoć drugih stručnih službi na mjestu pronalaska uništiti predmet koji predstavlja neposrednu opasnost za život ili zdravlje ljudi ili opasnost za imovinu, ako ga ne mogu na siguran način učiniti bezopasnim ili ga ne mogu na siguran način premjestiti na drugo mjesto.
Ukoliko se radi o predmetu koji bi mogao poslužiti kao dokaz u prekršajnom ili kaznenom postupku, policijski službenici će, prije uništavanja, provesti nužne dokazne radnje koje je sa sigurnosnog stajališta moguće poduzeti.«.
Članak 35.
U članku 94. stavku 3. u drugoj rečenici riječi: »Zapisnik o podnošenju« zamjenjuju se riječima. »Zapisnik o zaprimanju«.
U stavku 6. riječi: »telekomunikacijskim sredstvom« zamjenjuju se riječima: »komunikacijskim uređajem«.
Članak 36.
U članku 96. stavku 2. riječi: »dnevni operativni bilten« zamjenjuju se riječima: »dnevnik događaja«.
Članak 37.
Članak 97. briše se.
Članak 38.
Naslov iznad članka 103. mijenja se i glasi:
»13. Provjera uspostavljanja elektroničke komunikacije«.
Članak 39.
Članak 103. mijenja se i glasi:
»Provjera uspostavljanja elektroničke komunikacije provodi se kroz aplikaciju računalnog sustava za upravljanje zahtjevima za provjeru uspostavljanja elektroničke komunikacije.
Ovlaštenici za podnošenje Zahtjeva za provjeru uspostavljanja elektroničke komunikacije su:
– policijski službenik za obradu kriminaliteta,
– načelnik Operativno-komunikacijskog centra policije,
– voditelj smjene Operativno-komunikacijskog centra policije,
– pomoćnik voditelja smjene Operativno-komunikacijskog centra policije.
Zahtjev odobrava ovlašteni potpisnik na temelju prethodne suglasnosti ovlaštenih rukovoditelja i to:
– načelnika Sektora u Upravi kriminalističke policije,
– voditelja Službe u Upravi kriminalističke policije,
– načelnika Sektora/voditelja Službe kriminalističke policije u policijskoj upravi,
– voditelja Službe/Odjela/Odsjeka u kriminalističkoj policiji policijske uprave,
– načelnika policijske postaje.«.
Članak 40.
U članku 112. stavak 3. mijenja se i glasi:
»Ako postoje razlozi za ulazak u tuđi dom i s njime povezan prostor, policijski službenik može nasilno ući u dom ili zatvorene prostorije doma kada se na drugi način ne može izvršiti nalog o uhićenju ili uhititi počinitelja kaznenog djela za koje je propisana kazna zatvora od najmanje tri godine ili otkloniti izravna opasnost. Policijski službenik će prilikom nasilnog ulaska u tuđi dom postupati na način da uzrokuje najmanju moguću štetu. Kada to okolnosti dozvoljavaju za nasilni ulazak može koristiti pomoć stručne osobe koja će otvoriti vrata (bravara) ili posebnih sredstava (vatrogasnih postrojbi, specijalne i interventne policije).«.
Stavak 5. mijenja se i glasi:
»Policijski službenik o radnjama iz ovoga članka sastavlja pisano izvješće te izdaje potvrdu o ulasku i obavljenom pregledu tuđeg doma i s njime povezanog prostora. Policijski službenik će u slučaju ulaska u tuđi dom na temelju stavka 3. ovoga članka bez nazočnosti vlasnika ili držatelja stana nakon obavljenog ulaska na pogodan način (pečaćenjem ulaznih vrata, stavljanjem nove brave i sl.) osigurati od pristupa neovlaštenih osoba, a na vidnom mjestu u domu ili na vratima