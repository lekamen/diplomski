popis država i zemalja i njihovih oznaka.
3. Ako se radi o nerezidentima međunarodnim institucijama, potrebno je upisati odgovarajuću oznaku pojedine međunarodne institucije navedenu u Uputi za statističko i bonitetno izvješćivanje, Prilogu 4. Popis oznaka država i međunarodnih institucija.
Obilježje 7. Sektor nerezidenta
Sastavljanje agregata i grupiranje protustranaka zahtijeva sektorsku identifikaciju protustranaka sa sjedištem izvan Republike Hrvatske u skladu sa standardima sektorizacije. ESA 2010 određuje standard za klasifikaciju sektora. Tretman protustranaka potpuno je jednak u svim raščlambama.
Vrijednost obilježja upisuje se za sve protustranke nerezidente, a za rezidente se ne upisuje.
Vrijednost ovog obilježja iskazuje se jednim od sljedećih modaliteta:
1. »1100« – nefinancijska društva,
2. »1220« – društva koja primaju depozite osim središnje banke,
3. »1230« – novčani fondovi,
4. »1240« – investicijski fondovi osim novčanih fondova,
5. »1250« – drugi financijski posrednici, osim osiguravajućih društava i mirovinskih fondova,
6. »1260« – pomoćne financijske institucije,
7. »1270« – vlastite financijske institucije i zajmodavci,
8. »1280« – osiguravajuća društva,
9. »1290« – mirovinski fondovi,
10. »1311« – središnja država,
11. »1312« – regionalna država,
12. »1313« – lokalna država,
13. »1314« – fondovi socijalne sigurnosti,
14. »1400« – kućanstva,
15. »1500« – neprofitne institucije koje služe kućanstvima.
Za razliku od modaliteta »1220« i »1230«, koji podrazumijevaju prethodnu identifikaciju MFI-ja u skladu s Prilogom 2. Popis nerezidentnih MFI-ja i ostalih institucija, odabir ostalih modaliteta ovisi o nacionalnoj definiciji sektora svake države. Svaka izmjena i (ili) dopuna popisa MFI-ja i (ili) nacionalne klasifikacije rezidenata zahtijevat će korekciju Priloga 2. Izvještajne institucije moraju se pobrinuti za vremenski slijed podataka u pripremnim bazama kako bi se omogućila precizna sektorska distribucija protustranaka nerezidenata za izvještajni datum na koji se odnosi izvještajni slog.
Za klasifikaciju sektora nerezidenata (članica EU-a) koji nisu MFI, dodatne upute mogu se naći u priručniku ESB-a Monetary Financial Institutions and Markets Statistics Sector Manual, koji se objavljuje na ESB-ovoj internetskoj stranici.
Obilježje 8. Veza izvještajne institucije i protustranke
Ovo obilježje omogućuje identifikaciju vlasničke povezanosti izvještajne institucije i protustranke.
Vrijednost obilježja upisuje se za protustranke za koje se podaci dostavljaju na pojedinačnoj osnovi.
Vrijednost ovog obilježja sastoji se od pet dijelova. Prvim dijelom utvrđuje se nepostojanje ili postojanje povezanosti te se navodi jedan od tipova te povezanosti:
1. Ako ne postoji povezanost, upisuje se »N«.
2. Ako postoji primarna povezanost između izvještajne institucije i protustranke, upisuje se »P«. Uvjet je za odabir ovog modaliteta posjedovanje dionica ili vlasničkih udjela (izvještajna je institucija u vlasničkom odnosu s protustrankom).
3. Ako postoji sekundarna povezanost između izvještajne institucije i protustranke, upisuje se »S«, pod uvjetom da istodobno nema primarne povezanosti. Ovaj modalitet upotrebljava se za protustranke članice grupe koje imaju istog vlasnika kao i izvještajna institucija.
Iza identifikatora povezanosti upisuju se postotni udjeli, zaokruženi na dvije decimale, koji se odnose na udjele protustranke u izvještajnoj instituciji odnosno udjele izvještajne institucije u protustranci (stoga vrijednost mora biti veća ili jednaka nuli i manja ili jednaka sto).
Prvih pet znamenaka određuje ulaganja protustranke u izvještajnu instituciju u odnosu na vlasničku glavnicu prikazanu instrumentom[1] P1101 Dionički kapital – redovne dionice. Sljedećih pet znamenaka određuje ulaganja izvještajne institucije u protustranku u odnosu na vlasničku glavnicu opisanu definicijom instrumenata A0401 Dionice – redovne dionice u trgovačkim društvima koja su dionička ili A0404 Vlasnički udjeli u trgovačkim društvima koja