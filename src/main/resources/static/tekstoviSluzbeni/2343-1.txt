 invalidskim kolicima, stolni tenis za osobe s invaliditetom, goalball, sjedeća odbojka i slično.
• druge sportsko-rekreacijske aktivnosti u svrhu pružanja podrške i usluga braniteljsko-stradalničkoj populaciji i drugim osobama.
Članak 7.
(1) Popratne usluge obuhvaćaju brigu o higijeni i prehrani korisnika.
(2) Briga o higijeni obuhvaća obvezu Ustanove da korisnicima osigura čišćenje i održavanje prostora i opreme, pranje, sušenje i glačanje posteljnog rublja, osiguranje higijenskog pribora te drugo, sukladno minimalnim uvjetima iz članka 33. i 34. ovog Pravilnika.
(3) Briga o prehrani obuhvaća obvezu Ustanove da korisnicima osigura primjerenu prehranu sukladno propisanim standardima prehrane i minimalnim uvjetima iz članka 30. i 31. ovog Pravilnika.
POGLAVLJE II.
Način pružanja usluga
Članak 8.
Ustanova korisniku pruža usluge iz članka 3. kroz program:
a) smještaja ili
b) boravka.
Članak 9.
(1) Program smještaja podrazumijeva korištenje usluga za vrijeme osiguranog smještaja u Ustanovi 24 sata dnevno.
(2) Program smještaja obuhvaća noćenje u Ustanovi.
Članak 10.
(1) Smještaj se osigurava u smještajnim jedinicama koje mogu biti:
a) jednokrevetne sobe,
b) jednokrevetne sobe prilagođene potrebama hrvatskog ratnog vojnog invalida iz Domovinskog rata I. skupine (u daljnjem tekstu: HRVI), koji koristi usluge osobe za pružanje njege i pomoći (u daljnjem tekstu: njegovatelj) ili
c) dvokrevetne sobe.
(2) Za smještaj u jednokrevetnim sobama potrebno je osigurati 5% do 20% od ukupnog smještajnog kapaciteta Ustanove.
(3) Za smještaj u jednokrevetnim sobama prilagođenim potrebama HRVI potrebno je osigurati najmanje 3% od ukupnog smještajnog kapaciteta Ustanove, odnosno isti broj jednokrevetnih soba za njegovog njegovatelja.
(4) U svakoj smještajnoj jedinici predviđen je sanitarni čvor za osobnu higijenu korisnika.
Članak 11.
(1) Program boravka podrazumijeva korištenje usluga Ustanove za vrijeme cjelodnevnog ili poludnevnog boravka u Ustanovi.
(2) Poludnevni boravak u Ustanovi može trajati do 6 sati dnevno.
(3) Cjelodnevni boravak u Ustanovi može trajati od 6 do 10 sati dnevno.
(4) Programom boravka nije obuhvaćeno noćenje u Ustanovi.
Članak 12.
Usluge iz članka 3. ovog Pravilnika, kroz program smještaja ili boravka, pružaju se korisniku prema individualnom planu rada, sastavljenom sukladno Stručnom programu Ustanove, ovisno o procijenjenim potrebama, zdravstvenom stanju, interesima korisnika i raspoloživim kapacitetima i uvjetima Ustanove.
Članak 13.
Uvjeti, način i postupak ostvarivanja te ostalo vezano uz korištenje usluga Ustanove određeni su pravilnikom koji donosi Upravno vijeće Ustanove.
DIO TREĆI MINIMALNI UVJETI ZA PRUŽANJE USLUGA
POGLAVLJE I.
Minimalni uvjeti prostora
Članak 14.
Građevinski objekt u kojemu Ustanova pruža usluge iz članka 3. ovog Pravilnika je funkcionalna cjelina koju u pravilu čini jedna građevina, dio građevine ili iznimno i nekoliko građevina, a organizirana je i dovodi se u funkciju u novim ili postojećim objektima.
Članak 15.
Za lokaciju građevinskog objekta Ustanove potrebno je odabrati naselje ili njegovu neposrednu blizinu, a do lokacije osigurati kolni i pješački pristup s javno-prometne površine.
Članak 16.
Građevinski objekt u kojemu Ustanova pruža usluge iz članka 3. ovog Pravilnika mora ispunjavati urbanističke uvjete iz važeće prostorno-planske dokumentacije te građevinske, sanitarno-tehničke i higijenske uvjete, uvjete mehaničke otpornosti i stabilnosti te požarno-preventivne uvjete utvrđene posebnim propisima.
Članak 17.
Za građevinski objekt u kojemu Ustanova pruža usluge iz članka 3. ovog Pravilnika primjenjuju se također propisi kojima se osobama s invaliditetom i smanjenom pokretljivošću osigurava nesmetan pristup, kretanje, boravak i rad.
Članak 18.
Za građevinski objekt u kojem Ustanova pruža usluge iz članka 3. ovog Pravilnika primjenjuju se također propisi za radne i pomoćne prostorije glede sigurnosti i zaštite zdravlja radnika za sve radne i pomoćne prostorije kao i prostore u kojima se