71 03.08.2016 Pravilnik o minimalnim uvjetima u pogledu prostora, radnika i medicinsko-tehničke opreme za obavljanje djelatnosti hitne medicine
MINISTARSTVO ZDRAVLJA
1696
Na temelju članka 50. stavka 4. Zakona o zdravstvenoj zaštiti (»Narodne novine«, broj 150/08, 71/10, 139/10, 22/11, 84/11, 12/12, 35/12, 70/12, 82/13, 22/14 i 154/14), uz prethodno pribavljeno mišljenje nadležnih komora ministar zdravlja donosi
PRAVILNIK
O MINIMALNIM UVJETIMA U POGLEDU PROSTORA, RADNIKA I MEDICINSKO-TEHNIČKE OPREME ZA OBAVLJANJE DJELATNOSTI HITNE MEDICINE
I. OPĆE ODREDBE
Članak 1.
(1) Ovim se Pravilnikom određuju minimalni uvjeti u pogledu prostora, radnika i medicinsko-tehničke opreme kojima moraju udovoljavati zdravstvene ustanove koje obavljaju djelatnost hitne medicine.
(2) Izrazi koji se koriste u ovome Pravilniku, a imaju rodno značenje odnose se jednako na muški i ženski rod.
Članak 2.
Zdravstvene ustanove koje obavljaju djelatnost hitne medicine moraju ispunjavati sanitarno-tehničke, higijenske i druge uvjete propisane Pravilnikom o minimalnim uvjetima u pogledu prostora, radnika i medicinsko-tehničke opreme za obavljanje zdravstvene djelatnosti.
II. UVJETI U POGLEDU PROSTORA, RADNIKA I MEDICINSKO-TEHNIČKE OPREME
II.1. Minimalni uvjeti za obavljanje djelatnosti izvanbolničke hitne medicine
Članak 3.
Zavod za hitnu medicinu jedinice područne (regionalne) samouprave (u daljnjem tekstu: Županijski zavod) mora osigurati minimalne uvjete u pogledu prostora, radnika i medicinsko-tehničke opreme za obavljanje djelatnosti izvanbolničke hitne medicine u sjedištu i ispostavama Županijskog zavoda.
1. Minimalni uvjeti prostora
Članak 4.
Za obavljanje djelatnosti izvanbolničke hitne medicine Županijski zavod mora osigurati sljedeće uvjete:
1. pristup za vozila hitne medicinske službe i radnike županijskih zavoda za hitnu medicinu,
2. parkiralište za vozila hitne medicinske službe,
3. prostor za vozila hitne medicinske službe,
4. ambulantu/prostoriju za reanimaciju od minimalno 20 m²,
5. prostoriju prijavno-dojavna jedinica od minimalno 12 m²,
6. prostorije za administrativne i druge poslove:
a) prostoriju za upravu,
b) prostoriju za edukaciju,
c) prostor za čisto/nečisto rublje,
d) prostoriju za pohranu lijekova, sanitetskog materijala, medicinske opreme i nemedicinskog materijala,
e) sanitarni čvor za radnike i pacijente,
7. prostorije za radnike:
a) garderobni prostor,
b) prostorije za odmor radnika ukupne površine od minimalno 30 m².
Članak 5.
Za obavljanje djelatnosti izvanbolničke hitne medicine ispostava Županijskog zavoda mora osigurati sljedeće uvjete:
1. pristup za vozila hitne medicinske službe i radnike ispostave županijskog zavoda za hitnu medicinu,
2. parkiralište za vozila hitne medicinske službe,
3. prostor za smještaj vozila hitne medicinske službe,
4. ambulantu/prostoriju za reanimaciju – minimalno 20 m²,
5. druge prostorije:
a) prostor za čisto/nečisto,
b) prostorija za pohranu lijekova, sanitetskog materijala, medicinske opreme i nemedicinskog materijala,
c) sanitarni čvor za radnike,
d) sanitarni čvor za pacijente,
6. prostorije za radnike:
a) garderobni prostor,
b) prostor za odmor osoblja od minimalno 15 m².
2. Minimalni uvjeti medicinsko-tehničke opreme
Članak 6.
Za obavljanje djelatnosti izvanbolničke hitne medicine Županijski zavod mora osigurati u sjedištu i u ispostavi sljedeće uvjete u pogledu medicinsko-tehničke opreme:
1. Ambulanta/prostorija za reanimaciju u kojoj se obavlja djelatnost izvanbolničke hitne medicine mora imati:
a) Medicinsku opremu za primjenu kisika
1. centralni razvod kisika s 2 priključna mjesta ili stacionarnu bocu za kisik zapremine 10 litara (minimalnog kapaciteta 2000 litara kisika) s manometrom i redukcijskim ventilom,
2. nosne katetere za primjenu kisika za odrasle,
3. nosne katetere za primjenu kisika za djecu,
4. maske za primjenu kisika u veličini za odrasle,
5. maske za primjenu kisika u veličini za djecu,
6. maske sa spremnikom i jednosmjernim ventilima za primjenu kisika (za odrasle),
7.