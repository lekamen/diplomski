 tužitelja. Takvim postupanjem tuženik je u cijelosti postupao u cilju ostvarivanja regulatornih načela kako to propisuje odredba članka 5. ZEK-a.
Za ocjenu zakonitosti osporene odluke tuženika mjerodavne su odredbe ZEK-a, zbog čega se tužitelj neosnovano poziva na odredbe Zakona o vlasništvu. Osporenu odluku tuženik je donio u postupku u kojem je utvrdio sve činjenice i okolnosti koje su bitne za zakonito i pravilno rješavanje upravne stvari i nakon što je tužitelju i zainteresiranoj osobi omogućio da se izjasne o svim činjeničnim i pravnim pitanjima, a osporena odluka donesena je u svemu sukladno odredbi članka 98. Zakona o općem upravnom postupku (»Narodne novine« 47/09.).
Iz navedenih razloga Sud je ocijenio da tužbeni navodi nisu doveli u sumnju pravilnost i potpunost činjeničnog stanja utvrđenog u postupku koji je proveo tuženik. Tužitelj predlaže održavanje rasprave kako bi se utvrdila prava volja ugovornih strana i kako bi se mogao očitovati na isprave spisa predmeta i navode tuženika. Ovaj prijedlog Sud nije prihvatio jer su svi relevantni podaci na kojima je osporena odluka utemeljena dostavljeni tužitelju i zainteresiranoj osobi, koji su o ovim podacima raspravljali u postupku pred tuženikom. Sud je tužitelju dostavio na očitovanje odgovore na tužbu koje su dali tuženik i zainteresirana, čime je strankama u postupku omogućeno očitovanje o svim podnescima zaprimljenim tijekom upravnog spora. Tužbenim navodima tužitelj osporava primjenu prava, odnosno pravilnost postupanja tuženika u smislu odredbe članka 30. ZEK-a, a ove tužbene navode Sud iz naprijed navedenih razloga u cijelosti cijeni neosnovanim.
Stoga je Sud utvrdio da je osporena odluka tuženika pravilna i zakonita zbog čega je temeljem odredbe članka 57. stavka 1. Zakona o upravnim sporovima (»Narodne novine« 20/10., 143/12. i 152/14.) tužbu odbio kao neosnovanu.
Odluka o objavi presude temelji se na odredbi članka 14. stavka 8. ZEK-a.
Poslovni broj: UsII-9/15-10 Zagreb, 7. travnja 2016.
Predsjednica vijeća Ana Berlengi Fellner, v. r.
