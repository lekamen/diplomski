 izdavanja nacionalne dozvole ili
(b) osoba dokaže da udovoljava zahtjevima za održavanje valjanosti ovlaštenja za tip.
(12) Agencija će na zahtjev imatelja valjane dozvole izdane od strane druge zemlje članice Europske unije s ovlaštenjem za tip Aneks II aviona ili helikoptera izdati nacionalnu dozvolu ukoliko su uvjeti za izdavanje te dozvole najmanje na razini zahtjeva odredbi ovoga Pravilnika.
(13) Agencija može na zahtjev imatelja valjane dozvole izdane od zemlje koja nije članica Europske Unije s ovlaštenjem za tip Aneks II aviona ili helikoptera izdati nacionalnu dozvolu uzimajući u obzir načelo uzajamnosti te ukoliko su uvjeti za izdavanje te dozvole najmanje na razini zahtjeva ovoga Pravilnika.
Uvjeti za odobrenje programa osposobljavanja za ovlaštenje za tip
Članak 11.
(1) Agencija će odobriti program osposobljavanja kada sadrži sljedeće elemente:
(a) Najmanje 8 sati teorijskog osposobljavanja, koje uključuje sljedeće teme:
1. Općenito
2. Sustavi zrakoplova
3. Ograničenja (limitations)
4. Pogonska grupa
5. Pretpoletni pregled
6. Normalne procedure tijekom svih faza leta
7. Postupci u izvanrednim situacijama i hitnosti (npr. manevri u slučaju otkaza i kvara opreme, postupci u slučaju nesposobnosti jednog člana posade, suradnja članova posade uključujući određivanje zadataka pilota, korištenje lista provjera, itd.)
8. Masa, uravnoteženje, opsluživanje i performanse (Mass and Balance, Performance)i
9. Ostali elementi koje instruktor smatra prikladnim.
(b) najmanje 4 sata praktičnog osposobljavanja u letu, koje uključuje najmanje šest uzlijetanja i šest slijetanja, pod nadzorom instruktora koji posjeduje privilegije za osposobljavanje za ovlaštenje za tip i
(c) liste provjere za utvrđivanje teorijskog znanja s definiranim kriterijima i liste za provođenje provjere u letu s definiranim kriterijima koje je potrebno zadovoljiti.
(2) Iznimno od stavka 1. ovoga članka, Agencija može zahtijevati povećanje minimalnog broja sati programa osposobljavanja, u teorijskom i praktičnom dijelu, ovisno o prethodnom iskustvu pilota, kompleksnosti i veličini zrakoplova.
Valjanost ovlaštenja za tip
Članak 12.
(1) Ovlaštenje za tip valjano je ukoliko imatelj dozvole u periodu od proteklih 12 mjeseci ostvari nalet od najmanje 10 rutnih sektora na tipu Aneks II zrakoplova za koji posjeduje upisano ovlaštenje u nacionalnu dozvolu.
(2) Ukoliko ne udovolji zahtjevima iz stavka 1. ovoga članka imatelj dozvole mora obaviti najmanje 2 sata osposobljavanja za obnovu valjanosti ovlaštenja s instruktorom za tip Aneks II aviona ili helikoptera, uključujući 3 uzlijetanja i 3 slijetanja na tom tipu. Instruktor mora u knjižicu letenja imatelja nacionalne dozvole ovjeriti da je imatelj obavio osposobljavanje i da je sposoban letjeti samostalno. Kada to ocijeni potrebnim, instruktor može povećati minimalne zahtjeve za osposobljavanje.
Stjecanje nacionalnog ovlaštenja instruktora za tip
Članak 13.
(1) Podnositelj zahtjeva za nacionalno ovlaštenje instruktora za tip mora imati valjanu nacionalnu dozvolu i ovlaštenje za tip Aneks II zrakoplova za koji namjerava provoditi osposobljavanje.
(2) Agencija će na zahtjev imatelja dozvole u nacionalnu dozvolu pilota aviona upisati ovlaštenje instruktora za tip Aneks II aviona ukoliko ima upisano valjano ovlaštenje instruktora za tip (TRI(A)) u Part-FCL dozvolu te dostavi dokaz o 50 sati naleta na tipu Aneks II aviona za koji traži upis ovlaštenja instruktora.
(3) Agencija će na zahtjev imatelja dozvole u nacionalnu dozvolu pilota helikoptera upisati ovlaštenje instruktora za tip Aneks II helikoptera ukoliko ima upisano valjano ovlaštenje instruktora letenja (FI(H)) bez ograničenja, ili instruktora za tip (TRI(H)) u Part-FCL dozvolu, te dostavi dokaz o 50 sati naleta na tipu Aneks II helikoptera za koji traži upis ovlaštenja instruktora.
(4) Iznimno od stavaka 2. i 3. ovoga članka, imateljima nacionalnih dozvola koji dokažu kako su obavljali poslove instruktora za tip Aneks II zrakoplova u sklopu ministarstva nadležnog