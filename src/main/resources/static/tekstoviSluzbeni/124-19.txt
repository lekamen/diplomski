(2) Korisnik iz stavka 1. ovoga članka dužan je isplaćena novčana sredstva vratiti u roku od 30 dana od primitka Odluke o povratu sredstava ili u slučaju Prigovora od dana zaprimanja Odluke Povjerenstva.
(3) Ukoliko Korisnik nije vratio sredstva određena Odlukom o povratu sredstava, na taj iznos se nakon isteka roka iz stavka 2. ovoga članka obračunava zatezna kamata.
(4) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Članak 37.
Informiranje je sastavni dio projekta. Kao što korisnik treba biti upoznat s izvorom financiranja iz kojeg će dobiti nepovratna sredstva za svoje ulaganje, tako korisnik mora, po završetku projekta, osigurati ovakvu informaciju javnosti sukladno Prilogu IV. ovoga Pravilnika (npr. stavljanjem naljepnica koje navode izvor sufinanciranja na svu opremu nabavljenu potporom iz proračuna Europske unije i postavljanjem informativnih ploča na istaknuto mjesto, kako bi i posjetitelji bili upoznati s činjenicom da je ulaganje sufinancirano kroz sustav EU potpora).
Članak 38.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar podnijeti prigovor na odluke koje proizlaze iz ovoga Pravilnika, i to iz:
– članka 26. stavka 2. točke a) na Odluku o dodjeli sredstava,
– članka 26. stavka 2. točke b) i članka 27. stavka 2. točke b) na Odluku o odbijanju,
– članka 27. stavka 2. točke a) na Odluku o privremenoj raspodjeli sredstava,
– članka 33. stavka 1. točke d) na Odluku o odbijanju Zahtjeva za isplatu,
– članka 36. stavka 1. u slučajevima pod točkom d) na Odluku o povratu sredstava.
(3) Ostali akti proizašli iz ovoga Pravilnika su konačni i korisnik nema pravo prigovora.
(4) Akte iz stavaka 2. i 3. ovoga članka osim Izjave o poništenju obveze i Odluke o povratu sredstava korisnici su obvezni preuzeti putem AGRONET-a.
(5) Po objavi akata u AGRONET-u korisnik će biti obaviješten putem elektroničke pošte da u roku od 5 dana iste mora preuzeti putem linka u AGRONET-u na kartici »ODLUKE«.
(6) Ukoliko korisnik ne preuzme akte iz stavka 2. ovoga članka s AGRONET-a u roku od 5 dana od trenutka njihova stavljanja na AGRONET, Agencija za plaćanja će ih objaviti na Oglasnoj ploči Agencije za plaćanja.
(7) U slučaju iz stavka 6. ovoga članka, akti iz stavka 2. ovoga članka stupaju na snagu osmog dana od dana objave na Oglasnoj ploči Agencije za plaćanja.
(8) Korisnik može prigovore iz stavka 2. ovoga članka podnijeti u roku od osam (8) dana od dana preuzimanja akata iz stavka 2. ovoga članka u AGRONET-u ili dana objave na Oglasnoj ploči Agencije za plaćanja.
(9) Prigovori iz stavka 2. ovoga članka podnose se preporučenom pošiljkom s povratnicom, u dva primjerka Povjerenstvu putem Agencije za plaćanja.
(10) Povjerenstvo odlučuje po prigovorima iz stavka 2. ovoga članka u roku od deset (10) radnih dana od zaprimanja prigovora.
(11) Odluke Povjerenstva po prigovorima su konačne.
(12) Nakon provedenog postupka odlučivanja o prigovoru kreirat će se konačna rang-lista za sve zahtjeve za potporu zaprimljene na Natječaju koja će biti objavljena u sklopu Izvještaja o provedenom Natječaju koji će biti dostupan u AGRONET-u.
Članak 39.
Za provedbu ove Podmjere ravnatelj Agencije za plaćanja i pomoćnik ministra u čijoj su nadležnosti poslovi Upravljačkog tijela, svaki u okviru svoje nadležnosti, donose pisane procedure, obrasce i ostale dokumente neophodne za upravljanje i provedbu Programa.
Članak 40.
(1) Agencija za plaćanja raspisuje natječaj za dodjelu sredstava iz Podmjere 4.1. prije usvajanja Programa od strane Europske komisije.
(2) Ukoliko nakon usvajanja Programa od strane Europske komisije uvjeti prihvatljivosti, prihvatljivi troškovi i iznosi javne potpore Podmjere 4.1. iz ovog Pravilnika budu neusklađeni s uvjetima, troškovima i iznosima javne potpore iz odobrenog Programa, bit će financirani samo oni troškovi koji se odnose na