 kategorije i kvalitete.
(6) Na ploči iz stavka 4. ovog članka može se istaknuti simbol ponude OPG-a i ostale potrebne informacije. Uz naziv Kušaonica može se istaknuti i naziv proizvoda koji se pretežito uslužuje (Kušaonica rakije, Kušaonica pršuta, Kušaonica kobasica, Kušaonica sira i slično).
(7) Simboli ponude propisani su u Prilogu VI. ovog Pravilnika.
(8) OPG može oznake različitih vrsta, kategorija i kvalitete istaknuti na jednoj ploči.
(9) OPG može na ploči iz stavka 4. ovog članka i promidžbenim materijalima umjesto naziva »OBITELJSKO POLJOPRIVREDNO GOSPODARSTVO« istaknuti komercijalne nazive kao turističko seljačko domaćinstvo, turističko seljačko gospodarstvo, agroturizam, seljački turizam i slično.
(10) Objekt kojemu je dodijeljena oznaka kvalitete istu može koristiti na kuvertama, memorandumima, propagandnim materijalima, brošurama, preglednim kartama asortimana, reklamama, građevini/ama, vozilima, vizualnim simbolima i slično.
4. VRSTE OBJEKATA I UVJETI ZA VRSTE
Članak 20.
Objekti na OPG-u razvrstani su sukladno obveznim ugostiteljskim uslugama u vrste:
1. Vinotočje/Kušaonica,
2. Izletište,
3. Soba,
4. Apartman,
5. Ruralna kuća za odmor,
6. Kamp,
7. Kamp odmorište.
Članak 21.
(1) Za razvrstavanje u vrste Vinotočje/Kušaonica i Izletište moraju biti ispunjeni minimalni uvjeti i uvjeti iz Priloga I., ovog Pravilnika.
(2) Za razvrstavanje u vrste Soba, Apartman, Ruralna kuća za odmor i Kamp moraju biti ispunjeni minimalni uvjeti i uvjeti za najnižu kategoriju iz Priloga II. i III., ovog Pravilnika.
(3) Za razvrstavanje u vrstu Kamp odmorište moraju biti ispunjeni minimalni uvjeti i uvjeti iz Priloga IV. ovog Pravilnika.
4.1. VRSTA VINOTOČJE/KUŠAONICA
Članak 22.
(1) Vrsta Vinotočje/Kušaonica je objekt u kojem se gostima pripremaju i uslužuju vina i/ili voćna vina i/ili proizvodi od vina i/ili voćnih vina i/ili ostala alkoholna pića i/ili naresci (suhomesnati proizvodi, sirevi i slično) koji se sljubljuju s tim pićima i/ili namazi.
(2) Umjesto naziva Vinotočje/Kušaonica mogu se koristiti nazivi: Vinotočje (uslužuju se pretežito vina, naresci i/ili namazi) ili Kušaonica (uslužuju se pretežito naresci i/ili namazi i/ili pića).
4.2. VRSTA IZLETIŠTE
Članak 23.
Vrsta Izletište je objekt u kojem se gostima pripremaju i uslužuju topla i hladna jela, pića i napici.
4.3. VRSTA SOBA
Članak 24.
(1) Soba je objekt u kojem OPG pruža uslugu smještaja.
(2) OPG mora pripremati i usluživati jela, pića i napitke, na zahtjev gosta.
4.4. VRSTA APARTMAN
Članak 25.
(1) Apartman je objekt u kojem OPG pruža uslugu smještaja, opremljen da gost sam može pripremati i konzumirati hranu.
(2) OPG mora pripremati i usluživati jela, pića i napitke, na zahtjev gosta.
4.5. VRSTA RURALNA KUĆA ZA ODMOR
Članak 26.
(1) Ruralna kuća za odmor je objekt u kojem OPG pruža uslugu smještaja i korištenja okućnice, opremljen da gost sam može pripremati i konzumirati hranu.
(2) OPG mora pripremati i usluživati jela, pića i napitke, na zahtjev gosta.
4.6. VRSTA KAMP
Članak 27.
(1) Kamp je objekt na kojem OPG pruža usluge smještaja na smještajnim jedinicama na otvorenom prostoru – usluge kampiranja.
(2) OPG mora pripremati i usluživati jela, pića i napitke, na zahtjev gosta.
(3) U Kampu OPG može pružati usluge:
1. iznajmljivanja pokretne opreme za kampiranje; stolova, stolica, vreća za spavanje, šatora, kamp prikolica (kamp kućica, karavan), pokretnih kućica (mobilhome), autodomova (kamper), glamping opreme i slično,
2. druge usluge u funkciji turističke potrošnje.
(4) Objekt mora imati zajedničke sadržaje (prostorije i prostore) i smještajne jedinice.
(5) Zajednički sadržaji su:
1. prometnice unutar objekta,
2. sanitarni čvor i drugi sanitarni elementi za goste na smještajnim jedinicama,
3. druge prostorije i prostori u funkciji turističke potrošnje,
4. uređen okoliš.
(6) Smještajne jedinice u kampu su kamp mjesto i/ili kamp parcela (mogu biti sve kamp parcele).
(7) Na najviše 40% smještajnih jedinica mogu biti postavljeni mobilhomovi.
(8) Prostorije u kojima se