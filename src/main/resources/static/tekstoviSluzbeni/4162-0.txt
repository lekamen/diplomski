59 29.06.2016 Rješenje Agencije za zaštitu tržišnog natjecanja, klasa: UP/I 034-03/2015-01/045, urbroj: 580-10/70- -2016-018 od 15. lipnja 2016.
AGENCIJA ZA ZAŠTITU TRŽIŠNOG NATJECANJA
1511
Agencija za zaštitu tržišnog natjecanja na temelju članka 30., članka 31., članka 51. i članka 58. stavka 1. točke 10., u svezi s člankom 13. Zakona o zaštiti tržišnog natjecanja (»Narodne novine«, broj 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja, pokrenutom po službenoj dužnosti protiv poduzetnika Flora VTC d.o.o., sa sjedištem u Virovitici, Vukovarska ulica 5, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur., predsjednik Vijeća, Vesna Patrlj, dipl. iur., zamjenica predsjednika Vijeća, Denis Matić, dipl. iur., mr. sc. Ljiljana Pavlic i mr. sc. Tatjana Peroković, članovi Vijeća, sa sjednice 19/2016., održane 15. lipnja 2016., donosi sljedeće
RJEŠENJE
1. Ukida se privremena mjera određena rješenjem Agencije za zaštitu tržišnog natjecanja klase: UP/I 034-03/2015-01/045, urbroja: 580-10/76-2016-009, od 4. travnja 2016.
2. Ovo rješenje bit će objavljeno u »Narodnim novinama« i na internetskoj stranici Agencije.
Obrazloženje
I. Agencija za zaštitu tržišnog natjecanja (dalje: Agencija), sukladno članku 51. Zakona o zaštiti tržišnog natjecanja (»Narodne novine«, broj 79/09 i 80/13; dalje: ZZTN), rješenjem klase: UP/I 034-03/2015-01/045, urbroja: 580-10/76-2016-009, od 4. travnja 2016., odredila je privremenu mjeru poduzetniku Flora VTC d.o.o., sa sjedištem u Virovitici, Vukovarska ulica 5 (dalje: Flora) u trajanju od 6 (šest) mjeseci od dana dostave navedenog rješenja, a koja je mjera pobliže opisana u izreci predmetnog rješenja.
Podneskom od 6. lipnja 2016., Flora je u predmetu klase: UP/I 034-03/2015-01/045, pozivajući se na članak 49. ZZTN-a, Agenciji samoinicijativno dostavila konkretan prijedlog za preuzimanje obveze izvršenja određenih mjera i uvjeta te rokova kako bi se otklonili negativni učinci njenog postupanja ili propuštanja postupanja na tržišno natjecanje.
Riječ je o prijedlogu da Agencija prihvati Odluku rečenog poduzetnika o trajnoj obustavi popusta od 10% na cijenu usluga ukopa pokojnika od 3. lipnja 2016. ako kupac u trgovini pogrebne opreme Flore kupi opremu za ukop te da se ista Odluka objavi na službenoj internetskoj stranici poduzetnika, kao mjeru dostatnu za otklanjanje negativnih učinaka i ponovnu uspostavu tržišnog natjecanja na mjerodavnom tržištu prodaje pogrebne opreme i pogrebnih potrepština na području grada Virovitice, čime se Flora opredijelila za rješenja kakva su bila propisana prije stupanja na snagu spornog Cjenika, a koje su bile povod Agenciji za donošenje privremene mjere protiv Flore.
Kako je navedenom trajnom izmjenom spornog Cjenika predmetno rješenje o privremenoj mjeri izgubilo svoju svrhu, privremenu je mjeru potrebno ukinuti.
II. Slijedom iznijetog, Vijeće za zaštitu tržišnog natjecanja, na sjednici 19/2016., održanoj 15. lipnja 2016., na temelju ovlasti iz članka 30. i članka 31. ZZTN-a, a sukladno članku 51. i članku 58. stavku 1. točki 10. ZZTN-a, donijelo je odluku o ukidanju privremene mjere određene Flori rješenjem klase: UP/I 034-03/2015-01/045, urbroja: 580-10/76-2016-009, od 4. lipnja 2016., pa je stoga odlučeno kao u točki 1. izreke ovog rješenja.
Vijeće svoju odluku temelji na činjenici da su Odlukom Flore od 3. lipnja 2016., o trajnoj obustavi popusta od 10% na cijenu usluga ukopa pokojnika ako kupac u trgovini pogrebne opreme Flore kupi opremu za ukop, prestali postojati objektivno opravdani razlozi radi kojih je privremena mjera bila određena tom poduzetniku.
Odredbom članka 59. stavka 2. ZZTN-a, u smislu članka 58. stavka 1. točke 10. ZZTN-a, propisano je kako se ovo rješenje Agencije objavljuje u »Narodnim novinama«, dok će se prema članku 59. stavku 3. ZZTN-a ono objaviti i na internetskoj stranici Agencije.
Slijedom iznijetog, odlučeno je kao 