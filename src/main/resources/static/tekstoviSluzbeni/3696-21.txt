 dostavi odgovarajući oblik osiguranja.
(6) Ako podnositelj zahtjeva u ostavljenom roku ne dostavi suglasnost i/ili oblik osiguranja iz stavka 5. točke 2. ovoga članka, smatrat će se da je odustao od zahtjeva i postupak će se obustaviti.
Nadležnost za vođenje prekršajnog postupka u prvom stupnju
Članak 72.
Prekršajni postupak za prekršaje propisane ovim Zakonom u prvom stupnju vodi Carinska uprava.
DIO DVANAESTI PRIJELAZNE I ZAVRŠNE ODREDBE
Prijevozna sredstava smještena pod carinskim nadzorom kod Hrvatskog autokluba
Članak 73.
Za uređenje pitanja prijevoznih sredstava koja se na dan stupanja na snagu ovoga Zakona nalaze smještena pod carinskim nadzorom u prostorima Hrvatskog autokluba odnosno u prostorima drugih osoba (udruženi autoklubovi), sukladno ovlaštenju Hrvatskog autokluba, primjenjuju se propisi koji su važili do dana stupanja na snagu ovoga Zakona.
Oslobođenja od carine
Članak 74.
(1) Zabrana raspolaganja robom koja je bila predmet oslobođenja od carine temeljem propisa koji su važili prije stupanja na snagu ovoga Zakona primjenjuje se i nakon stupanja na snagu ovoga Zakona.
(2) Ako u vezi s robom iz stavka 1. ovoga članka nastane carinski dug, on će se obračunati i naplatiti u skladu s propisom temeljem kojeg je odobreno oslobođenje od carine.
(3) Ako se obračun i naplata iz stavka 2. ovoga članka odnosi na primjenu zakonodavstva Republike Hrvatske prije pristupanja Republike Hrvatske Uniji, iznos koji će se naplatiti prihod je državnog proračuna Republike Hrvatske.
Okončanje upravnih i prekršajnih postupaka
Članak 75.
(1) Upravni i prekršajni postupci koji su započeti prije stupanja na snagu ovoga Zakona dovršit će se prema propisima koji su važili do dana stupanja na snagu ovoga Zakona.
(2) Iznimno od stavka 1. ovoga članka, svi prekršajni postupci koji su započeti prije stupanja na snagu ovoga Zakona okončat će se po odredbama ovoga Zakona ako je to povoljnije za počinitelja prekršaja.
(3) Svi prekršajni postupci koji su započeti prije stupanja na snagu ovoga Zakona za prekršajna djela koja nisu propisana ovim Zakonom obustavit će se.
Odobrenja o ispunjavanju uvjeta za utvrđivanje službenog mjesta
Članak 76.
(1) Odobrenja o ispunjavanju uvjeta za utvrđivanje službenog mjesta izdana prema odredbama propisa koji su važili do dana stupanja na snagu ovoga Zakona važeća su do izdavanja novog odobrenja sukladno odredbama ovoga Zakona, a najkasnije do 1. svibnja 2018.
(2) Nakon isteka roka iz stavka 1. ovoga članka prostori za koje nije izdano odobrenje o ispunjavanju uvjeta za utvrđivanje službenog mjesta neće se moći koristiti kao službeno mjesto.
Donošenje provedbenih propisa
Članak 77.
(1) Ministar financija donijet će pravilnik iz članka 9. stavka 6., članka 13. stavka 4., članka 14., članka 22. stavka 4., članka 24. stavka 3., članka 25. stavka 1. i 2., članka 26., članka 28. stavka 2., članka 33., članka 35. stavka 3., članka 48. i članka 55. ovoga Zakona najkasnije u roku od 90 dana od dana stupanja na snagu ovoga Zakona.
(2) Do stupanja na snagu propisa iz stavka 1. ovoga članka na odgovarajući se način primjenjuju:
1. Pravilnik o tarifi troškova uredovanja izvan uredovnog prostora i izvan uredovnog vremena carinskog ureda (»Narodne novine«, br. 64/13.)
2. Pravilnik o upravljanju carinskim kvotama (»Narodne novine«, br. 64/13.)
3. Pravilnik o EORI broju (»Narodne novine«, br. 64/13. i 89/13.)
4. Pravilnik o privremenom smještaju robe i skraćenoj deklaraciji (»Narodne novine«, br. 68/13.)
5. Pravilnik o uvjetima i načinu polaganja, primjene te povrata instrumenata osiguranja plaćanja koji se koriste u carinskim postupcima (»Narodne novine«, br. 70/13. i 41/14.)
6. Pravilnik o ispravama koje se koriste za potrebe izvoza robe obuhvaćene izvoznim naknadama i izvankvotnog šećera te posebnostima izvoznog postupka u vezi s tom robom (»Narodne novine«, br. 76/13.)
7. Pravilnik o popunjavanju jedinstvene carinske deklaracije (»Narodne novine«, br. 77/13.)
8. Pravilnik o postupanju s oduzetom i ustupljenom robom