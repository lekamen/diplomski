 kazneno djelo.«
6.4. Podnositelj je zaključno u ustavnoj tužbi naveo:
»Ovakvim postupanjem suda došlo je do povrede kako procesnog tako i materijalnog kaznenog prava (cit. odredbe zakona), čime je povrijeđeno pravo na pravično suđenje iz članka 29. i načelo jednakosti pred zakonom iz članka 14. Ustava Republike Hrvatske, odnosno članak 6. i članak 14. Europske konvencije o ljudskim pravima i temeljnim slobodama.«
6.5. Od Ustavnog suda traži usvajanje ustavne tužbe i ukidanje osporenih presuda.
V. MJERODAVNO PRAVO
7. Članak 98. KZ-a glasi:
»Tjelesna ozljeda
Članak 98.
Tko drugoga tjelesno ozlijedi ili mu naruši zdravlje, kaznit će se novčanom kaznom ili kaznom zatvora do jedne godine.«
7.1. Članak 354. ZKP-a u mjerodavnom dijelu glasi:
»Članak 354.
Presudu kojom se optuženik oslobađa od optužbe sud će izreći:
1) ako djelo za koje se optužuje po zakonu nije kazneno djelo, (...)«
7.2. Članak 434. ZKP-a u mjerodavnom dijelu glasi:
»Članak 434.
(1) Optužni prijedlog, odnosno privatna tužba treba sadržavati podatke iz članka 268. stavka 1. točke 1. do 5. ovoga Zakona i prijedlog da se okrivljenik proglasi krivim i osudi po zakonu, a optužni prijedlog vrstu i mjeru kaznenopravne sankcije čije se izricanje traži.«
7.3. Članak 268. ZKP-a u mjerodavnom dijelu glasi:
»Članak 268.
(1) Optužnica sadrži:
1) ime i prezime okrivljenika s osobnim podacima (članak 225.) i jedinstveni matični broj građana državljana Republike Hrvatske kao i podacima o tome nalazi li se i otkad u pritvoru ili se nalazi na slobodi, a ako je prije podizanja optužnice pušten na slobodu, koliko je proveo u pritvoru,
2) opis djela iz kojeg proistječu zakonska obilježja kaznenog djela, vrijeme i mjesto počinjenja kaznenog djela, predmet na kojemu je i sredstvo kojim je počinjeno kazneno djelo te ostale okolnosti potrebne da se kazneno djelo što točnije odredi,
3) zakonski naziv kaznenog djela, s navođenjem odredaba Kaznenog zakona koje se na prijedlog tužitelja imaju primijeniti,
4) naznaku suda pred kojim će se održati glavna rasprava,
5) prijedlog o dokazima koje treba izvesti na glavnoj raspravi, uz naznaku imena svjedoka i vještaka, spisa koje treba pročitati i predmeta koji služe za utvrđivanje činjenica, (...)«
VI. MJERODAVNA SUDSKA PRAKSA
8. S konkretnim slučajem usporedivo je rješenje Vrhovnog suda broj: I Kž 468/11-4 od 30. listopada 2012. Tim je rješenjem prihvaćena žalba državnog odvjetnika te je ukinuta prvostupanjska presuda i predmet je vraćen prvostupanjskom sudu pred potpuno izmijenjeno vijeće. Prvostupanjskom presudom Županijskog suda u Splitu okrivljenik je, na temelju članka 354. stavka 1. ZKP-a, oslobođen optužbe da je počinio kazneno djelo iz članka 173. stavka 2. KZ-a, uz obrazloženje da »činjenični opis kaznenog djela ne sadrži namjeru kao bitno obilježje kaznenog djela zlouporaba opojnih droga iz članka 173. stavka 2. KZ-a«.
Vrhovni sud je ocijenio da su takvi razlozi u proturječju s izrekom presude, jer činjenični opis kaznenog djela sadrži sve potrebne sastavnice načina počinjenja kaznenog djela iz članka 173. stavka 2. KZ-a, koje je optuženiku stavljeno na teret.
8.1. U navedenom rješenju Vrhovni sud je izrazio sljedeće stajalište:
»Kada se radi o počinjenu kaznenog djela iz članka 173. stavak 2. KZ-a koje je ostvareno prodajom, tada u činjeničnom opisu ne treba stajati da je optuženik 'prodao drogu u namjeri prodaje', jer se izravna namjera kod ovog oblika kaznenog djela podrazumijeva. To proizlazi i iz zakonskog teksta članka 173. stavak 2. KZ-a, jer kazneno djelo čini onaj 'tko neovlašteno prodaje' opojne tvari koje su propisom proglašene opojnom drogom.
(...)
Međutim, u konkretnoj situaciji optuženiku su stavljene na teret prodaje dva paketića marihuane 3. lipnja 2010. i još jednog omota marihuane u svibnju 2010. Taj oblik počinjenja kaznenog djela z članka 173. stavak 2. KZ-a može biti ostvaren samo izravnom namjerom koja se ovdje i podrazumijeva pa je, a imajući na umu i zakonski opis tog oblika kaznenog djela, nije niti potrebno