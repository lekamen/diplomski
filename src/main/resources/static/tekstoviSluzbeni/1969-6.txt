 rješenja.
(3) Izvršnošću rješenja o odobrenju provođenja humanitarne akcije organizator humanitarne akcije stječe pravo korištenja logotipa humanitarne akcije čiji će izgled pravilnikom propisati ministar nadležan za socijalnu skrb.
Članak 21.
(1) Uz zahtjev iz članka 18. stavka 1. ovoga Zakona stalni prikupljač humanitarne pomoći dužan je dostaviti sljedeću dokumentaciju:
– plan provođenja humanitarne akcije
– plan korištenja prikupljene humanitarne pomoći koji uključuje i kriterije raspodjele pomoći ako se radi o više korisnika
– broj računa za humanitarnu akciju.
(2) Uz zahtjev iz članka 18. stavka 1. ovoga Zakona podnositelj zahtjeva iz članka 10. stavka 2. podstavka 2. ovoga Zakona dužan je dostaviti sljedeću dokumentaciju:
– potvrdu porezne uprave iz koje je vidljivo da je pravna, odnosno fizička osoba ispunila obvezu plaćanja dospjelih poreznih obveza i obveza za mirovinsko i zdravstveno osiguranje, ne stariju od osam dana
– plan provođenja humanitarne akcije
– plan korištenja prikupljene humanitarne pomoći koji uključuje i kriterije raspodjele pomoći ako se radi o više korisnika
– broj računa za humanitarnu akciju
– uvjerenje da se protiv pravne osobe i odgovorne osobe u pravnoj osobi, odnosno protiv fizičke osobe ne vodi kazneni postupak za kaznena djela iz članka 14. stavka 2. podstavaka 4. i 5. ovoga Zakona, ne starije od tri mjeseca.
(3) Nadležni ured će po službenoj dužnosti pribaviti izvod iz kaznene i prekršajne evidencije radi utvrđivanja uvjeta iz članka 18. stavka 4. podstavaka 3. i 4. ovoga Zakona u odnosu na podnositelja zahtjeva iz članka 10. stavka 2. podstavka 2. ovoga Zakona, te dokaz o registraciji pravne osobe, odnosno o upisu u odgovarajući upisnik u Republici Hrvatskoj.
(4) Minimalni sadržaj plana provođenja humanitarne akcije i plana korištenja prikupljene humanitarne pomoći iz stavaka 1. i 2. ovoga članka pravilnikom će propisati ministar nadležan za socijalnu skrb.
Članak 22.
Organizator humanitarne akcije dužan je prilikom provedbe i oglašavanja humanitarne akcije na odgovarajući način javno istaknuti logotip humanitarne akcije.
Članak 23.
(1) Za prikupljanje humanitarne pomoći putem humanitarnog telefonskog broja stalni prikupljač humanitarne pomoći, uz zahtjev za korištenje humanitarnog broja dužan je operateru priložiti presliku rješenja kojim mu je odobreno stalno prikupljanje i pružanje humanitarne pomoći.
(2) Stalni prikupljač humanitarne pomoći koji uslugu korištenja humanitarnog telefonskog broja traži za prikupljanje pomoći putem humanitarne akcije, kao i drugi organizator humanitarne akcije dužni su uz zahtjev za korištenje humanitarnog broja operateru priložiti presliku rješenja kojim se odobrava provođenje humanitarne akcije.
(3) Operater neće odobriti zahtjev za davanje humanitarnog telefonskog broja na korištenje ako zahtjev nije podnesen u skladu s odredbama ovoga Zakona.
(4) Operater je dužan odmah po izdavanju odobrenja za korištenje humanitarnog telefonskog broja o tome obavijestiti nadležni ured.
(5) Prilikom objave humanitarnog telefonskog broja, organizator prikupljanja i pružanja humanitarne pomoći dužan je na odgovarajući način javno istaknuti logotip humanitarne akcije, odnosno logotip za stalno prikupljanje i pružanje humanitarne pomoći.
(6) Odobrenje za korištenje humanitarnog telefonskog broja organizator prikupljanja i pružanja humanitarne pomoći dužan je priložiti uz izvješće o prikupljenoj i pruženoj humanitarnoj pomoći koje se dostavlja nadležnom uredu, u skladu s odredbama ovoga Zakona.
Članak 24.
Ako organizator prikupljanja i pružanja humanitarne pomoći pomoć prikuplja postavljanjem kutija, odnosno štandova na javnim mjestima, dužan je na kutiji, odnosno štandu istaknuti logotip humanitarne akcije, odnosno logotip za stalno prikupljanje i pružanje humanitarne pomoći.
Članak 25.
(1) Organizator humanitarne akcije odgovoran je za upravljanje financijskim sredstvima prikupljenim u humanitarnoj akciji, kao i za upravljanje sredstvima preostalima nakon završetka