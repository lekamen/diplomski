 raskinula korisnički odnos s tužiteljem kao korisnikom usluga, obzirom da je tužitelj povrijedio svoje obveze iz uvjeta korištenja ugovorne usluge i to odredbu članka 14. Uvjeta korištenja tarife Smart na bonove jer je ostvarivao neuobičajeno velik promet prema mrežama, konkretno VIPnet d.o.o. mreži, u kojima se nude usluge koje omogućavaju primatelju poziva dobivanje bonus iznosa na temelju dolaznog prometa, te je nakon upozorenja i pojašnjenja od strane zainteresirane osobe iz kojeg razloga se ostvarena količina smatrala neuobičajeno velikom, nastavio s istim ponašanjem koje je rezultiralo isključenjem sukladno točki i članka 15. Općih uvjeta poslovanja, a što da se dogodilo dva puta u razdoblju od šest mjeseci. Navodi da tužitelj ne spori da je pozivao brojeve protivno odredbi članka 15. Općih uvjeta poslovanja, niti ne spori da je bio dobro upoznat s ponašanjem koje zainteresirana osoba smatra zloupotrebom, ali je svjesno nastavio kršiti odredbe ugovora kojeg je sklopio sa zainteresiranom osobom. Dodatno pojašnjava da pozivanje brojeva 0800 na koje se tužitelj poziva u tužbi nije bilo od utjecaja na isključenje tužitelja, a s obzirom na utvrđenu zlouporabu u pozivanju drugih brojeva, pa da je pozivanje tužitelja na navedenu okolnost irelevantno za konkretan slučaj.
U svezi pak prigovora tužitelja vezanog za povrat neiskorištenog novčanog iznosa tuženik ističe kako je nesporno da svaki korisnik sukladno članku 36. stavku 4. Pravilnika, to pravo može ostvariti jedino u slučaju ako može priložiti bonove za cjelokupni neiskorišteni novac na prepaid računu, te da je u konkretnom slučaju tuženik mogao naložiti zainteresiranoj osobi povrat iznosa tužitelju, jedino u slučaju da je tužitelj uspio dokazati da je potraživao povrat novaca od strane zainteresirane osobe temeljem priloženih bonova, a ne samo tvrdnji da je navedene bonove zainteresiranoj osobi i priložio. Ističe da je zainteresirana osoba donijela poslovnu odluku da tužitelju vrati određeni iznos novca bez da je tužitelj zainteresiranoj osobi dostavio bonove, a navedeno da predstavlja dobru volju zainteresirane osobe, a nikako ne i njegovu obvezu koja bi se odnosila na povrat navedenog iznosa tužitelju sukladno gore navedenom članku Pravilnika, slijedom čega da je i visina vraćenog novčanog iznosa irelevantna za predmetni slučaj.
Slijedom navedenog, tuženik je predložio da se odbije tužbeni zahtjev tužitelja kao neosnovan.
Očitujući se na navode tuženika iz odgovora na tužbu od 6. ožujka 2014., tužitelj je u podnesku zaprimljenim kod ovog Suda 22. kolovoza 2014. u bitnome naveo da je njegova SIM kartica isključena od strane zainteresirane osobe nakon iskorištenih svega 500-injak od tisuću kupljenih minuta, koje da je uredno platio, a da mu ovdje zainteresirana osoba nikada nije izvršila povrat novca za drugih 500 minuta koje nije mogao iskoristiti budući da mu je zainteresirana osoba isključila SIM karticu, te da takvim postupanjem zainteresirana osoba diskriminira korisnike koji zovu VIPnetove pretplatnike, a što da predstavlja kršenje tržišne utakmice. Nastavno navodi, da i dalje nije razjašnjen pojam »neuobičajen veliki promet« koji se spominje u Uvjetima korištenja tarife Smart. Ističe da je ovdje zainteresirana osoba promijenila Uvjete korištenja Smart tarife, a da o tome uopće nije obavijestila tužitelja u skladu s člankom 42a. stavkom 11. ZEK-a te ponavlja navode iz tužbe tvrdeći da Uvjeti korištenja Smart tarife nisu jasni, da se potrošenih 500 od 1000 minuta nikako ne može smatrati neuobičajeno velikim prometom, te budući da je unaprijed platio naknadu za navedenu tarifu Smart i kupio 1000 minuta za pozivanje pretplatnika u fiksnim i pokretnim mrežama u Republici Hrvatskoj da ga nitko ne može ograničavati u tome. U svezi zahtjeva za povrat neiskorištenog novca sa pretplatničkog računa, tužitelj navodi da je zainteresiranoj osobi prije obraćanja tuženiku predočio dokaze da je uplatio bonove vrijedne 100,00 kuna serijskog broja: 000063840485 i 50,00 kuna