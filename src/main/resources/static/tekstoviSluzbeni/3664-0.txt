38 25.04.2016 Uredba o kriterijima za utvrđivanje korisnika i načinu raspodjele dijela prihoda od igara na sreću za 2016. godinu
VLADA REPUBLIKE HRVATSKE
1013
Na temelju članka 8. Zakona o igrama na sreću (»Narodne novine«, br. 87/09, 35/13, 41/14 i 143/14), Vlada Republike Hrvatske je na sjednici održanoj 22. travnja 2016. godine donijela
UREDBU
O KRITERIJIMA ZA UTVRĐIVANJE KORISNIKA I NAČINU RASPODJELE DIJELA PRIHODA OD IGARA NA SREĆU ZA 2016. GODINU
Članak 1.
Ovom Uredbom određuju se kriteriji za utvrđivanje korisnika i način raspodjele dijela prihoda od igara na sreću u Državnom proračunu Republike Hrvatske za 2016. godinu za financiranje programa organizacija koje djeluju u područjima propisanima člankom 8. stavkom 1. Zakona o igrama na sreću (u daljnjem tekstu: Zakon).
Članak 2.
(1) Kriteriji za raspodjelu utvrđeni su sukladno nacionalnim strategijama i programima zadovoljavanja javnih potreba u odgovarajućim djelatnostima, te sukladno programima za poticanje razvoja civilnoga društva, a iskazuju se udjelom pojedinih programskih aktivnosti u ukupnom dijelu prihoda od igara na sreću, određenih člankom 8. stavkom 2. Zakona.
(2) Raspodjelom dijela prihoda od igara na sreću utvrđuje se izdvajanje za organizacije, i to:
1. 32,95% onima koje promiču razvoj sporta,
2. 4,52% onima koje pridonose borbi protiv zlouporabe droga i svih drugih oblika ovisnosti,
3. 17,81% onima koje se bave socijalnom i humanitarnom djelatnošću,
4. 19,31% onima koje se bave problemima i zadovoljavanjem potreba osoba s invaliditetom,
5. 4,01% onima koje se bave tehničkom kulturom,
6. 12,41% onima koje se bave kulturom,
7. 2,11% onima koje se bave izvaninstitucionalnom naobrazbom i odgojem djece i mladih,
8. 6,88% onima koje pridonose razvoju civilnoga društva.
Članak 3.
Sredstva iz članka 2. stavka 2. ove Uredbe raspoređuju se u Državnom proračunu Republike Hrvatske za 2016. godinu na sljedeći način:
1. sredstva iz članka 2. stavka 2. točke 1., u razdjelu 080 Ministarstvo znanosti, obrazovanja i sporta, Glavi 08005 Ministarstvo znanosti, obrazovanja i sporta, za aktivnost A557047 – Programi javnih potreba u sportu na državnoj razini – 98,00%, te u razdjelu 096 Ministarstvo zdravlja, Glavi 09605 Ministarstvo zdravlja, za aktivnost A734201 – Hrvatski zavod za toksikologiju i antidoping – 2,00%.
2. sredstva iz članka 2. stavka 2. točke 2., u razdjelu 096 Ministarstvo zdravlja, Glavi 09605 Ministarstvo zdravlja, za aktivnost A795004 – Prevencija, rano otkrivanje, liječenje, rehabilitacija ovisnika i smanjenje šteta – 60,64%, Glavi 09625 Zavodi, agencije i ostali proračunski korisnici u sustavu zdravstva, RKP-u 26346 Hrvatski zavod za javno zdravstvo, za aktivnost A884001 – Hrvatski zavod za javno zdravstvo – 16,62%, u razdjelu 102 Ministarstvo socijalne politike i mladih, Glavi 10205 Ministarstvo socijalne politike i mladih, za aktivnost A558053 – Potpora za programe usmjerene djeci i mladima – 14,58%, te u razdjelu 020 Vlada Republike Hrvatske, Glavi 02090 Ured za suzbijanje zlouporabe droga, za aktivnost A530026 – Inovativni programi u području prevencije i resocijalizacije ovisnika 8,16%.
3. sredstva iz članka 2. stavka 2. točke 3., u razdjelu 041 Ministarstvo branitelja, Glavi 04105 Ministarstvo branitelja, za aktivnost A753015 – Udruge branitelja – 9,41%, u razdjelu 048 Ministarstvo vanjskih i europskih poslova, Glavi 04805 Ministarstvo vanjskih i europskih poslova, za aktivnost A777058 – Pomoći organizacijama koje se have humanitarnom djelatnošću u inozemstvu – 6,45%, u razdjelu 096 Ministarstvo zdravlja, Glavi 09605 Ministarstvo zdravlja, za aktivnost A618007 – Hrvatski Crveni križ – 4,05%, za aktivnost A884001 – Hrvatski zavod za javno zdravstvo – 1,22%, za aktivnost A803005 – Suradnja s udrugama građana – 5,86%, u razdjelu 102 Ministarstvo socijalne politike i mladih, Glavi 10205 Ministarstvo socijalne politike i mladih, za aktivnost A558047 – Politika za mlade – 8,01%, za aktivnost A558049 – Provedba mjera obiteljske i populacijske politike