 cijena u postupcima javne nabave. Ujedno, ističe kako niti u jednoj od ponuda poduzetnika Sokol Marić nije navedena sporna cijena od 32,50 kuna.
Sokol Marić nadalje ističe kako je u već danom očitovanju obrazložio na koji se način utvrđuje cijena rada zaštitara gledano u ukupnosti svih zavisnih troškova kao i same satnice zaštitara, no kako Vijeće uopće nije razmotrilo taj dio očitovanja.
Navodi Vijeća, prema mišljenju poduzetnika Sokol Marić ne mogu se odnositi na sporno Priopćenje jer niti oni niti drugi poduzetnici uopće nisu raspravljali o cijeni usluga nego su se »žalili« da je cijena rada upravo tih 32,50 kuna, a da je takvu cijenu usluga nemoguće dostići na tržištu.
Zaključno, Sokol Marić ostao je kod navoda danih u očitovanju od 6. veljače 2014. te je predložio kao dokaz saslušanje predsjednika uprave, Zlatka Marića, kao i uvid u sve odluke o odabiru u postupcima javnog nadmetanja u spornom periodu za sve vrste zaštitarskih usluga.
6.2. Očitovanje poduzetnika Securitas Hrvatska d.o.o.
Očitovanje poduzetnika Securitas Hrvatska Agencija je zaprimila 23. lipnja 2014., te se u bitnome navodi, kako slijedi.
Securitas Hrvatska ističe kako je netočno da je na Sastanku dogovorena minimalna cijena pružanja zaštitarskih usluga te kako je Sastanak bio neformalnog karaktera, bez decidiranih zaključaka i dogovora te ponuđena cijena od 32,50 kuna ili više ništa ne dokazuje, a pogotovo ne dokazuje dogovor.
Nadalje, Securitas Hrvatska navodi kako je i prije na pojedinim natječajima nudio slične ili više cijene od te cijene, te ne vidi u tome ništa sporno, ističući kako cijenu zaštitarskih usluga određuje tržište, a na njima je odluka hoće li se prijaviti na neki natječaj ili ne.
Slijedom navedenog, Securitas Hrvatska ističe kako nikad nije bio niti će biti stranka sporazuma o minimalnim cijenama pružanja zaštitarskih usluga;
6.3. Očitovanje poduzetnika AKD-Zaštita d.o.o.
Očitovanje poduzetnika AKD Zaštita Agencija je zaprimila 24. lipnja 2014. godine, te se u bitnome navodi, kako slijedi.
AKD Zaštita prvenstveno je istaknuo prigovor promašene pasivne legitimacije, s obzirom na to da je Agencija AKD Zaštitu naznačila kao stranku u postupku iako je zakonski zastupnik AKD Zaštite, na Sastanku bio prisutan u svojstvu predsjednika tjelesne zaštite pri Hrvatskoj udruzi poslodavaca.
AKD Zaštita nadalje je istaknuo kako je Agencija propustila utvrditi pravo stanje stvari, odnosno utvrditi sve činjenice koje su od utjecaja za pravilno rješenje predmetne stvari, te kako je životno nelogično da bi postigli zabranjeni sporazum na Sastanku te potom o tome sastavili priopćenje i obznanili ga sveukupnoj javnosti.
Nadalje, AKD Zaštita naveo je kako je njen zakonski predstavnik na početku predmetnog sastanka decidirano izjavio kako predmet spornog sastanka, uvažavajući pravila tržišnog natjecanja, ne može biti razgovor o cijeni predmetne usluge što su svi sudionici Sastanka i akceptirali.
AKD Zaštita ističe i kako okolnost da se u ponudama AKD Zaštite, nakon Sastanka pojavljivala cijena od 32,50 kuna ne mora nužno značiti da je to posljedica dogovora, s obzirom na to da je ta cijena bila i ranije naznačavana u ponudama istog, te da je ista u okviru normalnih tržišnih uvjeta. U tom smislu, Agencija, prema mišljenju AKD Zaštite, nije dokazala namjeru stranaka za antikompetitivnim djelovanjem kao niti da su stranke primjenjivale odredbe navodnog zabranjenog sporazuma.
AKD Zaštita u svom očitovanju također ističe kako na tržištu nije došlo do promjena, kako nisu nastupile okolnosti koje odstupaju od normalnih tržišnih uvjeta te kako slijedom svega navedenog nije niti postojala praksa usklađenog djelovanja protivno pravilima tržišnog natjecanja.
Ključni cilj i težište diskusije Sastanka, prema navodima AKD Zaštite bilo je osnivanje zaštitarske komore koja bi štitila struku i imala pravo sankcionirati nezakonito poslovanje.
Nadalje, AKD Zaštita navodi kako riječi troškovi rada i cijena nisu sinonimi stoga ih Agencija nema pravo tako tumačiti, a do