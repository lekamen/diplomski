 snage ili im se produžuje rok njihova važenja.
(4) Stručnu podlogu o utvrđivanju mjerila (dalje u tekstu: prijedlog mjerila) u postupku razvoja i revizije mjerila izrađuje ovlaštenik u skladu s Prilogom I. ovoga Pravilnika.
(5) Prijedlog mjerila iz prethodnog stavka dostavlja se Ministarstvu na daljnje postupanje.
(6) U slučaju utvrđenih nedostataka Ministarstvo će zatražiti dopunu prijedloga mjerila u najdužem roku od 30 dana.
(7) Prijedlog mjerila objavljuje se na službenoj internetskoj stranici Ministarstva na rok od 30 dana radi javne rasprave.
(8) Ministarstvo će zatražiti mišljenje Povjerenstva o prijedlogu mjerila i pristiglim mišljenjima iz javne rasprave, u roku od 30 dana.
Članak 11.
(1) Po primitku mišljenja Povjerenstva iz članka 10. ovoga Pravilnika Ministar odlukom donosi mjerila.
(2) Odluka iz prethodnog stavka sadrži naziv skupine proizvoda za koju se donose mjerila, rok važenja mjerila i tekst koji se upisuje u donju polovicu grafičkog prikaza znaka Prijatelj okoliša iz Priloga IV. ovog Pravilnika.
(3) Mjerila se objavljuju na internetskoj stranici Ministarstva.
III. SAVJETODAVNO STRUČNO POVJERENSTVO
Članak 12.
(1) Stručni poslovi vezani za znak Prijatelja okoliša obuhvaćaju:
– davanje mišljenja o opravdanosti razvoja mjerila, reviziji ili stavljanja mjerila izvan snage
– davanje mišljenja o prijedlogu mjerila i usklađenosti prijedloga mjerila s odredbama ovog Pravilnika
– davanje mišljenja o zahtjevu za dodjelu znaka Prijatelj okoliša i o elaboratu o usklađenosti proizvoda s mjerilima
– predlaganje dodjele znaka Prijatelj okoliša
– davanje mišljenja o drugim temama vezanim za eko-označavanje
– sudjelovanje u planiranju promidžbenih aktivnosti vezanih za Prijatelja okoliša.
(2) Savjetodavno stručno povjerenstvo imenovano za dodjelu znaka zaštite okoliša Europske unije – EU Ecolabel prema posebnom propisu obavlja i stručne poslove iz prethodnog stavka (dalje u tekstu: Povjerenstvo).
(3) Na poziv, sjednici Povjerenstva mogu biti nazočni predstavnici ovlaštenika i drugih pravnih i fizičkih osoba od interesa za postupak razvoja i revizije mjerila za znak Prijatelj okoliša (predstavnici stručnih institucija za pojedina područja, predstavnici udruga koje djeluju na području zaštite okoliša, udruga potrošača i drugi).
IV. POSTUPAK DODJELE ZNAKA PRIJATELJ OKOLIŠA
Zahtjev za dodjelu znaka Prijatelj okoliša
Članak 13.
(1) Svaka pravna i fizička osoba iz članka 4. ovog Pravilnika može za proizvod za koji postoje mjerila za znak Prijatelj okoliša podnijeti Ministarstvu zahtjev za dodjelu znaka Prijatelj okoliša u pisanom obliku putem obrasca zahtjeva iz Priloga II. ovog Pravilnika i na elektroničkom mediju (CD, DVD i sl.).
(2) Izgled i sadržaj zahtjeva za dodjelu znaka Prijatelj okoliša (u daljnjem tekstu: zahtjev) utvrđen je obrascem u Prilogu II. ovog Pravilnika.
(3) Uz zahtjev se prilaže elaborat o usklađenosti proizvoda s mjerilima (u daljnjem tekstu: elaborat).
(4) Elaborat izrađuje ovlaštenik u skladu sa sadržajem iz Priloga III. ovog Pravilnika.
(5) Troškove izrade elaborata snosi podnositelj zahtjeva.
(6) Ministarstvo će uredni zahtjev za dodjelom znaka Prijatelj okoliša zajedno s elaboratom dostaviti Povjerenstvu na mišljenje te zatražiti očitovanje Povjerenstva u najdužem roku od 30 dana.
(7) Ako Povjerenstvo donese pozitivno mišljenje o zahtjevu i elaboratu iz prethodnog stavka tada Ministarstvo, a na prijedlog Povjerenstva, pokreće postupak dodjele znaka Prijatelj okoliša o čemu, putem elektroničke pošte ili neposrednim uručenjem pismena ili slanjem pismena poštom, Ministarstvo obavještava podnositelja zahtjeva.
(8) Ako Povjerenstvo utvrdi da zahtjev i elaborat ne sadrži sve podatke i dokaze sukladno mjerilima ili iznese druge opravdane primjedbe na njegov sadržaj, Ministarstvo će zatražiti dopunu elaborata u roku od 60 dana od dana slanja obavijesti podnositelju zahtjeva.
(9) Ako podnositelj zahtjeva za dodjelu nije u roku iz prethodnog stavka otklonio nedostatke u elaboratu koji onemogućuje postupanje po