 plovila s povlasticom u cijelosti,
– ovjereni ugovor o kupoprodaji povlastice ukoliko se radi o prijenosu povlastice putem javnog poziva,
– pravomoćno rješenje o nasljeđivanju plovila ukoliko se radi o nasljeđivanju ili
– ovjereni ugovor o darovanju plovila s povlasticom u cijelosti ukoliko se radi o darovanju plovila s povlasticom bračnom drugu, djeci, roditeljima ili unucima.
(3) Ukoliko su vlasnik plovila i ovlaštenik povlastice različite osobe Zahtjev supotpisuje ovlaštenik povlastice i ovjerava ga svojim pečatom.
(4) Zahtjev će se odbiti ukoliko se u postupku utvrdi da vlasnik plovila ili ovlaštenik povlastice ima izrečenu mjeru trajne zabrane obavljanja gospodarskog ribolova.
Izgled obrasca povlastice
Članak 5.
Obrazac povlastice je formata A5 (148x210 mm), a ispisuje se elektronički na propisanom obrascu računalnim ispisom, a potom se plastificira.
Članak 6.
(1) Obrazac povlastice sadrži sljedeće podatke:
1. OPĆI PODACI
– grb Republike Hrvatske,
– naziv Ministarstva,
– KLASA i URBROJ,
– datum izdavanja,
– naziv: POVLASTICA ZA GOSPODARSKI RIBOLOV NA MORU,
– serijski broj povlastice
– razdoblje obavljanja djelatnosti gospodarskog ribolova za sezonske obrte,
– pečat i potpis ovlaštene osobe.
2. PODACI O RIBARSKOM PLOVILU:
– CFR broj plovila,
– država upisa,
– ime broda ili nacionalna (registarska) oznaka brodice,
– luka upisa,
– vanjska oznaka plovila,
– IRCS broj,
– snaga motora (kW),
– tonaža (GT),
– duljina plovila preko svega
– serijski broj povlastice.
3. PODACI O OVLAŠTENIKU POVLASTICE
– naziv obrta te ime i prezime vlasnika obrta odnosno naziv pravne osobe i ime i prezime odgovorne osobe u pravnoj osobi ovlaštenika povlastice,
– adresa sjedišta obrta odnosno adresa sjedišta pravne osobe,
–OIB/MBO ovlaštenika povlastice.
4. PODACI O VLASNIKU PLOVILA
– ime i prezime vlasnika plovila ukoliko je vlasnik fizička osoba građanin odnosno naziv obrta ukoliko je vlasnik fizička osoba obrtnik odnosno naziv pravne osobe ukoliko je vlasnik pravna osoba,
– adresa fizičke osobe ukoliko je vlasnik fizička osoba građanin, odnosno adresa sjedišta obrta ukoliko je vlasnik fizička osoba obrtnik, odnosno adresa sjedišta pravne osobe ukoliko je vlasnik pravna osoba,
– ime i prezime vlasnika obrta ukoliko je vlasnik fizička osoba obrtnik odnosno ime i prezime odgovorne osobe u pravnoj osobi ukoliko je vlasnik pravna osoba,
– OIB/MBO vlasnika plovila.
5. PODACI O RIBOLOVNIM ALATIMA, OPREMI I RIBOLOVNIM ZONAMA
– ribolovni alati i zone u kojima je dopuštena upotreba navedenih alata,
– pomoćna plovila.
(2) Obrazac povlastice tiskan je uz ovaj Pravilnik i njegov je sastavni dio (Prilog 1.).
Registar povlastica
Članak 7.
(1) Registar povlastica vodi se u elektroničkom obliku u bazi podataka Ministarstva pod nazivom »Registar povlastica«.
(2) U Registar povlastica upisuju se sljedeći podaci:
1. tijelo koje je izdalo povlasticu, klasifikacijsku oznaku, urudžbenu oznaku, mjesto i datum te serijski broj povlastice,
2. podaci o plovilu za koje je izdana povlastica,
3. podaci o vlasniku i ovlašteniku povlastice izdane za navedeno plovilo,
4. podaci o odgovornoj osobi u obavljanju gospodarskog ribolova na moru i sve promjene koje je ovlaštenik povlastice dužan dostaviti ministarstvu telefaksom, mailom ili elektroničkim putem prije isplovljavanja plovila u ribolov.
5. vrste ribolovnih alata,
6. ribolovne zone u kojima se smije obavljati gospodarski ribolov,
7. pomoćna plovila,
8. promjene podataka upisanih u povlastici,
9. prestanak važenja povlastice i obrazloženje prestanka važenja,
10. oduzimanje povlastice za ribolov i obrazloženje o oduzimanju,
11. datum pokretanja upravnog spora,
12. odluka Upravnog suda, broj i datum iste,
13. napomene.
Prijenos povlastice u cijelosti
Članak 8.
(1) Prijenos povlastice u cijelosti dopušten je u slučaju:
1. promjene vlasnika plovila upisanog u povlasticu radi kupoprodaje, darovanja ili nasljeđivanja plovila s povlasticom,
2. prijenosa povlastice na novog vlasnika i za drugo plovilo putem Javnog poziva sukladno