 stavljanjem bilješke na obrascu zahtjeva za upis u registar korisnika povrata, a u protivnom o prijavi odlučuje donošenjem rješenja.
(6) Korisnik prava je obvezan nadležnom carinskom uredu prijaviti svaku izmjenu podataka navedenu prilikom podnošenja zahtjeva za upis u registar korisnika povrata, kao i prestanak djelatnosti zbog koje je upisan u registar korisnika povrata u roku od 8 dana od dana nastanka promjene, odnosno od dana saznanja za izvršenu promjenu.
(7) Nadležni carinski ured briše korisnika prava iz registra korisnika povrata na zahtjev korisnika prava ili po službenoj dužnosti ako korisnik prava više ne udovoljava propisanim uvjetima za upis u registar korisnika povrata.
Godišnja kvota potrošnje
Članak 18.
(1) Godišnju kvotu potrošnje bezolovnog motornog benzina za svako pojedinačno plovilo i kalendarsku godinu na zahtjev vlasnika plovila rješenjem utvrđuje ministarstvo nadležno za ribarstvo koje je izdalo povlasticu za ribolov jednom godišnje od 1. siječnja do 28. veljače za tekuću godinu na temelju podataka iz Očevidnika o gospodarskom ribolovu na moru, Izvješća o ulovu i Registra ribarske flote, i to prema kriterijima iz Priloga 2 ovoga Pravilnika koji je njegov sastavni dio.
(2) Na izdavanje rješenja iz stavka 1. ovoga članka kojim se utvrđuje godišnja kvota potrošnje bezolovnog motornog benzina na odgovarajući način se primjenjuju odredbe članka 8. stavaka 2., 3. i 4. ovoga Pravilnika.
(3) Korisnik prava može podnijeti ministarstvu nadležnom za ribarstvo zahtjev za povećanjem odobrene godišnje kvote potrošnje samo jednom u tijeku tekuće kalendarske godine uz predočenje odgovarajuće dokumentacije kojom dokazuje njegovu opravdanost (opravdavajuće okolnosti su npr. zamjena pogonskog stroja, prošireni opseg poslovanja i drugo).
(4) Odobrena godišnja kvota potrošnje može iznositi najviše do jedne trećine odobrene količine za tekuću kalendarsku godinu, što ministarstvo nadležno za ribarstvo utvrđuje novim rješenjem razmjerno vremenu, karakteru i opsegu obavljanja gospodarske djelatnosti u tekućoj kalendarskoj godini.
(5) Ministarstvo nadležno za ribarstvo će po službenoj dužnosti novim rješenjem umanjiti odobrenu godišnju kvotu potrošnje ako se tijekom kalendarske godine promijene okolnosti koje su postojale kod donošenja rješenja iz stavka 1. ovoga članka.
Rješavanje o zahtjevu za povrat plaćene trošarine
Članak 19.
(1) O zahtjevu za povrat plaćene trošarine iz članka 14. ovoga Pravilnika nadležni carinski ured odlučuje rješenjem.
(2) Korisnici prava mogu ostvariti pravo na povrat plaćene trošarine za potrošene količine bezolovnog motornog benzina, a najviše do odobrene godišnje kvote potrošnje. Pravo na povrat plaćene trošarine može se ostvariti samo za potrošene količine bezolovnog motornog benzina u razdoblju u kojemu je korisnik prava bio upisan u registar korisnika povrata.
(3) Ako se u tijeku četveromjesečnog razdoblja za koje se traži povrat plaćene trošarine promijeni propisana visina trošarine na bezolovni motorni benzin, povrat trošarine se za mjesec u kojem je promijenjena propisana visina trošarine za sve količine bezolovnog motornog benzina na koje se odnose računi iz evidencije potrošnje iz tog mjeseca odobrava prema visini trošarine koja je važila prvog dana u tom mjesecu. Za naredne mjesece povrat plaćene trošarine se odobrava prema važećoj propisanoj visini trošarine.
(4) Osim u drugim slučajevima sukladno ovome Pravilniku, povrat plaćene trošarine neće se odobriti i ako:
1. korisnik prava ima nepodmirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave
2. se utvrdi da korisnik prava nije čuvao evidenciju potrošnje (sa svim pripadajućim računima) ili ako ju je odbio predočiti na zahtjev carinskih službenika ili drugih nadležnih tijela
3. svi računi o nabavljenom bezolovnom motornom benzinu nisu izdani u skladu s propisima 