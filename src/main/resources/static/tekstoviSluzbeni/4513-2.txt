 ako se u SMS poruci napiše dijakritički znak sustav ga odmah prepoznaje.
Dakle, prema tehničkim specifikacijama sama uporaba dijakritičkih znakova dovodi do smanjenja mogućeg broja znakova po jednoj SMS poruci iz razloga što se radi o posebnim znakovima koji zahtijevaju drugačije kodiranje.
S obzirom na navedeno, budući da tužiteljica niti ne osporava korištenje dijakritičkih znakova prilikom pisanja spornih poruka, sud smatra da je tuženik pravilnom primjenom materijalnog prava i na temelju pravilno utvrđenog činjeničnog stanja, primjenom odredbe članka 51. stavak 6. i stavak 8. Zakona o elektroničkim komunikacijama odbio zahtjev tužiteljice za rješavanje spora pri čemu nije povrijedio zakon na njenu štetu.
Stoga prigovori tužiteljice iznijeti u ovoj upravnoj stvari nemaju utjecaja na zakonitost osporavane odluke tuženika od 29. listopada 2015. te je sud na temelju članka 57. stavka 1. Zakona o upravnim sporovima odlučio kao u izreci ove presude.
Odluka o objavi presude u »Narodnim novinama« i na internetskim stranicama tuženika temelji se na odredbi članka 14. stavka 8. Zakona o elektroničkim komunikacijama.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovoga suda, u dovoljnom broju primjeraka za sud i sve stranke u sporu, u roku od 15 dana od dana dostave presude. Žalba odgađa izvršenje pobijane presude (članak 66. stavak 6. Zakona o upravnim sporovima).
Poslovni broj: 7 UsI-982/16-6 Osijek, 31. kolovoza 2016.
Sutkinja Blanka Sajter, v. r.
