31 08.04.2016 Ispravak Odluke o postupcima namire za sporedne sustave
HRVATSKA NARODNA BANKA
852
Nakon usporedbe s izvornim oblikom utvrđena je pogreška u Odluci o postupcima namire za sporedne sustave objavljenoj u »Narodnim novinama« br. 136/2015. te se daje
ISPRAVAK
ODLUKE O POSTUPCIMA NAMIRE ZA SPOREDNE SUSTAVE
U Odluci o postupcima namire za sporedne sustave objavljenoj u »Narodnim novinama« br. 136/2015., u članku 19. stavak 2. treba glasiti:
»(2) Naknada koju treba platiti u vezi s instrukcijom za plaćanje dostavljenom ili plaćanjem primljenim od strane sporednog sustava preko sučelja za sudionike ili ASI-ja, naplaćuje se isključivo tom sporednom sustavu i to u valuti u kojoj posluje sustav TARGET2, tj. u valuti navedenoj u stavku 1. ovog članka. Upravno vijeće može utvrditi podrobnija pravila za određivanje naplativih transakcija čija se namira obavlja preko ASI-ja.«
U stavku 4. prvi dio rečenice prije zareza treba glasiti:
»(4) Za potrebe ovog članka,«
U cijelom tekstu Odluke umjesto riječi »namjenski gotovinski račun« treba stajati »namjenski novčani račun« u odgovarajućem broju i padežu.
O.br. 811-1/2015.
Zagreb, 4. travnja 2016.
Predsjednik Savjeta Hrvatske narodne banke guverner Hrvatske narodne banke prof. dr. sc. Boris Vujčić, v. r.
