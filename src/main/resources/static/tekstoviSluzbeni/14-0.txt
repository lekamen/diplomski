1 02.01.2015 Pravilnik o izmjenama i dopunama Pravilnika o vozačkim dozvolama
MINISTARSTVO UNUTARNJIH POSLOVA
15
Na temelju članka 218. Zakona o sigurnosti prometa na cestama (»Narodne novine« br. 67/08., 48/10., 74/11., 80/13., 158/13. i 92/14.) ministar unutarnjih poslova donosi
PRAVILNIK
O IZMJENAMA I DOPUNAMA PRAVILNIKA O VOZAČKIM DOZVOLAMA
Članak 1.
U Pravilniku o vozačkim dozvolama (»Narodne novine«, br. 43/2013., 77/2013. i 155/2013.) iza članka 3. dodaje se članak 3. a koji glasi:
»Članak 3. a
Zahtjev za izdavanje vozačke dozvole može podnijeti hrvatski državljanin koji je na području Republike Hrvatske nastanjen i ima prijavljeno prebivalište, hrvatski državljanin koji u Republici Hrvatskoj privremeno boravi i ima prijavljeno boravište u razdoblju od najmanje 185 dana, državljanin države članice EGP-koji na području Republike Hrvatske ima uobičajeno prebivalište odnosno koji se na području Republike Hrvatske školuje te stranac koji na području Republike Hrvatske ima odobren privremeni ili stalni boravak.«.
Članak 2.
U članku 4. iza stavka 4. dodaje se novi stavak 5. koji glasi:
»Gubitak, nečitkost ili bilo koje drugo oštećenje podataka upisanih na elektroničkom nosaču podataka ne utječe na valjanost vozačke dozvole.«.
Dosadašnji stavak 5. postaje stavak 6.
Članak 3.
U članku 6. stavku 1. točki 4. riječi: »i odgovarajuća isprava kojom osoba dokazuje uobičajeno prebivalište na području Republike Hrvatske ili da se na području Republike Hrvatske školuje najmanje šest mjeseci (na uvid)« brišu se.
Članak 4.
U članku 7. stavku 1. točki 3. riječi: »i odgovarajuća isprava kojom osoba dokazuje uobičajeno prebivalište na području Republike Hrvatske ili da se na području Republike Hrvatske školuje najmanje šest mjeseci« brišu se.
Iza stavka 3. dodaje se stavak 4. koji glasi:
»Vozačka dozvola koju je izdala država članica EGP-a iz stavka 1. ovoga članka vraća se nadležnom tijelu države članice koja ju je izdala, uz navođenje razloga za takav postupak.«.
Članak 5.
U članku 8. stavku 1. točki 5. riječi: »i odgovarajuća isprava kojom osoba dokazuje uobičajeno prebivalište na području Republike Hrvatske ili da se na području Republike Hrvatske školuje najmanje šest mjeseci (na uvid)« brišu se.
Iza stavka 3. dodaje se novi stavak 4. koji glasi:
»Inozemna vozačka dozvola iz stavka 1. ovoga članka vraća se nadležnom tijelu države koja ju je izdala, uz navođenje razloga za takav postupak.«.
Dosadašnji stavak 4. postaje stavak 5.
Članak 6.
U članku 9. stavak 1. mijenja se i glasi:
''Vozačka dozvola koja je izgubljena, ukradena ili slično, a koja je izdana u Republici Hrvatskoj ili državi članici EGP-a, nadomjestit će se novom vozačkom dozvolom na temelju podataka kojima nadležno tijelo raspolaže ili na temelju dokaza nadležnog tijela države koja je izdala originalnu vozačku dozvolu.«
U stavku 2. točka 1. briše se.
Dosadašnje točke 2. i 3. postaju točke 1. i 2.
U dosadašnjoj točki 3. koja postaje točka 2. riječi: »i odgovarajuća isprava kojom osoba dokazuje uobičajeno prebivalište na području Republike Hrvatske ili da se na području Republike Hrvatske školuje najmanje šest mjeseci« brišu se.
U stavku 3. riječi: »točke 2.« zamjenjuju se riječima: »točke 1.«.
Članak 7.
U članku 10. stavku 1. točka 1. mijenja se i glasi:
»1. zdravstveno uvjerenje za upravljanje vozilima kategorije C1, C, D1, D, C1E, CE, D1E, DE i H, kategorije B kada vozači koriste svoje vozačke dozvole u službene svrhe, te nakon 65. godine života vozača,«.
U točki 3. zarez i riječi: »a ukoliko je vozačka dozvola kojoj je istekao rok valjanosti izdana u državi članici EGP-a i odgovarajuća isprava kojom osoba dokazuje uobičajeno prebivalište na području Republike Hrvatske ili da se na području Republike Hrvatske školuje najmanje šest mjeseci« brišu se.
Članak 8.
U članku 13. dodaje se stavak 2. koji glasi:
»Ako se vozačka dozvola izdaje na temelju vozačke dozvole izdane izvan Republike Hrvatske zamjena se bilježi u izdanoj vozačkoj dozvoli te prilikom svakog kasnijeg izdavanja