Uz prijavu na obrascu RPS-1 i/ili RPS-2 i dokaz o uplati iz članka 5. ovog Pravilnika poslovni subjekt dostavlja na uvid i presliku sljedećih dokumenata:
• kod prvog upisa poslovnog subjekta u Registar kopiju rješenja nadležnog tijela o osnivanju i kopiju potvrde o OIB-u
• kod promjene šifre djelatnosti poslovnog subjekta i dijela poslovnog subjekta, zamolbu za promjenu šifre djelatnosti i presliku povijesnog izvatka iz sudskog registra u kojem se navodi djelatnost u koju se želi preregistrirati
• kod promjene podataka o poslovnom subjektu ili dijelu poslovnog subjekta u Registru (adresa, naziv i ostali podaci iz obrasca RPS-1 i RPS-2, brisanje) kopiju Povijesnog izvatka iz Sudskog registra, ako je poslovni subjekt registriran pri Trgovačkom sudu, kopiju rješenja registarskog tijela ako se radi o poslovnom subjektu koji je registriran kod drugoga nadležnog tijela
• kod prijave dijela poslovnog subjekta odluku o osnivanju dijela poslovnog subjekta presliku rješenja ovlaštenog tijela o ispunjavanju zakonom propisanih uvjeta ili presliku rješenja o upisu dijela poslovnog subjekta u posebni registar.
Članak 7.
Za izdavanje Obavijesti o razvrstavanju kod otvaranja likvidacije ili stečaja, ako su sve ranije promjene uredno prijavljene u Registar u skladu s člankom 6. ovoga Pravilnika, potrebno je dostaviti samo popunjen obrazac RPS-1 i presliku rješenja o pokretanju likvidacije ili stečaja.
Članak 8.
Za izdavanje prijepisa ili Eurocertifikata na engleskom jeziku, koja sadržava naziv, matični broj i OIB poslovnog subjekta, sa zahtjevom za izdavanje potrebno je predočiti dokaz o plaćenim troškovima naknade iz članka 5. ovoga Pravilnika.
Način podnošenja prijave, zahtjeva i dostava Obavijesti o razvrstavanju
Članak 9.
Do konačne uspostave Jedinstvene kontaktne točke za usluge, prijave i zahtjevi se podnose i dostavljaju na sljedeći način.
Podnošenje prijava:
• elektroničkom poštom u skeniranom obliku
• poštom
• telefaksom na broj ustrojstvene jedinice nadležne za vodenje Registra
• osobno, na adresi ustrojstvene jedinice nadležne za vodenje Registra
• putem servisa HITRO.HR.
Dostava Obavijesti o razvrstavanju:
• elektroničkom poštom u skeniranom obliku
• preporučenom poštom na adresu sjedišta poslovnog subjekta
• telefaksom na broj poslovnog subjekta
• osobno stranci, na adresi ustrojstvene jedinice nadležne za vodenje Registra – putem servisa HITRO.HR.
Članak 10.
Prijave za razvrstavanje iz članaka 3. i 4. ovoga Pravilnika poslovni subjekt podnosi Državnom zavodu za statistiku u roku od 15 dana od dana primitka rješenja o upisa u registar kod nadležnog tijela, odnosno od dana donošenja odluke o osnivanju nadležnog tijela poslovnog subjekta, odnosno akta o unutarnjem ustrojstvu poslovnog subjekta, odnosno stupanja na snagu i primjene propisa.
Kopija rješenja, odluke i akata iz stavka 1. ovoga članka prilažu se na uvid uz prijavu za razvrstavanje.
III. POSTUPAK RAZVRSTAVANJA POSLOVNIH SUBJEKATA
Članak 11.
Državni zavod za statistiku razvrstava poslovni subjekt prema djelatnosti koju pretežito obavlja (u daljnjem tekstu: glavna djelatnost).
Poslovni subjekti razvrstavaju se prema NKD-u 2007. tako da se utvrđuje brojčana oznaka razreda glavne djelatnosti.
Djelatnost dijelova poslovnog subjekta utvrđuje se neovisno o djelatnosti poslovnog subjekta u čijem su sastavu.
Članak 12.
Kada je za poslovni subjekt rješenjem o upisu u registar kod nadležnog tijela ili propisom utvrđeno obavljanje više djelatnosti. prvo razvrstavanje prema NKD-u 2007. provodi se na prijedlog poslovnog subjekta.
Svako sljedeće razvrstavanje poslovnog subjekta kojim se mijenja glavna djelatnost provodi se:
1) na zahtjev poslovnog subjekta
2) po službenoj dužnosti na temelju promjene rješenja o upisu u registar kod nadležnog tijela promjene propisa.
Članak 13.
Promjena glavne djelatnosti utvrđuje se:
1) za poslovne subjekte koji obavljaju djelatnost radi ostvarivanja dobiti proizvodnjom, prometom robe ili pružanjem usluga na tržištu prema najvećem udjelu u ukupnoj