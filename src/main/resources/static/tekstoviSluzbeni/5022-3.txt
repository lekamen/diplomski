 inozemstvu, trajanju školovanja i razlozima boravka u inozemstvu (dokaz o državljanstvu i boravku u inozemstvu te svjedodžbe razreda završenih u inozemstvu).«
Ustavni sud je povodom tog prijedloga u točki 9. obrazloženja odluke broj: U-II-6241/2014 ponovio svoje stajalište (iz odluke broj: U-II-2168/2013 i dr.) da ministar znanosti nije ovlašten ustanovljavati nova prava nego samo elemente i kriterije za izbor kandidata za upis u I. razred srednje škole.
Ustavni sud utvrđuje da, prema zakonodavstvu koje je na snazi, ministar znanosti i dalje svojom odlukom nije ovlašten ustanovljavati nova prava (to je u nadležnosti zakonodavca, koji tu materiju može propisati zakonom) nego samo elemente i kriterije za izbor kandidata za upis u I. razred srednje škole.
Ustavni sud stoga utvrđuje da članak 22. Pravilnika981:49/15 nije u suglasnosti s odredbama članka 22. stavka 8. ZOOSŠ-a i članka 20. stavka 4. ZoStrOb-a, a time ni s člancima 3. (u dijelu koji se tiče vladavine prava) i 5. Ustava.
Utvrdivši prethodno navedene povrede Ustava i zakona, Ustavni sud nije smatrao potrebnim ispitivati suglasnost članka 22. Pravilnika981:49/15 s materijalnopravnim zahtjevima ustavne prirode u ovom pravnom području.
10. S obzirom na navedeno, Ustavni sud je na temelju članka 55. stavka 1. Ustavnog zakona donio odluku kao u točki I. izreke.
Budući da bi učinci ukidanja članka 22. Pravilnika981:49/15 s danom objave ove odluke u »Narodnim novinama« doveli do ustavnopravno neprihvatljive pravne praznine, Ustavni sud je na temelju ovlaštenja iz članka 55. stavka 2. Ustavnog zakona odgodio prestanak važenja ukinutog članka 22. Pravilnika981:49/15 do isteka roka određenog u točki II. izreke odluke.
Objava odluke (točka III. izreke) temelji se na članku 29. Ustavnog zakona.
Broj: U-II-2178/2015
Zagreb, 8. studenoga 2016.
USTAVNI SUD REPUBLIKE HRVATSKE
Predsjednik dr. sc. Miroslav Šeparović, v. r.
