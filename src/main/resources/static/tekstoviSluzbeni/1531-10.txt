 Ujedinjenih naroda o klimatskim promjenama kao i Odluke 529/2013/EU Europskog parlamenta i Vijeća, šume i šumska zemljišta će se razvrstati prema metodologiji koja je tiskana u Prilogu 5 ovoga Pravilnika.
Članak 46.
Odredbe članaka 2. do 45. ovoga Pravilnika odgovarajuće se primjenjuju na izradu šumskogospodarskih planova, osim operativnih godišnjih planova.
III. OSNOVA PODRUČJA
Članak 47.
(1) Osnova područja je šumskogospodarski plan na temelju kojeg se gospodari šumama i šumskim zemljištima na području Republike Hrvatske (u daljnjem tekstu: šumskogospodarsko područje):
(2) Osnovom područja utvrđuje se ekološka, gospodarska i socijalna podloga za biološko poboljšavanje šuma i povećanje šumske proizvodnje.
(3) Osnova područja sadrži:
1. uređajni zapisnik;
2. iskaz površina šuma i šumskih zemljišta s podjelom po namjeni;
3. tablicu obraslog šumskog zemljišta prema uzgojnom obliku i namjeni;
4. tablicu uređajnih razreda;
5. tablicu drvne zalihe i prirasta po vrstama drveća;
6. tablice dobnih i debljinskih razreda;
7. tablice drvne zalihe i prirasta jednodobnih šuma po starosnim razredima;
8. plan radova biološke obnove šuma;
9. plan sječa glavnog i prethodnog prihoda jednodobnih šuma;
10. plan sječa prebornih i raznodobnih šuma;
11. prikaz etata po sortimentima;
12. plan izrade i revizije osnova i programa;
13. gospodarsko-financijski plan;
14. grafičke prikaze drvne zalihe i prirasta po dobnoj i debljinskoj strukturi;
15. pregledne karte;
16. evidencije o izvršenim radovima planiranim prijašnjom osnovom područja;
17. korištenje nedrvnih šumskih proizvoda u proteklom polurazdoblju;
18. tablica promjena namjene zemljišta;
19. uvjete zaštite prirode.
Članak 48.
Uređajni zapisnik sadržava:
Uvod
I. Povijesni prikaz razvoja šumarstva u Republici Hrvatskoj,
II. Općekorisne funkcije šuma,
III. Opći podaci o području :
1. Opis područja;
2. Prirodne značajke:
– orografske i hidrografske prilike;
– geološka podloga i tlo;
– klima;
– šumske zajednice i šumski stanišni tipovi;
– zaštićena područja;
– ekološka mreža;
– ugrožene i strogo zaštićene vrste,
IV. Dosadašnje gospodarenje šumama i šumskim zemljištima:
1. Uređivanje šuma;
2. Biološka obnova šuma;
3. Provedba etata i užita drvna zaliha;
4. Korištenje nedrvnih šumskih proizvoda,
V. Sadašnje stanje šuma i šumskih zemljišta i usporedba s prijašnjim stanjem:
1. Površina;
2. Drvna zaliha i prirast;
3. Zdravstveno stanje šuma,
VI. Buduće gospodarenje:
1. Cilj i način gospodarenja;
2. Prikaz predviđenih radova biološke obnove šuma;
3. Plan korištenja drvne zalihe i osiguranja potrajnosti prihoda s obrazloženjem;
4. Uređivanje šuma;
5. Nedrvni šumski proizvodi,
VII. Vrijeme sječe i izvlačenja iz šume,
VIII. Gospodarenje s divljači i ostalim životinjskim vrstama,
IX. Usklađenost osnove područja s odrednicama prostornog planiranja,
X. Usklađenost osnove područja s uvjetima zaštite prirode.
Članak 49.
(1) Podaci o površinama šuma i šumskih zemljišta, uzgojnom obliku i namjeni za šumskogospodarsko područje utvrđuju se temeljem podataka važećih osnova i programa osim za neuređene površine za koje se utvrđuju jednom od metoda procjene.
(2) Podaci o drvnoj zalihi i prirastu (stanje 1. 1. prve godine važenja) za šumskogospodarsko područje utvrđuju se računski temeljem podataka važećih osnova i programa osim za neuređene površine za koje se utvrđuju jednom od metoda procjene.
Članak 50.
(1) Plan radova biološke obnove šuma iz članka 27. stavka 1. točke od 1. do 5., 7., 8., 9. te 13. i 14. ovoga Pravilnika za šumskogospodarsko područje izrađuje se procjenom očekivanih potreba, a točke 6., 10., 11., 12. i 15. u okviru procjene priliva financijskih sredstava za te namjene u narednih 10 godina.
(2) Planom sječa glavnog i prethodnog prihoda jednodobnih, te planom sječa prebornih i raznodobnih šuma planira se količina drvne zalihe koju je potrebno posjeći u tijeku valjanosti osnove područja razvrstana po vlasništvu, vrsti drveća, za I/1 i I/2 polurazdoblje te II. gospodarsko razdoblje.
(3) Bilancu