 podnositelj je dostavio odgovor na tužbu na ročištu održanom 9. svibnja 2000., na kojem je zatražena i dostava spisa od Republičkog fonda mirovinskog i invalidskog osiguranja, Područne službe Zadar.
Podnositelj je podneskom od 11. siječnja 2001. dopunio odgovor na tužbu.
Podneskom od 3. prosinca 2001. tužiteljica se očitovala na navode podnositelja.
Prvostupanjski sud je održao drugo ročište 4. prosinca 2001., na kojem je sud donio rješenje da će se provest vještačenje po vještaku za medicinu rada.
Prvostupanjski sud zaprimio je nalaz i mišljenje vještaka 23. siječnja 2002.
Tužiteljica je 9. svibnja 2002. dostavila sudu podnesak kojim se očitovala na nalaz i mišljenje vještaka.
Prvostupanjski sud je odgodio ročište zakazano za 7. studenoga 2002. za 26. studenoga 2002.
Podnositelj je prvostupanjskom sudu dostavio podnesak od 8. studenoga 2002., kojim se očitovao na nalaz i mišljenje vještaka od 23. siječnja 2002.
Na ročištu održanom 26. studenoga 2002. prvostupanjski sud je donio rješenje kojim je odlučeno da će se provesti dokaz saslušanjem vještaka te je odgodio ročište i sljedeće zakazao za dan 17. ožujka 2003.
Podneskom od 28. studenoga 2002. tužiteljica se očitovala na navode podnositelja (iz podneska od 8. studenoga 2002.).
Na ročištu održanom 17. ožujka 2003. proveden je dokaz saslušanjem vještaka.
Tužiteljica se podneskom od 5. svibnja 2003. očitovala na podnesak podnositelja od 22. travnja 2003.
Podneskom od 12. srpnja 2005. tužiteljica je od suda zatražila da izvanraspravnim rješenjem odredi provođenje financijskog vještačenja.
Prvostupanjski sud održao je ročište 10. travnja 2006., na kojem je naloženo tužiteljici da u spis dostavi podatke o ostvarenim prihodima kod svog poslodavca od 1. travnja 2002. pa nadalje, odlučeno da će se zatražiti priklop spisa RF MIORH-a te je naloženo podnositelju da na ime predujma za provođenje liječničkog vještačenja po liječniku medicine rada uplati određeni iznos.
Prvostupanjski sud održao je sljedeće ročište 8. veljače 2007. na kojem je podnositelj predložio da sud odredi liječničko vještačenje po traumatologu koji bi se očitovao na okolnost smanjenja životne i radne sposobnosti tužiteljice.
Tužiteljica je 11. travnja 2007. dostavila podnesak sudu, kojim se usprotivila dokaznom prijedlogu podnositelja.
Prvostupanjski sud je na ročištu 11. listopada 2007. donio rješenje o provođenju financijskog vještačenja te o provođenju novog vještačenja po vještaku medicine rada.
Nakon primitka nalaza i mišljenja vještaka od 23. siječnja 2008., tužiteljica je podneskom od 18. veljače 2008. podnijela prigovor sudu na navedeni nalaz i mišljenje.
Podnositelj je 19. veljače 2008. dostavio podnesak sudu u kojem je naveo da nema primjedbi na nalaz i mišljenje vještaka.
Prvostupanjski sud održao je ročište 9. lipnja 2008. na kojem je proveden dokaz saslušanjem vještaka, dok je na ročištu 11. rujna 2008. provedeno dopunsko saslušanje vještaka, kao i saslušanje drugog vještaka medicine rada te je tužiteljica predložila da sud provede, s obzirom na suprotna mišljenja saslušanih vještaka nadvještačenje po nadležnoj instituciji.
Hrvatski zavod za zdravstvenu zaštitu i sigurnost na radu dostavio je 30. ožujka 2009. sudu nalaz i mišljenje.
Podneskom od 19. svibnja 2009. podnositelj se očitovao na navedeni nalaz i mišljenje, dok se na navedeni nalaz i mišljenje tužiteljica očitovala podneskom od 20. svibnja 2009.
Podnositelj je sudu dostavio 14. srpnja 2009. podnesak kojim se očitovao na navode tužiteljice.
Prvostupanjski sud održao je ročište 14. svibnja 2010. na kojem je doneseno rješenje da zbog izmjene raspravnog suca glavna rasprava počinje iznova te je proveden dokaz saslušanjem vještaka, kao i dokaz saslušanjem tužiteljice.
Prvostupanjski sud je na prijedlog tužiteljice 19. srpnja 2010. zatražio od Doma zdravlja Zadarske županije podatke o primanjima koje bi tužiteljica ostvarila po osnovi rada u dežurstvu za razdoblje od listopada 1996. do dana slanja podataka.
Dom zdravlja Zadarske županije dostavilo 