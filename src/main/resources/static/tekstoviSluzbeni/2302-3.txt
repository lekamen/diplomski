Pravila, osim elemenata iz članka 21. ovih Pravila, uređuje se:
– način dostave podataka radi vođenja zakonom utvrđenih evidencija,
– način dostave i razmjene ostalih podataka,
– način međusobnog izvještavanja,
– trajanje te raskid ugovora i
– ostali međusobni odnosi.
Članak 23.
Tržišni sudionik koji namjerava raskinuti ugovor iz članka 19. ovih Pravila obvezan je Operatoru tržišta podnijeti zahtjev za raskid ugovora o sudjelovanju na tržištu električne energije.
Članak 24.
(1) Operator tržišta obvezan je u najkraćem roku obavijestiti Agenciju, operatora prijenosnog sustava, operatora distribucijskog sustava i burze o tržišnom sudioniku koji je stekao pravo za sudjelovanje na tržištu električne energije sukladno odredbama članka 19. ovih Pravila.
(2) Operator tržišta obvezan je u najkraćem roku obavijestiti Agenciju, operatora prijenosnog sustava, operatora distribucijskog sustava i burze elektroničkom poštom, a ostale tržišne sudionika putem objave na internetskim stranicama Operatora tržišta, u slučaju da tržišni sudionik izgubi pravo sudjelovanja na tržištu električne energije.
Članak 25.
(1) Opskrbljivač koji izlazi s tržišta električne energije planirano, dužan je o namjeri izlaska s tržišta obavijestiti pisanim putem Operatora tržišta, operatora prijenosnog sustava, operatora distribucijskog sustava, Agenciju i ostale tržišne sudionike s kojima ima sklopljene ugovore o kupoprodaji te sve krajnje kupce s kojima ima sklopljen ugovor o opskrbi krajnjeg kupca, u roku od najmanje 60 dana prije planiranog izlaska.
(2) Operator tržišta obvezan je bez odgode nakon primitka pisane obavijesti iz stavka 1. ovoga članka na svojim internetskim stranicama objaviti takvu namjeru.
(3) Opskrbljivač je obvezan prije izlaska s tržišta raskinuti sve ugovorne odnose s Operatorom tržišta, operatorom prijenosnog sustava, operatorom distribucijskog sustava i s ostalim tržišnim sudionicima s kojima ima sklopljene ugovore.
Članak 26.
(1) Danom raskida ugovora između Operatora tržišta i tržišnog sudionika ili ugovora između operatora prijenosnog sustava i tržišnog sudionika tržišni sudionik gubi pravo sudjelovanja na tržištu električne energije.
(2) Operator tržišta dužan je bez odgode na svojim internetskim stranicama objaviti informaciju o raskidu ugovornih odnosa s tržišnim sudionikom.
(3) Operator tržišta dužan je bez odgode elektroničkom poštom obavijestiti opskrbljivača u okviru univerzalne usluge i zajamčenog opskrbljivača o raskidu ugovornih odnosa s problematičnim opskrbljivačem.
IV. MODEL BILANČNIH GRUPA
Članak 27.
Na tržištu električne energije postoje sljedeće bilančne grupe:
– EKO bilančna grupa,
– tržišne bilančne grupe,
– bilančna grupa operatora prijenosnog sustava,
– bilančna grupa operatora distribucijskog sustava i
– bilančna grupa burze električne energije.
Članak 28.
(1) Operator tržišta vodi Registar bilančnih grupa koji sadrži:
– naziv i EIC oznaku voditelja bilančne grupe i
– popis svih članova bilančne grupe s nazivom, EIC oznakom i datumom učlanjenja.
(2) U svakom obračunskom razdoblju Operator tržišta objavljuje Registar bilančnih grupa na svojim internetskim stranicama.
Eko bilančna grupa
Članak 29.
(1) Voditelj EKO bilančne grupe je Operator tržišta.
(2) Operator tržišta zadužen je za otkupljivanje električne energije od povlaštenih proizvođača u sustavu poticanja koji obavljaju djelatnost proizvodnje električne energije, a koji imaju pravo na poticajnu cijenu sukladno sklopljenim ugovorima o otkupu električne energije temeljem Tarifnog sustava za proizvodnju električne energije iz obnovljivih izvora energije i kogeneracije (»Narodne novine», br. 33/07), Tarifnog sustava za proizvodnju električne energije iz obnovljivih izvora energije i kogeneracije (»Narodne novine», br. 63/12, 121/12 i 144/12) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine», br. 133/13, 151/13, 20/14 i 107/14) te pravo na zajamčenu otkupnu cijenu temeljem ugovora o otkupu