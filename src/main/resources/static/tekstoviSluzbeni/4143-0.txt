58 24.06.2016 Tehnički propis o izmjenama Tehničkog propisa kojim se utvrđuju tehničke specifikacije za građevne proizvode u usklađenom području
MINISTARSTVO GRADITELJSTVA I PROSTORNOGA UREĐENJA
1492
Na temelju članka 17. stavka 2. Zakona o gradnji (»Narodne novine«, broj 153/13) ministar graditeljstva i prostornoga uređenja donosi
TEHNIČKI PROPIS
O IZMJENAMA TEHNIČKOG PROPISA KOJIM SE UTVRĐUJU TEHNIČKE SPECIFIKACIJE ZA GRAĐEVNE PROIZVODE U USKLAĐENOM PODRUČJU
Članak 1.
(1) U Tehničkom propisu kojim se utvrđuju tehničke specifikacije za građevne proizvode u usklađenom području (»Narodne novine«, broj 4/15, 24/15, 93/15, 133/15 i 36/16) Popis usklađenih normi za građevne proizvode dan u Prilogu 1 Tehničkog propisa zamjenjuje se novim Popisom usklađenih normi za građevne proizvode danim u Prilogu 1 ovoga Tehničkog propisa koji čini njegov sastavni dio.
(2) Popis europskih dokumenata za ocjenjivanje dan u Prilogu 3 Tehničkog propisa zamjenjuje se novim Popisom europskih dokumenata za ocjenjivanje danim u Prilogu 2 ovoga Tehničkog propisa koji čini njegov sastavni dio.
Članak 2.
Ovaj Propis stupa na snagu osmoga dana od dana objave u »Narodnim novinama«.
Klasa: 360-01/16-04/7
Urbroj: 531-01-16-2
Zagreb, 14. lipnja 2016.
Ministar Lovro Kuščević, dipl. iur., v. r.
PRILOG 1 POPIS USKLAĐENIH NORMI ZA GRAĐEVNE PROIZVODE PRILOG 2 POPIS EUROPSKIH DOKUMENATA ZA OCJENJIVANJE

