 odredbama Uredbe (EZ) br. 852/2004 Europskog parlamenta i Vijeća od 29. travnja 2004. o higijeni hrane (SL L 139, 30. 4. 2004.), Uredbom (EZ) br. 853/2004 Europskog parlamenta i Vijeća od 29. travnja 2004. o utvrđivanju određenih higijenskih pravila za hranu životinjskog podrijetla (SL L 139, 30. 4. 2004.) i Uredbom (EZ) br. 854/2004 Europskog parlamenta i Vijeća od 29. travnja 2004. o utvrđivanju posebnih pravila organizacije službenih kontrola proizvoda životinjskog podrijetla namijenjenih prehrani ljudi (SL L 139, 30. 4. 2004.)
ili
2. u skladu s odredbama Uredbe (EZ) br. 1069/2009 Europskog parlamenta i Vijeća od 21. listopada 2009. o utvrđivanju zdravstvenih pravila za nusproizvode životinjskog podrijetla i od njih dobivene proizvode koji nisu namijenjeni prehrani ljudi te o stavljanju izvan snage Uredbe (EZ) br. 1774/2002 o nusproizvodima životinjskog podrijetla (SL L 300, 14. 11. 2009.) – u daljnjem tekstu: Uredba (EZ) br. 1069/2009, kada se zdravstveni status životinja ne može utvrditi ili postoji opasnost za zdravlje životinja ili ljudi. U slučaju postupanja prema odredbama Uredbe (EZ) br. 1069/2009, vlasniku ili njegovom zastupniku se može odobriti razdoblje prilagodbe prije pozivanja na tu konačnu mogućnost. U tom slučaju primjenjuju se odredbe iz stavka 3. ovog članka.
(3) Nadležno tijelo, ukoliko je Republika Hrvatska država odredišta, odmah obavještava nadležno tijelo države članice mjesta podrijetla o postupanju protivnom odredbama ovoga Pravilnika.
(4) U skladu s odredbama Pravilnika o međusobnoj suradnji nadležnog tijela s nadležnim tijelima država članica i Europskom komisijom u svrhu osiguranja pravilne primjene veterinarskih propisa (»Narodne novine« broj 147/08), Republika Hrvatska i države članice osiguravaju međusobnu suradnju u odnosu na primjenu ovoga Pravilnika i u cilju postizanja udovoljavanju odredbama ovoga članka.
(5) Odredbe ovoga članka ne dovode u pitanje nacionalne propise koji se primjenjuju na kaznene sankcije.
Članak 16.
Za potrebe ovoga Pravilnika primjenjuju se odredbe Pravilnika o veterinarskim i zootehničkim pregledima određenih životinja i proizvoda u prometu s državama članicama Europske unije (»Narodne novine« broj 147/08), osobito u odnosu na preglede koji se obavljaju na mjestu podrijetla, na organizaciju pregleda na odredištu te mjere zaštite koje se moraju primijeniti.
Članak 17.
(1) Pravila o prometu goveda navedena u Dodacima A i D ovoga Pravilnika kojima je propisano da u stada iz članka 2. stavka 2. točaka d), f) i j) ovoga Pravilnika mogu ući samo goveda porijeklom iz istih takvih stada te ograničenja prometa iz stada sa privremeno oduzetim ili ukinutim statusom, odnose se i na promet unutar teritorija Republike Hrvatske.
(2) Stadima iz članka 2. stavka 2. točaka d), f) i j) ovoga Pravilnika koja ne udovoljavaju uvjetima navedenima u Dodacima A i D koji se odnose na pojavu bolesti, sumnju na pojavu bolesti i odredbe prometa iz stavka 1 ovog članka, potrebno je privremeno oduzeti ili ukinuti status.
Članak 18.
Dodaci A do F tiskani su u prilogu ovoga Pravilnika i njegov su sastavni dio.
Članak 19.
Stupanjem na snagu ovoga Pravilnika prestaje važiti Pravilnik o veterinarskim uvjetima za stavljanje u promet goveda i svinja (»Narodne novine« broj 71/12).
Članak 20.
Ovaj Pravilnik stupa na snagu osmoga dana od dana objave u »Narodnim novinama«, osim članka 14. stavka 3. podstavka 3. točke 1. podtočke i) koji stupa na snagu 18. srpnja 2019. godine.
Klasa: 011-02/15-01/32
Urbroj: 525-10/1288-16-8
Zagreb, 4. siječnja 2016.
Ministar Tihomir Jakovina, v. r.
DODATAK A
I. STADO SLUŽBENO SLOBODNO OD TUBERKULOZE GOVEDA
Za potrebe ovog Poglavlja goveda su sva goveda, osim životinja koje su namijenjene za sudjelovanje na kulturnim i sportskim događanjima.
1. Stado stječe status stada službeno slobodnog od tuberkuloze goveda ukoliko:
a) niti jedna životinja ne pokazuje kliničke znakove tuberkuloze goveda;
b) sva goveda starija od šest tjedana su reagirala negativno na najmanje dva