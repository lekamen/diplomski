podnositelju priopćeno za što se okrivljuje i koje su osnove sumnje protiv njega, te je iznio svoju obranu.
Nakon toga je rješenjem drugostupanjskog suda broj: Kio.22/07-7 od 28. kolovoza 2008. određeno da će se protiv podnositelja provesti istraga u odnosu na sva kaznena djela navedena u prvotnoj optužnici. To je rješenje uručeno podnositelju 4. listopada 2008., a njegovu branitelju 3. rujna 2008. Protiv tog rješenja podnositelj nije podnio žalbu.
c) Tijek istrage
18. Tijekom istrage pred drugostupanjskim sudom pribavljena je dokumentacija koja se odnosi na kaznena djela navedena u prvotnoj optužnici i rješenju o provođenju istrage, provedeno je financijsko vještačenje po stalnoj sudskoj vještakinji, saslušani su svjedoci: J. M., I. M. i I. K. (23. ožujka 2009.), A. K. i M. P. (31. ožujka 2009.), M. D., L. M. i B. D. (1. travnja 2009.). Podnositeljev branitelj Gašpar Lujak bio je prisutan prilikom davanja iskaza navedenih svjedoka.
Zamolbenim putem pred Županijskim sudom u Varaždinu saslušan je 1. travnja 2009. svjedok D. T. Pred drugostupanjskim sudom saslušan je 22. travnja 2009. svjedok S. G. Podnositeljev branitelj Gašpar Lujak bio je prisutan prilikom davanja iskaza tog svjedoka. Zamolbenim putem saslušan je 20. kolovoza 2009. pred Županijskim sudom u Zagrebu svjedok A. K.
2) Odluka o prigovoru protiv optužnice
19. Nakon završetka istrage odlučeno je o podnositeljevu prigovoru protiv prvotne optužnice od 23. siječnja 2007. Rješenjem prvostupanjskog suda broj: Kv-4/07 od 1. listopada 2010. prigovor je odbijen sa sljedećim obrazloženjem:
»Povodom navedenog prigovora rješenjem izvanraspravnog vijeća ovog suda br. Kv-4/07 od 07. ožujka 2007. godine predmetna optužnica je vraćena ODO u Metkoviću, radi provođenja istrage, tako da se ispita Ivica Pezo u svojstvu osumnjičenika na okolnosti iz svih 17 točaka predmetne optužnice koje mu se stavljaju na teret, da se u svojstvu svjedoka ispitaju A. K., direktor oštećene Croatia banke Poslovnica Metković, na okolnost podmirenja obveza iz svih točaka optužnice, odnosno štete pričinjene navedenoj banci, zatim M. V., bivša zaposlenica te banke na okolnost odobravanja spornih kredita, te predstavnici svih tvrtki koje su zaključile sporne ugovore o kreditima sa navedenom bankom koju su predmet ove optužnice, kao i da se provede financijsko vještačenje radi utvrđivanja da li su pojedini krediti odobreni sukladno propisima, te da li su isplaćeni i vraćeni banci.
Potom je provedena istraga. Ivica Pezo je ispitan u svojstvu osumnjičenika, ispitana je većina predloženih svjedoka na predložene okolnosti, te je provedeno financijsko vještačenje po stalnom sudskom vještaku za računovodstvo i financije I. S. iz Dubrovnika, koja se u svom nalazu i mišljenju očitovala na predložene okolnosti.
Nakon što je Županijski sud u Dubrovniku proveo istragu na opisani način, ovo vijeće smatra da dokazi prikupljeni u istrazi, zajedno sa dokazima koji su prethodno priloženi spisu daju dovoljno osnova za podizanje optužnice, odnosno upućuju na zaključak da je okrivljenik osnovano sumnjiv da je počinio kaznena djela koja mu se stavljaju na teret.«
3) Glavna rasprava
a) Prvo ročište
20. Pred prvostupanjskim sudom započela je glavna rasprava, a prvo ročište za glavnu raspravu održano je 29. prosinca 2010.
Ročište je započelo čitanjem prvotne optužnice broj: K-DO-209/00 od 2. ožujka 2006., nakon čega je podnositelj izjavio da razumije optužnicu i očitovao se da se ne osjeća krivim ni po jednoj točki optužnice. Potom je saslušan svjedok A. K.
Raspravnim rješenjem broj: K-147/06 od 29. prosinca 2010. prihvaćen je dokazni prijedlog ODO Metković za saslušanje 11 svjedoka i vještakinje I. S., te podnositeljev prijedlog za saslušanje svjedoka I. T., te prijedlog za pribavljanje spisa Trgovačkog suda u Dubrovniku broj: V St-11/07, dokumentacije javnog bilježnika M. P., spisa Županijskog suda u Dubrovniku broj: K-1/04 i dokumentacije Croatia banke.
b) Drugo ročište
21. Drugo ročište za glavnu raspravu održano je 24. veljače