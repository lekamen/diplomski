 operator aerodroma na vodi ima prethodno prihvaćen sustav upravljanja sigurnošću u području letačkih operacija, isti će biti prihvaćen i u postupku certificiranja aerodroma na vodi ukoliko ima odgovarajuće prilagođen dio upravljanja rizicima.
Opći zahtjevi
Članak 8.
(1) Građevni i infrastrukturni zahtjevi, usmjereni na optimalno provođenje sigurnosnih (safety) i zaštitnih (security) mjera u komercijalnom zračnom prijevozu moraju biti implementirani tijekom:
a) projektiranja i izgradnje novih objekata, te
b) rekonstrukcije postojećih objekata i operativne površine na aerodromu na vodi.
(2) Tijekom projektiranja aerodroma na vodi također će se uzeti u obzir:
a) prostorni planovi kojima je definirana namjena terena u neposrednoj okolini aerodroma na vodi,
b) prostorni planovi kojima je definirana namjena morskog prostora, te
c) mjere zaštite okoliša.
Utvrđivanje referentnog koda
Članak 9.
(1) Referentni kod aerodroma na vodi, koji je odabran u svrhu planiranja aerodroma na vodi, utvrđuje se u skladu s obilježjima hidroaviona kojima je aerodrom na vodi namijenjen (u daljnjem tekstu: referentni hidroavion).
(2) Referentni kod aerodroma na vodi čini jedan element: slovo, kojim se definira duljina površine za slijetanje i uzlijetanje.
(3) Slovo referentnog koda aerodroma na vodi utvrđuje se na temelju vrijednosti prikazanih u Tabeli 1-1.
Tabela 1-1. Referentni kod aerodroma na vodi
Kodni element Kodno slovo (1) Najmanja dozvoljena duljina površine za slijetanje i uzlijetanje (2) A 4.500 m i veća od toga B od 3.000 m do 4.499,99 m C od 2.000 m do 2.999,99 m D do 1.999,99 m
(4) Referentni hidroavion, na temelju čijih tehničkih značajki se definira referentni kod aerodroma na vodi, mora biti onaj koji zahtijeva najveću duljinu površine za slijetanje i uzlijetanje.
DIO DRUGI PODACI O AERODROMU NA VODI
Aeronautički podaci
Članak 10.
(1) Utvrđivanje i iskazivanje aeronautičkih podataka koji se odnose na aerodrom na vodi moraju biti usklađeni sa zahtjevima u pogledu točnosti i cjelovitosti, utvrđenim u tabelama od A5-1 do A5-2 koje su sadržane u Dodatku 5. Pravilnika o aerodromima (»Narodne novine« broj 58/14). Pri tome valja uzeti u obzir uspostavljene postupke sustava kvalitete. Točnost aeronautičkih podataka mora biti 95% pouzdana, te se u skladu sa tim razlikuju tri vrste položajnih podataka:
a) izmjerene točke (na terenu): npr. geometrijsko središte površine za slijetanje i uzlijetanje,
b) izračunate točke (matematički): na temelju poznatih podataka izmjerenih na terenu,
c) objavljene točke (declared): npr. područje letnih informacija.
(2) Operator aerodroma na vodi mora osigurati održavanje cjelovitosti aeronautičkih podataka tijekom čitavog postupka njihove obrade: od istraživanja/izvora do sljedećeg korisnika kojem su isti namijenjeni. S obzirom na namjenu aeronautičkih podataka, zahtjev za njihovom cjelovitošću utemeljen je na potencijalnom riziku uzrokovanom njihovim oštećenjem. U skladu s tim, primjenjuje se sljedeća klasifikacija razine cjelovitosti aeronautičkih podataka:
a) kritični podaci, razina cjelovitosti 1x10-8: ako se koriste oštećeni (necjeloviti ili pogrešni) kritični podaci, velika je vjerojatnost da će sigurnost leta i slijetanje hidroaviona biti ozbiljno ugroženi uz mogućnost katastrofe,
b) bitni podaci, razina cjelovitosti 1x10-5: ako se koriste oštećeni (necjeloviti ili pogrešni) bitni podaci, mala je vjerojatnost da će sigurnost leta i slijetanje hidroaviona biti ozbiljno ugroženi uz mogućnost katastrofe,
c) rutinski podaci, razina cjelovitosti 1x10-3: ako se koriste oštećeni (necjeloviti ili pogrešni) rutinski podaci, vrlo je mala vjerojatnost da će sigurnost leta i slijetanje hidroaviona biti ozbiljno ugroženi uz mogućnost katastrofe.
(3) Zaštita elektroničkih aeronautičkih podataka, dok su pohranjeni ili se prenose, mora biti utemeljena na sustavu provjere cikličke zalihosti (cyclic redundancy check – CRC). Pri tome, u zaštiti cjelovitosti:
a) kritičnih i bitnih podataka, primjenjuje se 32-bitni, ili