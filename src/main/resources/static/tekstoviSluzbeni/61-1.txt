 preko svega.
18. Kapacitet ulovne flote je zbroj kapaciteta plovila autoriziranih za ulov tune, pri čemu se individualni kapacitet plovila određuje sukladno duljini preko svega, a na temelju znanstvenih podloga usvojenih u okviru međunarodnih organizacija nadležnih za pitanja upravljanja stokovima tune na Atlantiku i Sredozemlju, kojih je Republika Hrvatska članica.
19. Iskrcaj je iskrcaj ulovljene ribe na kopno.
20. Prebacivanje podrazumijeva:
a) prebacivanje žive tune iz ulovne mreže tunolovke u transportni kavez,
b) prebacivanje žive tune iz jednog u drugi transportni kavez,
c) prebacivanje kaveza sa živom tunom s jednog plovila za tegalj na drugo plovilo za tegalj,
d) prebacivanje žive tune s jednog uzgajališta na drugo.
21. Kontrolno prebacivanje je svako dodatno prebacivanje, na zahtjev ribarskog inspektora ili ovlaštenika, a u svrhu utvrđivanja točnog broja tune koja se prebacuje.
22. Prekrcaj podrazumijeva prekrcavanje ukupne količine ili dijela mrtve ribe s jednog ribarskog plovila na drugo ribarsko plovilo. Prebacivanje mrtve tune iz plivarice tunolovke ili plovila za tegalj na pomoćno plovilo za prijevoz mrtve tune ne smatra se prekrcajem.
23. Uzgoj podrazumijeva držanje tuna u uzgojnim kavezima na uzgajalištima i njihovu hranidbu u svrhu porasta ukupne biomase i udjela masti.
24. Uzgojni kapacitet je najveća dozvoljena količina uzgojene tune koja se stavlja na tržište izražena u tonama u tekućoj kalendarskoj godini po pojedinoj povlastici za uzgoj.
25. Uzgajalište podrazumijeva lokaciju na kojoj su smještene instalacije za uzgoj tuna.
26. Stavljanje u kaveze je prebacivanje žive tune iz transportnog kaveza u uzgojni kavez.
27. Izlov iz kaveza podrazumijeva usmrćivanje tuna iz uzgojnih kaveza na uzgajalištu.
28. Ponovni izvoz podrazumijeva izvoz tuna uvoznog podrijetla.
29. BCD obrazac je obrazac opisan Pravilnikom o programu dokumentacije koja prati plavoperajnu tunu (Thunnus thynnus), igluna (Xiphias gladius) i velikooku tunu (Thunnus obesus) na tržištu. BCD obrazac se može zamijeniti s elektroničkim obrascem eBCD.
30. Športski ribolov je negospodarski ribolov kojim se bave članovi nacionalnog saveza za športski ribolov na moru odnosno oni koji imaju dozvolu za športski ribolov izdanu od saveza.
31. Rekreacijski ribolov je negospodarski ribolov koji se obavlja uz dozvolu za rekreacijski ribolov izdanu od Ministarstva.
32. Godišnja individualna kvota je kvota dodijeljena plovilu za tekuću godinu nakon izvršenih ustupanja kvota između vlasnika/ovlaštenika povlastica za gospodarski ribolov na moru.
33. Trajna individualna kvota predstavlja privremenu kvotu do 1. siječnja 2019. godine, dodijeljenu sukladno kriterijima iz Odluke o kriterijima raspodjele trajne i godišnje izlovne kvote za ribolov tune (Thunnus thynnus) plivaricom tunolovkom (»Narodne novine« broj 32/2011, 34/2011 i 37/2011) i Odluke o kriterijima raspodjele trajne i godišnje izlovne kvote za ribolov tune (Thunnus thynnus) udičarskim alatima u gospodarskom ribolovu (»Narodne novine« broj 32/2012), te temeljem Izjave o ustupanju pojedinačne kvote za ulov tune.
34. EK je Europska komisija.
35. Kontrolne kamere podrazumijevaju stereoskopske kamere i/ili konvencionalne podvodne videokamere koje služe za snimanje kontrolnih radnji predviđenih ovim Pravilnikom.
36. Riječi i pojmovni sklopovi koji imaju rodno značenje bez obzira na to jesu li u ovom Pravilniku korišteni u muškom ili ženskom rodu odnose se na jednak način na muški i ženski rod.
DRŽAVNA KVOTA
Članak 3.
(1) Državna kvota podrazumijeva ukupnu izlovnu kvotu dodijeljenu Republici Hrvatskoj.
(2) Iznimno od stavka 1. ovoga članka, do 1. siječnja 2019. godine Državna kvota predstavlja razliku između ukupne izlovne kvote za svaku nadolazeću kalendarsku godinu i kvote dodijeljene sukladno kriterijima iz Odluke o kriterijima raspodjele trajne i godišnje izlovne kvote za ribolov tune (Thunnus thynnus) plivaricom tunolovkom (»Narodne novine« broj 32/2011, 34/2011 i 37/2011) koja je zamrznuta na 367 t i