 računa snose svu štetu koja proizlazi iz podnošenja naloga za plaćanje imateljima PM računa koji su privremeno ili trajno isključeni iz sudjelovanja, ako je taj nalog za plaćanje unesen u sustav TARGET2-HR nakon primitka ICM poruke.
5. Nakon trajnog isključenja imatelja PM računa iz sudjelovanja sustav TARGET2-HR ne prima nove naloge za plaćanje od tog imatelja PM računa. Nalozi za plaćanje koji čekaju u redu, uskladišteni nalozi za plaćanje ili novi nalozi za plaćanje u korist tih imatelja PM računa vraćaju se.
6. Ako je imatelj PM računa privremeno isključen iz sudjelovanja u sustavu TARGET2-HR, sva ulazna plaćanja i izlazni nalozi za plaćanje pohranjuju se i unose u ulaznu dispoziciju tek nakon što ih je izričito prihvatio SB privremeno isključenog imatelja PM računa.
Članak 35.
Zatvaranje PM računa
1. Sudionici mogu u svakom trenutku zatvoriti svoje PM račune pod uvjetom da o tome obavijeste Hrvatsku narodnu banku 14 radnih dana unaprijed.
2. Nakon otkaza ili trajnog isključenja iz sudjelovanja u skladu s člancima 33. ili 34. ove Odluke Hrvatska narodna banka zatvara PM račune odnosnog sudionika, nakon što je:
(a) namirila ili vratila sve naloge za plaćanje koji čekaju u redu i
(b) ostvarila svoje pravo zaloga i prijeboja iz članka 36. ove Odluke.
GLAVA X. ZAVRŠNE ODREDBE
Članak 36.
Posebno založno pravo Hrvatske narodne banke i pravo na prijeboj
1. Hrvatska narodna banka ima posebno založno pravo nad sadašnjim i budućim novčanim sredstvima na svim PM računima jednog imatelja kao financijsko osiguranje za sve sadašnje i buduće tražbine Hrvatske narodne banke prema tom imatelju PM računa koje proizlaze iz međusobno sklopljenog Ugovora o otvaranju i funkcioniranju PM računa u sustavu TARGET2-HR.
2. Hrvatska narodna banka ima pravo navedeno u stavku 1. ovog članka čak i ako su njezine tražbine uvjetne ili nisu dospjele.
3. Sudionik, djelujući u svojstvu imatelja PM računa, ovime priznaje zasnivanje posebnog založnog prava na sredstvima na svim njegovim PM računima u korist Hrvatske narodne banke kod koje su ti PM računi otvoreni; ovim se priznanjem založena imovina stavlja na raspolaganje Hrvatskoj narodnoj banci kako je određeno prema Zakonu o financijskom osiguranju. Svi iznosi uplaćeni na PM račun čije je stanje založeno, samom činjenicom da su uplaćeni, neopozivo su založeni, bez ikakvog ograničenja, kao osiguranje za potpuno ispunjavanje osiguranih obveza.
4. Po nastupu:
(a) slučaja neispunjavanja obveza iz članka 34. stavka 1. ove Odluke ili
(b) bilo kojeg drugog slučaja neispunjavanja obveza ili događaja iz članka 34. stavka 2. ove Odluke koji je doveo do trajnog ili privremenog isključenja sudionika iz sudjelovanja,
bez obzira na otvaranje postupka zbog insolventnosti nad sdionikom i bez obzira na ustupanje tražbine, sudsku ili drugu zabranu raspolaganja ili drugo raspolaganje sudionikovim pravima ili u vezi s njima, sve sudionikove obveze prema Ugovoru o otvaranju i funkcioniranju PM računa u sustavu TARGET2-HR automatski i odmah dospijevaju bez prethodne obavijesti i bez potrebe za prethodnim odobrenjem bilo kojeg tijela, tako da ih treba odmah ispuniti. Osim toga, međusobne obveze sudionika i Hrvatske narodne banke automatski se međusobno prebijaju i strana koja duguje viši iznos drugoj plaća razliku.
5. Hrvatska narodna banka obavješćuje sudionika o svakom prijeboju u skladu sa stavkom 4. ovog članka odmah nakon provedbe tog prijeboja.
6. Hrvatska narodna banka ovlaštena je bez prethodne obavijesti teretiti bilo koji sudionikov PM račun za bilo koji iznos koji sudionik duguje Hrvatskoj narodnoj banci, a koji potječe iz pravnog odnosa između sudionika i Hrvatske narodne banke.
Članak 37.
Osiguranje u vezi sa sredstvima na podračunima
1. Hrvatska narodna banka ima financijsko osiguranje posebnim založnim pravom na novčanim sredstvima na sudionikovu podračunu otvorenom na temelju sporazuma između relevantnog sporednoga sustava i njegova SB-a radi namire instrukcija za plaćanje vezanih uz sporedni sustav. Tim se