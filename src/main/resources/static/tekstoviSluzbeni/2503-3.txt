 funkcioniranje tržišta kapitala, pravo trgovačkih društava, regulatorni okvir platnog prometa i kreditnih institucija. b) Sprječavanje pranja novca i financiranje terorizma, međunarodne mjere ograničavanja. a) 60% b) 60% 2. FINANCIJSKO -RAČUNOVODSTVENI DIO a) Računovodstvo i financijsko izvještavanje, ekonomska politika, kvantitativne metode, teorija portfelja. b) Financijske institucije i tržišta, analiza financijskih instrumenata i korporativne financije, etički standardi u financijskoj industriji. a) 60% b) 60% 3. POSEBNI DIO Pravila poslovnog ponašanja iz Zakona o tržištu kapitala i drugih relevantnih propisa – napredna razina 60%
(5) Ispitna pitanja podijeljena su prema kolegijima i pripadajućim temama svakog sadržaja kolegija iz ovoga članka.
(6) Popis ispitne literature Agencija objavljuje na svojoj internetskoj stranici.
KOMISIJA
Članak 8.
(1) Ispitni postupak za ispite iz članka 1. ovoga Pravilnika provodi komisija (dalje u tekstu: Komisija) koja se sastoji od predsjednika Komisije, zamjenika predsjednika Komisije, tajnika i zamjenika tajnika Komisije i ostalih članova Komisije.
(2) Agencija Odlukom imenuje predsjednika Komisije, zamjenika predsjednika Komisije, tajnika i zamjenika tajnika Komisije, zadužene za organizaciju i provođenje Obrazovnog programa i ispita iz ovoga Pravilnika.
(3) Posebnom odlukom za svaki pojedini ispit iz članka 1. ovoga Pravilnika, Agencija imenuje ostale članove Komisije, zadužene za sastavljanje ispitnih pitanja i zadataka za ispit za koji su imenovani.
(4) Komisija je obvezna tijekom ispitnog postupka jamčiti tajnost podataka.
(5) Ispitna pitanja i zadaci sastavljeni u skladu s odredbom stavka 3. ovoga članka polažu se u sef Agencije, a ključar i suključar nisu osobe iz stavka 1. ovoga članka.
(6) Članovi Komisije imenovani u skladu sa stavkom 3. ovoga članka ne moraju biti zaposlenici Agencije.
(7) Članovi Komisije koji nisu zaposlenici Agencije za članstvo u Komisiji primaju naknadu iz sredstava Agencije, čija se visina utvrđuje posebnom Odlukom Agencije.
(8) Način rada Komisije propisan je Poslovnikom o radu Komisije, koji je predsjednik Komisije dužan donijeti u roku od 15 dana od dana imenovanja na tu funkciju.
PROVOĐENJE ISPITA
Članak 9.
(1) Ispit nije javan, polaže se na hrvatskom jeziku, u pisanom obliku.
(2) Tajnik Komisije određuje osobe koje će pratiti provođenje ispita, a one mogu biti članovi Komisije i/ili zaposlenici Agencije.
(3) Kašnjenje kandidata na ispit može se tolerirati ako od predviđenog početka ispita nije prošlo više od 15 minuta, uz uvjet da u tom razdoblju nijedan kandidat nije napustio prostoriju u kojoj se održava ispit.
(4) Ako kandidat za vrijeme polaganja ispita raspolaže literaturom, mobilnim telefonom, drugim elektroničkim i/ili komunikacijskim uređajem ili na drugi način koristi pomoć za vrijeme polaganja ispita ili svojim ponašanjem ometa tijek ispita ili tijekom ispita napusti prostoriju u kojoj se ispit polaže, za tog kandidata se polaganje ispita prekida.
OCJENJIVANJE USPJEŠNOSTI
Članak 10.
(1) O provedenom ispitu Komisija u skladu s Poslovnikom iz članka 8. stavka 8. sastavlja zapisnik o provedenom ispitu.
(2) Uspješnost polaganja ispita utvrđuje Komisija, prema broju točnih odgovora. Smatra se da je kandidat položio ispit, ako je ostvario postotak za prolaznost u skladu s uvjetima propisanim člankom 7. ovog Pravilnika.
(3) Uspjeh na ispitu ocjenjuje se s »položio« ili »nije položio«.
(4) Kada član Komisije pristupa ispitu, za ispitno razdoblje za koje je podnio zahtjev za pristupanje ispitu izuzima se od obavljanja funkcije člana Komisije.
OBJAVA REZULTATA
Članak 11.
(1) Agencija će u roku od 8 dana od dana održavanja ispita na svojoj internetskoj stranici objaviti privremenu listu kandidata koji su položili ispit, objavom šifre kandidata navedene u zahtjevu za pristupanje ispitu te objaviti rok od najmanje 7 dana u kojem kandidat može ostvariti uvid u ispit.
(2) Ako kandidat smatra da mu zadaci nisu točno vrednovani, može Agenciji dostaviti