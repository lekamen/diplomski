30 06.04.2016 Odluka o imenovanju sutkinje Županijskog suda u Karlovcu
DRŽAVNO SUDBENO VIJEĆE
829
Na temelju članka 55. stavak 2. i 3. Zakona o Državnom sudbenom vijeću (»Narodne novine« broj 116/10, 57/11, 130/11, 13/13 – Odluka Ustavnog suda Republike Hrvatske broj U-I-5991/2012 i 28/13 – dalje u tekstu ZDSV) Državno sudbeno vijeće (dalje u tekstu Vijeće), sastavljen od Željka Šarića, predsjednika Vijeća te Nediljka Bobana, Sabine Dugonjić, Mije Galiota, prof. dr. sc. Igora Glihe, prof. dr. sc. Eduarda Kunšteka, Damira Kontreca i Ivice Veselića, kao članova Vijeća, na 32. sjednici, održanoj 25. veljače 2016., donijelo je
ODLUKU
O IMENOVANJU SUTKINJE
Za sutkinju Županijskog suda u Karlovcu imenuje se VESNA STOKRP, sutkinja u Općinskom sudu u Karlovcu.
Imenovana kandidatkinja stupit će na dužnost 1. svibnja 2016.
Broj: IS-14/13-10
Zagreb, 25. veljače 2016.
Predsjednik Državnog sudbenog vijeća Željko Šarić, v. r.
