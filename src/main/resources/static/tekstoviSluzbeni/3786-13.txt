 za obavljanje funkcije člana uprave društva za upravljanje prestaje važiti ako:
1. osoba u roku od šest mjeseci od izdavanja odobrenja ne bude imenovana ili ne stupi na dužnost na koju se odobrenje odnosi, istekom navedenog roka
2. osobi prestane dužnost na koju se odobrenje odnosi, s danom prestanka dužnosti ili
3. osobi prestane radni odnos u društvu za upravljanje, s danom prestanka radnog odnosa.
Oduzimanje odobrenja za obavljanje funkcije člana uprave društva za upravljanje
Članak 42.
(1) Agencija će oduzeti odobrenje za obavljanje funkcije člana uprave društva za upravljanje u sljedećim slučajevima:
1. ako član uprave ne ispunjava uvjete pod kojima mu je odobrenje izdano
2. ako je odobrenje izdano na temelju neistinitih, netočnih podataka ili podataka koji dovode u zabludu, odnosno na koji drugi nepropisan način
3. ako je član uprave prekršio odredbe o zabrani trgovanja ili izvršavanja transakcija, odnosno davanja naloga za trgovanje na temelju povlaštenih informacija ili na način koji bi predstavljao tržišnu manipulaciju prema odredbama zakona koji uređuje tržište kapitala
4. ako je član uprave teže ili sustavno kršio ovaj Zakon, propise donesene na temelju ovoga Zakona ili ostale zakonske propise, a osobito ako je zbog toga ugrožena likvidnost ili održavanje regulatornog kapitala društva za upravljanje ili se radi o jednakom kršenju koje se ponavlja dva puta u tri godine
5. ako član uprave nije osigurao provođenje ili nije proveo nadzorne mjere koje je naložila Agencija
6. ako član uprave nije osigurao adekvatne organizacijske uvjete iz članaka 48. do 66. ovoga Zakona
7. ako utvrdi da je član uprave u sukobu interesa zbog kojeg ne može ispunjavati svoje obveze i dužnosti pažnjom dobrog stručnjaka i/ili
8. ako član uprave redovito ne ispunjava obvezu utvrđivanja i ocjenjivanja učinkovitosti politika, mjera ili internih procedura vezanih za usklađenost društva za upravljanje i UCITS fonda kojim ono upravlja s ovim Zakonom i propisima donesenim na temelju ovoga Zakona ili obvezu poduzimanja odgovarajućih mjera radi ispravljanja nedostataka, odnosno nepravilnosti u poslovanju društva za upravljanje.
(2) U slučajevima stavka 1. točaka 5. do 8. ovoga članka Agencija može i privremeno oduzeti odobrenje za obavljanje funkcije člana uprave društva za upravljanje.
(3) O tužbama protiv akata Agencije iz stavaka 1. i 2. ovoga članka nadležni upravni sud odlučit će hitno, a najkasnije u roku od šest mjeseci od dana podnošenje tužbe.
(4) Ako Agencija oduzme odobrenje za obavljanje funkcije člana uprave, društvo za upravljanje obvezno je bez odgode donijeti odluku o opozivu imenovanja tog člana uprave.
(5) U slučaju iz stavka 1. ovoga članka i u drugom slučaju kada društvo za upravljanje ne zadovoljava uvjet o najmanjem broju članova uprave iz članka 35. stavka 1. ovoga Zakona, nadzorni odbor društva za upravljanje je dužan iz redova svojih članova, bez odobrenja Agencije, u skladu s odredbama zakona koji uređuje osnivanje i poslovanje trgovačkih društava, imenovati zamjenika člana uprave i o tome bez odgode obavijestiti Agenciju. Zamjenik člana uprave imenuje se na mandat od najviše tri mjeseca. Nadzorni odbor može ponovno imenovati istog ili drugog svojeg člana, uz uvjet da zamjenski mandat ne traje ukupno dulje od šest mjeseci. Nadzorni odbor je dužan predložiti kandidata za člana uprave koji nedostaje i podnijeti zahtjev za izdavanje odobrenja za obavljanje funkcije člana uprave u roku od 45 dana od dana prestanka odobrenja Agencije u skladu s člankom 41. ovoga Zakona, odnosno od primitka odluke Agencije o oduzimanju ili odbijanju odobrenja za obavljanje funkcije člana uprave.
Zabrana obavljanja funkcije člana uprave društva za upravljanje
Članak 43.
(1) Ako je član uprave više od dva puta u razdoblju od tri godine teško prekršio odredbe ovoga Zakona, propisa donesenih na temelju ovoga Zakona ili drugih propisa, Agencija je ovlaštena tom članu uprave trajno zabraniti obavljanje funkcije člana uprave društva za upravljanje u tom 