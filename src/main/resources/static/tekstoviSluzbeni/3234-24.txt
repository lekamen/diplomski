 uključujući norme koje će se primijeniti, i ako se relevantne usklađene norme neće primijeniti ili se neće u potpunosti primijeniti, način, uključujući druge relevantne tehničke specifikacije, kojim će se zadovoljiti zahtjevi iz točke 1.;
– metoda kontrole i provjere rješenja, postupaka i sustavnih mjera koje će se koristiti pri konstrukciji sigurnosnih komponenti za dizala;
– odgovarajućih tehnika proizvodnje, kontrole i osiguravanja kvalitete, postupaka i sustavnih aktivnosti koje će se koristiti;
– pregleda i ispitivanja koji će se provoditi prije, tijekom i nakon proizvodnje, s naznakom njihove učestalosti;
– zapisa o kvaliteti kao što su izvješća o provjeri, podaci o ispitivanju i kalibraciji, izvješća o stručnoj osposobljenosti uključenih zaposlenika;
– nadzornih mjera za postizanje traženog oblikovanja i kvalitete proizvoda i učinkovitog djelovanja sustava kvalitete.
3.3. Prijavljeno tijelo procjenjuje sustav kvalitete kako bi utvrdilo udovoljava li zahtjevima iz točke 3.2. Ono pretpostavlja sukladnost s tim zahtjevima u odnosu na elemente sustava kvalitete koji su u skladu s odgovarajućim specifikacijama relevantne usklađene norme.
Uz iskustvo sa sustavima upravljanja kvalitetom barem jedan član revizorskog tima mora posjedovati iskustvo ocjenjivanja tehnologije dizala o kojoj je riječ i biti upoznat sa zdravstvenim i sigurnosnim uvjetima utvrđenima u Prilogu I. Postupak revizije mora uključivati obilazak objekata proizvođača u svrhu ocjenjivanja.
Revizorski tim mora pregledati tehničku dokumentaciju iz točke 3.1. alineja 4. kako bi provjerio sposobnost ugraditelja da prepozna primjenjive bitne zdravstvene i sigurnosne zahtjeve utvrđene u Prilogu I. te kako bi izvršio potrebne preglede s ciljem osiguravanja usklađenosti sigurnosnih komponenti za dizala s tim uvjetima.
O odluci se mora obavijestiti proizvođača i, prema potrebi, njegova ovlaštenog zastupnika. Obavijest mora sadržavati zaključke revizije i obrazloženu odluku o ocjeni.
3.4. Proizvođač se mora obvezati da će ispuniti obveze koje proizlaze iz odobrenog sustava kvalitete te da će se pobrinuti da ostane odgovarajući i učinkovit.
3.5. Proizvođač mora izvještavati prijavljeno tijelo koje je odobrilo sustav kvalitete o svakoj planiranoj izmjeni sustava kvalitete.
Prijavljeno tijelo mora ocjeniti predložene promjene i odlučiti hoće li promijenjen sustav kvalitete proizvoda nastaviti zadovoljavati zahtjeve iz točke 3.2. ili je potrebno novo ocjenjivanje.
O svojoj odluci mora obavijestiti proizvođača. Obavijest mora sadržavati zaključke ocjenjivanja i obrazloženu odluku o ocjeni.
4. Nadzor pod odgovornošću prijavljenog tijela
4.1. Nadzorom se nastoji osigurati da proizvođač propisno ispunjava obveze koje proizlaze iz odobrenog sustava kvalitete.
4.2. Proizvođač u svrhu pregleda prijavljenom tijelu mora omogućiti pristup objektima za projektiranje, proizvodnju, provjeru, ispitivanje i skladištenje i pri tom dati sve potrebne informacije, a posebno:
– dokumentaciju o sustavu kvalitete;
– zapise o kvaliteti iz dijela sustava kvalitete koji se odnosi na konstrukciju, kao što su rezultati analiza, proračuni, ispitivanja;
– tehničku dokumentaciju za sigurnosne komponente proizvedenih dizala;
– zapise o kvaliteti iz dijela potpunog sustava kvalitete koji se odnosi na proizvodnju, kao što su izvješća o provjeri, podaci o ispitivanju i kalibraciji, izvješća o stručnoj osposobljenosti uključenih zaposlenika;
4.3. Prijavljeno tijelo mora provoditi periodične revizije kako bi osiguralo da proizvođač održava i primjenjuje sustav kvalitete te proizvođaču mora dostaviti izvješće o reviziji.
4.4. Prijavljeno tijelo može k tomu nenajavljeno posjetiti proizvođača. Prilikom takvih posjeta, prijavljeno tijelo prema potrebi može provesti ili dati provesti ispitivanja, s ciljem provjere propisne primjene sustava kvalitete. Ono proizvođaču mora dostaviti izvješće o posjetu te, ako su provedena ispitivanja, i izvješće o ispitivanjima.
5. Oznaka CE i EU izjava o sukladnosti
5.1. Proizvođač