 usluge završavanja (terminacije) poziva u određenu javnu pokretnu komunikacijsku mrežu. Pri tome se troškovi računaju za pokretnu mrežu generičkog operatora s tržišnim udjelom od 20%.
Vijeće HAKOM-a je 29. veljače 2012. donijelo Metodologiju izrade i primjene troškovnih modela za nepokretnu i pokretnu mrežu i univerzalnu uslugu (u tekstu: Metodologija), koju tužitelj i prilaže uz tužbu. Na temelju Metodologije vijeće HAKOM-a je 10. travnja 2013. donijelo konačnu odluku o troškovima usluge završavanja (terminacije) poziva u pokretne mreže operatora Hrvatskog Telekoma (HT), VIPnet i Tele2 te u mrežu generičkog operatora. Na temelju troškova koji se odnose na mrežu generičkog operatora HAKOM je odlučio o iznosima cijena usluge završavanja (terminacije) poziva u pokretne mreže operatora HT, VIPnet i Tele2 kako je navedeno u točkama I i III izreke osporavane odluke. HAKOM je odredio rok od godinu i pol dana tijekom kojeg će se primjenjivati postupno smanjenje cijena prije nego se 1. siječnja 2015. započne primjenjivati cijena koja je izračunata na temelju troškova generičkog operatora pokretne mreže primjenjujući troškovni model »odzozdo prema gore« s »pure« LRIC pristupom kako je određeno Preporukom Komisije. Primjena troškovno usmjerene cijene na temelju LRAIC+pristupa već od 1. srpnja 2013. osigurat će da cijene usluge završavanja poziva u određenu javnu pokretnu komunikacijsku mrežu u RH budu postavljene na razinu troškovno usmjerenih cijena (točka V. osporavane odluke).
Sukladno članku 22. ZEK-a, HAKOM je o prijedlogu odluke proveo javnu raspravu koja je trajala od 10. travnja do 6. svibnja 2013. (a što navodi i tužitelj), kako bi se svim zainteresiranim stranama omogućilo davanje mišljenja primjedbi i prijedloga u svezi prijedloga odluke HAKOMA, a tijekom javne rasprave zaprimljeni su komentari operatora među kojima je i tužitelj, te Hrvatski Telekom (HT) d.d, Tele2 d.o.o. i VIPnet d.o.o. Odgovori HAKOMA na komentare operatora nalaze se u Privitku osporavane odluke (i tužitelj ih prilaže).
Po ocjeni Suda osnovano je tuženik, nakon provedenog postupka (članak 22. ZEK-a) donio navedenu odluku, kojom nisu povrijeđene odredbe ZEK-a (članak 5., članak 12.), niti su povrijeđene odredbe Zakona o općem upravnom postupku (»Narodne novine« 47/09.), članak 5., načelo zakonitosti.
Imajući u vidu navedeno, a u odluci obrazloženo, cijeneći pri tom i odgovore zainteresiranih osoba Hrvatski Telekom d.d., Zagreb i VIPnet d.o.o, Zagreb, kojima je osporavanom odlukom i određena cijena usluge završavanja poziva, osporavana odluka se ne može ocijeniti nezakonitim, pa je Sud na temelju odredbe članka 57. stavak 1. Zakon o upravnim sporovima (»Narodne novine« 20/10., 143/12., 152/14.) presudio kao u točki I. izreke ove presude.
Odluka o objavi presude temelji se na odredbi članka 14. stavka 8. ZEK-a (točka II izreke ove presude).
Broj: UsII-59/13-9
Zagreb, 9. travnja 2015.
Predsjednica vijeća Mira Kovačić, v. r.
