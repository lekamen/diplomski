31 08.04.2016 Pravilnik o izmjenama i dopunama Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone)
MINISTARSTVO POLJOPRIVREDE
844
Na temelju članka 9. stavka 1. točaka 1., 2., 4., 5., 7., 8. i 10. Zakona o morskom ribarstvu (»Narodne novine« br. 81/2013, 14/2014 i 152/2014) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O ULOVU, UZGOJU I PROMETU TUNE (Thunnus thynnus), IGLUNA (Xiphias gladius) I IGLANA (Tetrapturus belone)
Članak 1.
(1) U Pravilniku o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« broj 2/2016) u članku 4. stavku 7. druga rečenica mijenja se i glasi:
»Ovo povećanje će se u 2016. godini ravnomjerno raspodijeliti na plovila koja su imala trajnu individualnu kvotu u 2015. godini i plovila za koja su sklopljeni Ugovori o dodjeli dijela državne kvote za 2015. godinu, a koja su imala važeću povlasticu s upisanom mrežom plivaricom tunolovkom.«
(2) U stavku 17. treća rečenica mijenja se i glasi:
»Ukoliko se u zadanom roku višak kvote ne ustupi Izjavom o ustupanju ili se ne ustupi cjelokupna kvota dodijeljena plovilima za ribolov plivaricom tunolovkom, taj dio kvote prelazi na raspolaganje državi koja će ga rasporediti plovilima one ribolovne grupe koja ga mogu prihvatiti.«
Članak 2.
(1) U članku 8. dodaje se novi stavak (6) koji glasi:
»(6) Zabranjen je ulov, zadržavanje na plovilu, prekrcavanje, iskrcaj, prebacivanje, prijevoz, skladištenje, prerada, prodaja, izlaganje i nuđenje na prodaju iglana ulovne duljine manje od 120 cm mjereno od vrha gornje čeljusti (kljuna) do vilice repne peraje.
(2) U članku 8. dosadašnji stavak 6. postaje stavkom 7. te se mijenja i glasi:
»(7) Samo se cijeli primjerci tune, igluna i iglana (bez skidanja ikakvih vanjskih dijelova) ili cijeli primjerci očišćeni od škrga i utrobe mogu zadržavati na plovilu, iskrcavati, prekrcavati ili transportirati.«
Članak 3.
U članku 9. stavak 3. mijenja se i glasi:
»(3) Ovlaštenik povlastice plovila autoriziranog za ribolov plivaricom tunolovkom unutar ribolovne grupe, dužan je najmanje 24 sata prije obavijestiti Ribarski monitoring centar na adresu elektroničke pošte rmc@mps.hr o namjeri nastavka ribolovnih aktivnosti drugim alatima. Ribarski monitoring centar proslijedit će informaciju ribarskoj inspekciji radi procjene potrebe pregleda plovila i zapisničkog utvrđivanja uklanjanje plivarice tunolovke s tog plovila.«
Članak 4.
(1) U članku 15. stavku 3. brojka 5 zamjenjuje se brojkom 10.
(2) U članku 15. stavak 13. mijenja se i glasi:
»(13) Za trofejne primjerke tune koji se namjeravaju iskrcati, odgovorna osoba na plovilu koje sudjeluje u rekreacijskom ribolovu trofejnih primjeraka tune (Thunnus thynnus) obvezna je po ostvarenom ulovu, a najkasnije na iskrcaju, ispuniti Obrazac prijave ulova tune u rekreacijskom ribolovu trofejnih primjeraka tune (Prilog 21. ovoga Pravilnika) na kojemu je potrebno navesti ime ovlaštenika dozvole koji je ostvario ulov te je kopiju Obrasca prijave ulova dužna dostaviti Ministarstvu u roku od 24 sata po ostvarenom ulovu trofejnog primjerka tune.«
Članak 5.
(1) U članku 19. dodaje se novi stavak 8. koji glasi:
»Ovlaštenici povlastice ili zapovjednici plovila koja su dio ribolovne grupe, a obavljaju ribolov drugim ribolovnim alatima, sukladno članku 9. stavku 3. ovog pravilnika, dužni su upisivati podatke iz stavka 7. ovog članka, svaki dan najkasnije do 24:00 sata ukoliko je unutar njihove ribolovne grupe ostvaren ulov.«
(2) Dosadašnji stavak 8. postaje stavkom 9.
Članak 6.
(1) U članku 30. dodaje se novi stavak 11. koji glasi:
»(11) Na dan izlova posljednje tune iz pojedinog uzgojnog kaveza ovlaštenik povlastice za uzgoj dužan je snimiti kavez iz kojeg je vršen izlov konvencionalnom podvodnom kamerom u prisutnosti ribarskog inspektora o čemu inspektor sastavlja zapisnik. Na snimci moraju biti vidljivi podaci: datum, vrijeme i broj kaveza.«
(2) Dosadašnji