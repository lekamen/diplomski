75 08.07.2015 Odluka Ustavnog suda Republike Hrvatske broj: U-III-1380/2014 od 20. svibnja 2015.
USTAVNI SUD REPUBLIKE HRVATSKE
1441
Ustavni sud Republike Hrvatske, u Prvom vijeću za odlučivanje o ustavnim tužbama, u sastavu sudac Antun Palarić, predsjednik Vijeća, te suci Slavica Banić, Ivan Matija, Aldo Radolović, Duška Šarin i Miroslav Šeparović, članovi Vijeća, u postupku koji je ustavnom tužbom pokrenuo D. K., zastupan po posebnoj skrbnici D. K., koju zastupa L. K., odvjetnica u I. G., na sjednici održanoj 20. svibnja 2015. jednoglasno je donio
ODLUKU
I. Ustavna tužba se usvaja.
II. Ukida se:
– rješenje Županijskog suda u B. broj: Gž-1279/2013-2 od 23. siječnja 2014. i
– rješenje Općinskog suda u S. broj: R1-74/12-14 od 5. ožujka 2013.
III. Predmet se vraća Općinskom sudu u S. na ponovni postupak.
IV. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Pravodobnu i dopuštenu ustavnu tužbu podnio je 19. ožujka 2014. D. K., zastupan po posebnoj skrbnici D. K., koju u postupku pred Ustavnim sudom zastupa L. K., odvjetnica u I. G. (u daljnjem tekstu: podnositelj).
U postupku podnositelj osporava rješenje Županijskog suda u B. (u daljnjem tekstu: drugostupanjski sud) broj: Gž-1279/2013-2 od 23. siječnja 2014., kojim je odbijena njegova žalba protiv rješenja Općinskog suda u S. (u daljnjem tekstu: prvostupanjski sud) broj: R1-74/12-14 od 5. ožujka 2013., kojim je podnositelj potpuno lišen poslovne sposobnosti.
2. Na zahtjev Ustavnog suda pribavljen je spis prvostupanjskog suda broj: R1-74/12.
II. ČINJENICE I OKOLNOSTI SLUČAJA
3. U konkretnom slučaju predlagatelj, Centar za socijalnu skrb S. (u daljnjem tekstu: CSS S.), podnio je 21. studenoga 2012. prvostupanjskom sudu prijedlog za pokretanje postupka lišavanja poslovne sposobnosti podnositelja klasa: 555-05/12-01-08, ur. broj: 2166-19-02/1-12-02. U prijedlogu se navodi kako se radi o osobi sa mentalnim i tjelesnim oštećenjem, koja se nije u stanju brinuti o svojim potrebama, pravima i interesima.
Uz prijedlog je priložena socijalna anamneza CSS S. od 6. studenoga 2012., koja je prikupljena na osnovu uvida u evidenciju i dokumentaciju CSS S. i na osnovu razgovora s podnositeljem i njegovom majkom. U socijalnoj anamnezi se navodi sljedeće:
»(...)
Imenovani je kod ovoga Centra zbog svog zdravstvenog stanja korisnik prava na osobnu invalidninu u iznosu od 1.250,00 kuna mjesečno, a koje pravo teče od 15. 1. 1999. godine. Korisnik je prava na uvećani doplatak za djecu preko HZMO u mjesečnom iznosu od 831,00 kunu.
(...) Kod imenovanog postoji tjelesno i mentalno oštećenje zdravlja, kao i više vrsta oštećenja zdravlja, kao i teška trajna promjena u zdravstvenom stanju. Nadalje je utvrđeno da je imenovani emocionalno nezreo, nesamostalan, te da oskudno komunicira, a podatke o imenovanome daje majka. Ovisan je o pomoći i poticaju u svim dnevnim aktivnostima. Zbog otežanog hoda, pareze desne ruke, hipotrofije mišića i mentalne retardacije, imenovani zahtjeva pomoć, njegu, nadzor, pratnju i skrb u zadovoljavanju svih osnovnih životnih potreba, radi stvaranja uvjeta za ravnopravno sudjelovanje u društvu.
Majka D. vodi brigu o sinu, a novčano im pomažu i D. sestre iz Nj., te majka navodi da se D. ne razumije u novac, da ne može sam donijeti odluke, da mu ona daje lijekove, te da imenovani nigdje ne može ići sam, da ima tremor ruku, te da mu je njena pomoć i nadzor potreban u svemu, kod zadovoljavanja svih životnih potreba.
Imajući u vidu sve navedeno, K. D. iz S., N.Š.Z. 104., je potrebno lišiti poslovne sposobnosti u cijelosti, te je potrebno majci nad njim produžiti roditeljsku skrb nakon njegove punoljetnosti, a o čemu je imenovani upoznat u ovome Centru u skladu sa njegovim mogućnostima shvaćanja, te je imenovani suglasan s navedenim.
Majka imenovanoga K. D. iz S., N.Š. Z. 104., pristaje biti skrbnica, kako kao poseban skrbnik u toku postupka lišavanja poslovne sposobnosti, te ima osobine i sposobnosti za obavljanje dužnosti skrbništva, te