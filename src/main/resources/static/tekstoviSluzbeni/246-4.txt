 tijela pregledavaju sve dokumente, uključujući i statistički dokument, pri izvozu ribe jedne od vrsta navedenih u članku 1. točke (b) i (c).
Nadležna tijela mogu također ispitati sadržaj svake pošiljke kako bi provjerile točnost podataka navedenih u tim dokumentima.
(4) Ministarstvo dostavlja Europskoj komisiji podatke o nadležnim tijelima iz stavka 3.
(5) Izvoz ribe jedne od vrsta navedenih u članku 1. točke (b) i (c) zabranjuje se kad za odgovarajući izvoz uz pošiljku nije priložen ovjeren statistički dokument ispunjen u skladu sa stavcima 1. i 2.
Odjeljak 3. – Obveze u slučaju ponovnog izvoza igluna i velikooke tune
Certifikati o ponovnom izvozu
Članak 13.
(1) Certifikat o ponovnom izvozu prilaže se uz sve količine riba jedne od vrsta navedenih u članku 1. točke (b) i (c), koje se:
a) ponovno izvoze iz Republike Hrvatske u treće države nakon uvoza u Republiku Hrvatsku; ili
b) uvoze na područje Republike Hrvatske iz treće države nakon što ih ta treća država ponovno izvozi.
Certifikati o ponovnom izvozu sačinjavaju se u skladu s obrascem iz:
a) Priloga X. u slučaju igluna;
b) Priloga XI. ili Priloga XII. u slučaju velikooke tune.
(2) Certifikati o ponovnom izvozu:
a) sadrže sve podatke predviđene u odgovarajućim Prilozima iz drugog podstavka stavka 1. i sve potpise koje odgovarajući subjekti odgovorni za izjave u tim dokumentima zatraže;
b) ovjerava Ministarstvo kada se ponovni izvoz obavlja iz Republike Hrvatske ili nadležna tijela treće države iz koje je ponovni izvoz bio obavljen;
c) prilažu se uz ovjereni primjerak statističkog dokumenta za uvoz prema članku 11.
(3) Kod ovjeravanja certifikata o ponovnom izvozu u skladu sa stavkom 2(b), ponovni izvoznici Ministarstvu moraju dostaviti statistički dokument o uvozu koji potvrđuje da pošiljka ponovno izvezenih riba odgovora pošiljci izvorno uvezenih riba. Ministarstvo na zahtjev dostavlja državi zastave ili državi izvoznici primjerak certifikata.
(4) Certifikat o ponovnom izvozu dostavlja se nadležnim tijelima države članice uvoza ili ponovnog izvoza.
(5) Nadležna tijela pregledaju sve dokumente, uključujući i certifikat o ponovnom izvozu, pri ponovnom izvozu ribe jedne od vrsta navedenih u članku 1. točke (b) i (c).
Nadležna tijela mogu također ispitati sadržaj svake pošiljke kako bi provjerile točnost podataka navedenih u tim dokumentima.
(6) Ponovni izvoz i uvoz nakon ponovnog izvoza ribe jedne od vrsta navedenih u članku 1. točke (b) i (c) zabranjuje se kad uz pošiljku nije priložen odgovarajući ovjereni certifikat ispunjen u skladu sa stavcima 1. i 2. ovoga članka.
Uzastopni ponovni izvoz
Članak 14.
(1) Uz svu količinu ribe jedne od vrsta navedenih u članku 1. točke (b) i (c) koje su ponovno izvezene nakon što su već bile ponovno izvezene, prilaže se novi ovjereni certifikat o ponovnom izvozu, pri čemu se primjenjuju odredbe članka 13.
(2) Novom se certifikatu iz stavka 1. ovoga članka prilaže potvrđeni primjerak certifikata o ponovnom izvozu priloženih uz pošiljku prethodno propisno provjerene valjanosti. Novi certifikat iz stavka 1. ovog članka mora biti popraćen certificiranom kopijom ovjerenog dokumenta o ponovnom izvozu koji je pratio pošiljku pri prethodnom ponovnom izvozu.
GLAVA III – PRIJENOS PODATAKA
Odjeljak 1. – Prijenos podataka u slučaju tune
Informacije koje se odnose na ovjeravanje i kontakt osobe
Članak 15.
(1) Ministarstvo dostavlja Europskoj komisiji podatke o:
a) nazivu i punoj adresi tijela nadležnih za ovjeru i potvrđivanje dokumenata o ulovu i certifikata o ponovnom izvozu,
b) imenima, titulama i uzorku otiska pečata ili žiga službenika individualno ovlaštenih za ovjeru.
(2) Obavijest sadrži datum kojim podaci iz stavka 1. ovoga članka stupaju na snagu. Promjene podataka nadležnih tijela i službenika zaduženih za ovjeru pravovremeno se dostavljaju Europskoj komisiji.
(3) Obavijest sadrži i imena kontakt osoba koje trebaju biti informirane kada se pojave pitanja vezana uz dokumente o ulovu i certifikate o ponovnom izvozu.
Godišnji izvještaj provedbe