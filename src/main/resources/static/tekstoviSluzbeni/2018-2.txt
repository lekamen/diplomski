– Pravilnik o plaćama, naknadama plaće i ostalim materijalnim pravima radnika,
– Pravilnik o unutarnjem ustrojstvu,
– te druge odluke u okviru djelatnosti Centra.
Upravno vijeće odlučuje o:
– izvješću Ravnatelja o radu Centra,
– imenovanju i razrješenju Ravnatelja Centra,
– pojedinačnim pitanjima u vezi s obavljanjem djelatnosti Centra, ako ta pitanja nisu u nadležnosti drugih osoba,
– sklapanju pravnih poslova u pogledu imovine Centra iz članka 8. čija pojedinačna vrijednost prelazi iznos od 200.000,00 kn,
– pitanjima predviđenim općim aktima Centra,
– pojedinačnim pravima djelatnika u drugom stupnju, ako zakonom ili drugim propisima nije propisano da Upravno vijeće odlučuje u prvom stupnju.
Upravno vijeće razmatra:
– rezultate ostvarene u obavljanju djelatnosti Centra,
– prijedloge građana o pitanjima od interesa za rad Centra.
Upravno vijeće predlaže Vladi Republike Hrvatske:
– promjenu naziva i sjedišta Centra,
– promjenu ili proširenje djelatnosti,
– statusne promjene,
– izvješće o radu Centra.
Upravno vijeće predlaže Ravnatelju:
– mjere u cilju ostvarivanja poslovne politike Centra.
Upravno vijeće daje mišljenja Ravnatelju Centra, razmatra i odlučuje o pojedinim pitanjima u skladu sa zakonom, propisima donesenim na temelju istih, ovim Statutom i drugim općim aktima Centra.
Članak 17.
Upravno vijeće obavlja poslove iz svoje nadležnosti na sjednicama.
Upravno vijeće može pravovaljano odlučivati ako sjednici prisustvuje više od polovice ukupnog broja članova Upravnog vijeća.
Upravno vijeće odlučuje većinom glasova prisutnih članova, a kada odlučuje o Statutu, Poslovniku o radu Upravnog vijeća, imenovanju i razrješenju Ravnatelja Centra, potrebna je većina glasova ukupnog broja članova Upravnog vijeća.
Član Upravnog vijeća koji se ne suglasi s prihvaćenim zaključkom može izdvojiti svoje mišljenje.
Član Upravnog vijeća može se suzdržati od glasovanja.
Sazivanje sjednica, utvrđivanje dnevnog reda, način rada i druga pitanja u vezi s radom Upravnog vijeća utvrđuju se Poslovnikom Upravnog vijeća.
Članak 18.
U radu Upravnog vijeća po službenoj dužnosti sudjeluje Ravnatelj Centra bez prava odlučivanja.
Sjednicama Upravnog vijeća mogu biti nazočne i druge osobe koje pozove predsjednik Upravnog vijeća ili Ravnatelj Centra, ili su pozvane prema zaključku Upravnog vijeća.
Članak 19.
Predsjedniku i članu Upravnog vijeća prestaje dužnost:
– istekom mandata na koji je izabran,
– ako sam zatraži razrješenje,
– ako ne ispunjava dužnost člana odnosno predsjednika,
– ako svojim ponašanjem povrijedi ugled i dužnost koju obnaša.
Postupak za utvrđivanje prijedloga za razrješenje dužnosti pokreće predsjednik Upravnog vijeća ili njegova dva člana ili Vlada Republike Hrvatske.
Odluku o razrješenju dužnosti donosi Vlada Republike Hrvatske.
U slučaju razrješenja člana ili predsjednika Upravnog vijeća novi član imenuje se u roku od trideset dana i na vremensko razdoblje koje je preostalo u mandatu člana ili predsjednika Upravnog vijeća koji je razriješen.
Članak 20.
Upravno vijeće može imenovati povjerenstva i odbore radi rješavanja određenih pitanja iz svoje nadležnosti.
Broj članova povjerenstva i odbora te njihov djelokrug određuje se odlukom o imenovanju.
RAVNATELJ CENTRA
Članak 21.
Ravnatelj je voditelj Centra.
Ravnatelj Centra:
– organizira stručni rad i vodi poslovanje Centra,
– skrbi o provedbi dijela programa Mediteranskog akcijskog plana odobrenog od strane Ugovornih strana Barcelonske konvencije,
– skrbi o suradnji Centra i UNEP-a, o suradnji Centra s drugim stručnim organizacijama Ujedinjenih naroda te o suradnji Centra s državnim tijelima, organizacijama i institucijama u zemlji i inozemstvu,
– osniva stručna povjerenstva kao pomoćna tijela u radu Centra,
– podnosi izvješće Upravnom vijeću i državnim tijelima o radu i poslovanju Centra,
– skrbi o suradnji s Upravnim vijećem, izravno s Predsjednikom i zamjenikom Upravnog vijeća,
– odlučuje o potrebi za radom, o raspoređivanju djelatnika, zasnivanju i prestanku radnog odnosa i o