 koje je Republika Hrvatska preuzela prema MOL-u te diskriminirajućih mjera koje su nametnute MOL-u u odnosu na INA-u, među kojima su i stalne optužbe za navodno davanje mita koje predstavljaju nezakonit pokušaj da se MOL-u oteža preuzimanje kontrole poslovanja nad INA-om. Sudište je konstituirano 14. travnja 2014. Predmet se vodi pod oznakom ICSID Case No. ARB/13/32, MOL Hungarian Oil and Gas Company Plc v. Republic of Croatia.
247. Drugi arbitražni postupak pokrenula je 17. siječnja 2014. Republika Hrvatska (tužitelj) protiv društva MOL (tuženika) pred ad hoc Arbitražnim sudištem u Ženevi, utemeljenim prema Pravilima Komisije Ujedinjenih naroda za međunarodno trgovačko pravo (United Nations Commission on International Trade Law – UNCITRAL). Republika Hrvatska utemeljila je svoju tužbu na tvrdnji da je MOL podmitio bivšeg premijera Ivu Sanadera kako bi preko njega MOL uspostavio kontrolu nad poslovanjem INA-e, i to kroz izmjene i dopune dioničarskog ugovora INA-MOL i sklapanjem drugih sporazuma koji se odnose na upravljanje i poslovanje INA-e. Republika Hrvatska zatražila je od Arbitražnog sudišta da izda obvezujuću izjavu (binding declaration) kojom poništava Glavni ugovor o plinskom poslovanju od 30. siječnja 2009. i Prve izmjene dioničarskog ugovora INA-MOL od 30. siječnja 2009., te plati više naknada za različite vrste šteta (Izvor: Odluka Arbitražnog sudišta o određivanju privremenih mjera, točka I.2., str. 2.). Taj se arbitražni postupak vodi pod oznakom PCA Case no. 2014-15 The Republic of Croatia v. MOL Hungarian Oil and Gas Plc.
248. Hrvatska je zahtjevom od 30. lipnja 2014. zatražila od Arbitražnog sudišta izdavanje privremene sudske zabrane, dok Sudište ne donese konačnu odluku, kojom bi se odredilo zamrzavanje dioničkog udjela MOL-a te zabranilo MOL-u da se koristi kontrolnim upravljačkim ovlastima za smanjivanje ili zatvaranje rafinerija INA-e, ili otpuštanje radnika INA-e, ili drugo djelovanje koje bi štetilo poslovnim interesima INA-e. MOL se protivio tim mjerama, ali nije podnio vlastiti zahtjev protiv Hrvatske.
Nakon primitka pisanih i usmenih podnesaka, na raspravi održanoj u Parizu 11. kolovoza 2014. Arbitražno sudište donijelo je 16. kolovoza 2014. Odluku o određivanju privremenih mjera (Republic of Croatia v MOL Hungarian Oil and Gas PLC – UNCITRAL – PCA Case No 2014-15 – Decision on Croatias Application for Interim Measures – 16 August 2014). Izreka Odluke (točka V.61.) glasi:
»(i) MOL u ostvarivanju svojih različitih prava, uključujući ona koja se odnose na njihove dionice u društvu INA d.d., mora osigurati da u svakom trenutku postupa u najboljim poslovnim interesima društva INA d.d.;
(ii) MOL se mora pobrinuti da u slučaju bilo kakve prodaje svoga dioničkog udjela u društvu INA d.d. osigurati obvezivanje kupca da će kao dioničar društva INA d.d. preuzeti obveze MOL-a te stoga i snositi posljedice rješenja ovog Suda u odnosu na valjanost ugovora vezanih uz međudioničarske odnose unutar društva INA d.d.;
(...)«
249. Nakon objave Odluke o određivanju privremenih mjera od 16. kolovoza 2014., Arbitražno sudište uputilo je pravne zastupnike Republike Hrvatske i pravne zastupnike MOL-a da izdaju zajedničku izjavu u kojoj će pojasniti zahtjev Republike Hrvatske za određivanje privremenih mjera protiv MOL-a koja je bila povod za tu odluku, sve radi raznih kontradiktornih javnih izjava koje su se počele objavljivati u medijima. Arbitražno sudište također je naložilo pravnim zastupnicima i strankama da to pitanje više ne spominju u javnosti. Zajednička izjava objavljena je 1. rujna 2014. (Republic of Croatia v MOL Hungarian Oil and Gas PLC – UNCITRAL – PCA Case No 2014-15 – Joint Statement Concerning Croatias Application for Interim Measures – 01 September 2014). U toj je izjavi naglašeno da je Arbitražno sudište u svojoj Odluci o određivanju privremenih mjera od 16. kolovoza 2014. utvrdilo »da je Hrvatska pokazala da ima prima facie predmet o meritumu (had demonstrated its prima facie case on the merits), što