 transakcija na tržištu električne energije,
7. standardi i postupci vezani za problematičnog opskrbljivača na tržištu električne energije,
8. standardi i postupci za uspostavu i vođenje baze podataka za potrebe tržišta električne energije,
9. standardi i postupci za prijavu, izradu, provjeru i promjenu dnevnih rasporeda kupoprodaje električne energije,
10. pravila i postupak razmjene mjernih podataka korisnika mreže,
11. ostala pitanja potrebna za organiziranje i rad tržišta električne energije.«.
Članak 10.
U članku 65. stavak 3. mijenja se i glasi:
»(3) Nadležno tijelo za socijalnu skrb pojedinačnim aktom kojim utvrđuje status ugroženog kupca odredit će razinu socijalne potpore ugroženom kupcu, odnosno vrstu i opseg prava koja pripadaju s obzirom na utvrđeni status te način sudjelovanja u podmirenju troškova socijalnog minimuma potrošnje električne energije.«.
Članak 11.
Iza članak 74. dodaje se članak 74.a koji glasi:
»74.a
(1) Novčanom kaznom u iznosu od 200.000,00 do 1.000.000,00 kuna kaznit će se za prekršaj sudionik na tržištu električne energije ako:
– koristi povlaštene informacije u vezi s proizvodom na veleprodajnom tržištu energije u stjecanju ili raspolaganju, ili pokušaju stjecanja ili raspolaganja, za svoj ili za tuđi račun, izravno ili neizravno, proizvodima na veleprodajnom tržištu energije na koje se te informacije odnose (članak 3. stavak 1. točka a) Uredbe (EU) broj 1227/2011),
– razotkrije povlaštene informacije u vezi s proizvodom na veleprodajnom tržištu energije bilo kojoj drugoj osobi, osim ako se takvo razotkrivanje izvršava tijekom uobičajenog bavljenja svojim poslom, profesijom ili dužnostima (članak 3. stavak 1. točka b) Uredbe (EU) broj 1227/2011),
– preporuči drugoj osobi ili navede drugu osobu da, na temelju povlaštene informacije u vezi s proizvodom na veleprodajnom tržištu energije, stekne ili raspolaže s proizvodima na veleprodajnom tržištu energije na koje se te informacije odnose (članak 3. stavak 1. točka c) Uredbe (EU) broj 1227/2011),
– poduzme bilo koju radnju koja predstavlja manipulaciju ili pokušaj manipulacije tržištem na veleprodajnim tržištima energije (članak 5. Uredbe (EU) broj 1227/2011),
– ne objavi povlaštene informacije u skladu s člankom 4. Uredbe (EU) broj 1227/2011,
– Agenciji za suradnju energetskih regulatora ne dostavi evidenciju transakcija na veleprodajnom tržištu u skladu s člankom 8. stavkom 1. Uredbe (EU) broj 1227/2011,
– se prije provođenja transakcija na veleprodajnom tržištu energije uključujući naloge za trgovanje, ne dostavi evidencija transakcija, o kojima treba izvijestiti Agenciju za suradnju energetskih regulatora u skladu s člankom 8. stavkom 1. Uredbe (EU) broj 1227/2011,
– ne prijavi Agenciji u skladu s člankom 9. Uredbe (EU) br. 1227/2011 ili bez odlaganja ne obavijesti Agenciju o izmjenama do kojih je došlo u pogledu informacija dostavljenih za prijavu (članak 9. Uredbe (EU) broj 1227/2011).
(2) Novčanom kaznom u iznosu od 15.000,00 do 30.000,00 kuna kaznit će se za prekršaj iz stavka 1. ovoga članka odgovorna osoba sudionika na tržištu električne energije.
(3) Novčanom kaznom u iznosu od 4.000,00 do 8.000,00 kuna kaznit će se za prekršaj iz stavka 1. podstavaka 1., 2., 3. i 4. ovoga članka svaka fizička osoba.
(4) Osoba koja je počinila dva ili više prekršaja ili je u roku od godine dana dva ili više puta ponovila prekršaj iz stavka 1. ovoga članka može se uz novčanu kaznu za prekršaj, izreći zaštitna mjera zabrane obavljanja djelatnosti u trajanju do godine dana.«.
Članak 12.
Naslov iznad članak 75. mijenja se i glasi:
»Optužni prijedlog«.
U članku 75. stavak 2. mijenja se i glasi:
»(2) Agencija može predložiti pokretanje prekršajnog postupka iz stavka 1. ovoga članka za prekršaje propisane člancima 73., 74. i 74.a ovoga Zakona.«.
Članak 13.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/15-44/07
Urbroj: 50301-05/18-15-2
Zagreb, 3. rujna 2015.
Predsjednik Zoran Milanović, v. r.
