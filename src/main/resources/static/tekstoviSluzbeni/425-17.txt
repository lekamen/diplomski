 zastupnik s nastanom u Europskoj uniji samo jednom tijelu za ocjenjivanje sukladnosti po vlastitom izboru.
Zahtjev mora sadržavati:
– ime i adresu proizvođača te ime i prezime ovlaštenog zastupnika ako on podnosi zahtjev,
– pisanu izjavu da takav zahtjev nije upućen niti jednom drugom tijelu za ocjenjivanje sukladnosti,
– tehničku dokumentaciju opisanu u točki 3.
Podnosilac mora staviti na raspolaganje tijelu za ocjenjivanje sukladnosti reprezentativni uzorak tlačne opreme (u daljnjem tekstu: tip). U slučaju da to zahtijeva program ispitivanja, tijelo za ocjenjivanje sukladnosti može zahtijevati veći broj uzoraka.
Tip može obuhvatiti različite izvedbe tlačne opreme pod uvjetom da razlike među njima ne utječu na razinu sigurnosti.
3. Tehnička dokumentacija mora omogućiti ocjenjivanje sukladnosti tlačne opreme sa zahtjevima ovoga Pravilnika. Tehnička dokumentacija treba u mjeri koliko je to potrebno za ocjenjivanje sukladnosti sadržavati sljedeće:
– opis tipa,
– sklopni crtež, radioničke crteže te sheme sastavnih dijelova, podsklopova, način povezivanja, itd.
– opise i objašnjenja potrebna za razumijevanje navedenih crteža i shema te načina rada tlačne opreme,
– popis norma iz članka 5. ovoga Pravilnika koje su primijenjene u cijelosti ili samo djelomično te opise rješenja kojima se udovoljilo bitnim zahtjevima iz ovoga Pravilnika kada norme iz članka 5. ovoga Pravilnika nisu primijenjene,
– rezultate proračuna konstrukcije, izvršenih ispitivanja, itd.
– izvještaje ispitivanja,
– podatke koji se odnose na ispitivanja predviđena u proizvodnji,
– podatke koji se odnose na potrebne kvalifikacije ili odobrenja u skladu s točkama 3.1.2. i 3.1.3. Dodatka I ovoga Pravilnika.
4. Tijelo za ocjenjivanje sukladnosti mora:
4.1. Provjeriti tehničku dokumentaciju, potvrditi da je tip proizveden u skladu s njom te identificirati sastavne dijelove konstruirane u skladu s odgovarajućim zahtjevima norma iz članka 5. ovoga Pravilnika, kao i one na koje zahtjevi tih norma nisu primijenjeni.
Tijelo za ocjenjivanje sukladnosti mora također:
– provjeriti tehničku dokumentaciju vezanu za konstrukciju i proizvodne postupke,
– procijeniti korištene gradbene materijale kada oni nisu u skladu s odgovarajućim usklađenim normama ili s europskim odobrenjem za materijale za tlačnu opremu te provjeriti certifikate koje je izdao proizvođač materijala u skladu s točkom 4.3. Dodatka I ovoga Pravilnika,
– odobriti postupke za nerastavljive spojeve dijelova tlačne opreme ili provjeriti da su oni prethodno odobreni u skladu s točkom 3.1.2. Dodatka I ovoga Pravilnika,
– potvrditi da je osoblje koje je zaduženo za nerastavljive spojeve dijelova tlačne opreme i izvođenje nerazornih ispitivanja kvalificirano ili odobreno u skladu s točkama 3.1.2. ili 3.1.3. Dodatka I ovoga Pravilnika.
4.2. Provesti ili dati provesti odgovarajuće preglede i potrebna ispitivanja kako bi utvrdilo da li rješenja koja je proizvođač usvojio zadovoljavaju bitnim zahtjevima u slučajevima kada norme iz članka 5. ovoga Pravilnika nisu primijenjene.
4.3. Provesti ili dati provesti odgovarajuće preglede i potrebna ispitivanja kako bi utvrdilo da li se, u slučaju kada proizvođač odabere primjenu određenih norma, te norme uistinu primjenjuju.
4.4. Dogovoriti s podnositeljem mjesto gdje će se izvršiti pregledi i potrebna ispitivanja.
5. Kada tip zadovoljava odredbama ovoga Pravilnika, tijelo za ocjenjivanje sukladnosti mora podnositelju izdati EU certifikat o pregledu tipa. Certifikat mora biti valjan deset godina nakon čega se može produžiti, mora sadržavati ime i adresu proizvođača, zaključke pregleda i potrebne podatke za identifikaciju odobrenog tipa.
Popis odgovarajućih dijelova tehničke dokumentacije mora se priložiti certifikatu, a jedan primjerak mora zadržati tijelo za ocjenjivanje sukladnosti.
U slučaju ako tijelo za ocjenjivanje sukladnosti odbije proizvođaču ili njegovom ovlaštenom zastupniku s nastanom u Europskoj uniji izdati EU certifikat o pregledu tipa, ono mora dati detaljne razloge 