 zadržava, a jedan predaje uplatitelju.
(5) Na javnoj prodaji usmenom javnom dražbom može sudjelovati samo onaj ponuditelj koji prije započinjanja javne prodaje podnese potvrdu o uplaćenoj jamčevini.
Članak 150.
(1) Prva javna prodaja usmenom javnom dražbom se provodi usmenim nadmetanjem ako su najmanje dva ponuditelja uplatila jamčevinu.
(2) Smatra se da je prva javna prodaja uspjela ako su najmanje dva ponuditelja s propisano uplaćenom jamčevinom ponudila viši iznos od početne otkupne cijene, odnosno zadnje ponuđene cijene, a kupac je onaj ponuditelj koji je ponudio najviši iznos.
(3) Ako prva javna prodaja ne uspije jer javnoj prodaji nisu pristupila dva, nego samo jedan ponuditelj, odmah se zakazuje i provodi druga javna prodaja koja se provodi usmenim nadmetanjem.
(4) Smatra se da je druga javna prodaja uspjela ako je najmanje jedan ponuditelj s propisano uplaćenom jamčevinom ponudio viši iznos od početne otkupne cijene, odnosno zadnje ponuđene cijene, a kupac je onaj ponuditelj koji je ponudio najviši iznos.
(5) Smatra se da druga javna prodaja nije uspjela ako za oduzetu robu i nakon trećeg javnog poziva na javnoj prodaji nije ponuđen veći iznos od početne otkupne cijene.
Članak 151.
(1) Ako prva javna prodaja usmenom javnom dražbom ne uspije jer javnoj prodaji nije pristupio niti jedan ponuditelj javna prodaja usmenom javnom dražbom se može ponoviti još jedanput uz uvjete propisane člancima 149. i 150. ovoga Pravilnika i najkasnije u roku od 30 dana od dana provedbe prve javne prodaje.
(2) Za svrhu ponovljene javne prodaje usmenom javnom dražbom i uz odgovarajuću primjenu članka 148. ovoga Pravilnika povjerenstvo za provedbu javne prodaje utvrđuje vrijednost oduzete robe, odnosno početnu otkupnu cijenu.
Članak 152.
(1) Ako ponuditelj s propisano uplaćenom jamčevinom aktivno ne sudjeluje u usmenom nadmetanju prve i druge javne prodaje usmenom javnom dražbom te ponovljene javne prodaje, odnosno ako ne ponudi viši iznos od početne cijene za oduzetu robu izloženu javnoj prodaji smatra se da je odustao od nadmetanja i gubi pravo na povrat uplaćenog iznosa jamčevine.
(2) Svaka uplaćena jamčevina na koju je sudionik javne prodaje (ponuditelj koji je uplatio jamčevinu) izgubio pravo povrata smatra se prihodom ostvarenim na javnoj prodaji.
Članak 153.
(1) Kupac preuzima oduzetu robu u roku od pet radnih dana od dana provedbe javne prodaje usmenom javnom dražbom pod uvjetom da je u tom roku na propisani račun uplatio cjelokupni iznos ostvaren javnom prodajom.
(2) Ako kupac u roku iz stavka 1. ovoga članka ne uplati cjelokupni iznos ostvaren javnom prodajom usmenom javnom dražbom gubi pravo na povrat uplaćenog iznosa jamčevine koja se smatra prihodom ostvarenim na javnoj prodaji.
(3) U slučaju iz stavka 2. ovoga članka javna prodaja usmenom javnom dražbom se može ponoviti još jedanput uz odgovarajuću primjenu članka 151. ovoga Pravilnika i najkasnije u roku od 30 dana od dana provedbe javne prodaje usmenom javnom dražbom.
(4) Kupac potpisom u zapisniku o provedbi javne prodaje iz članka 148. ovoga Pravilnika potvrđuje da je preuzeo oduzetu robu, a nadležni područni carinski ured izdaje potvrdu o provedbi javne prodaje.
Javni poziv za prikupljanje pisanih ponuda
Članak 154.
Javnim pozivom za prikupljanje pisanih ponuda roba se prodaje ponuditelju koji je putem davanja pisane ponude ponudio najvišu cijenu u skladu s uvjetima sadržanim u oglasu s javnim pozivom za prikupljanje pisanih ponuda.
Članak 155.
(1) Oglas s javnim pozivom za prikupljanje pisanih ponuda objavljuje se na internetskim stranicama Carinske uprave te po procjeni i u dnevnom tisku.
(2) Oglas s javnim pozivom za prikupljanje pisanih ponuda sadrži sljedeće podatke:
1. redni broj i godina pod kojim se oglašeni postupak prikupljanja pisanih ponuda vodi u područnom carinskom uredu
2. predmet nadmetanja javnim pozivom (naziv, vrsta, količina, opće stanje robe, osnovni tehnički podaci, i dr.)
3. iznos početne prodajne cijene robe, s naznakom da se radi o iznosu bez