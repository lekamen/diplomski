 prostora u ukupnom društveno-gospodarskom razvitku zemlje.
(11) Komora iz stavka 10. ovoga članka obavlja poslove praćenja stanja u poljoprivredi i ruralnom prostoru, te druge poslove određene Zakonom o Hrvatskoj poljoprivrednoj komori (»Narodne novine«, br. 30/09., 127/10. i 50/12.).
Poglavlje B. Područja javnih službi
Definicija područja javnih službi
Članak 109.
Područja javnih službi u poljoprivredi su sljedeća:
– savjetodavne djelatnosti u poljoprivredi, ruralnom razvoju, ribarstvu te unapređenju gospodarenja u šumama i šumskim zemljištima šumoposjednika
– zaštita bilja, vinogradarstvo, vinarstvo, voćarstvo, sjemenarstvo i rasadničarstvo
– stočarstvo
– poljoprivredno zemljište
– sigurnost hrane i hrane za životinje.
Stručni poslovi u području savjetodavne djelatnosti u poljoprivredi, ruralnom razvoju, ribarstvu te unapređenju gospodarenja u šumama i šumskim zemljištima šumoposjednika
Članak 110.
(1) Stručne poslove u području savjetodavne djelatnosti u poljoprivredi, ruralnom razvoju, ribarstvu te unapređenju gospodarenja u šumama i šumskim zemljištima šumoposjednika obavlja Savjetodavna služba (u daljnjem tekstu: Služba).
(2) Stručne poslove iz stavka 1. ovoga članka Služba obavlja u skladu sa Zakonom o savjetodavnoj službi (»Narodne novine«, br. 50/12. i 148/13.), Statutom i posebnim propisima iz područja djelatnosti Službe.
(3) Stručne poslove iz stavaka 1. i 2. ovoga članka Služba obavlja kao javnu ovlast.
(4) Savjetodavna djelatnost može se obavljati kao javna i privatna savjetodavna služba.
(5) Privatnu savjetodavnu službu mogu obavljati:
– fizičke osobe, ovlašteni magistri/inženjeri iz polja poljoprivrede (agronomije), ovlašteni doktori veterinarske medicine ili ovlašteni magistri/inženjeri iz polja prehrambene tehnologije i ovlašteni magistri/inženjeri iz polja biotehnologije i
– pravne osobe koje u radnom odnosu imaju ovlaštenog magistra/inženjera iz polja poljoprivrede (agronomije), ovlaštenog doktora veterinarske medicine ili ovlaštenog magistra/inženjera iz polja prehrambene tehnologije i ovlašteni magistri/inženjeri iz polja biotehnologije.
(6) Poslove ovlašćivanja osoba iz stavka 5. ovoga članka za obavljanje poslova privatne savjetodavne službe, provođenje stručnih ispita za ovlaštenje te vođenje Popisa ovlaštenih osoba iz stavka 5. ovoga članka obavljaju strukovne komore iz članka 108. ovoga Zakona i Hrvatska veterinarska komora.
(7) Ovlaštene osobe iz stavka 6. ovoga članka upisuju se u Upisnik privatne savjetodavne službe koju vodi Ministarstvo. O upisu u Upisnik privatne savjetodavne službe Ministarstvo donosi rješenje.
(8) Uvjete kojima moraju udovoljiti fizičke i pravne osobe iz stavka 5. ovoga članka, način provođenja stručnih ispita i izdavanja ovlaštenja iz stavka 6. ovoga članka te način i uvjete upisa u Upisnik privatne savjetodavne službe propisat će ministar pravilnikom.
Stručni poslovi u području zaštite bilja, vinogradarstvu, vinarstvu, voćarstvu, sjemenarstvu i rasadničarstvu
Članak 111.
(1) Stručne poslove u području zaštite bilja, vinogradarstvu, vinarstvu, voćarstvu, sjemenarstvu i rasadničarstvu obavlja Hrvatski centar za poljoprivredu, hranu i selo (u daljnjem tekstu: Centar).
(2) Stručne poslove iz stavka 1. ovoga članka Centar obavlja u skladu sa Zakonom o osnivanju Hrvatskog centra za poljoprivredu, hranu i selo (»Narodne novine«, br. 29/09. i 124/10.), Statutom i posebnim propisima iz područja djelatnosti Centra.
(3) Stručne poslove iz stavaka 1. i 2. ovoga članka Centar obavlja kao javnu ovlast.
Stručni poslovi u području stočarstva
Članak 112.
(1) Stručne poslove u području stočarstva obavlja Hrvatska poljoprivredna agencija (u daljnjem tekstu: HPA).
(2) Stručne poslove iz stavka 1. ovoga članka HPA obavlja u skladu s Uredbom o osnivanju Hrvatske poljoprivredne agencije (»Narodne novine«, br. 63/94., 93/96., 11/97., 48/00., 8/01., 78/03., 28/09. i 106/12.), Statutom i posebnim propisima iz područja djelatnosti HPA-e.
(3) Stručne poslove iz stavaka 1. i 2. ovoga članka HPA obavlja