 obveznik kojeg je izabrala osoba iz članka 2. ovoga Pravilnika kao isporučitelja pogonskog goriva. Korisnik posebne kartice goriva obvezan je kod promjene podataka vezanih uz motorno vozilo podnijeti trošarinskom obvezniku novi Obrazac KG, odnosno vratiti posebnu karticu goriva trošarinskom obvezniku izdavatelju posebne kartice. Trošarinski obveznik koji je izdao posebnu karticu goriva obvezan je pratiti godišnje količine isporučenog pogonskog goriva sukladno podacima o uzajamnosti koje im dostavlja državno tijelo nadležno za vanjske i europske poslove.
(3) Osobe iz članka 2. stavka 1. ovoga Pravilnika oslobođenje od plaćanja poreza ostvaruju izravno pri isporukama nekretnina koje su prema Zakonu o porezu na dodanu vrijednost predmet oporezivanja PDV-om te pri obavljanju usluga najma ili zakupa poslovnog prostora, koje su namijenjene za njihove službene potrebe, temeljem potvrde državnog tijela nadležnog za vanjske i europske poslove na Obrascu IO.
(4) Obrazac KG i Obrazac IO sastavni su dio ovoga Pravilnika, a dostavljaju se na ovjeru državnom tijelu nadležnom za vanjske i europske poslove u tri primjerka.
Članak 5.
(1) Oslobođenje od plaćanja poreza iz članka 3. stavka 3. ovoga Pravilnika ostvaruje se izravno pri isporuci motornog vozila za koje je obvezna registracija u Republici Hrvatskoj temeljem potvrde koju ovjerava državno tijelo nadležno za vanjske i europske poslove koja se izdaje na Obrascu IOMV koja je sastavni dio ovoga Pravilnika. Potvrda se u pet primjeraka dostavlja na ovjeru državnom tijelu nadležnom za vanjske i europske poslove koje utvrđuje da li je ispunjen uvjet uzajamnosti s državom šiljateljicom podnositelja zahtjeva i potvrđuje pravo na ostvarivanje izravnog oslobođenja od plaćanja poreza.
(2) Pri isporuci motornog vozila iz stavka 1. ovoga članka isporučitelj izdaje račun koji mora sadržavati podatke propisane člankom 79. Zakona o porezu na dodanu vrijednost. Osobe iz članka 2. ovoga Pravilnika mogu za potrebe izdavanja računa navesti adresu predstavništva (misije) ili organizacije. Isporučitelj u računu za obavljenu isporuku upisuje klasu, urudžbeni broj i datum potvrde iz stavka 1. ovoga članka te u računu navodi da porez nije obračunan temeljem potvrde državnog tijela nadležnog za vanjske i europske poslove.
(3) Isporučitelj motornog vozila iz stavka 1. ovoga članka obvezan je uz izdani račun u svojoj evidenciji čuvati primjerak potvrde kao dokaz o obavljenoj isporuci uz primjenu oslobođenja od plaćanja poreza.
1.2. Povrat poreza
Članak 6.
(1) Oslobođenje od plaćanja poreza na isporuke dobara ili obavljene usluge ostvaruje se, prema članku 3. stavku 5. ovoga Pravilnika, podnošenjem zahtjeva za povrat poreza državnom tijelu nadležnom za vanjske i europske poslove na Obrascu P-DIP čiji je oblik i sadržaj sastavni dio ovoga Pravilnika.
(2) Uz zahtjev za povrat iz stavka 1. ovoga članka moraju biti priloženi kronološki poredani izvornici računa, koji moraju sadržavati podatke propisane člankom 79. Zakona o porezu na dodanu vrijednost. Zahtjev za povrat mora sadržavati podatak o bankovnom računu (uključujući IBAN i BIC) otvorenom u Republici Hrvatskoj na koji će se vratiti plaćeni porez. Ako se zahtjev za povrat odnosi na trošarinske proizvode, uz zahtjev moraju biti priloženi računi izdani isključivo za trošarinske proizvode. Računi za alkohol, alkoholna pića i pivo moraju imati iskazan volumni udio alkohola u % vol. Ako računi nemaju iskazane navedene elemente podnositelj zahtjeva na računu dodatno upisuje volumni udio alkohola u % vol.
(3) Državno tijelo nadležno za vanjske i europske poslove po primitku zahtjeva za povrat poreza utvrđuje:
a) je li podnositelj zahtjeva osoba iz članka 2. ovoga Pravilnika koja ima pravo na povrat poreza,
b) je li ispunjen uvjet uzajamnosti.
(4) Ako su uvjeti iz stavka 3. ovoga članka ispunjeni, državno tijelo nadležno za vanjske i europske poslove dostavlja zahtjev za povrat poreza Poreznoj upravi, Područnom uredu Zagreb zajedno s izvornicima računa temeljem kojih se