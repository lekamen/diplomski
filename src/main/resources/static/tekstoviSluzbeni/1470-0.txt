77 15.07.2015 Pravilnik o uvjetima i načinu izdavanja potvrde osobama iz država ugovornica Ugovora o europskom gospodarskom prostoru za pružanje usluge energetskog certificiranja i energetskog pregleda zgrade u Republici Hrvatskoj te priznavanju inozemnih stručnih kvalifikacija za pružanje usluga energetskog certificiranja i energetskog pregleda zgrade
MINISTARSTVO GRADITELJSTVA I PROSTORNOGA UREĐENJA
1471
Na temelju članka 35. stavka 4. Zakona o gradnji (»Narodne novine« broj 153/13), ministrica graditeljstva i prostornoga uređenja donosi
PRAVILNIK
O UVJETIMA I NAČINU IZDAVANJA POTVRDE OSOBAMA IZ DRŽAVA UGOVORNICA UGOVORA O EUROPSKOM GOSPODARSKOM PROSTORU ZA PRUŽANJE USLUGE ENERGETSKOG CERTIFICIRANJA I ENERGETSKOG PREGLEDA ZGRADE U REPUBLICI HRVATSKOJ TE PRIZNAVANJU INOZEMNIH STRUČNIH KVALIFIKACIJA ZA PRUŽANJE USLUGA ENERGETSKOG CERTIFICIRANJA I ENERGETSKOG PREGLEDA ZGRADE
I. OPĆE ODREDBE
Članak 1.
(1) Ovim Pravilnikom uređuju se uvjeti i način izdavanja potvrde osobama iz država ugovornica Ugovora o europskom gospodarskom prostoru (dalje u tekstu: EGP) koje žele povremeno ili privremeno pružati usluge regulirane profesije energetskog certificiranja i energetskog pregleda zgrade u Republici Hrvatskoj, te uvjeti i način priznavanja inozemnih stručnih kvalifikacija državljanima država ugovornica EGP-a arhitektonske, građevinske, strojarske ili elektrotehničke struke za obavljanje regulirane profesije energetskog certificiranja i energetskog pregleda zgrada.
(2) Energetsko certificiranje i energetski pregled zgrade sukladno rednom broju 47. Popisa reguliranih profesija u Republici Hrvatskoj iz svibnja 2013. godine pripada reguliranoj profesiji u području energetskog certificiranja zgrada.
(3) Na postupak priznavanja inozemnih stručnih kvalifikacija državljana država ugovornica EGP-a na odgovarajući se način primjenjuju Zakon o reguliranim profesijama i priznavanju inozemnih stručnih kvalifikacija (»Narodne novine« broj 124/09, 45/11 i 74/14) i Zakon o gradnji (»Narodne novine« broj 153/13).
(4) Na postupak izdavanja potvrde osobama iz država ugovornica EGP-a na odgovarajući način primjenjuju se Zakon o reguliranim profesijama i priznavanju inozemnih stručnih kvalifikacija (»Narodne novine« broj 124/09, 45/11 i 74/14), Zakon o uslugama (»Narodne novine« broj 80/11) i Zakon o gradnji (»Narodne novine« broj 153/13).
(5) Izrazi koji u ovom Pravilniku imaju rodno značenje koriste se neutralno i odnose se na muške i ženske osobe.
Članak 2.
(1) Odredbe ovoga Pravilnika primjenjuju se i na strane osobe koje uslugu regulirane profesije energetskog certificiranja i energetskog pregleda zgrade žele pružati u Republici Hrvatskoj, ako su:
– državljani trećih država koji su stručne kvalifikacije stekli u državi EGP-a
– državljani država EGP-a i državljani trećih država, koji su stručne kvalifikacije stekli izvan države EGP-a.
(2) Ovim se Propisom u pravni poredak Republike Hrvatske prenose:
Direktiva 2010/31/EU Europskog parlamenta i Vijeća od 19. svibnja 2010. o energetskoj učinkovitosti zgrada (preinaka) (SL L 153, 18. 6. 2010.)
Direktiva 2005/36/EC Europskog parlamenta i Vijeća od 7. rujna 2005. o priznavanju stručnih kvalifikacija kako je zadnje izmijenjena i dopunjena Direktivom 2013/55/EU Europskog parlamenta i Vijeća od 20. studenoga 2013. o izmjeni Direktive 2005/36/EZ o priznavanju stručnih kvalifikacija i Uredbe (EU) br. 1024/2012 o administrativnoj suradnji putem Informacijskog sustava unutarnjeg tržišta (»Uredba IMI«) (SL L 354 28. 12. 2013.) i
Direktiva 2006/123/EZ Europskog parlamenta i Vijeća o uslugama na unutarnjem tržištu od 12. prosinca 2006. (SL L.376, 27. 12. 2006.)
Članak 3.
(1) Ministarstvo u skladu sa Zakonom o reguliranim profesijama i priznavanju inozemnih stručnih kvalifikacija (»Narodne novine« broj 124/09, 45/11 i 74/14), Zakonom o uslugama (»Narodne novine« broj 80/11) i Zakonom o gradnji (»Narodne novine« broj 153/13) izdaje potvrdu osobama iz država ugovornica EGP-a za privremeno ili povremeno obavljanje usluga