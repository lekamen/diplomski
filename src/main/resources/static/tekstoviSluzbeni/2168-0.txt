112 16.10.2015 Rješenje Agencije za zaštitu tržišnog natjecanja klasa: UP/I 034-03/2014-01/023, urbroj: 580-09/64-2015-031 od 17. rujna 2015.
AGENCIJA ZA ZAŠTITU TRŽIŠNOG NATJECANJA
2169
Agencija za zaštitu tržišnog natjecanja na temelju članka 30. točke 2., članka 31., članka 49. stavka 1. i 2. i članka 58. stavka 1. točke 9., a u svezi s člankom 8. Zakona o zaštiti tržišnog natjecanja (»Narodne novine«, broj 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja protiv poduzetnika Mirnovec pirotehnika d.o.o., sa sjedištem u Samoboru, Mirnovec 20, zastupanog po M. L., odvjetnici iz Zagreba, po službenoj dužnosti, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur., predsjednik Vijeća za zaštitu tržišnog natjecanja, Vesna Patrlj, dipl. iur., zamjenica predsjednika Vijeća za zaštitu tržišnog natjecanja, Denis Matić, dipl. iur. i mr. sc. Tatjana Peroković, članovi Vijeća za zaštitu tržišnog natjecanja, sa 34/2015 sjednice, održane 17. rujna 2015., donosi
RJEŠENJE
1. Prihvaćaju se mjere, uvjeti i rokovi predloženi od strane poduzetnika Mirnovec pirotehnika d.o.o., sa sjedištem u Samoboru, Mirnovec 20, na način da taj poduzetnik u roku od trideset (30) dana od dana dostave ovog rješenja, izmijeni pojedine odredbe važećih ugovora o zakupu, ugovora o poslovnoj suradnji u vrijeme trajanja zakupa poslovnog prostora, sklopljene sa zakupodavcima, i ugovora o poslovnoj suradnji s distributerima, i to na način kako slijedi:
1.1. U ugovorima o zakupu poslovnog prostora koje je Mirnovec pirotehnika d.o.o. sklapala sa zakupodavcima:
1.1.a) Članak 8. mijenja se i glasi:
»Ako zakupodavac ishoduje potrebne dozvole i rješenja za samostalnu prodaju pirotehničkih sredstava sklopit će se novi ugovor kao Mirnovec pirotehnika ovlašteni distributer, te će u prodaji imati asortiman Mirnovec pirotehnike.«
1.2. U ugovorima o poslovnoj suradnji za vrijeme trajanja zakupa poslovnog prostora, koje je Mirnovec pirotehnika sklapala sa zakupodavcima:
1.2.a) U članku 3. rečenica koji glasi:
»Zakupodavac se obvezuje uputiti radnike da je zabranjeno za vrijeme trajanja ovog Ugovora baviti se prodajom pirotehničkih sredstava drugog proizvođača, samostalno umanjivati uplate dnevnog utroška na ime naknade ili zadržavat novac od prodaje kao niti kasniti sa uplatama dnevnog utrška.«
mijenja se i glasi:
»Zakupodavac se obvezuje uputiti radnike da je zabranjeno za vrijeme trajanja ovog Ugovora, samostalno umanjivati uplate dnevnog utroška na ime naknade ili zadržavat novac od prodaje kao niti kasniti sa uplatama dnevnog utrška.«
1.2.b) Članak 5. stavak 1. mijenja se i glasi:
»1. Ukoliko Zakupodavac prodaju pirotehnike vrši na jednoj, a posjeduje lanac više maloprodaja obavezuje se da će za prodaju pirotehnike na ostalim lokacijama Zakupniku ponuditi iste uvjete zakupa kao i po ovom ugovoru.«
1.3. U ugovorima o poslovnoj suradnji koje je Mirnovec pirotehnika d.o.o. sklapala s distributerima:
1.3.a) Članak 4. stavak 1. mijenja se i glasi:
»Distributer se, za potrebe prodaje pirotehničkih sredstava tijekom cijele kalendarske godine, a posebno u razdoblju od 15. prosinca do 1. siječnja svake kalendarske godine za vrijeme trajanja ovog Ugovora, obvezuje nabavljati pirotehničke proizvode I, II, III, T1 i P1 razreda od Mirnovec pirotehnike.«
1.3.b) Članak 5. briše se.
1.3.c) Članak 10. mijenja se i glasi:
»Ukoliko Distributer ne ispuni svoju obvezu sukladno prethodnom članku, Mirnovec pirotehnika ovlaštena je jednostrano raskinuti Ugovor te tražiti naknadu štete.«
1.3.d) Članak 11. briše se.
2. Predložene mjere, uvjeti i rokovi iz točke 1. izreke ovoga rješenja ocjenjuju se dostatnima za otklanjanje mogućih negativnih učinaka i ponovnu uspostavu tržišnog natjecanja.
3. Nalaže se poduzetniku Mirnovec pirotehnika d.o.o. sa sjedištem u Samoboru, Mirnovec 20, da Agenciji za zaštitu tržišnog natjecanja dostavi preslike sklopljenih dodataka ugovora kojima se mijenjaju odredbe važećih