57 21.06.2016 Pravilnik o izmjenama i dopunama Pravilnika o uvjetima za uzgoj konoplje, načinu prijave uzgoja maka te uvjetima za posjedovanje opojnih droga u veterinarstvu
MINISTARSTVO POLJOPRIVREDE
1458
Na temelju članka 13. stavka 2., članka 14. stavka 2. i članka 18. stavka 2. Zakona o suzbijanju zlouporabe opojnih droga (»Narodne novine«, broj 107/01, 87/02, 163/03, 141/04, 40/07, 149/09, 84/11) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O UVJETIMA ZA UZGOJ KONOPLJE, NAČINU PRIJAVE UZGOJA MAKA TE UVJETIMA ZA POSJEDOVANJE OPOJNIH DROGA U VETERINARSTVU
Članak 1.
U članku 5. stavku 1. podstavak 2. mijenja se i glasi:
»– uzgaja konoplju na poljoprivrednom zemljištu u vlasništvu ili posjedu ili temeljem korištene poljoprivredne površine upisane u ARKOD sustav, na površini od najmanje 1 ha.«
Članak 2.
U članku 7. stavku 1. podstavak 4. mijenja se i glasi:
»– broj katastarske čestice ili domaće ime ARKOD parcele, identifikacijski broj ARKOD parcele i površinu zemljišta namijenjenog za sjetvu konoplje.«
Članak 3.
U Dodatku II. Obrazac 1 zamjenjuje se novim Obrascem 1 koji je tiskan uz ovaj Pravilnik i čini njegov sastavni dio.
Članak 4.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/16-01/34
Urbroj: 525-07/0006-16-1
Zagreb, 16. lipnja 2016.
Ministar prof. dr. sc. Davor Romić, v. r.
DODATAK II
