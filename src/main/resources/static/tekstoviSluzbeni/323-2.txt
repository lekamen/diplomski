 djelokruga.«.
Članak 11.
Naslov iznad članka 22. i članak 22. mijenjaju se i glase:
»2.2.3. Služba za proračun i financijsko upravljanje i kontrolu
Članak 22.
Služba za proračun i financijsko upravljanje i kontrolu koordinira poslove izrade strateškog plana i proračuna Ministarstva te izrađuje nacrt prijedloga strateškog plana i proračuna razdjela Ministarstva. Služba obavlja tehnički unos prijedloga proračuna u sustav Državne riznice, izrađuje financijski plan po mjesecima za cijelu proračunsku godinu s planiranim dospijećem obveza, priprema prijedloge izmjene i dopune te preraspodjele sredstava tijekom proračunske godine, izrađuje godišnja izvješća o izvršenju proračuna po programima i ostvarivanju ciljeva iz strateškog plana. Služba obavlja nadzor nad zakonitošću financijskog poslovanja proračunskih korisnika u nadležnosti Ministarstva provođenjem upravnog nadzora u suradnji s ostalim ustrojstvenim jedinicama Ministarstva. Služba prati provedbu Zakona o fiskalnoj odgovornost kroz prikupljanje i provjeru Izjava o fiskalnoj odgovornosti korisnika razdjela kao i praćenje uočenih nepravilnosti. Služba obavlja poslove koordinacije razvoja i praćenja sustava financijskog upravljanja i kontrola Ministarstva i proračunskih korisnika razdjela, inicira izradu naputka i uputa za potrebe financijskog upravljanja kako bi se osigurale kontrolne aktivnosti, praćenje i izvještavanje zakonitog i svrhovitog korištenja proračunskih i drugih sredstava, ukazuje na nedostatke te inicira mjere za njihovo otklanjanje. Služba pruža podršku ostalim ustrojstvenim jedinicama unutar Ministarstva pri utvrđivanju i praćenju rizika. Surađuje s Ministarstvom financija – Sektorom za harmonizaciju unutarnje revizije i financijske kontrole. Služba obavlja i druge poslove iz svoga djelokruga.«.
Članak 12.
U članku 24. stavku 1. iza riječi: »sustavom,« dodaju se riječi: »predlaže mjere za jačanje evolucije istraživačkih i inovacijskih politika i jačanje sinergije između nacionalnih politika Europske unije,«, a iza riječi: »te razvoja« dodaju se riječi: »informacijskog sustava u znanosti i«.
Stavak 2. mijenja se i glasi:
»U Sektoru se ustrojavaju:
3.1.1. Služba za poslovanje u znanosti
3.1.2. Služba za razvoj znanstvene i inovacijske politike.«.
Članak 13.
Naslov iznad članka 25. i članak 25. mijenjaju se i glase:
»3.1.1. Služba za poslovanje u znanosti
Članak 25.
Služba za poslovanje u znanosti obavlja upravne i stručne poslove vezane uz izradu stručnih podloga za donošenje i praćenje javnih znanstvenih i inovacijskih politika i strategija, nacrta prijedloga zakona, provedbenih propisa i ostalih akata vezanih uz znanstvenu djelatnost; financiranje znanstvene djelatnosti i poslovanje znanstvenih organizacija; provedbu i financiranje mjera razvoja poslovanja javnih znanstvenih instituta i visokih učilišta, planiranje, provedbu i praćenje financiranja znanstvenih i tehnologijskih projekata te razvoja znanstvene i inovacijske infrastrukture. Služba obavlja i poslove praćenja statističkih parametara povezanih sa znanstvenim i inovacijskim sustavom; izradu analitičkih podloga za donošenje odluka o razvoju sustava financiranja znanstvene djelatnosti. Služba obavlja poslove definiranja prava i obveza istraživača i organizacija u kojima rade te povećanja transparentnosti procesa novačenja i zapošljavanja. Služba obavlja i poslove vođenja očevidnika znanstvenih organizacija i očevidnika znanstvenika, te evidencija podataka o financiranju znanstvenih udruga, skupova, knjiga, časopisa te državnih nagrada za znanost; obavlja poslove praćenja razvoja mreže znanstvenih pravnih osoba, poslove izdavanja dopusnica za obavljanje znanstvene djelatnosti. Služba obavlja i poslove vezane uz planiranje i provedbu mjera popularizacije znanosti te dodjeljivanje državne nagrade za znanost. Služba obavlja i druge poslove iz svoga djelokruga.
U Službi se ustrojavaju:
3.1.1.1. Odjel za financiranje znanstvene djelatnosti i znanstvenih organizacija
3.1.1.2. Odjel za poslovanje i