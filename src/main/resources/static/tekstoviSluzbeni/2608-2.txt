 potvrditi da su podaci koje je dao točni i potpuni.
(9) Ministarstvo je ovlašteno od nadležnih tijela i pravnih osoba zahtijevati podatke iz Jedinstvenog registra računa, podataka iz središnjeg depozitorija i središnjeg registra, podatke koji su posebnim zakonom određeni kao bankovna tajna te druge podatke o imovini korisnika i članova kućanstva.
(10) Ministarstvo će po službenoj dužnosti proslijediti upravnom sudu sve dokaze o imovnom stanju korisnika koje je po službenoj dužnosti pribavilo tijekom postupka odobrenja međunarodne zaštite.
(11) Upravni sud neće odobriti korisniku pravo na besplatnu pravnu pomoć ako na temelju zahtjeva za besplatnu pravnu pomoć, dokaza o imovnom stanju korisnika iz stavka 10. ovoga članka, kao i na temelju dokaza pribavljenih u upravnom sporu utvrdi da korisnik raspolaže dostatnim novčanim sredstvima ili stvarima veće vrijednosti.
Odlučivanje o visini troškova pravne pomoći
Članak 9.
(1) O visini troškova pravne pomoći odlučuje upravni sud u odluci povodom upravnog spora pokrenutog protiv prvostupanjske odluke, uzimajući u obzir sve okolnosti vezane za ostvarivanje sadržaja pravne pomoći.
(2) Trošak pravne pomoći za sastavljanje tužbe i zastupanje pred upravnim sudom određuje se sukladno odredbama Tarife o nagradama i naknadama troškova za rad odvjetnika koja je na snazi u vrijeme donošenja odluke o trošku postupka, (u daljnjem tekstu: Tarifa), umanjen za 50% te uvećan za porez na dodanu vrijednost.
(3) Pružatelj ima pravo na naknadu putnih troškova sukladno odredbama Tarife o nagradama i naknadama troškova za rad odvjetnika koja je na snazi u vrijeme donošenja odluke o trošku postupka.
Isplata troškova pravne pomoći
Članak 10.
(1) Ministarstvo će pružatelju isplatiti iznos troškova pravne pomoći sukladno odluci upravnog suda.
(2) Ako upravni sud odobri korisniku pravo na besplatnu pravnu pomoć, pružatelj je dužan Ministarstvu dostaviti račun sukladno odluci upravnog suda.
(3) Ako upravni sud odbaci tužbu ili korisnik odustane od tužbenog zahtjeva, Ministarstvo nije dužno isplatiti naknadu troškova pravne pomoći.
(4) Za sve sporove između Ministarstva i pružatelja nadležan je općinski sud u Zagrebu.
Obveze pružatelja
Članak 11.
(1) Pružatelj je dužan pravnu pomoć pružati savjesno i nepristrano, u skladu s pravilima struke, osobito Zakona o odvjetništvu i Kodeksa odvjetničke etike, uzimajući u obzir najbolji interes korisnika.
(2) Pružatelja u slučaju njegove spriječenosti može zamijeniti drugi pružatelj s Liste iz članka 4. ovoga Pravilnika sukladno punomoći.
(3) Upravni sud saslušat će korisnika i u odsustvu pružatelja ako nije opravdao svoj izostanak.
(4) Pružatelj je dužan obavijestiti korisnika o zaprimljenoj odluci upravnog suda te mu je osobno uručiti, uz nazočnost prevoditelja za jezik za koji se opravdano pretpostavlja da ga razumije i na kojem može komunicirati.
(5) Pružatelj ne smije odbiti pružanje pravne pomoći, osim u slučaju postojanja razloga za uskratu pravne pomoći propisanih Zakonom o odvjetništvu.
(6) Ako je pružatelj nesavjesno i nestručno obavlja pružanje pravne pomoći, Ministarstvo ili upravni sud će o tome obavijestiti Odvjetničku komoru odnosno ministarstvo nadležno za poslove pravosuđa i zatražiti mišljenje.
(7) Ako Odvjetnička komora ili ministarstvo nadležno za poslove pravosuđa utvrdi da je pružatelj nesavjesno i nestručno obavljao pružanje pravne pomoći, Ministarstvo će pružatelja brisati s Liste iz članka 4. ovoga Pravilnika.
(8) Ako pružatelj ne obavijestiti Ministarstvo o podnošenju tužbe upravnom sudu i datumu uručenja presude upravnog suda te osobno ne uruči presudu upravnog suda korisniku niti ga o tome obavijesti, Ministarstvo će ga pismeno opomenuti.
(9) Ako se pružatelj ogluši na pismenu opomenu, Ministarstvo će ga brisat s Liste iz članka 4. ovoga Pravilnika te će o tome obavijestiti Odvjetničku komoru odnosno Ministarstvo pravosuđa.
Prijelazne i završne odredbe
Članak 12.
Pružatelji besplatne pravne pomoći s Liste pružatelja pravne pomoći sastavljene