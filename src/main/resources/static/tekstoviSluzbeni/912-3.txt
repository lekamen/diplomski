 stavljanja na tržište dostavlja Ministarstvu na odobrenje u skladu sa člankom 28. stavkom 4. Uredbe (EU) br. 1379/2013 i člankom 3. Uredbe (EU) 1418/2013.
Godišnje izvješće
Članak 14.
(1) Organizacije proizvođača dostavljaju Upravi godišnje izvješće o svojim aktivnostima u svezi s provedbom plana proizvodnje i stavljanja na tržište.
(2) Godišnje izvješće dostavlja se do 31. siječnja za prethodnu godinu i mora sadržavati:
a) izvještaj o tržištu vezan za vrste koje su uključene u Plan proizvodnje i stavljanja na tržište, koji mora obuhvatiti sve poteškoće vezane uz prodaju tijekom godine, mjere koje su poduzete kako bi se te poteškoće otklonile, uključujući provedene kaznene mjere, te razloge zbog kojih organizacija proizvođača nije uspjela otkloniti navedene poteškoće
b) mjere koje je poduzimala organizacija proizvođača kako bi doprinijela ciljevima definiranim u članku 7. Uredbe (EU) br. 1379/2013
c) izmjene pravila unutarnjeg funkcioniranja organizacije proizvođača ukoliko ih je tijekom godine na koju se odnosi izvješće bilo u odnosu na pravila dostavljena uz Zahtjev za priznavanje
d) popis kazni koje je za svoje članove propisala organizacija proizvođača te popis članova na koje su primijenjene kazne s obrazloženjem.
(3) Uprava može zatražiti dopunu godišnjeg izvješća u slučaju nepotpunosti te dodatno obrazloženje, tumačenje ili ispravak kojeg je organizacija proizvođača dužna dostaviti u roku naznačenom u Zahtjevu za dopunu.
(4) Ukoliko organizacija proizvođača ne dostavi godišnje izvješće u propisanom roku i/ili ne dostavi zatraženu dopunu, smatrat će se da organizacija proizvođača ne ispunjava obveze predviđene člankom 28. Uredbe (EU) br. 1379/2013.
(5) Godišnje izvješće odobrava Ministarstvo.
Proširenje pravila organizacija proizvođača i međustrukovnih organizacija
Članak 15.
Ministarstvo može na vlastitu i/ili na inicijativu organizacija proizvođača ili međustrukovnih organizacija, zahtijevati poštivanje pravila organizacija proizvođača ili sporazuma, odluka ili usklađena djelovanja međustrukovnih organizacija za proizvođače ili subjekte koji nisu članovi organizacije proizvođača ili međustrukovne organizacije sukladno člancima 22., 23. i 24. Uredbe (EU) br. 1379/2013 na području za koje je određena organizacija proizvođača ili međustrukovna organizacija priznata.
Povlačenje priznavanja
Članak 16.
(1) Ministarstvo će povući priznavanje organizacije proizvođača ili međustrukovne organizacije ili udruženja organizacija proizvođača ako se utvrdi da organizacija proizvođača ili međustrukovna organizacija ili udruženje organizacija proizvođača ne ispunjava uvjete za priznavanje sukladno ovom Pravilniku.
(2) U slučaju namjere povlačenja priznavanja Ministarstvo će pisanim putem obavijestiti organizaciju proizvođača ili međustrukovnu organizaciju ili udruženje organizacija proizvođača, navodeći razloge povlačenja.
(3) Ministarstvo omogućava organizaciji proizvođača ili međustrukovnoj organizaciji ili udruženju organizacija proizvođača da u roku od 30 dana od zaprimanja obavijesti iz stavka 2. ovoga članka, Ministarstvu dostavi obrazloženja na osnovi čega će Ministarstvo donijeti konačnu odluku o povlačenju.
Cijene koje aktiviraju mehanizam skladištenja
Članak 17.
(1) Organizacije proizvođača dostavljaju Upravi do 31. prosinca svake godine prijedlog cijena koje aktiviraju mehanizam skladištenja sukladno člancima 30. i 31. Uredbe (EU) br. 1379/2013.
(2) Cijene koje aktiviraju mehanizam skladištenja na temelju prijedloga organizacija proizvođača donosi Ministarstvo te se iste objavljuju na mrežnim stranicama Uprave.
VI. REGISTAR
Registar organizacija proizvođača, međustrukovnih organizacija i udruženja organizacija proizvođača
Članak 18.
(1) Ministarstvo vodi u elektroničkom obliku u bazi podataka »Registar udruženja« koji obuhvaća registar organizacija proizvođača, međustrukovnih organizacija i udruženja organizacija proizvođača. (u daljnjem tekstu: Registar).
(2) Ministarstvo po službenoj dužnosti upisuje u Registar udruženja,