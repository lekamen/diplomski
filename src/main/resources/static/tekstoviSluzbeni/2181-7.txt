 mjesta u kojima ne postoji javni linijski prijevoz putnika, odnosno za potrebe izvanrednog obavljanja drugih oblika prijevoza, prijevoznik podnosi upravnom tijelu županije nadležnom za poslove prometa na čijem području se prijevoz obavlja, odnosno upravnom tijelu Grada Zagreba, a zahtjev za obavljanje posebnog linijskog međužupanijskog prijevoza u mjestima i iz mjesta u kojima ne postoji javni linijski prijevoz putnika, odnosno za potrebe izvanrednog obavljanja drugih oblika prijevoza, prijevoznik podnosi Ministarstvu.
(2) Dozvola za posebni linijski prijevoz u mjestima i iz mjesta u kojima ne postoji javni linijski prijevoz putnika, odnosno za potrebe izvanrednog obavljanja drugih oblika prijevoza izdat će se prijevozniku koji ima:
a) licenciju za obavljanje prijevoza putnika,
b) vozni red i itinerar,
c) ugovor o posebnom linijskom prijevozu ili ugovor o obavljanju izvanrednog oblika prijevoza,
d) potvrdu nadležnih tijela o plaćenim porezima i doprinosima za mirovinsko i zdravstveno osiguranje, ne stariju od 30 dana.
Članak 15.
(1) Dozvola za obavljanje linijskog prijevoza putnika na županijskim i međužupanijskim linijama izdaje se s rokom važenja do pet godina, pri čemu prometna godina počinje 1. lipnja tekuće godine, a završava 31. svibnja godine u kojoj ističe rok važenja.
(2) Dozvola za obavljanje posebnog županijskog i posebnog međužupanijskog prijevoza u mjestima i iz mjesta u kojima ne postoji javni linijski prijevoz putnika odnosno za potrebe izvanrednog obavljanja drugih oblika prijevoza izdaje se najduže na rok do jedne godine.
(3) Dozvola za obavljanje međunarodnog linijskog prijevoza putnika za treće države izdaje se na rok važenja do pet godina, ako međunarodnim ugovorom nije drukčije određeno.
IV. NAKNADA ZA IZDAVANJE DOZVOLA
Članak 16.
(1) Visina naknade za izdavanje dozvola za županijsku i međužupanijsku liniju iznosi 300,00 kuna, a svaki sljedeći primjerak 30 kuna.
(2) Visina naknade za izdavanje dozvola za posebnu županijsku i posebnu međužupanijsku liniju za prijevoz putnika u mjesta i iz mjesta u kojima ne postoji javni prijevoz putnika, odnosno za potrebe izvanrednog obavljanja drugih oblika prijevoza iznosi 70,00 kuna.
(3) Za izdavanje dozvola za međunarodnu liniju za treće države plaća se upravna pristojba u skladu s posebnim zakonom i naknada za izdavanje dozvole propisana ovim Pravilnikom, ako međunarodnim ugovorom nije drukčije određeno.
(4) Naknada za izdavanje dozvole domaćem ili stranom prijevozniku za obavljanje linijskog prijevoza na međunarodnoj liniji za treće države iznosi:
a) u bilateralnom prometu 500,00 kuna za prvi primjerak i 50,00 kuna za svaki sljedeći primjerak,
b) u tranzitnom prometu 1000,00 kuna za prvi primjerak i 100,00 kuna za svaki sljedeći primjerak.
(5) Iznos naknade za izdavanje dozvola za međunarodne linije za treće države stranim prijevoznicima iz država u kojima se naplaćuje naknada u iznosu većem od iznosa propisanog ovim Pravilnikom, može se odlukom Ministarstva uskladiti do odgovarajućeg iznosa.
(6) Naknada za izdavanje dozvola za obavljanje prijevoza na županijskoj liniji i posebnog županijskog prijevoza prihod je proračuna županije, a naknade za izdavanje dozvola za obavljanje međužupanijskih, posebnih međužupanijskih i međunarodnih linija za treće države prihod su državnog proračuna.
V. IZMJENA VOZNOG REDA I UPIS ZAJEDNIČKOG OBAVLJANJA PRIJEVOZA ZA VRIJEME VAŽENJA DOZVOLE
Članak 17.
(1) Vozni red se može izmijeniti prije isteka roka važenja dozvole kada se kod izmjene voznog reda mijenja itinerar bez promjene vremena polaska, smanjuje broj polazaka, smanjuje broj stajališta, smanjuje učestalost održavanja, te skraćuje relacija ili mijenja način održavanja sa stalne na sezonsku liniju.
(2) Iznimno od stavka 1. ovoga članka ne može se odobriti izmjena voznog reda, ako se predlaže brisanje određenog autobusnog kolodvora, odnosno stajališta tako da se tom izmjenom mijenja status i vrsta linije (međužupanijska u županijsku, županijska u lokalnu odnosno putnička u