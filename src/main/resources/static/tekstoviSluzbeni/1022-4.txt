 stjecanja prava na starosnu mirovinu nedostaje do pet godina života, zadržava do odlaska u mirovinu najmanje plaću koja se sastoji od osnovne plaće koju je ostvario u mjesecu koji prethodi onom u kojem su se stekle spomenute okolnosti, uvećane za dodatke.
Plaće po osnovi inovacija
Članak 35.
Radnik ima pravo na novčanu naknadu po osnovi inovacije, racionalizacije ili drugih oblika stvaralaštva.
Ostvarivanje prava iz stavka 1. u svakom pojedinom slučaju posebno se ugovara između radnika i Poslodavca.
Naknada plaće
Članak 36.
Radnik ima pravo na naknadu plaće u visini prosječne plaće isplaćene u prethodna tri mjeseca u slučaju:
– godišnjeg odmora;
– plaćenog dopusta;
– državnih i vjerskih blagdana i neradnih dana utvrđenih Zakonom;
– izvršavanja obveza po pozivu HV i MUP;
– obrazovanja, prekvalifikacije i stručnog osposobljavanja, kada je upućen u skladu s potrebama i na osnovi odluke poslodavca;
– kad sindikalni povjerenik, zbog sindikalne aktivnosti, ne obavlja poslove svog radnog mjesta, uz suglasnost poslodavca;
– obrazovanja za sindikalne aktivnosti, uz suglasnost poslodavca;
– zastoja u poslu do kojeg je došlo bez krivnje radnika;
– traženja posla za vrijeme otkaznog roka;
– sistematskih pregleda;
– rada u radničkom vijeću za broj sati utvrđen sporazumom sa radničkim vijećem;
– obrazovanja za potrebe radničkog vijeća u skladu sa sporazumom.
Članak 37.
Za vrijeme izostanka s posla zbog privremene nesposobnosti za rad, radnik ima pravo na određenu naknadu plaće pod uvjetom da se ponaša po uputama liječnika, i to uslijed:
– bolesti do 42 dana, 85% plaće radnika isplaćene u prethodnom tromjesečju;
– profesionalne bolesti, ozljede na radu i komplikacija kod davanja krvi, 100% plaće radnika isplaćene u prethodnom tromjesečju.
Članak 38.
Za vrijeme privremenog udaljenja iz društva (suspenzije) i za vrijeme kada se nalazi u pritvoru, ako uzdržava obitelj, radnik ima pravo na naknadu plaće u visini jedne polovine, a ako ne uzdržava, na jednu trećinu osnovice plaće iz članka 25. ovog Kolektivnog ugovora.
Nagrade
Članak 39.
Radnik može ostvariti nagradu za postignute rezultate u izvršavanju radnih zadaća.
Odluku o dodjeli nagrade radnika i kriterije za isplatu donose uprave društava, uz prethodnu suglasnost Sindikata.
Plaće pripravnika
Članak 40.
Pripravnik ima pravo na osnovnu plaću radnog mjesta pripravnika prema aktima o sistematizaciji radnih mjesta po društvima.
OSTALA MATERIJALNA PRAVA RADNIKA
Članak 41.
Pod ostalim materijalnim pravima radnika podrazumijevaju se:
– pomoć za podmirenje troškova godišnjeg odmora;
– otpremnine;
– jubilarne nagrade;
– solidarne pomoći;
– pokloni djeci radnika;
– pomoć obitelji umrlog radnika;
– osiguranje radnika;
– dnevnice i troškovi službenih putovanja;
– troškovi prijevoza na posao i s posla;
– božićnica;
– osiguranje toplog obroka;
– dodatak učenicima i studentima.
Pomoć za podmirenje troškova godišnjeg odmora (Regres)
Članak 42.
Radniku se podmiruju troškovi godišnjeg odmora (regres za godišnji odmor) u visini 90% osnovice plaće iz članka 25. ovog Kolektivnog ugovora.
Regres za godišnji odmor iz prethodnog stavka isplaćuje se najkasnije do 15. srpnja tekuće godine.
Otpremnine
Članak 43.
Prilikom odlaska u mirovinu, radniku se isplaćuje otpremnina ovisno o dužini radnog staža u društvu, kako slijedi:
– do 10 godina                3 osnovice
– od 10 do 20 godina      4 osnovice
– od 20 do 30 godina      5 osnovica
– više od 30 godina         6 osnovica.
Osnovicu čini prosječna mjesečna plaća u gospodarstvu Republike Hrvatske u prethodna tri mjeseca.
Otpremninu je Poslodavac dužan isplatiti s posljednjom plaćom, odnosno najkasnije mjesec dana po prestanku radnog odnosa.
Jubilarne nagrade
Članak 44.
Radniku pripada pravo na novčanu nagradu za 10, 15, 20, 25, 30, 35 i 40 godina neprekidnog radnog staža u društvu, u visini neoporezivog iznosa sukladno Zakonu o porezu na dohodak
Pod neprekidnim radom kod poslodavca smatra se i rad kod pravnih prednika poslodavca.
Jubilarnu nagradu poslodavac