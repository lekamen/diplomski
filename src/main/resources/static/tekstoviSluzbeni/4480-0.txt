81 09.09.2016 Odluka o izmjenama i dopunama Odluke o načinu i postupku vođenja razdvojenog računovodstva energetskih subjekata
HRVATSKA ENERGETSKA REGULATORNA AGENCIJA
1829
Na temelju članka 11. stavka 3. Zakona o regulaciji energetskih djelatnosti (»Narodne novine«, broj 120/12) i članka 23. stavka 3. Zakona o energiji (»Narodne novine«, broj 120/12, 14/14 i 102/15), Hrvatska energetska regulatorna agencija je na sjednici Upravnog vijeća održanoj 31. kolovoza 2016. donijela
ODLUKU
O IZMJENAMA I DOPUNAMA ODLUKE O NAČINU I POSTUPKU VOĐENJA RAZDVOJENOG RAČUNOVODSTVA ENERGETSKIH SUBJEKATA
Članak 1.
U Odluci o načinu i postupku vođenja razdvojenog računovodstva energetskih subjekata (»Narodne novine«, broj 86/14) iza članka 2. dodaje članak 2.a koji glasi:
»Članak 2.a
(1) Obveznik primjene ove Odluke je i trgovac električne energije i trgovac plinom iz države članice Europske unije ili ugovorne strane Energetske zajednice koji u Republici Hrvatskoj obavlja energetsku djelatnost trgovine električnom energijom i energetsku djelatnost trgovine plinom te ima dozvolu za obavljanje energetskih djelatnosti.
(2) Na način i postupak vođenja poslovnih knjiga i sastavljanja financijskih izvještaja energetskih subjekata iz stavka 1. ovoga članka na odgovarajući se način primjenjuju odredbe članka 10. i članka 11. stavaka 4. do 6. ove Odluke.
(3) Energetski subjekti iz stavka 1. ovoga članka dužni su Hrvatskoj energetskoj regulatornoj agenciji dostavljati Izvještaj o prihodima od obavljanja energetske djelatnosti trgovine električnom energijom i trgovine plinom iz Priloga 8. koji je sastavni je dio ove Odluke.«.
Članak 2.
U Prilogu 1. odjeljku RAČUN DOBITI I GUBITKA, pododjeljku b) POSLOVNI RASHODI, iza riječi »ukupnim« dodaje se riječ »direktnim«.
Članak 3.
U članku 11. stavku 1. podstavku 1. riječ: »bilancu« zamjenjuje se riječima: »izvještaj o financijskom položaju (bilanca)«.
U podstavku 8. riječi: »i na razini društva« brišu se.
U stavku 2. iza riječi: »društva« dodaje se zarez i riječi: »izuzev izvještaja o novčanom tijeku i izvještaja o promjenama kapitala«.
Članak 4.
Iza Priloga 7. dodaje se Prilog 8. koji glasi:
»PRILOG 8.
IZVJEŠTAJ O PRIHODIMA OD OBAVLJANJA ENERGETSKE DJELATNOSTI TRGOVINE ELEKTRIČNOM ENERGIJOM I TRGOVINE PLINOM ZA ________. GODINU
(energetska djelatnost)   (naziv energetskog subjekta)   (adresa)   (osoba za kontakt)   (broj telefona)   (adresa e-pošte) (mjesto i datum) (potpis ovlaštene osobe)
Mjesec Prodano na tržištu u Republici Hrvatskoj – količina (MWh) Prihod od prodaje (EUR) Ostali prihodi* (EUR) UKUPNO PRIHODI (EUR) 1 2 3 4 5 = 3 + 4 siječanj veljača ožujak travanj svibanj lipanj srpanj kolovoz rujan listopad studeni prosinac UKUPNO:
Napomena:
* Ostali prihodi od obavljanja energetske djelatnosti trgovine električnom energijom odnose se na prihode od prodaje prekograničnih prijenosnih kapaciteta, prihode od kupnje električne energije i ostale prihode od obavljanja energetske djelatnosti trgovine električnom energijom.
Ostali prihodi od obavljanja energetske djelatnosti trgovine plinom odnose se na prihode od prodaje kapaciteta i ostale prihode od obavljanja energetske djelatnosti trgovine plinom.
IZJAVA O ISTINITOSTI PODATAKA
__________________________________________________ (puni naziv i adresa energetskog subjekta)
__________________________________________________ (ime i prezime ovlaštene osobe energetskog subjekta)
__________________________________________________ (dužnost ovlaštene osobe u energetskom subjektu)
IZJAVA
Potpisom ove izjave potvrđujem pod kaznenom, materijalnom i moralnom odgovornošću da su točni i vjerodostojni svi financijski podaci navedeni u ovom izvještaju, a koji je energetski subjekt __________________ podnio dana _______________ godine.
___________________                                                                               ____________________        (mjesto i datum)                                                                                                (potpis