14 05.02.2015 Obvezatne upute broj FLS I i FLN I - o obliku suradnje Državnog izbornog povjerenstva Republike Hrvatske i nadležnih izbornih povjerenstava u provedbi nadzora financiranja izborne promidžbe te pravima i obvezama sudionika provedbe nadzora financiranja izborne promidžbe na prijevremenim izvorima koji će se održati 8. ožujka 2015.
DRŽAVNO IZBORNO POVJERENSTVO REPUBLIKE HRVATSKE
274
Na temelju članka 27. st. 2. i 8. Zakona o financiranju političkih aktivnosti i izborne promidžbe (»Narodne novine«, broj 24/11, 61/11, 27/13 i 48/13 – pročišćeni tekst i 2/14 Odluka USRH, br. U-I-2986/2013, u daljnjem tekstu: Zakon o financiranju), Državno izborno povjerenstvo Republike Hrvatske propisuje
OBVEZATNE UPUTE BROJ FLS I i FLN I
O OBLIKU SURADNJE DRŽAVNOG IZBORNOG POVJERENSTVA REPUBLIKE HRVATSKE I NADLEŽNIH IZBORNIH POVJERENSTAVA U PROVEDBI NADZORA FINANCIRANJA IZBORNE PROMIDŽBE TE PRAVIMA I OBVEZAMA SUDIONIKA PROVEDBE NADZORA FINANCIRANJA IZBORNE PROMIDŽBE NA PRIJEVREMENIM IZBORIMA KOJI ĆE SE ODRŽATI 8. OŽUJKA 2015.
I. SUDIONICI PROVEDBE NADZORA FINANCIRANJA IZBORNE PROMIDŽBE
Sudionici provedbe nadzora financiranja izborne promidžbe na prijevremenim izborima za gradsko vijeće i gradonačelnika te zamjenike gradonačelnika u gradovima Dubrovniku, Novom Marofu, Svetom Ivanu Zelini, Rabu, Pagu, Hvaru, Omišu, Korčuli i Zlataru te za općinsko vijeće i općinskog načelnika te zamjenike općinskog načelnika u općinama Kukljica, Rugvica, Milna, Petlovac, Čaglin, Strahoninec, Lumbarda i Gundinci su:
– Državno izborno povjerenstvo Republike Hrvatske (u daljnjem tekstu: Državno izborno povjerenstvo) i
– gradska i općinska izborna povjerenstva (u daljnjem tekstu: povjerenstva).
II. OBVEZE GRADSKIH I OPĆINSKIH IZBORNIH POVJERENSTAVA
Nadležna povjerenstva mogu zatražiti savjet o provedbi nadzora financiranja izborne promidžbe od Državnog izbornog povjerenstva.
S Državnim izbornim povjerenstvom nadležna povjerenstva kontaktiraju:
– telefonskim putem (01/4569-711),
– elektronskom poštom (dip@izbori.hr) ili
– poštom (Državno izborno povjerenstvo Republike Hrvatske, Zagreb, Visoka 15).
U sklopu provedbe nadzora financiranja izborne promidžbe, nadležna povjerenstva:
• izbornim sudionicima daju priopćenje o financiranju izborne promidžbe i obrasce koje su izborni sudionici dužni popunjavati,
• prilikom preuzimanja kandidacijskih lista odnosno kandidatura od izbornih sudionika će zatražiti podatke o posebnim računima otvorenim za financiranje izborne promidžbe (izborni sudionici moraju priložiti Ugovor o otvaranju posebnog računa za financiranje izborne promidžbe), te načinu objave izvješća.
• zaprimaju izvješća o primljenim donacijama za financiranje izborne promidžbe i izvješća o troškovima (rashodima) izborne promidžbe, prate objavu izvješća i evidentiraju ih u obrasce koji su dostavljeni od strane Državnog izbornog povjerenstva, a osobito:
– da li je izvješće predano pravovremeno,
– dopuštenost donacija sukladno članku 22. Zakona o financiranju (podaci su sadržani u obrascu IZ-DP),
– visinu donacija za pravne i fizičke osobe u smislu članka 11. Zakona o financiranju (podaci su sadržani u obrascu IZ-DP),
– sastavljaju popis donacija pravnih osoba koji dostavljaju Državnom izbornom povjerenstvu,
• zaprimaju financijske izvještaje za financiranje izborne promidžbe, s potrebnim prilozima, prate objavu financijskih izvještaja i evidentiraju ih u obrasce dostavljene od strane Državnog izbornog povjerenstva, a osobito:
– da li je financijski izvještaj (obrazac FIN-IZVJ) predan pravovremeno i da li sadržava sve potrebne priloge (obrasce IZ-DP, IZ-TP, IZ-MO),
– dopuštenost donacija sukladno članku 22. Zakona o financiranju (podaci su sadržani u prilogu – obrascu IZ-DP),
– visinu donacija za pravne i fizičke osobe u smislu članka 11. Zakona o financiranju (podaci su sadržani u prilogu – obrascu IZ-DP),
– sastavljaju popis donacija pravnih osoba koji je potrebno proslijediti Državnom izbornom povjerenstvu (one pravne osobe koje nisu obuhvaćene prethodno