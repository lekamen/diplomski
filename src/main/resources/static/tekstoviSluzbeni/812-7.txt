 HZMO) ili potvrdu poslodavca o radnom iskustvu u struci;
3. opis radnog iskustva na poslovima u struci.
Svrha Programa izobrazbe
Članak 28.
Certificirani instalateri nakon uspješno završenog Programa izobrazbe moraju:
1. vladati vještinama i znanjem potrebnim za ugradnju manjih kotlova i peći na biomasu kako bi se ispunio zahtjev kvalitete koju traži naručitelj uz uvažavanje pravila struke, uputa proizvođača i propisa iz područja energetske učinkovitosti i zaštite okoliša;
2. biti osposobljeni za siguran rad koristeći potrebne alate i opremu, uz uvažavanja propisa i normi za zaštitu na radu te prepoznavati potencijalne izvore opasnosti povezane s ugradnjom manjih kotlova i peći na biomasu;
3. prepoznavati sustav i pojedine komponente sustava, odrediti pozicije za smještaj pojedinih komponenata te fizički raspored i način povezivanja komponenti;
4. imati znanja o vodoinstalaterskim i električnim instalacijama;
5. imati znanja o spajanju i izvedbi cjevovoda, brtvljenju instalacija i testiranju instalacija;
6. imati znanja o povezivanju električnih vodova;
7. biti osposobljeni da prema glavnom ili izvedbenom projektu, pravilima struke i uputama proizvođača izvedu instalaciju.
Uvjerenje o uspješno završenom Programu izobrazbe
Članak 29.
Uvjerenje o uspješno završenom Programu izobrazbe za fizičku osobu obvezno sadrži:
1. ime i prezime;
2. osobni identifikacijski broj;
3. naziv Programa izobrazbe;
4. datum pohađanja Programa izobrazbe;
5. datum polaganja provjere znanja;
6. naziv i osobni identifikacijski broj Nositelja Programa osposobljavanja koji je proveo Program izobrazbe i/ili provjeru znanja;
7. adresa sjedišta Nositelja Programa osposobljavanja;
8. ime i prezime, potpis odgovorne osobe Nositelja Programa osposobljavanja i njegov pečat;
9. naziv Pravilnika i broj i datum »Narodnih novina« u kojima je objavljen Pravilnik temeljem kojega se provodi Program izobrazbe i provjera znanja;
10. broj uvjerenja, datum i mjesto izdavanja uvjerenja.
Provjera znanja
Članak 30.
(1) Provjeru znanja fizičkih osoba koje ispunjavaju uvjete propisane ovim Pravilnikom provodi Nositelj Programa osposobljavanja putem Ispitnog povjerenstva.
(2) Nositelj Programa osposobljavanja dužan je omogućiti izlazak na provjeru znanja osobama koje su završile Program izobrazbe u roku od 14 dana nakon završetka Programa izobrazbe. Nositelj Programa osposobljavanja dužan je osigurati provjere znanja najmanje dva puta godišnje.
(3) Ispitno povjerenstvo se sastoji od tri člana: predsjednika povjerenstva izabranog iz kadra stručnih osoba koje vode teorijski dio izobrazbe i provjere znanja, člana povjerenstva izabranog iz kadra stručnih osoba koje vode teorijski dio izobrazbe i provjere znanja i člana povjerenstva izabranog iz kadra stručnih osoba koje vode praktični dio izobrazbe i provjere znanja.
(4) Provjeri znanja mogu pristupiti osobe koje ispunjavaju propisane uvjete stručne spreme i radnog iskustva, a koje su završile Program izobrazbe prema ovome Pravilniku. Provjeri znanja osoba može pristupiti najkasnije šest mjeseci nakon završetka Programa izobrazbe.
(5) Provjera znanja obuhvaća teoretski i praktični dio. Teoretski dio provjere znanja odnosi se na pismenu provjeru stečenih stručno – teorijskih znanja potrebnih za samostalno obavljanje poslova i obuhvaća pitanja iz svake od nastavnih cjelina teoretskog dijela programa izobrazbe. Praktični dio provjere znanja odnosi se na demonstraciju samostalnog spajanja manjih kotlova i peći na biomasu i provjeru stečenih vještina. Samostalno spajanje manjih kotlova i peći na biomasu obuhvaća: priprema prostorije za ugradnju kotla (kotlovnica), otvor svježeg zraka ovisno o snazi kotla, minimalne udaljenosti kotla od zidova kotlovnice definirano vrstom goriva, provjera protočnosti dimnjaka, spajanje dimovoda na dimnjak i postavljanje izolacije, sastavljanje komponenti kotla prema vrsti goriva, spajanje tijela kotla s oplatom i toplinskom izolacijom, priključenje kotla na vodovodnu instalaciju, montaža plamenika prema 