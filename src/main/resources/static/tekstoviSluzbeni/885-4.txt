 socijalnog rada u nesrazmjerno većem opsegu od propisanog normativa općim aktom ili aktima ustanove ili po nalogu poslodavca izvršava poslove koji ne spadaju u djelokrug stručnog rada, socijalni radnik nema minimalne uvjete prostora i opreme za obavljanje djelatnosti socijalnog rada ili postoje drugih razlozi koji ugrožavaju potrebnu razinu kvalitete stručnog rada socijalnog radnika, Povjerenstvo Komore će o tome obavijestiti nadležnu inspekciju radi poduzimanja mjera prema poslodavcu.
Članak 21.
(1) Protiv odluke Povjerenstva Komore iz članka 19. ovoga Pravilnika, socijalni radnik i odgovorna osoba u ustanovi socijalne skrbi ili drugoj pravnoj osobi, imaju pravo žalbe Upravnom odboru Komore u roku od 15 dana od dana primitka rješenja.
(2) Upravni odbor Komore mora donijeti odluku najkasnije u roku od 30 (trideset) dana od dana primitka žalbe.
(3) Odluka Upravnog odbora Komore je izvršna.
Članak 22.
Ukoliko Povjerenstvo Komore utvrdi da je stručnjak s Liste u provođenju stručnog nadzora nad radom socijalnog radnika propustio poduzeti odgovarajuće mjere ili prekoračio svoje ovlasti, Upravni odbor Komore brisat će ga s Liste stručnjaka koji provode stručni nadzor.
Članak 23.
(1) Sredstva za provođenje stručnog nadzora osiguravaju se u Državnom proračunu Republike Hrvatske, na poziciji ministarstva nadležnog za socijalnu skrb.
(2) Naknadu za provođenje stručnog nadzora članovima Povjerenstva i stručnjacima s Liste koji provode stručni nadzor određuje odlukom ministar nadležan za socijalnu skrb.
Članak 24.
(1) Povjerenstvo za stručni nadzor donijet će stručna mjerila za provođenje stručnog nadzora u skladu s čl. 4. st. 4. ovog Pravilnika, u roku od 90 dana od dana stupanja na snagu ovog Pravilnika.
(2) Komora ima obvezu upoznati sve članove komore sa donesenim stručnim mjerilima za provođenje stručnog nadzora po njihovim donošenju i po donošenju naknadnih izmjena mjerila za provođenje stručnog nadzora.
Članak 25.
Na ovaj Pravilnik pribavit će se suglasnost ministra nadležnog za socijalnu skrb, a stupa na snagu osmoga dana od dana objave u »Narodnim novinama«.
Na ovaj Pravilnik Ministarstvo socijalne politike i mladih je dalo suglasnost KLASA: 550-06/15-01/65, URBROJ: 519-06-2/1-15-5 od 10. ožujka 2015. godine.
Klasa: 012-02/14-01/01
Urbroj: 539/01-14-11
Zagreb, 17. prosinca 2014.
Predsjednik Hrvatske komore socijalnih radnika mr. sc. Antun Ilijaš, dipl. socijalni radnik, v. r.
