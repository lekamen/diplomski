8 23.01.2015 Pravilnik o dodjeli potpore za sufinanciranje dijela troškova u ribarstvu u segmentu potrošnje plinskog ulja obojanog plavom bojom
MINISTARSTVO POLJOPRIVREDE
192
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014) ministar poljoprivrede donosi
PRAVILNIK
O DODJELI POTPORE ZA SUFINANCIRANJE DIJELA TROŠKOVA U RIBARSTVU U SEGMENTU POTROŠNJE PLINSKOG ULJA OBOJANOG PLAVOM BOJOM
I. OPĆE ODREDBE
Članak 1.
Ovim se Pravilnikom propisuju uvjeti, kriteriji i način ostvarivanja prava na dodjelu potpore za sufinanciranje dijela troškova u ribarstvu u segmentu potrošnje plinskog ulja obojanog plavom bojom.
Definicije
Članak 2.
Pojmovi korišteni u ovome Pravilniku imaju sljedeće značenje:
1. Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) – tijelo nadležno za isplatu novčanih sredstava dodijeljenih temeljem ovog Pravilnika.
2. Korisnik – svaka fizička ili pravna osoba koja zadovolji uvjete ovog Pravilnika.
3. Ministar – čelnik središnjeg tijela državne uprave koje je nadležno za poslove ribarstva.
4. Ministarstvo poljoprivrede (u daljnjem tekstu: Ministarstvo) – središnje tijelo državne uprave nadležno za poslove ribarstva.
5. Uprava ribarstva – unutarnja ustrojstvena jedinica Ministarstva poljoprivrede nadležna za poslove ribarstva.
Članak 3.
(1) Potpora sukladno ovom Pravilniku podrazumijeva dodjelu bespovratnih novčanih sredstava iz državnog proračuna Republike Hrvatske za sufinanciranje dijela troškova u ribarstvu u segmentu potrošnje plinskog ulja obojanog plavom bojom.
(2) Potpora se provodi sukladno Ugovoru o pristupanju Republike Hrvatske Europskoj uniji (točka 4. Priloga IV, sukladno članku 16.) (»Narodne novine« Međunarodni ugovori, br. 2/2012) sukladno kojem je Ministarstvo u propisanom roku dostavilo Europskoj komisiji popis postojećih državnih potpora u ribarstvu koje će se provoditi do zaključno 30. lipnja 2016. godine.
Odluka o raspoređivanju i korištenju sredstava
Članak 4.
(1) Ministar donosi Odluku o raspoređivanju i korištenju novčanih sredstava namijenjenih za dodjelu tržišne kompenzacije na godišnjoj razini za tekuću kalendarsku godinu te istom obuhvaća fiskalnu godinu u kojoj se novčana sredstva isplaćuju za posljednje obračunsko razdoblje prethodne godine i tri obračunska razdoblja tekuće godine.
(2) Odluku iz stavka 1. ovoga članka ministar donosi najkasnije do 1. svibnja za tekuću kalendarsku godinu.
II. UVJETI I KRITERIJI SUFINANCIRANJA
Korisnici
Članak 5.
Korisnik mora udovoljiti sljedeće uvjete:
a) mora biti fizička ili pravna osoba vlasnik/ovlaštenik povlastice za gospodarski ribolov na moru i/ili ovlaštenik povlastice za uzgoj i/ili povlastice za akvakulturu.
b) povlastica za gospodarski ribolov na moru i/ili povlastica za uzgoj i/ili povlastica za akvakulturu temeljem koje podnositelj podnosi Zahtjev za potporu, mora biti važeća u trenutku podnošenja Zahtjeva za potporu,
c) mora uredno ispunjavati obveze propisane Zakonom o morskom ribarstvu (»Narodne novine« br. 81/2013, 14/2014 i 152/2014) i/ili Zakonom o slatkovodnom ribarstvu (»Narodne novine« br. 106/2001, 7/2003, 174/2004, 10/2005 – ispravak, 49/2005 – pročišćeni tekst i 14/2014) te podzakonskim propisima donesenim na temelju istih, posebno vezano uz dostavu podataka o ulovu/uzgoju na propisanom obrascu i u propisanom roku za obračunsko razdoblje za koje se podnosi Zahtjev za potporu.
Članak 6.
Količina plinskog ulja za koju korisnik može ostvariti potporu ne može biti veća od ukupno odobrene količinu plinskog ulja obojanog plavom bojom iz kartice »Gorivo za poljoprivredu i ribarstvo«, koju dodjeljuje nadležno tijelo koje je izdalo povlasticu za ribolov ili povlasticu za uzgoj ribe i drugih morskih organizama sukladno Pravilniku o primjeni Zakona o trošarinama što se odnosi na plinsko ulje obojano plavom bojom za namjene u poljoprivredi, ribolovu, ribogojstvu i akvakulturi (»Narodne novine«, broj 156/2013).
Iznosi