52 13.05.2015 Kolektivni ugovor ULJANIK Grupe
KOLEKTIVNI UGOVORI
1023
Na temelju odredbi članaka 192. do 204. Zakona o radu (»Narodne novine« broj 93/14) i Zakona o reprezentativnosti udruga poslodavaca i sindikata (»Narodne novine« broj 93/14)
ULJANIK Grupa:
ULJANIK d.d., Pula,
ULJANIK Brodogradilište d.d., Pula,
3. MAJ Brodogradilište d.d., Rijeka,
ULJANIK Strojogradnja d.d., Pula,
ULJANIK Proizvodnja opreme d.d., Vodnjan,
ULJANIK Brodograđevni projekti d.o.o., Pula,
ULJANIK Poslovno informacijski sustavi d.o.o., Pula,
ULJANIK Financije d.o.o., Pula,
ULJANIK Standard d.o.o., Pula,
USCS d.o.o., Pula,
koje zastupa punomoćnik Hrvoje Markulinčić, dipl. iur., direktor ULJANIK Poslovno informacijski sustavi d.o.o.
(u daljnjem tekstu: poslodavac/društvo)
i
Reprezentativni sindikati prema Sporazumu sindikata:
SINDIKAT METALACA HRVATSKE – INDUSTRIJSKI SINDIKAT, kojeg zastupa Vedran Dragičević, predsjednik, na razini poslodavca:
ULJANIK d.d.,
ULJANIK Brodogradilište d.d.,
3. MAJ Brodogradilište d.d.,
ULJANIK Strojogradnja d.d.,
ULJANIK Proizvodnja opreme d.d.,
ULJANIK Brodograđevni projekti d.o.o.,
ULJANIK Poslovno informacijski sustavi d.o.o.,
ULJANIK Standard d.o.o.
SINDIKAT ISTRE, KVARNERA I DALMACIJE, kojeg zastupa Rajko Kutlača, opunomoćenik, na razini poslodavca:
ULJANIK d.d.,
ULJANIK Brodogradilište d.d.,
3. MAJ Brodogradilište d.d.,
ULJANIK Strojogradnja d.d.,
ULJANIK Proizvodnja opreme d.d.,
ULJANIK Poslovno informacijski sustavi d.o.o.,
ULJANIK Standard d.o.o.
JADRANSKI SINDIKAT, kojeg zastupa Rojnić Marčelo, opunomoćenik, na razini poslodavca:
ULJANIK d.d.,
ULJANIK Brodogradilište d.d.,
ULJANIK Strojogradnja d.d.,
ULJANIK Proizvodnja opreme d.d.,
ULJANIK Poslovno informacijski sustavi d.o.o.,
ULJANIK Brodograđevni projekti d.o.o.,
ULJANIK Standard d.o.o.
SINDIKAT 3. MAJ, kojeg zastupa Željko Maričić, predsjednik, na razini poslodavca:
ULJANIK d.d.,
3. MAJ Brodogradilište d.d.,
ULJANIK Poslovno informacijski sustavi d.o.o.,
te kao jedini sindikat koji djeluje na razini poslodavca ULJANIK Financije d.o.o.,
SINDIKAT METALACA HRVATSKE – INDUSTRIJSKI SINDIKAT,
kojeg zastupa Vedran Dragičević, predsjednik
(u daljnjem tekstu: sindikat)
sklopili su 31. ožujka 2015. godine
KOLEKTIVNI UGOVOR
ULJANIK GRUPE
I. OPĆE ODREDBE
Članak 1.
Uviđajući potrebu sporazumnog uređenja radnih odnosa radi promicanja socijalne i ekonomske sigurnosti zaposlenih u društvima, te razvoja i profitabilnosti brodograđevne industrije kao cjeline, potpisnici Kolektivnog ugovora izražavaju volju i spremnost sporazumnog uređenja međusobnih odnosa, na dobrobit svojih članova.
Članak 2.
Ovaj Kolektivni ugovor primjenjuje se na razini Republike Hrvatske, i obvezuje stranke koje su ga sklopile.
U slučaju kad odredbe ugovora o radu upućuju na primjenu pojedinih odredbi Kolektivnog ugovora, te odredbe Kolektivnog ugovora postaju sastavni dio ugovora o radu.
Članak 3.
Ovim Kolektivnim ugovorom uređuju se:
1. Prava, obveze i način ostvarivanja prava i obveza zaposlenih u radnom odnosu i to:
1.1. Radno vrijeme
1.2. Odmori i dopusti
1.3. Plaće i naknade plaće
1.4. Ostala materijalna primanja radnika
1.5. Zaštita na radu
1.6. Uvjeti rada sindikata
2. Način i postupak rješavanja sporova između stranaka potpisnica Kolektivnog ugovora, te njegovih izmjena i dopuna.
3. Način zaključivanja i evidencije, te uvjeti, rokovi i način otkazivanja Kolektivnog ugovora.
II. RADNO VRIJEME
Članak 4.
Puno radno vrijeme utvrđuje se u trajanju od 40 sati tjedno. Puno radno vrijeme uključuje i stanku za odmor.
Rad 12/24 i 12/48 ne smatra se radom u smjeni.
Članak 5.
Na poslovima na kojima, uz primjenu mjera zaštite na radu, nije moguće zaštititi radnika od štetnih utjecaja, radno vrijeme se skraćuje razmjerno štetnom utjecaju radnih uvjeta na zdravlje i radnu sposobnost radnika, a što će se utvrditi posebnim dodatkom ovog Kolektivnog ugovora na razini društva.
Članak 6.
Radnik koji radi najmanje šest sati dnevno ima svakog radnog dana pravo na stanku od 30 minuta.
Radniku koji dnevno radi duže