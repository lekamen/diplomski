 općine/gradovi).
Članak 4.
(1) Bilančna prava grada, županije i Grada Zagreba za osnovno školstvo za 2015. godinu utvrđena su Odlukom o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba osnovnog školstva u 2015. godini.
(2) Bilančna prava županije i Grada Zagreba za srednje školstvo za 2015. godinu utvrđena su Odlukom o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba srednjih škola i učeničkih domova u 2015. godini.
(3) Bilančna prava županije i Grada Zagreba za 2015. godinu utvrđena su Odlukom o minimalnim financijskim standardima, kriterijima i mjerilima za financiranje materijalnih i financijskih rashoda centara za socijalnu skrb i troškova ogrjeva korisnicima koji se griju na drva u 2015. godini.
(4) Bilančna prava županije i Grada Zagreba za financiranje domova za starije i nemoćne osobe za 2015. godinu utvrđena su Odlukom o minimalnim financijskim standardima, kriterijima i mjerilima za decentralizirano financiranje domova za starije i nemoćne osobe u 2015. godini.
(5) Bilančna prava županije i Grada Zagreba za financiranje zdravstvenih ustanova na području županije i Grada Zagreba za 2015. godinu utvrđena su Odlukom o minimalnim financijskim standardima za decentralizirane funkcije za zdravstvene ustanove u 2015. godini.
(6) Bilančna prava općine, grada i Grada Zagreba za financiranje javnih vatrogasnih postrojbi za 2015. godinu utvrđena su Odlukom o minimalnim financijskim standardima za decentralizirano financiranje redovite djelatnosti javnih vatrogasnih postrojbi u 2015. godini.
Članak 5.
(1) U proračunu za 2015. godinu korisnici pomoći izravnanja planiraju prihode i rashode za decentralizirane funkcije u 2015. godini prema proračunskim klasifikacijama do iznosa navedenog u Pregledu iznosa bilančnih prava.
(2) Korisnici pomoći izravnanja planiraju prihode za decentralizirane funkcije prema procjeni prihoda koje će u 2015. godini ostvariti temeljem svakoga pojedinog dodatnog udjela poreza na dohodak iz članka 3. ove Uredbe, a razliku prihoda do iznosa iz stavka 1. ovoga članka planiraju iz pomoći izravnanja.
Članak 6.
(1) Županije, Grad Zagreb, gradovi i općine dužni su sredstva ostvarena za decentralizirane funkcije doznačivati krajnjim korisnicima (ustanovama) čije su financiranje preuzeli.
(2) Sredstva iz stavka 1. ovoga članka doznačuju se u skladu s obvezama, prema dinamici i planu prioriteta utvrđenima u proračunu korisnika pomoći izravnanja.
(3) Iznimno, radi osiguranja namjenskoga korištenja sredstava ostvarenih za decentralizirane funkcije, Ministarstvo financija može sredstva državnog proračuna doznačivati izravno krajnjim korisnicima.
Članak 7.
(1) Korisnici pomoći izravnanja dužni su sredstva ostvarena za decentralizirane funkcije iz članka 3. ove Uredbe koristiti za namjene utvrđene u odlukama iz članka 4. ove Uredbe.
(2) Na temelju odluka iz članka 4. ove Uredbe korisnici pomoći izravnanja dužni su donijeti vlastite odluke o kriterijima i mjerilima te načinu financiranja u 2015. godini:
– osnovnog i srednjeg školstva,
– domova za starije i nemoćne osobe, centara za socijalnu skrb i troškova ogrjeva korisnicima koji se griju na drva,
– zdravstvenih ustanova,
– redovite djelatnosti javnih vatrogasnih postrojbi,
u okvirima prava iz Pregleda iznosa bilančnih prava.
(3) U odlukama iz stavka 2. ovoga članka utvrđuje se raspored sredstava po krajnjim korisnicima, te prioriteti kapitalnih ulaganja (osim za javne vatrogasne postrojbe).
(4) Korisnik pomoći izravnanja – županija, odnosno Grad Zagreb – osnivač ustanove, može udružiti sredstva u djelatnosti školstva za nabavu proizvedene dugotrajne imovine i za dodatna ulaganja na nefinancijskoj imovini na temelju vlastite odluke iz stavka 2. ovoga članka, u skladu s odlukama iz članka 4. stavaka 1. i 2. ove Uredbe, a do razine prava iz Pregleda iznosa bilančnih prava.
(5) Županije, Grad Zagreb, gradovi i općine mogu sredstva