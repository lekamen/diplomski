 nastupanja okolnosti iz članka 104. stavka 1. ovoga Zakona
33. osoba koja ne omogući inspektoru Ministarstva utvrđivanje identiteta nadzirane osobe, obavljanje uvida u opće i pojedinačne akte, izuzimanje dokumentacije, ulazak u radilište, pregled poslovne dokumentacije, prostorija, uređaja i tehničke opreme, ne dostavi vjerodostojne i potpune podatke i dokumentaciju radi utvrđivanja činjeničnog stanja, ne dozvoli utvrđivanje činjeničnog stanja na vizualni način, odbije obavljanje kontrolnih uzoraka na traženje inspektora Ministarstva, ne poduzme radnje u svrhu otklanjanja nepravilnosti te ne dostavi pisano izvješće o poduzetim mjerama naloženim u upravnom i inspekcijskom nadzoru (članak 132. stavak 1. točke 1., 2., 3., 5., 6., 7., 8. i 9.)
34. voditelj radilišta ako nastavi obavljati poslove nakon naložene privremene mjere zabrane obavljanja daljnjih poslova, ne otkloni utvrđene nepravilnosti ili ne obavijesti Ministarstvo (članak 134. stavak 3.)
35. pirotehničar HCR-a za kontrolu kvalitete i nadzornik kontrole kvalitete ako obavljaju poslove iz članaka 70., 71. i 72. ovoga Zakona za vrijeme privremene zabrane obavljanja poslova (članak 134. stavak 5.).
(2) Ako se inspekcijskim nadzorom i/ili završnom kontrolom kvalitete u kontrolnom uzorku pronađu neiskopani predmeti detekcije, MES, NUS i njihovi dijelovi, kaznit će se pirotehničar HCR-a za kontrolu kvalitete i/ili nadzornik kontrole kvalitete novčanom kaznom u iznosu od 4000 kn do 10.000 kn. (članak 71. stavak 2.).
(3) Ako inspektori Ministarstva utvrde ponovljeni prekršaj, u razdoblju od godinu dana, iz stavka 2. ovoga članka, pirotehničaru HCR-a za kontrolu kvalitete i/ili nadzorniku kontrole kvalitete će se rješenjem privremeno oduzeti iskaznica protuminskog djelovanja na vrijeme od 1 do 6 mjeseci.
(4) Odredbe stavka 2. ovoga članka neće se primjenjivati na određenu veličinu pronađenih neiskopanih metalnih detekcija te vrste NUS-a i dijelove MES-a i NUS-a koji su određeni pravilnikom iz članka 84. ovoga Zakona.
Članak 140.
Novčanom kaznom u iznosu od 2000 do 10.000 kuna kaznit će se za prekršaj fizička osoba koja neovlašteno ulazi u MSP i u radilište ili koristi područje i/ili građevinu za koju HCR nije izdao Potvrdu o isključenju područja i/ili građevine iz MSP-a (članak 45. stavci 1. i 2.).
18. PRIJELAZNE I ZAVRŠNE ODREDBE
Članak 141.
(1) HCR, ovlaštene pravne osobe i/ili obrtnici dužni su uskladiti svoje poslovanje s odredbama ovoga Zakona u roku od jedne godine od dana njegova stupanja na snagu.
(2) Ovlaštenim pravnim osobama i obrtnicima koji ne usklade svoje poslovanje s odredbama ovoga Zakona u roku iz stavka 1. ovoga članka Ministarstvo će rješenjem ukinuti odobrenje za obavljanje djelatnosti.
Članak 142.
Postupci započeti do stupanja na snagu ovoga Zakona dovršit će se prema odredbama Zakona o humanitarnom razminiranju (»Narodne novine«, br. 153/05., 63/07. i 152/08.).
Članak 143.
(1) Ministar će pravilnike iz članka 2. stavka 6., članka 31., članka 84., članka 89., članka 100. stavka 5. i članka 106. ovoga Zakona donijeti u roku od šest mjeseci od dana stupanja na snagu ovoga Zakona.
(2) Ministar nadležan za obranu donijet će pravilnik o načinu obavljanja poslova razminiranja i kontrole kvalitete vojnih lokacija i/ili građevina i pravilnik o osposobljavanju pirotehničara, voditelja radilišta, polaganju stručnog ispita te obavljanju kontrole kvalitete za potrebe obrane u roku od šest mjeseci od dana stupanja na snagu ovoga Zakona.
Članak 144.
Do stupanja na snagu pravilnika koji se donose na temelju ovlasti iz ovoga Zakona, u dijelu u kojem nisu u suprotnosti s odredbama ovoga Zakona, primjenjuju se:
1. Pravilnik o načinu obavljanja poslova humanitarnog razminiranja (»Narodne novine«, br. 153/05., 111/07. i 141/11.)
2. Pravilnik o obrascu službene iskaznice i značke inspektora za nadzor nad obavljanjem poslova humanitarnog razminiranja (»Narodne novine«, br. 20/06.)
3. Pravilnik o izobrazbi i stručnom ispitu djelatnika u humanitarnom razminiranju (»Narodne