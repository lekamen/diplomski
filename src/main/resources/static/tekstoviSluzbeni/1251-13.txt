aktivnosti organizacije za osposobljavanje, i
b) kontinuiranu usklađenost organizacije za osposobljavanje s Potvrdom o odobrenju i primjenjivim propisima.
Voditelj osposobljavanja
Članak 70.
(1) Voditelj osposobljavanja može biti osoba koja:
a) posjeduje dozvolu i odgovarajuća valjana ovlaštenja i povlastice potrebne za provođenje jednog ili više osposobljavanja iz opsega odobrenja, i
b) položi pismenu provjeru znanja iz primjenjivih propisa, organizacijskog priručnika i programa osposobljavanja, koju u postupku odobrenja provodi Agencija.
(2) Voditelj osposobljavanja je odgovoran za:
a) rukovođenje i provođenje osposobljavanja u skladu s odobrenim organizacijskim priručnikom, odobrenim programom osposobljavanja i primjenjivim propisima,
b) integraciju teorijskog i praktičnog osposobljavanja,
c) nadzor napredovanja pojedinog učenika,
d) provođenja teorijskog ispita, i
e) kontinuiranu usklađenost s primjenjivim propisima osposobljavanja za koje je odobren.
Osobe koje provode osposobljavanje
Članak 71.
(1) Osobe koje provode osposobljavanje moraju posjedovati odgovarajuće dozvole, ovlaštenja, povlastice i kvalifikacije potrebne za provođenje osposobljavanja.
(2) Iznimno od stavka 1. ovoga članka, za teorijsko osposobljavanje Agencija može odobriti osobu za koju procjeni da posjeduje odgovarajuće:
a) praktično iskustvo u zrakoplovstvu u području relevantnom za osposobljavanje i koja:
1. je završila seminar obnove znanja za nastavnika padobranstva/letenja,
2. posjeduje ovlaštenje nastavnik padobranstva/letenja,
3. je završila tečaj pedagoško-psihološke izobrazbe, ili
4. posjeduje zvanje učitelja, nastavnika ili profesora;
ili
b) teorijsko znanje potrebno za provođenje osposobljavanja.
(3) Osoba koja provodi osposobljavanje mora provoditi osposobljavanje u skladu s:
a) odobrenim programom osposobljavanja,
b) odobrenim organizacijskim priručnikom, i
c) primjenjivim popisima.
GLAVA III. ORGANIZACIJSKI PRIRUČNIK I PROGRAM OSPOSOBLJAVANJA
Organizacijski priručnik
Članak 72.
(1) Organizacijski priručnik mora sadržavati sljedeće:
a) izjavu odgovornog rukovoditelja,
b) procedure izmjena i dopuna organizacijskog priručnika,
c) imena, prezimena i titule rukovodećih osoba,
d) organizacijsku strukturu s prikazom linija odgovornosti,
e) opis infrastrukture,
f) popis opreme i učila, i
g) procedure organizacije za osposobljavanje koje definiraju način i uvjete provođenja osposobljavanja.
(2) Odgovorni rukovoditelj mora potpisom ovjeriti izjavu kojom potvrđuje da je:
a) organizacijski priručnik usklađen s primjenjivim propisima, i
b) upoznat sa sadržajem priručnika, kao i svojim odgovornostima.
(3) Procedure organizacije za osposobljavanje koje definiraju način i uvjete provođenja osposobljavanja moraju obuhvatiti najmanje sljedeće:
a) upis i preduvjete za osposobljavanje,
b) vođenje registra osposobljavanja,
c) vođenje dosjea učenika,
d) praćenje osposobljavanja i napredovanja učenika,
e) provođenje teorijskog ispita,
f) izdavanje potvrde o završenom osposobljavanju,
g) odabir padobrana prikladnih za provođenje osposobljavanja,
h) odabir i kontrola lokacija prikladnih za provođenje osposobljavanja,
i) vođenje dosjea rukovodećih osoba,
j) vođenje dosjea osoba za osposobljavanje,
k) nadzor kontinuirane usklađenosti s primjenjivim zahtjevima,
l) izvješćivanje o osposobljavanju, i
m) čuvanje zapisa.
(4) Organizacija za osposobljavanje mora kontinuirano održavati usklađenost organizacijskog priručnika s primjenjivim propisima.
(5) Organizacijski priručnik mora biti dostupan rukovodećim osobama, osobama za osposobljavanje i učenicima.
Program osposobljavanja
Članak 73.
(1) Programom osposobljavanja provođenje osposobljavanja se može definirati kao:
a) teorijsko osposobljavanje,
b) praktično osposobljavanje, ili
c) teorijsko i praktično osposobljavanje.
(2) Program osposobljavanja mora sadržavati informacije i upute osobama uključenim u osposobljavanje, a najmanje sljedeće:
a) izjavu odgovornog rukovoditelja,
b) procedure izmjena i dopuna programa