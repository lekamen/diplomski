na stavak 2. i stavak 3. članka 7. Odluke, a u odnosu na stavak 1. članka 7. Odluke, po službenoj dužnosti, ocijenio da osporene odredbe članka 7. Odluke o komunalnom doprinosu Općine Tisno nisu sukladne sa Zakonom, te je članak 7. ukinuo u cijelosti.
U svezi s razlozima koje Općinsko vijeće Općine Tisno iznosi u dostavljenom očitovanju, valja navesti da predstavničko tijelo jedinice lokalne samouprave u skladu sa zakonom može svojom odlukom propisati opće uvjete i razloge zbog kojih se u pojedinim slučajevima može odobriti djelomično ili potpuno oslobađanje od plaćanja komunalnog doprinosa, te predvidjeti izvore sredstava iz kojih će se namiriti iznosi za slučaj potpunog ili djelomičnog oslobađanja od plaćanja komunalnog doprinosa što je u osporenoj Odluci i učinjeno u članku 12. i članku 13. Odluke. Članak 12. i članak 13. Odluke, smješteni su u poglavlje VII i poglavlje VIII Odluke, koji propisuju mogućnost oslobađanja od plaćanja komunalnog doprinosa i izvore sredstava u slučajevima oslobađanja od plaćanja komunalnog doprinosa. Okolnost da bi se pomoglo lokalnom stanovništvu koje tu trajno živi odnosno namjerava trajno živjeti ne bi se mogla smatrati razlogom zbog kojeg bi se mogla utvrđivati jedinična vrijednost komunalnog doprinosa za gradnju odnosno dogradnju, nadogradnju ili rekonstrukciju odnosno ozakonjenje građevina, na način kako je to utvrđeno osporenim odredbama članka 7. Odluke jer se odnosi na obveznike plaćanja prema statusnom kriteriju.
Trebalo je stoga na temelju odredbe članka 83. stavka 2. i članka 86. stavka 3. Zakona o upravnim sporovima (»Narodne novine« 20/10., 143/12. i 152/14.) riješiti kao u izreci ove presude.
Sukladno odredbi članka 86. stavka 4. citiranog Zakona osporene odredbe općeg akta prestaju važiti danom objave ove presude u »Narodnim novinama«.
Broj: Usoz-76/15-7
Zagreb, 28. listopada 2015.
Predsjednica vijeća Biserka Kalauz, v. r.
