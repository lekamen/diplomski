20 23.02.2015 Odluka Agencije za elektroničke medije, klasa: 612-12/09-02/0053, urbroj: 567-06-15-20 od 10. veljače 2015. godine
AGENCIJA ZA ELEKTRONIČKE MEDIJE
432
Vijeće za elektroničke medije u sastavu Mirjana Rakić, predsjednica Vijeća, Damir Hajduk, zamjenik predsjednice Vijeća te Suzana Kunac, Alemka Lisinski, Vesna Roller, Gordana Simonović i Robert Tomljenović, kao članovi Vijeća, u postupku nadzora nad radom nakladnika – MEA MEDIA d.o.o., Varaždin, na temelju članka 76. stavka 1. točke 4. i 6. Zakona o elektroničkim medijima (»Narodne novine« broj 153/09., 84/11., 94/13. i 136/13.) na 8-15 sjednici održanoj 10. veljače 2015., donijelo je
ODLUKU
I. Trajno se oduzima koncesija za obavljanje djelatnosti pružanja medijske usluge radija na širem području Grada Varaždina (L-VZ2), nakladniku radija – trgovačkom društvu MEA MEDIA d.o.o., Varaždin, Supilova 7 A, OIB: 53692484108.
II. Ugovor Br. R-017/10 od 18. veljače 2010. o koncesiji za obavljanje djelatnosti pružanja medijske usluge radija na širem području Grada Varaždina (L-VZ2) (Grad Varaždin i Općine Beretinec, Vidovec i Sveti Ilija) te Ugovor o izmjenama i dopunama ugovora o koncesiji za obavljanje djelatnosti pružanja medijske usluge radija na širem području Grada Varaždina (L-VZ2) (Grad Varaždin i Općine Beretinec, Vidovec i Sveti Ilija) Br. R-017/10 od 23. rujna 2013. prestaju važiti danom konačnosti odluke o trajnom oduzimanju koncesije.
III. Ova odluka stupa na snagu danom donošenja i objavit će se u »Narodnim novinama».
Obrazloženje
Na temelju članka 73. stavka 7. i 8. Zakona o elektroničkim medijima (dalje: ZEM), Vijeće za elektroničke medije (dalje: Vijeće) na 43-09 sjednici održanoj 21. prosinca 2009., a na temelju provedenog Javnog natječaja broj 04/09 za davanje koncesija za obavljanje djelatnosti pružanja medijske usluge radija i/ili televizije (»Narodne novine», broj 124/09) i provedenoga postupka utvrđivanja postojanja uvjeta za davanje koncesije donijelo je Odluku o davanju koncesije za obavljanje djelatnosti pružanja medijske usluge radija na širem području Grada Varaždina (L-VZ2) trgovačkom društvu MEA MEDIA d.o.o. Varaždin. Koncesija je dana na rok od 10 godina.
Po donošenju odluke trgovačko društvo MEA MEDIA d.o.o. Varaždin obavilo je tehnički pregled te su sukladno odredbama Zakona o elektroničkim medijima, Agencija za elektroničke medije, Hrvatska agencija za poštu i elektroničke komunikacije te MEA MEDIA d.o.o. Varaždin sklopili Ugovor o koncesiji za obavljanje djelatnosti radija na širem području Grada Varaždina (L-VZ2).
Člankom 69. stavkom 1. točkom 12. propisano je kako Vijeće za osigurava nadzor nad provedbom odredbi o programskim načelima i obvezama utvrđenim ovim i posebnim zakonom, osim elektroničkih publikacija, te donosi godišnji plan nadzora (monitoringa). U okviru svojih nadležnosti članovi Vijeća su 25. kolovoza 2014. godine pokušali obaviti neposredni nadzor nad radom nakladnika Mea Media d.o.o. u Varaždinu na adresi Supilova 7A (službenoj adresi prijavljenoj u Registar pružatelja medijskih usluga koji vodi Vijeće). Utvrđeno je da navedena adresa nije bila točna, a od strane Hrvatske udruge radija i novina (HURIN-a) dobili su informaciju o novoj adresi, te su se uputili na adresu Zagrebačka 25. U dvorišnoj zgradi naišli su na vrata na kojima piše Radio Aktiv, vrata su bila zaključana. Kroz prozor se vidjelo da se u unutrašnjosti ne nalazi nikakva oprema, već da je prostor ispražnjen i napušten.
Kako neposredni nadzor nije obavljen nakladniku je 29. kolovoza 2014. godine upućen dopis, klasa: 612-12/14-05/0145, urbroj: 567-06-14-02 kojim se zatražilo očitovanje nakladnika te dostava dostavite snimka emitiranog programa kao i pripadajuće očevidnike za razdoblje od 18. do 24. kolovoza 2014. godine te izvod iz evidencije Hrvatskog zavoda za mirovinsko osiguranje o broju zaposlenih. Kako je prema podacima iz Sudskog registra utvrđeno da je došlo do promjena osnivača/članova društva i promjena osobe ovlaštene za zastupanje, a o čemu Vijeće