 za materijale za tlačnu opremu dostavlja se državama članicama, prijavljenim tijelima i Komisiji. Komisija objavljuje i obnavlja popis Europskih odobrenja za materijale u Službenom glasilu Europske unije.
(4) Pretpostavlja se da su materijali koji se koriste u proizvodnji tlačne opreme, a koji su sukladni sa Europskim odobrenjima za materijale koji su objavljeni u Službenom glasilu Europske unije, sukladni s bitnim zahtjevima iz Dodatka I ovoga Pravilnika.
(5) Tijelo za ocjenjivanje u sukladnosti koje je izdalo Europsko odobrenje za materijale za tlačnu opremu, dužno je povući to odobrenje ako ustanovi da ga nije trebalo ni izdati ako je ta vrsta materijala obuhvaćena usklađenom normom. Ono je dužno odmah obavijestiti ostale države članice, prijavljena tijela i Komisiju o svakom povlačenju odobrenja.
TIJELA ZA OCJENJIVANJE SUKLADNOSTI – PRIJAVLJENA TIJELA
Članak 11.
(1) Provedbu postupaka iz članka 9. i članka 10. ovoga Pravilnika zajedno sa specifičnim zadaćama mogu obavljati tijela za ocjenjivanje sukladnosti na temelju rješenja ministra nadležnog za gospodarstvo ukoliko ispunjavaju kriterije propisane u Dodatku IV ovoga Pravilnika.
(2) Tijelo iz stavka 1. ovoga članka ispunjava kriterije iz Dodatka IV ovoga Pravilnika ukoliko zadovoljava zahtjeve za osposobljenost koji su utvrđeni u odgovarajućim usklađenim normama čiji podaci su objavljeni u Službenom glasilu Europske unije i/ili s hrvatskim normama, kojima su prihvaćene usklađene europske norme.
(3) Ministar nadležan za gospodarstvo povući će rješenje ako utvrdi da tijelo za ocjenjivanje sukladnosti više ne zadovoljava kriterije iz stavka 1. ovoga članka.
(4) Nadzor nad radom i zadovoljavanjem kriterija za tijela iz stavka 1. ovoga članka provodi ministarstvo nadležno za gospodarstvo.
(5) Ministarstvo nadležno za gospodarstvo izvještava Komisiju i ostale države članice o tijelima koja je ovlastilo prema članku 13. Zakona o tehničkim zahtjevima za proizvode i ocjenjivanju sukladnosti, za provedbu postupaka prema stavku 1. ovoga članka, kao i o onima koja više ne zadovoljavaju zahtjeve ovoga Pravilnika.
Popis prijavljenih tijela zajedno s njihovim identifikacijskim brojevima i ovlastima objavljuje se u Službenom glasilu Europske unije.
PRIZNATE NEOVISNE ORGANIZACIJE
Članak 12.
(1) Ministar nadležan za gospodarstvo ovlašćuje sukladno odredbama članka 13. Zakona o tehničkim zahtjevima za proizvode i ocjenjivanju sukladnosti priznate neovisne organizacije za obavljanje poslova iz točaka 3.1.2. i 3.1.3. Dodatka I ovoga Pravilnika ukoliko je njihova osposobljenost u skladu s kriterijima propisanim u Dodatku IV ovoga Pravilnika.
(2) Pretpostavlja se da priznate neovisne organizacije iz stavka 1. ovoga članka ispunjavaju kriterije iz Dodatka IV ovoga Pravilnika ukoliko zadovoljavaju zahtjeve za osposobljenost koji su utvrđeni u odgovarajućim usklađenim normama čiji podaci su objavljeni u Službenom glasilu Europske unije i/ili s hrvatskim normama, kojima su prihvaćene usklađene europske norme.
(3) Ministar nadležan za gospodarstvo ukinut će ovlaštenje ako utvrdi da organizacija više ne zadovoljava kriterijima iz stavka 1. i 2. ovoga članka.
(4) Ministarstvo nadležno za gospodarstvo izvještava Komisiju i ostale države članice o priznatim neovisnim organizacijama koje je ovlastilo za provedbu postupaka prema stavku 1. ovoga članka, kao i o onima koje više ne zadovoljavaju zahtjeve ovoga Pravilnika.
Popis priznatih neovisnih organizacija zajedno s njihovim ovlastima objavljuje se i obnavlja u Službenom glasilu Europske unije.
KORISNIČKI INSPEKTORAT
Članak 13.
(1) Dopustit će se stavljanje na tržište i u uporabu, od strane korisnika, tlačne opreme ili sklopova iz članka 1. ovoga Pravilnika čiju je sukladnost s bitnim zahtjevima ocijenio korisnički inspektorat, ovlašten od strane ministra nadležnog za gospodarstvo prema kriterijima utvrđenim u stavku 8. ovoga članka.
(2) Korisnički inspektorat iz stavka 1. ovoga članka ne može radi opasnosti zbog tlaka, zabraniti, ograničiti ili