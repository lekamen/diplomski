medijske zajednice nakon parlamentarnih izbora 2007. godine, kako bi strogo pravilo o jednakosti trebalo preispitati Sukladno navedenoj primjedbi, u istom je Konačnom izvješću dana i sljedeća preporuka: ‘Zakonske propise bi se moglo preispitati u smislu osiguranja razmjernog, a ne potpuno jednakog pristupa medijima, uz uvjet da se svim sudionicima izbora, bez diskriminacije, omogući pristup te pruži dovoljno vremena i prilika za predstavljanje njihovih gledišta’. Iz navedenoga je jasno da odredba članka 22. ZID ZIZHS-a (a s time u vezi i članka 21., budući je odredba članka 22. samo razrada onoga što stoji u članku 21.) nije donijeta u namjeri Kluba zastupnika ‘da eliminira i što više onemogući političke protivnike da prezentiraju svoje programe već u cilju ostvarenja preporuke Ograničene misije za promatranje izbora OESS/ODIHR-a i u cilju da se hrvatskim građanima omogući kvalitetno i sustavno praćenje izborne promidžbe. Imajući u vidu predmetne odredbe članka 21. i 22. ZID ZIZHS-a, kao i odredbe Pravila o postupanju elektroničkih medija s nacionalnom koncesijom u Republici Hrvatskoj tijekom izborne promidžbe, jasno je da je svim sudionicima izborne promidžbe osigurana jednaka minimalna zastupljenost putem javnog servisa, da je svima omogućen isti pristup u pogledu plaćenih propagandnih sadržaja, dok će se u ostalom praćenje voditi na razmjeran način, što vrlo jasno stoji u članku 21. ZID ZIZHS-a: ‘Hrvatska televizija i Hrvatski radio dužni su pratiti izbornu promidžbu te su u razdoblju izborne promidžbe svim sudionicima u izborima dužni omogućiti iznošenje i obrazlaganje njihovih izbornih programa. Nakladnici ostalih medija samostalno odlučuju da li će i u kojoj mjeri pratiti izbornu promidžbu. Nakladnici svih medija dužni su u praćenju izborne promidžbe i predstavljanju izbornih aktivnosti kandidata u izborima jamčiti novinarsku neovisnost, profesionalnost i stručnost, dosljedno poštivanje novinarskoga kodeksa te posebno temeljnog načela slobode izražavanja koje je propisano odredbama Ustava Republike Hrvatske, Konvencije o zaštiti ljudskih prava i temeljnih sloboda i Povelje Europske unije o temeljnim pravima vodeći se pri tome interesima javnosti Klub zastupnika ukazuje da je i Ustavni sud, u svojoj odluci U-II-7673/2014, od dana 14. travnja 2015. godine, kojom je ocjenjivao ustavnost i zakonitost Pravila o postupanju elektroničkih medija s nacionalnom koncesijom u Republici Hrvatskoj tijekom izborne promidžbe, naveo: ‘Pri tome, kao što je razvidno iz naprijed navedenih osporenih odredbi, Pravila čine razliku između javne i privatnih televizija. To pokazuje da je donositelj Pravila vodio računa o specifičnom, drugačijem položaju komercijalnih elektroničkih medija u odnosu na javnu televiziju.’. Stoga, Klub zastupnika smatra da odredba članka 22. ZID ZIZHS-a nije ustavnopravno sporna te da niti s ove osnove ne postoje pretpostavke za pokretanje postupka za ocjenu ustavnosti osporenog zakona.«
4) Ocjena Ustavnog suda
135. Izmjene članka 30. ZIZHS-a, učinjene osporenim člankom 22. ZID-a ZIZHS-a/2015, obrazložene su u P.Z.-u br. 722/15 ovako:
»Izmijenjene su odredbe koje uređuju izbornu promidžbu, a cilj izmjena je modernizirati i racionalizirati pravila u postupanju elektroničkih medija u Republici Hrvatskoj tijekom izborne promidžbe kako bi se na što bolji način utvrdili oblici i vrijeme praćenja izborne promidžbe svih sudionika u izborima. Njima se, s jedne strane, jamči jednak tretman sudionika izbora, a s druge strane urednicima i novinarima jamči se novinarska neovisnost, profesionalnost i stručnost, a posebno poštovanje temeljnog načela slobode izražavanja koje je propisano odredbama Ustava, Konvencije o zaštiti ljudskih prava i temeljnih sloboda i Povelje Europske unije o temeljnim pravima vodeći se pri tome interesima javnosti.« (...) Uz članak 21. Ovom se odredbom utvrđuje koji su mediji i pod kojim uvjetima dužni pratiti izbornu promidžbu. Nadalje, uređuje se obveza Hrvatske televizije i Hrvatskog radija, kao