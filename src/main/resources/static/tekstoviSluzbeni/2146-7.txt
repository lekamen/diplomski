 učinkovitosti recikliranja u procesima recikliranja otpadnih baterija i akumulatora (Tekst značajan za EGP) (SL L 151, 12.6.2012.) (u daljnjem tekstu: Uredba (EU) br. 493/2012) i pribaviti vjerodostojne podatke o učinkovitosti recikliranja tih otpadnih baterija i akumulatora odnosno dostaviti presliku dozvole obrađivača i potvrdu o završenoj oporabi sukladno Uredbi (EZ) br. 1013/2006 Europskog parlamenta i Vijeća od 14. lipnja 2006. o pošiljkama otpada (SL L 190, 12. 7. 2006.).
Uvjeti gospodarenja otpadnim prijenosnim baterijama i akumulatorima u sustavu kojim upravlja Fond
Članak 23.
(1) Uslugu sakupljanja otpadnih prijenosnih baterija i akumulatora na području određenom Odlukom ministra nadležnog za poslove zaštite okoliša, obavlja sakupljač s kojim je Fond po provedenom postupku pokrenutim javnim pozivom za podnošenje programa za obavljanje usluge sakupljanja otpadnih prijenosnih baterija i akumulatora sklopio ugovor o obavljanju usluge sakupljanja otpadnih prijenosnih baterija i akumulatora sukladno Zakonu.
(2) Javni poziv iz stavka 1. ovoga članka, osim Zakonom propisanog sadržaja, sadrži: opis usluge sakupljanja, uvjete ponuditelja, tehničko – organizacijske uvjete za obavljanje usluge sakupljanja i cijenu usluge sakupljanja koja uključuje i troškove obrade odnosno recikliranja prijenosnih baterija i akumulatora, a koje je dužan snositi ugovorni sakupljač.
(3) Cijenu usluge sakupljanja otpadnih prijenosnih baterija i akumulatora ponuditelj iskazuje kao jedinstvenu cijenu sa cijenom obrade i/ili recikliranja prema njihovom kemijskom sastavu i pripadajućem ključnom broju otpada.
(4) Ugovorni sakupljač je dužan sakupljene otpadne prijenosne baterije i akumulatore predati osobi ovlaštenoj za oporabu odnosno zbrinjavanje te vrste otpada.
(5) Ugovorni sakupljač ima pravo na naknadu troškova od Fonda za obavljenu uslugu sakupljanja otpadnih prijenosnih baterija i akumulatora, koje su predane osobi ovlaštenoj za obradu takvog otpada, sukladno cijeni i uvjetima utvrđenim ugovorom.
(6) Fond obavlja obračun troškova usluge sakupljanja iz stavka 7. ovoga članka temeljem jediničnih cijena određenih ugovorom s ugovornim sakupljačem i sukladno podacima iz Izvješća ugovornog sakupljača otpadnih prijenosnih baterija i akumulatora na obrascu OBA2 iz Priloga V. ovoga Pravilnika.
(7) Fond je obvezan ispuniti cilj proizvođača koji je uplatio naknadu gospodarenja na račun Fonda.
Iznimka od obveze predaje izvješća o ispitivanju svojstava otpada i deklaracije o svojstvima otpada
Članak 24.
Posjednik otpadne baterije ili akumulatora koja je opasni otpad, nije dužan osobi koja obavlja djelatnost gospodarenja otpadom uz prateći list predati deklaraciju o svojstvima otpada kao niti izvješće o ispitivanju svojstava tog otpada, sukladno članku 49. stavku 2. Zakona, osim u slučaju propisanom posebnim propisom koji uređuje odlaganje otpada i na zahtjev osobe koja preuzima taj otpad.
VOĐENJE EVIDENCIJE I IZVJEŠĆIVANJE
Registar gospodarenja posebnim kategorijama otpada
Članak 25.
(1) Proizvođač je dužan, sukladno članku 42. stavku 8. Zakona, upisati se u Registar gospodarenja posebnim kategorijama otpada podnošenjem zahtjeva za upis koji sadrži sljedeće podatke:
1. ime proizvođača i zaštićena imena (ako postoje) pod kojima obavlja djelatnost,
2. adresa/e proizvođača: poštanski broj i mjesto, naziv ulice i broj, država, internetska adresa, broj telefona, podaci o kontakt osobi, broj telefaksa te adresa e-pošte ako postoji,
3. naznaka vrste baterije i akumulatora koje proizvođač stavlja na tržište,
4. datum prijave za registraciju,
5. osobni identifikacijski broj i PDV identifikacijski broj,
6. izjava u kojoj se navodi da su dostavljeni podaci istiniti.
(2) Osoba koji ima poslovno sjedište u državi članici Europske unije osim Republike Hrvatske, a na teritoriju Republike Hrvatske stavlja na tržište baterije i akumulatore, u smislu odredbi ovog Pravilnika smatra se proizvođačem i dužna je imenovati osobu u Republici Hrvatskoj koja je odgovorna za