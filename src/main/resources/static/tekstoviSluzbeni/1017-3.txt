 članka 14. stavka 1. ovoga Pravilnika izdaje se Otočna iskaznica za pomorski prijevoz vozila (u daljnjem tekstu: Otočna iskaznica za vozila) i pripadajuća vinjeta, uz koju je korisnik dužan posjedovati odgovarajuću putnu kartu u fizičkom ili u elektroničkom obliku.
(2) Za svako ostvareno putovanje korisnika iz stavka 1. ovoga članka brodar je dužan izdati odnosno evidentirati izdanu putnu kartu s navedenom relacijom, datumom putovanja, cijenom te brojem Otočne iskaznice za vozilo.
(3) Pri putovanju na liniji korisnici će se evidentirati očitanjem putne karte odnosno očitanjem Otočne iskaznice za vozila prilikom ukrcaja u trajekt, a kada se za to stvore tehnički uvjeti i prilikom ulaska u putnički terminal, ako postoji u luci ukrcaja.«
Članak 16.
Članak 17. mijenja se i glasi:
»(1) Otočnu iskaznicu za vozila i vinjetu izdaje Agencija i u njezinom su vlasništvu.
(2) Na temelju Otočne iskaznice za vozila izdaje se putna karta koja može biti izdana u fizičkom ili elektroničkom obliku.
(3) Na izdavanje Otočne iskaznice za vozilo i vinjete odgovarajuće se primjenjuje odredba članka 12. stavak 2. ovoga Pravilnika.
(4) Otočna iskaznica za vozilo i vinjeta izdaju se na zahtjev korisnika i uvidom u važeću prometnu dozvolu.
(5) Sadržaj zahtjeva za izdavanje Otočne iskaznice za vozilo i vinjete propisan je u Prilogu 5. ovoga Pravilnika.
(6) Visinu troškova izdavanja Otočne iskaznice za vozila kao i vinjete na prijedlog ravnatelja odlukom utvrđuje Upravno vijeće Agencije.
(7) Troškove izdavanja Otočne iskaznice za vozila kao i vinjete uvijek podmiruje korisnik.
(8) U slučaju gubitka Otočne iskaznice za vozila ili vinjete odgovarajuće se primjenjuje odredba članka 13. stavka 4. ovoga Pravilnika.
(9) Na prikupljanje potrebnih podataka za utvrđivanje statusa korisnika vozila iz članka 14. stavka 1. ovoga Pravilnika na odgovarajući način primjenjuje se odredba članka 12. stavka 8. ovoga Pravilnika.
(10) Na provjeru podataka korisnika Otočne iskaznice za vozila odgovarajuće se primjenjuje odredba članka 13. stavka 3. ovoga Pravilnika.«
Članak 17.
Iza članka 17. dodaje se članak 17.a koji glasi:
»Članak 17.a
(1) Otočna iskaznica za vozilo sadrži podatke o korisniku koji su navedeni na njezinoj površini i u beskontaktnom čipu, a izdaje se u ID1 formatu i omogućuje elektroničku obradu podataka.
(2) Uz Otočnu iskaznicu za vozilo izdaje se i vinjeta te čine neodvojivu cjelinu, Otočna iskaznica za vozilo i vinjeta izdaje se za vozila iz članka 14. stavka 1. ovoga Pravilnika.
(3) Otočna iskaznica za vozila i vinjeta izdaje se na rok od 5 godina.
(4) Sadržaj i izgled Otočne iskaznice za vozilo i vinjete propisan je u Prilogu 6. ovoga Pravilnika.«
Članak 18.
Ispred članka 18. dodaje se naslov: »ZAJEDNIČKE ODREDBE O OTOČNIM ISKAZNICAMA.«
Članak 18. mijenja se i glasi:
»(1) Otočna iskaznica za putnika izdaje se u četiri boje, ovisno o statusu korisnika, kako je propisano u Prilogu 7. ovoga Pravilnika.
(2) Na temelju zahtjeva korisnika za izdavanje Otočne iskaznice za putnika ili vozilo provjeravaju se podaci korisnika i utvrđuje njegov status.
(3) Provjera podataka i utvrđivanje statusa korisnika provodi se kroz Sustav evidencije otočnih prava (u daljnjem tekstu: SEOP).
(4) O otočnim iskaznicama vodi se evidencija o SEOP-u.
(5) Za potrebe izrade Otočne iskaznice za putnika ili vozilo, utvrđivanje statusa korisnika u SEOP-u se evidentiraju podaci iz javnih registara koje vode tijela iz članka 12. stavka 8. ovoga Pravilnika i to:
– Registar prebivališta i Registar vozila – voditelj Registra Ministarstvo unutarnjih poslova
– Registar umirovljenika – voditelj Registra Hrvatski zavod za mirovinsko osiguranje
– Registar studenata – voditelj Registra Ministarstvo znanosti, obrazovanja i sporta – Sveučilišni računalni centar (SRCE)
– Registar učenika – voditelj Registra Ministarstvo znanosti, obrazovanja i sporta – Hrvatska akademska i istraživačka mreža (CARNET).
(6) Voditelj evidencije korisnika prava na povlašteni prijevoz je Agencija.
(7) Na SEOP se mogu