 količine eksplozivnih tvari za gospodarsku uporabu koje se koriste za uništavanje.
Članak 65.
(1) U slučaju pronalaska MES-a, NUS-a i njihovih dijelova odluku o uništavanju ili drugom načinu zbrinjavanja donosi voditelj radilišta.
(2) Voditelj radilišta odgovoran je da vrsta i količina pronađenog MES-a, NUS-a i njihovih dijelova odgovara vrsti i količini predanog MES-a, NUS-a i njihovih dijelova na uništavanje, a odgovorna osoba pravne osobe za uništavanje odgovorna je da vrsta i količina primljenog MES-a, NUS-a i njihovih dijelova odgovara vrsti i količini uništenog MES-a, NUS-a i njihovih dijelova.
(3) Pravna osoba koja je obavila uništavanje dužna je u roku od tri dana od dana uništavanja dostaviti presliku Plana uništavanja iz članka 64. stavka 3. ovoga Zakona ovlaštenoj pravnoj osobi i/ili obrtniku koji su obavljali poslove razminiranja te HCR-u.
(4) Plan uništavanja MES-a, NUS-a i njihovih dijelova sastavni je dio dokumentacije radilišta.
Članak 66.
Uništavanje pronađenog MES-a, NUS-a i njihovih dijelova može se obavljati korištenjem eksplozivnih tvari namijenjenih za gospodarsku uporabu ili drugim sredstvima za koje je potrebno ishoditi odobrenje Ministarstva sukladno pravilniku kojim se uređuju tehnički zahtjevi za opremu i sredstva te postupci za izdavanje ocjene o sukladnosti.
Članak 67.
(1) Ako se nakon izdane Potvrde o isključenju područja i/ili građevine iz MSP-a pronađu MES, NUS ili njihovi dijelovi, koji su zaostali nakon općeg izvida – analize MSP-a, tehničkog izvida i/ili razminiranja, službenici Ministarstva obavit će očevid, izraditi Zapisnik o naknadnom pronalasku i pronađeno uništiti.
(2) Zapisnik iz stavka 1. ovoga članka mora sadržavati podatke o okolnostima pronalaska, točnoj poziciji pronalaska s koordinatama, vrstu i količinu pronađenog MES-a, NUS-a i njihovih dijelova.
(3) Službenici iz stavka 1. ovoga članka dostavit će Zapisnik o naknadnom pronalasku MES-a, NUS-a i njihovih dijelova nadležnoj inspekciji Ministarstva i HCR-u.
(4) Nakon zaprimljenog Zapisnika iz stavka 1. ovoga članka HCR je dužan Ministarstvu dostaviti podatke o tome je li područje i/ili građevina bilo predmet općeg izvida – analize MSP-a, tehničkog izvida i/ili razminiranja te tko je obavljao navedene poslove.
(5) Ako djelatnici HCR-a zaprime obavijest o naknadnom pronalasku MES-a, NUS-a i njihovih dijelova prije nadležnih službi Ministarstva, dužni su bez odgode obavijestiti Ministarstvo te ne smiju poduzimati radnje koje utječu na okolnosti pronalaska prije obavljanja očevida iz stavka 1. ovoga članka.
(6) Ako su sredstva pronađena na području i/ili građevini koji su isključeni iz MSP-a, HCR je dužan, ovisno o vrsti pronađenog eksplozivnog sredstva, obaviti kontrolni pregled na najmanje 500 m2 površine te kod svakog daljnjeg pronalaska obaviti ponovni kontrolni pregled radi otklanjanja sumnje u moguću onečišćenost MES-om, NUS-om i njihovim dijelovima.
Članak 68.
(1) HCR, ovlaštene pravne osobe i/ili obrtnici dužni su poslove uništavanja pronađenog MES-a, NUS-a i njihovih dijelova obavljati sukladno odredbama ovoga Zakona i propisa donesenih na temelju njega te posebnih propisa kojima se uređuje područje eksplozivnih tvari.
(2) Poslove uništavanja odgovorna osoba za uništavanje dužna je obaviti tako da nakon obavljenih poslova ne ostane neuništenih MES-a, NUS-a, njihovih dijelova ni sredstava kojima se uništavanje obavljalo.
9. KONTROLA KVALITETE I ZAVRŠNA KONTROLA KVALITETE
Članak 69.
(1) Ovlaštene pravne osobe i/ili obrtnici, koji obavljaju poslove razminiranja, dužni su provoditi svakodnevnu internu kontrolu kvalitete poslova razminiranja tijekom obavljanja poslova razminiranja.
(2) Voditelj radilišta dužan je na radilištu svakodnevno organizirati i provoditi internu kontrolu ručnom detekcijom mina na 5 % razminirane površine.
(3) Internu kontrolu kvalitete iz stavka 1. ovoga članka obavljaju pirotehničari ovlaštene pravne osobe i/ili obrtnika na površinama na kojima nisu obavljali poslove razminiranja prilikom čega se moraju 