75 08.07.2015 Rješenje Ustavnog suda Republike Hrvatske broj: U-III-2551/2015 i dr. od 7. srpnja 2015.
USTAVNI SUD REPUBLIKE HRVATSKE
1442
Ustavni sud Republike Hrvatske, u sastavu Jasna Omejec, predsjednica Suda, te suci Mato Arlović, Marko Babić, Snježana Bagić, Slavica Banić, Mario Jelušić, Ivan Matija, Antun Palarić, Duška Šarin i Miroslav Šeparović, rješavajući u postupcima koji su pokrenuti ustavnim tužbama Tomislava Cvjetkovića iz Zagreba, kojeg zastupa Zvjezdana Znidarčić Begović, odvjetnica u Zagrebu, te ustavnom tužbom Paule Cvjetković, Marka Cvjetkovića, Ivane Cvjetković, Lucije Cvjetković, mldb. Jelene Cvjetković, zastupane po ocu Tomislavu Cvjetkoviću, te mldb. Roka Severa, zastupanog po majci Pauli Cvjetković, svi iz Zagreba, koje zastupa Vladimir Gredelj, odvjetnik u Bjelovaru, na sjednici održanoj 7. srpnja 2015. jednoglasno je donio
RJEŠENJE
I. Ustavne tužbe se odbacuju.
II. Ovo rješenje objavit će se u »Narodnim novinama«.
Obrazloženje
1. Ustavne tužbe razmatrane u ovom rješenju podnijeli su:
– Tomislav Cvjetković iz Zagreba, kojeg zastupa Zvjezdana Znidarčić Begović, odvjetnica u Zagrebu (U-III-2852/2015 i U-III-2853/2015), i
– Paula Cvjetković, Marko Cvjetković, Ivana Cvjetković, Lucija Cvjetković, mldb. Jelena Cvjetković, zastupana po ocu Tomislavu Cvjetkoviću, te mldb. Roko Sever, zastupan po majci Pauli Cvjetković, svi iz Zagreba, koje zastupa Vladimir Gredelj, odvjetnik u Bjelovaru (U-III-2551/2015).
Ustavni sud odlučio je provesti objedinjeni postupak i o tim ustavnim tužbama riješiti jednim rješenjem jer je riječ o istoj ovršnoj stvari, a dijelom i o istim osporenim rješenjima.
I. USTAVNE TUŽBE PODNOSITELJA TOMISLAVA CVJETKOVIĆA (OVRŠENIKA)
2. Podnositelj, u svojstvu ovršenika, podnio je 3. srpnja 2015. Ustavnom sudu dvije ustavne tužbe (broj: U-III-2852/2015 i U-III-2853/2015), uz koje je, pozivajući se na članak 67. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon), podnio i prijedloge za odgodu provedbe ovrhe do donošenja odluke Ustavnog suda.
3. Ustavnom tužbom u predmetu broj: U-III-2852/2015 podnositelj, u svojstvu ovršenika, osporava točku I. izreke rješenja Županijskog suda u Zagrebu broj: Gž Ovr-1387/15-2 od 21. travnja 2015.
Točkom I. izreke tog rješenja odbijena je podnositeljeva žalba kao neosnovana te su potvrđene točke I. i II. izreke prvostupanjskog rješenja Općinskog građanskog suda u Zagrebu broj: Ovr-1255/99 od 13. ožujka 2015., koje se prikazuju u nastavku (točke 4. i 4.1. obrazloženja ovog rješenja).
4. Točkom I. izreke prvostupanjskog rješenja od 13. ožujka 2015. odbijena su kao neosnovana četiri prijedloga podnositelja, u svojstvu ovršenika, za odgodu ovrhe (podaci o prijedlozima izostavljeni su kao nepotrebni).
Kad je riječ o tim podnositeljevim prijedlozima za odgodu ovrhe, Ustavni sud napominje da je rješenjem o ovrsi Općinskog građanskog suda u Zagrebu broj: Ovr-1255/99 od 1. listopada 1999. određena ovrha radi namirenja novčane tražbine ovrhovoditelja na nekretnini koja je bila u vlasništvu podnositelja (ovršenika) utvrđenjem vrijednosti nekretnine, zabilježbom ovrhe u zemljišnim knjigama, prodajom nekretnine te namirenjem ovrhovoditelja iz iznosa dobivenog prodajom. Rješenje o ovrsi postalo je pravomoćno 6. studenoga 2001. (rješenje Županijskog suda u Zagrebu broj: Gž-10734/00-2 od 6. studenoga 2001.).
Sukladno tom rješenju, zabilježba ovrhe određena je rješenjem Općinskog građanskog suda u Zagrebu broj: Z-11395/99. Vrijednost nekretnine ovršenika sud je utvrdio na temelju nalaza i mišljenja stalnog sudskog vještaka odnosno provedenog građevinskog vještačenja.
Na ročištu za javnu dražbu održanom 27. siječnja 2010. nekretnina je prodana i dosuđena kupcu (današnjem vlasniku), a rješenje o dosudi Općinskog građanskog suda u Zagrebu broj: Ovr-1255/99-53 od 27. siječnja 2010. postalo je pravomoćno 10. veljače 2010. Unatoč tome, kupac nekretnine, njezin današnji vlasnik, nikada