95 04.09.2015 II. Dodatak Kolektivnog ugovora za Autocestu Rijeka - Zagreb d.d.
KOLEKTIVNI UGOVORI
1840
Na temelju članka 192. Zakona o radu (»Narodne novine« broj 93/14, u daljnjem tekstu: Zakon) AUTOCESTA RIJEKA – ZAGREB d.d., Zagreb, Širolina 4, (u daljnjem tekstu: Poslodavac i/ili Društvo), s jedne strane i Nezavisni cestarski sindikat, Zagreb, Širolina 4, s druge strane (u daljnjem tekstu: Sindikat) zaključili su u Zagrebu dana 4. kolovoza 2015. godine sljedeći
II. DODATAK KOLEKTIVNOG UGOVORA
Članak 1.
Ovim Dodatkom Kolektivnog ugovora (u daljnjem tekstu: Dodatak) mijenja se i dopunjuje Kolektivni ugovor Društva sklopljen dana 3. srpnja 2015. godine (u daljnjem tekstu: Kolektivni ugovor).
Članak 2.
(1) Razvrstavanje i vrednovanje radnih mjesta s pripadajućim grupama i koeficijentima utvrđena člankom 64. Kolektivnog ugovora u sebi sadrže i stalni dodatak iz članka 55. stavak. 1. alineje 3. Pravilnika o radu od 0,20, a što nije posebno navedeno u Kolektivnom ugovoru.
(2) Stoga stranke Kolektivnog ugovora suglasno mijenjaju članak 64. stavak 1. na način da se iza tabele s POPISOM RADNIH MJESTA RASVRSTANIH PO SLOŽENOSTI I KOEFICIJENTIMA dodaje novi tekst koji glasi:
»Koeficijenti radnih mjesta iz gornje tabele u sebi uključuju stalni dodatak od 0,20 iz članka 55. stavak 1. alineje 3. Pravilnika o radu od 17. lipnja 2014. godine.«
Članak 3.
Ostale odredbe Kolektivnog ugovora ostaju neizmijenjene.
Članak 4.
Ovaj Dodatak primjenjuje se od 1. dana u mjesecu u kojem je Dodatak sklopljen i objavljuje se na oglasnoj ploči na poslovnoj adresi Poslodavca.
Članak 5.
Ovaj Dodatak sastavljen je u sedam (7) istovjetnih primjeraka, od kojih Poslodavac zadržava dva (2) primjerka, Sindikat zadržava dva (2) primjerka, dva (2) primjerka dostavljaju se Ministarstvu rada i mirovinskog sustava, Upravi za rad i tržište rada te jedan (1) primjerak »Narodnim novinama«, Službeni list Republike Hrvatske.
Ug.br.: 06-33/15
Zagreb, 4. kolovoza 2015.
ZA AUTOCESTU RIJEKA – ZAGREB d.d.                                                      ZA SINDIKAT
                 Direktor Društva                                                                         Nezavisni cestarski sindikat
                 Josip Šala, v. r.                                                                       Mijat Stanić, predsjednik, v. r.
