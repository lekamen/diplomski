IZVJEŠTAVANJE UCITS FONDA
Poslovna godina UCITS fonda i primjena standarda financijskog izvještavanja
Članak 204.
(1) Poslovnu godinu UCITS fonda određuje društvo za upravljanje u prospektu svakog UCITS fonda.
(2) Na financijsko izvještavanje UCITS fonda primjenjuju se propisi kojima se uređuje računovodstvo i Međunarodni standardi financijskog izvještavanja, osim ako Agencija ne propiše drugačije.
(3) Agencija može propisati kontni plan za UCITS fondove.
Izvještaji UCITS fonda
Članak 205.
(1) Godišnji i polugodišnji izvještaji UCITS fonda su:
a) izvještaj o financijskom položaju
b) izvještaj o sveobuhvatnoj dobiti
c) izvještaj o novčanom tijeku
d) izvještaj o promjenama u neto imovini UCITS fonda
e) izvještaj o posebnim pokazateljima UCITS fonda
f) izvještaj o vrednovanju imovine UCITS fonda i
g) bilješke uz financijske izvještaje.
(2) Godišnji financijski izvještaj UCITS fonda mora sadržavati i podatke o:
a) ukupnom iznosu koji je društvo za upravljanje isplatilo u poslovnoj godini s osnove primitaka iz članka 60. ovoga Zakona, podijeljenom na fiksne i varijabilne primitke, te broju osoba koje su korisnici takvih primitaka
b) ukupnom iznosu primitaka iz točke a) ovoga stavka raščlanjenom prema kategorijama radnika iz članka 59. stavaka 2. i 3. ovoga Zakona
c) načinu izračuna primitaka
d) ishodu revizije iz članka 60. stavka 1. točaka c) i d) ovoga Zakona, uključujući sve nepravilnosti koje su se pojavile i
e) bitnim promjenama u usvojenoj politici primitaka.
(3) Podatke iz stavka 2. ovoga članka društvo za upravljanje objavit će u Bilješkama uz financijske izvještaje iz stavka 1. točke g) ovoga članka.
(4) Agencija će pravilnikom propisati strukturu i sadržaj polugodišnjih i godišnjih izvještaja iz stavka 1. ovoga članka te način njihova dostavljanja i objavljivanja.
(5) Osim polugodišnjih i godišnjih izvještaja UCITS fonda iz stavka 1. ovoga članka, Agencija može propisati strukturu, sadržaj, način i rokove dostave drugih izvještaja UCITS fonda koje su društva za upravljanje obvezna sastavljati za potrebe Agencije.
Revizija izvještaja UCITS fonda
Članak 206.
(1) Godišnje izvještaje UCITS fonda mora revidirati revizor na način i pod uvjetima određenima propisima kojima se uređuje računovodstvo i revizija te pravilima revizorske struke, ako ovim Zakonom i propisima donesenim na temelju ovoga Zakona nije drugačije određeno.
(2) Agencija će detaljnije pravilnikom propisati opseg i sadržaj revizije, odnosno revizijskih postupaka i revizorskog izvješća o obavljenoj reviziji godišnjih izvještaja UCITS fonda.
(3) Agencija od revizora može tražiti dodatna pojašnjenja u vezi s revidiranim godišnjim izvještajima.
(4) Nakon što je jednom izabran isti revizor može revidirati najviše sedam uzastopnih godišnjih izvještaja istoga UCITS fonda.
(5) Ako Agencija utvrdi da revizija godišnjih izvještaja UCITS fonda nije obavljena ili revizorsko izvješće nije sastavljeno u skladu s ovim Zakonom, propisima donesenima na temelju ovoga Zakona, propisima kojima se uređuje računovodstvo i revizija te pravilima revizorske struke, ili ako obavljenim nadzorom poslovanja UCITS fonda ili na drugi način utvrdi da revizija i revizorsko izvješće o godišnjim izvještajima UCITS fonda nije zasnovano na istinitim i objektivnim činjenicama, može odbiti revidirane godišnje izvještaje i zahtijevati od društva za upravljanje da reviziju obavi drugi revizor, a na trošak društva za upravljanje.
(6) Revizor iz stavka 1. ovoga članka dužan je Agenciji prijaviti svako kršenje odredbi ovoga Zakona, propisa donesenih na temelju njega ili drugih relevantnih propisa koje utvrdi u obavljanju revizije iz stavka 1. ovoga članka.
Rokovi izrade polugodišnjih izvještaja i revidiranih godišnjih izvještaja
Članak 207.
(1) Polugodišnji izvještaji UCITS fonda dostavljaju se Agenciji u roku od dva mjeseca od završetka prvih šest mjeseci poslovne godine.
(2) Revidirani godišnji izvještaji UCITS fonda dostavljaju se Agenciji u roku od četiri mjeseca od završetka poslovne godine.
GLAVA