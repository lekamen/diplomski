 rezultate tog istraživanja.
(7) Analiza je dio koji sadrži dijelove u kojima se daje analiza svih slučajnih događaja, s napomenama o rezultatima svih potrebnih istraživanja ili ispitivanja obavljenih tijekom sigurnosne istrage te o svim sigurnosnim mjerama koje su možda bile poduzete radi sprječavanja pomorske nesreće. Analizom se obuhvaća najmanje sljedeće:
1. okolnosti i okruženje događaja
2. ljudske pogreške i propusti, događaji u vezi s opasnim tvarima, utjecaj okoliša, kvarovi na opremi i vanjski utjecaji
3. odlučujući čimbenici u vezi s dužnostima pojedinih osoba, radnim procesima na brodu, obalnim službama ili regulativnim utjecajima.
Pomoću analize i napomena izvode se logični zaključci utvrđivanjem svih odlučujućih čimbenika, uključujući i rizike, za koje se postojeća zaštita za sprječavanje slučajnog događaja i/ili za uklanjanje ili umanjivanje posljedica procjeni neodgovarajućom ili nepostojećom.
(8) Zaključci su dio u kojemu se navode odlučujući čimbenici koji su utjecali na pomorsku nesreću te nepostojeća ili neodgovarajuća zaštita (materijalna, funkcionalna, simbolična ili proceduralna) zbog čega bi trebalo uspostaviti sigurnosne mjere za sprječavanje pomorskih nesreća i nezgoda.
(9) Sigurnosne preporuke su dio izvješća koji prema potrebi sadrži sigurnosne preporuke koje se temelje na analizi i zaključcima, a odnose se na pojedinačna područja kao što su zakonski propisi, projektiranje, pravila postupanja, sigurnost plovidbe, inspekcijski nadzor, upravljanje, zaštita zdravlja i sigurnost na radu, osposobljavanje, popravci, održavanje, pomoć s obale i djelovanje u nuždi. Ovaj dio sadrži i sve privremene sigurnosne preporuke ili sve sigurnosne mjere poduzete tijekom istrage.
(10) Dodaci su dio izvješća u kojem se navode i prilažu svi podaci u tiskanom i/ili elektroničkom obliku kao što su fotografije, filmovi, zvučni zapisi, pomorske karte, crteži, primjenjivi standardi, tehnički izrazi i kratice, posebne studije o sigurnosti i drugi podaci korišteni u sigurnosnoj istrazi.
SIGURNOSNE PREPORUKE
Članak 22.
(1) Agencija je ovlaštena objavljivati i dostavljati adresatima iz stavka 2. ovoga članka sigurnosne preporuke u sklopu završnih i drugih izvješća koji se temelje na rezultatima pojedine sigurnosne istrage pomorske nesreće i nezgode ili kao zasebne preporuke koje se temelje na dokumentiranoj analizi podataka i ukupnih rezultata većeg broja obavljenih sigurnosnih istraga.
(2) Sigurnosne preporuke namijenjene su onima koji su najmjerodavniji za njihovu primjenu, kao što su vlasnici brodova, kompanije, priznate organizacije, pomorske vlasti, službe nadzora i upravljanja pomorskim prometom, službe za djelovanje u nuždi, međunarodne pomorske organizacije i europske institucije, s ciljem sprječavanja pomorskih nesreća i nezgoda u budućnosti, unaprjeđenja sigurnosti plovidbe te smanjivanja opasnosti od onečišćenja s brodova.
(3) Adresati i njihovi predstavnici koji imaju sjedište u Republici Hrvatskoj te kojima su sigurnosne preporuke upućene, dužni su u roku od tri mjeseca od primitka sigurnosne preporuke, povratno izvijestiti Agenciju o provedbi i implementaciji predloženih sigurnosnih mjera obuhvaćenih svakom pojedinom sigurnosnom preporukom.
(4) Agencija je dužna ažurno evidentirati i arhivirati svaku izdanu sigurnosnu preporuku te primjereno voditi statistiku o njihovoj provedbi i implementaciji.
(5) Sigurnosne preporuke ni u kojem slučaju ne određuju odgovornost niti pripisuju krivnju za pomorsku nesreću ili nezgodu.
OVLAST RANOG UZBUNJIVANJA
Članak 23.
(1) Agencija je ovlaštena izdati upozorenje radi uzbunjivanja kada okolnosti slučaja zahtijevaju provedbu hitnih mjera radi sprječavanja opasnosti od novih pomorskih nesreća te je dužna obavijest o tome dostaviti svim gospodarskim i drugim subjektima pomorskog prometa, odnosno ministarstvu nadležnom za pomorstvo.
(2) Ako je hitne mjere potrebno provesti na razini država članica Europske unije, Agencija će obavijest o tome, bez odlaganja, dostaviti EMSA-i na daljnje