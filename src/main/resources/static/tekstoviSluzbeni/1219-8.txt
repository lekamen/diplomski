ostao »neaktivan«, to je u navedenom slučaju zainteresirana osoba kao primatelj broja ipak trebala bez odgode uputiti prigovor davatelju broja putem kontakt-osoba za postupak prenosivosti broja iz članka 5. stavka 5. ovog Pravilnika, a što ista nije učinila, čime je povrijeđena odredba članka 19. stavka 1. Pravilnika.
Stoga će tuženik u ponovnom postupku utvrditi je li zainteresirana osoba postupila u skladu s odredbom članka 18. stavka 3. Pravilnika i obavijestila ovdje tužitelja o razlozima odbijanja njegovog zahtjeva za prijenos broja od strane Tele2, zatraživši o navedenoj činjenici dopunsko očitovanje od strane zainteresirane osobe, pa će imajući u vidu sadržaj zahtjeva tužitelja od 11. srpnja 2013. istog tretirati ne samo kao prigovor tužitelja za pokretanjem postupka inspekcijskog nadzora nad ovdje zainteresiranom osobom, nego i nad Tele2, te će sukladno zatraženom dopunskom očitovanju od strane zainteresirane osobe i već zaprimljenom očitovanju od strane ovdje zainteresirane osobe, kao i zaprimljenom očitovanju Tele2 kojim se isti operator očitovao o razlozima odbijanja prijenosa gore navedena dvaju broja tužitelja (a u svezi kojeg je sam tuženik pravilno utvrdio kako u odgovoru na tužbu, tako i u osporavanom rješenju da je tužitelj s navedenih SIM kartica ostvario pozive, iako se radilo o pozivanju besplatnih brojeva), utvrditi je li od strane istih operatera došlo do povrede odredaba Zakona, odnosno Pravilnika, te će vezan pravnim shvaćanjem i primjedbama ovoga Suda odlučiti o (zahtjevu) prigovoru tužitelja na postupanje ne samo ovdje zainteresirane osobe nego i Tele2. Ovo, imajući u vidu sam sadržaj »zahtjeva« tužitelja, kao i činjenicu da nije sporno da je tužitelj ostvario prvi poziv s gore navedenih »SIM« kartica te time postupio u skladu s člankom 18. stavkom 1. točkom g. Pravilnika, budući da u Pravilniku nigdje nije navedeno i zabranjeno da se prvi poziv ne može ostvariti prema besplatnim brojevima, a iz čega je razvidno da je Tele2 doista neopravdano odbio zahtjev za prijenos dvaju tužiteljeva broja u mrežu zainteresirane osobe, a da je tužitelj pravilno odbio potpisati novi zahtjev za prijenos navedenih dvaju brojeva, jer od svog zahtjeva nije odustao niti je istog otkazao, pa će tuženik postupiti u skladu s gore navedenim odredbama Pravilnika i sankcionirati takvo postupanje operatora, te će u ponovnom postupku imajući u vidu ovlasti iz gore citiranih odredaba Zakona i Pravilnika utvrditi ima li tužitelj pravo i na naknadu u skladu s člankom 23. Pravilnika, vezan pravnim shvaćanjem i primjedbama ovog Suda, te mu i dosuditi istu.
Naposljetku, vezano za navod tužitelja glede nepravovremenog prijenosa preostala triju broja tužitelja i to 099/6704-699, 091/9387-937, 095/5240-354, u mrežu zainteresirane osobe, a koji zahtjev je tužitelj podnio uz gore navedena dva zahtjeva za prijenos broja (095/5240-246 i 095/5372-609) 29. travnja 2013. u Konzumovoj prodavaonici u Rijeci, ukazuje se tužitelju da se u konkretnom slučaju ne radi o nepravovremenom prijenosu broja jer je zainteresirana osoba poštivajući odredbu članka 15. stavka 1. Pravilnika u roku izvršila prijenos navedenih tri broja tužitelja u svoju mrežu, imajući u vidu da je u zahtjevu za prijenos broja u rubrici novi datum prijenosa broja po potrebi naveden 7. svibnja 2013., da je navedeni zahtjev kao takav tužitelj uredno potpisao bez ikakvih primjedbi, pa su utoliko neosnovani navodi tužitelja kojima ističe da se radi o nepravovremenom prijenosu gore navedena tri broja, jer je tužitelj imao mogućnost, ukoliko upisani rok za prijenos broja nije bio u skladu s njegovim željama, uskratiti svoj potpis na zahtjev, inzistirajući na upisu odgovarajućeg datuma, slijedom čega tužitelju s te osnove za navedena tri broja niti ne pripada naknada sukladno članku 23. Pravilnika, jer se ne radi o nepravovremenom prijenosu broja, a kako je to tuženik pravilno u osporavanom rješenju utvrdio.
Slijedom navedenog, temeljem odredbe članka 58. stavka 1. ZUS-a odlučeno je kao u