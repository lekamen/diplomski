 mrežnoj stranici, objaviti službenu listu kandidata koji su položili sve Dodatne ispite
Članak 11.
Agencija će kandidatu koji položi sve Dodatne ispite izdati Uvjerenje o uspješno obavljenoj provjeri stručnih znanja potrebnih za obavljanje poslova ovlaštenog aktuara i to najkasnije u roku od 30 (trideset) dana od dana polaganja Dodatnih ispita.
Završne odredbe
Članak 12.
(1) Osoba koja je položila ispite: Pravo osiguranja i mirovinskog osiguranja u Republici Hrvatskoj, Računovodstvo osiguranja i mirovinskog osiguranja u Republici Hrvatskoj, Praksa osiguranja i mirovinskog osiguranja u Republici Hrvatskoj i Profesionalizam u organizaciji Hrvatskog aktuarskog društva, može podnijeti zahtjev Agenciji za priznavanje navedenih ispita.
(2) Agencija će izdati Uvjerenje o uspješno obavljenoj provjeri stručnih znanja potrebnih za obavljanje poslova ovlaštenog aktuara, bez polaganja Dodatnih obveznih ispita propisanih ovim Pravilnikom, osobi koja podnese zahtjev iz stavka 1. ovoga članka i uz zahtjev dostavi dokaze o ispunjavanju uvjeta propisanih stavkom 1. ovoga članka i uvjete iz članka 5. stavka 1. točke 2. i 5. ovoga Pravilnika te pod uvjetom da dostavi dokaze da je prije polaganja ispita iz stavka 1. ovoga članka:
1. položila sve Obvezne ispite iz članka 2. stavka 1. točke 1. ovoga Pravilnika i
2. stekla odgovarajuće radno iskustvo iz članka 5. stavka 1. točke 4. ovoga Pravilnika.
Članak 13.
(1) Stupanjem na snagu ovoga Pravilnika prestaje važiti Pravilnik o uvjetima za stjecanje i provjeru stručnih znanja potrebnih za obavljanje poslova ovlaštenog aktuara (»Narodne novine« broj 60/14).
(2) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/10
Urbroj: 326-01-660-663-16-1
Zagreb, 15. siječnja 2016.
Predsjednik Upravnog vijeća Petar-Pierre Matek, v. r.
Obrazac AKTUAR – 1
ZAHTJEV ZA POHAĐANJE OBRAZOVNOG PROGRAMA
1. IME I PREZIME:
2. Datum, mjesto i država rođenja:
3. OIB:
4. Stručna sprema i zanimanje:
5. Poslodavac:
6. Adresa stanovanja:
7. Adresa za prepisku:
8. Telefon:
9. Telefaks:
10. E-pošta:
11. Šifra kandidata: (šifru upisuje kandidat, tako da upiše redom inicijale svog prezimena i imena, zatim dvije jednoznamenkaste brojke i na kraju velikim tiskanim slovima po svom izboru tri velika tiskana slova, primjerice, šifra za kandidata Horvat Tomislava može biti: HT59AFC)
__________________      Datum i potpis
Prilog Zahtjevu:
1. dokaz o plaćenoj naknadi za pohađanje obrazovnog programa.
Obrazac AKTUAR – 2
ZAHTJEV ZA POLAGANJE ISPITA
1. IME I PREZIME:
2. OIB:
3. Datum, mjesto i država rođenja:
4. Stručna sprema i zanimanje:
5. Poslodavac:
6. Adresa stanovanja:
7. Adresa za prepisku u vezi s polaganjem ispita:
8. Telefon:
9. Telefaks:
10. E-pošta:
11. Šifra kandidata: (šifru upisuje kandidat, tako da upiše redom inicijale svog prezimena i imena, zatim dvije jednoznamenkaste brojke i na kraju velikim tiskanim slovima po svom izboru tri velika tiskana slova, primjerice, šifra za kandidata Horvat Tomislava može biti: HT59AFC)
Datum i potpis
Prilozi Zahtjevu:
1. preslika osobne iskaznice ili putovnice, a strani državljani dostavljaju presliku putovnice, ovjerene kod javnog bilježnika,
2. preslika diplome, a u slučaju inozemne isprave i dokument o priznavanju inozemne visokoškolske kvalifikacije izdan od nadležnog tijela u Republici Hrvatskoj. Preslike isprava dostavljaju se ovjerene kod javnog bilježnika odnosno u skladu sa zakonom koji propisuje legalizaciju isprava u međunarodnom prometu i međunarodnim propisima (Apostille – Haška Konvencija o ukidanju potrebe legalizacije stranih javnih isprava, od 5. listopada 1961. godine), a isprave na stranom jeziku dostavljaju se prevedene kod ovlaštenog sudskog tumača,
3. potvrda izdana od Prirodoslovno-matematičkog fakulteta – Matematički odsjek Sveučilišta u Zagrebu o položenim ispitima navedenim u članku 2. stavku 1. točki 1. Pravilnika o uvjetima za stjecanje i provjeru stručnih znanja potrebnih za obavljanje poslova ovlaštenog aktuara,