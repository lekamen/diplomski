država vodila rat i na političkom planu sa zajedničkim ciljem sviju građana – uspostave suverene, samostalne i demokratske države zasnovane na opće prihvaćenim društvenim vrijednostima. Budući da se Ivo Sanader ponašao na inkriminirani način, to njegovo ponašanje da ima odlike ratnog profiterstva (str. 6. drugostupanjske presude).
Kada bi se inkriminirano ponašanje dešavalo tijekom 1991. i 1992. god. možda bi se i mogli donekle i složiti s takvom argumentacijom, no ciljevi za koje su se navodno svi tijekom 1994. godine tako zdušno zalagali, a koje je Ivo Sanader navodno oskrnavio, su postignuti davno ranije; 25.06.1991. god. Hrvatska je postala suverena država, 08.10.1991. god. je proglasila neovisnost, da bi nakon toga, 22.05.1992. god. bila primljena i u UN. Stoga svi navodi VSRH-a u tom dijelu ostaju pusta šuplja retorika koja nema veze sa realnim stanjem i povijesnom istinom.
U pogledu ‘širenja istine o Domovinskom ratu’ i zbog toga navodno nužno potrebne kupnje zgrada veleposlanstava, i Županijski i Vrhovni sud su navođenjem tog argumenta uspostavili umjetnu korelaciju između ratnog stanja i inkriminiranog postupanja Ive Sanadera. No, pri tome zanemaruju činjenicu da smo već i tada živjeli u uvjetima kada se informacije i ‘istine’ nisu prosljeđivale samo diplomatskim notama, niti usmenom predajom nego sredstvima moderne komunikacije (TV, radio, internet, tisak i si.).
Isto tako, o stanju u Hrvatskoj se raspravljalo na sjednici Generalne skupštine UN-a, na sjednicama Vijeća Europe, o tom stanju je izvještavao Međunarodni Crveni križ (ICCR), u Hrvatskoj se nalazilo bezbroj promatrača Vladinih i nevladinih organizacija koji su monitorirali stanje u Hrvatskoj u ta ratna vremena.
Točno je da je raspad Jugoslavije stvorio potrebu RH za kupnjom zgrada za veleposlanstva, točno je, također, da su za tu svrhu trebala kreditna sredstva, ali sve što se dalje odvijalo, odvijalo se kao ništa izuzetno, kredit je dobiven na uobičajen način i u uobičajenim okolnostima, pa eventualno uz to vezano uzimanje provizije nema nikakve veze sa ratom.
Stoga podizanje kredita za kupnju zgrada veleposlanstava, svakako potrebno, nema taj sudbinski karakter za politički opstanak RH kako to u nedostatku boljih argumenata tvrde prvo i drugostupanjski sud. Shodno tome, niti inkriminirano ponašanje Ive Sanadera, kada bi i bilo dokazano, ne može imati karakter ratnog profiterstva, jer postoji jedino vremenska podudarnost tog ponašanja s ratnim stanjem u RH, ali to ponašanje nema nikakav značaj izuzetnosti da bi ga se posebno dovodilo u vezu s tim ratnim stanjem.
Ratno stanje ni na koji način nije stvorilo uvjete, niti olakšavalo optuženom Ivi Sanaderu da eventualno počini ovo kazneno djelo. Ono se moglo počiniti – ili ne – potpuno nezavisno od stanja rata, kao i bilo koje drugo kazneno djelo, i ne može se tretirati ratnim profiterstvom samo zbog vremenske podudarnosti s ratnim stanjem.
Osim toga, ono je po svojoj težini, štetnim posljedicama po RH, osim eventualno na simboličkom fonu, i značaju takvog karaktera da se nikako ne može raditi o najtežem obliku kaznenog djela iz čl. 337. st. 4. KZH da bi se, iako je navedeno u čl. 1. kataloga kaznenih djela, moglo tretirati ratnim profiterstvom. Naime, posebno navodimo da je proviziju isplatila Hypo banka, dakle, austrijska banka tako da hrvatska strana, a posebno hrvatska država ni na koji način nije pretrpjela materijalnu štetu. Postojala su objašnjenja zaposlenika banke da proviziju u krajnjem ipak plaća primatelj kredita, jer banka plaća proviziju iz dobiti ostvarene davanjem kredita. No, s aspekta štete po hrvatsku državu to nema nikakve veze, jer zbog isplaćene provizije nisu ni na koji način mijenjani izrazito povoljni uvjeti kredita (vrlo povoljna visina kamate u to vrijeme).
Stoga je potpuno pogrešan zaključak Županijskog suda da je ratno stanje stvorilo uvjete za počinjenje inkriminiranog kaznenog djela (str. 57.1 pasus).
Po stajalištu obrane, ratio Zakona o nezastarijevanju kaznenih djela ratnog