električne energije iz obnovljivih izvora za razdoblje od 2014. do 2020. godine Ministarstvo je dužno izraditi program državnih potpora za sustav poticanja sukladno odredbama ovoga Zakona.
(2) Sukladno Smjernicama za državne potpore za zaštitu okoliša i energiju za razdoblje 2014. – 2020. za poticanje proizvodnje električne energije iz visokoučinkovitih kogeneracija za razdoblje od 2014. do 2020. godine Ministarstvo je dužno izraditi program državnih potpora za sustav poticanja sukladno odredbama ovoga Zakona.
(3) Republika Hrvatska osigurava da je sva raspoloživa potpora za proizvodnju električne energije iz kogeneracijskih postrojenja uvjetovana time da je proizvedena električna energija podrijetlom iz visokoučinkovite kogeneracije i da se otpadna toplina učinkovito upotrebljava za ostvarivanje ušteda primarne energije. Potpora kogeneraciji, proizvodnji i mrežama za centralizirano grijanje prema potrebi podliježe pravilima o državnim potporama.
SUSTAV POTICANJA
Članak 28.
(1) Vlada Republike Hrvatske, na prijedlog Ministarstva, uredbom će utvrditi kvote za poticanje proizvodnje električne energije iz obnovljivih izvora energije i visokoučinkovitih kogeneracijskih postrojenja za razdoblje od 2016. do 2020. godine, za potrebe provedbe natječaja iz članaka 31. i 34. ovoga Zakona.
(2) Kvote iz stavka 1. ovoga članka predstavljaju ukupnu priključnu snagu iskazanu u kilovatima (kW) proizvodnih postrojenja i proizvodnih jedinica za koje se mogu sklapati ugovori o tržišnoj premiji i ugovori o otkupu električne energije zajamčenom otkupnom cijenom iz članka 32. i 35. ovoga Zakona, pri čemu se u ispunjenje kvote ubrajaju i važeći ugovori o otkupu električne energije sklopljeni temeljem Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 33/07.), Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 63/12., 121/12. i 144/12.) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.).
(3) Ako ugovor o tržišnoj premiji, ugovor o otkupu električne energije zajamčenom otkupnom cijenom sklopljen temeljem ovoga Zakona ili ugovor o otkupu električne energije sklopljen s operatorom tržišta električne energije temeljem Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 33/07.), Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 63/12., 121/12. i 144/12.) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.) prestane važiti po bilo kojoj pravnoj osnovi, ukupno raspoloživi iznos kvote za poticanje povećava se za iznos priključne snage za koji je bio sklopljen navedeni ugovor o premiji, odnosni ugovor o otkupu, prema vrsti obnovljivog izvora energije, kogeneracije i priključnoj snazi.
(4) Vlada Republike Hrvatske uredbu iz stavka 1. ovoga članka donosi na temelju:
1. Strategije energetskog razvoja Republike Hrvatske
2. Nacionalnog akcijskog plana za obnovljive izvore energije
3. Nacionalnog akcijskog plana za energetsku učinkovitost
4. Programa korištenja potencijala za učinkovitost u grijanju i hlađenju za razdoblje 2016. – 2030. godine koji donosi Vlada Republike Hrvatske na temelju Zakona o tržištu toplinske energije (»Narodne novine«, br. 80/13., 14/14., 95/15.)
5. Strategije niskougljičnog razvoja Republike Hrvatske za razdoblje do 2030. s pogledom do 2050. godine.
(5) Ako dokumenti iz stavka 4. točke 4. i 5. ovoga članka ne budu izrađeni u vrijeme donošenja uredbe iz stavka 1. ovoga članka, Vlada Republike Hrvatske dužna je uredbu izraditi na temelju dostupnih dokumenata iz stavka 4. ovoga članka.
(6) Operator prijenosnog sustava i operator distribucijskog sustava