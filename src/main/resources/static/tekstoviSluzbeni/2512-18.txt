
Ad 69. i 70. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad 71. Dijagnoza astme postavlja se u bolničko-kliničkoj ustanovi. Ocjena 3 donosi se za lakše oblike: astma bez napada gušenja u posljednje dvije godine.
Ad 72. Jednostavna kronična upala nosnih sluznica bez stvaranja krusti ocjenjuje se ocjenom 4, a ako su češće upale (više od četiri puta godišnje), ocjenom 3. Za vrlo teške oblike donosi se ocjena 1.
Ad 74. Ocjena za polipozu nosne šupljine i sinusa donosi se prema utvrđenim smetnjama disanja.
Ad 76. Za neznatne smetnje disanja donosi se ocjena 4. Smetnje disanja srednje težine ocjenjuju se ocjenom 3, a teže smetnje ocjenom 1.
Ad 77.2. Ocjena 3 donosi se za lakša funkcionalna oštećenja, a ocjena 1 za teža oštećenja.
Ad 79. Lakši oblik su bronhiektazije koje zahvaćaju jedan režanj bez znakova upale ili recidivirajućih upala pluća, uz lakše oštećenje plućne funkcije. Teži oblik su bronhiektazije koje zahvaćaju više od jednog režnja, s trajnom prisutnošću upale ili recidivirajućim upalama pluća, uz srednje do teže oštećenje plućne funkcije.
Ad 80.2. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad 81. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad 83. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad Skupina XI. Ocjena zdravstvene sposobnosti donosi se na temelju nalaza doktora dentalne medicine ili nadležnog specijalista medicine, odnosno nalaza polikliničko-bolničko-kliničkih ispitivanja.
Ad 84., 85., 86.,87. i 88. Obvezatan nalaz doktora dentalne medicine.
Ad 84. Dijagnoza nedostatak zuba isključuje umnjake, retinirane i impaktirane zube, zube izvađene iz ortodontskih razloga te nedostatak zuba saniran protetskim nadomjeskom (mobilni, fiksni, implatoprotetski). Kandidati raspoređeni na poslovima visokog i niskog atmosferskog tlaka (piloti, letačko osoblje, ronioci, podmorničari i dr.) moraju imati potpuno zdrave ili sanirane zube i ne smiju imati mobilni protetski nadomjestak.
Ad 85.1 Zubni karijes do dva (2) zuba u usnoj šupljini ocjenjuje se ocjenom 4 za djelatnu vojnu službu i smatra se nesposobnim za upućivanje u operacije potpore miru i druge aktivnosti u inozemstvu.
Ad 85.2 Zubni karijes na tri (3) do četiri (4) zuba u usnoj šupljini ocjenjuje se ocjenom 3 za djelatnu vojnu službu i smatra se nesposobnim za upućivanje u operacije potpore miru i druge aktivnosti u inozemstvu.
Ad 85.3 Zubni karijes na pet (5) i više zuba u usnoj šupljini ocjenjuje se ocjenom daljnje liječenje/dijagnostička obrada.
Ad 85.4 Nesanirani zubni karijes na pet (5) i više zuba i nakon provedenog liječenja ocjenjuje se ocjenom 1.
Ad 88. Ostale bolesti zuba i usne šupljine koje nakon provedenog liječenja ne ostavljaju funkcijske smetnje ocjenjuju se ocjenom 4. Za slučaj kada neke bolesti nakon provedenog liječenja uzrokuju funkcijske smetnje lakog i srednjeg stupnja ocjenjuju se ocjenom 3, a ocjena 1 donosi se za teža oštećenja.
Dentalna sposobnost kandidata za operacije potpore miru i druge aktivnosti u inozemstvu utvrđuje se i na temelju dodatnih kriterija propisanih u Prilogu 4 ovoga Pravilnika.
Ad 90., 91. i 92. Ocjena se donosi na temelju polikliničkog ili stacionarnog liječenja. Obvezan endoskopski nalaz.
Ad 92. Ocjena 3 donosi se za lakša i srednja funkcionalna oštećenja, a ocjena 1 za teža oštećenja.
Ad 93.3. Ocjena 3 donosi se za lakša i srednja funkcionalna oštećenja, a ocjena 1 za teža oštećenja.
Ad 96. Ocjena sposobnosti donosi se na temelju organskih funkcionalnih poremećaja i poremećaja općeg stanja (slabokrvnost, tjelesna slabost).
Ad 97. Ocjena zdravstvene sposobnosti donosi se na temelju nalaza gastroenterologa (hepatologa) uz obvezan biokemijski pregled krvi, ultrazvučni nalaz, 