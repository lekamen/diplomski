 preuzimanje sljedećih dokumenata:
• Odluka o dodjeli sredstava,
• Odluka o privremenoj raspodjeli sredstava,
• Odluka o odbijanju,
• Izmjena Odluke o dodijeli sredstava,
• Pismo odbijanja,
• Potvrda o odustajanju,
• Odluka o isplati,
• Odluka o odbijanju zahtjeva za isplatu.
(8) Korisnik mora biti upisan u Evidenciji korisnika kako bi mu Agencija za plaćanja dodijelila korisničko ime i zaporku kojima se prijavljuje u AGRONET.
(9) Upute za upis u Evidenciju korisnika i za korištenje AGRONET-a su dostupne na mrežnim stranicama Agencije za plaćanja (www.apprrr.hr).
(10) Prilikom podnošenja zahtjeva za potporu korisnici su obavezni učitati u AGRONET svu dokumentaciju propisanu natječajem. Dokumentacija koju je obvezno dostaviti i u fizičkom obliku u Agenciju za plaćanje, bit će naznačena u natječaju.
(11) Po završetku popunjavanja zahtjeva za potporu, korisnik je obvezan iz AGRONET-a ispisati potvrdu o podnošenju zahtjeva za potporu. Ispisanu potvrdu korisnik je obvezan ovjeriti te s ostalom propisanom dokumentacijom u fizičkom obliku dostaviti preporučenom poštom s povratnicom ili osobno, u roku i na adresu Agencije za plaćanja koja će biti propisana natječajem.
(12) Vrijeme podnošenja zahtjeva za potporu podrazumijeva vrijeme slanja dokumentacije iz stavaka 10 i 11. ovoga članka u slučaju slanja preporučenom poštom s povratnicom, ili vrijeme zaprimanja u Agenciju za plaćanja ukoliko se ista dostavlja osobno.
Članak 9.
(1) Pristigli zahtjevi za potporu obrađuju se po redoslijedu zaprimanja.
(2) Prilikom administrativne kontrole zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima za odabir te iznos potpore.
(3) Nakon administrativne kontrole zahtjeva za potporu, izradit će se rang lista sukladno članku 10. ovoga Pravilnika.
(4) Za nepravovremeno podnesene zahtjeve za potporu Agencija za plaćanja će korisniku izdati odluku o odbijanju.
(5) Ukoliko je zahtjev za potporu nepotpun ili ukoliko je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će korisniku izdati zahtjev za dopunu/obrazloženje/ispravak (u daljnjem tekstu: zahtjev za dopunu). Korisnik je dužan dostaviti traženu dokumentaciju preporučenom poštom s povratnicom ili osobno u Agenciju za plaćanja u roku od četrnaest dana od zaprimanja zahtjeva za dopunu.
(6) Vremenom zaprimanja zahtjeva za dopunu smatra se datum kada korisnik zaprimi preporučenu pošiljku s povratnicom.
(7) Ukoliko korisnik nije preuzeo zahtjev za dopunu prilikom prve dostave, dostava preporučene pošiljke bit će ponovljena još jednom. Ukoliko korisnik ne preuzme zahtjev za dopunu niti nakon ponovljene dostave, zahtjev za dopunu će se objaviti na oglasnoj ploči u sjedištu Agencije za plaćanja, a krajnji rok za dostavu dopune/obrazloženja/ispravka ističe četrnaest dana nakon stavljanja zahtjeva za dopunu na oglasnu ploču.
(8) Datumom podnošenja potpunog zahtjeva za potporu smatra se datum dostave tražene dokumentacije i/ili traženih podataka iz stavka 5. ovoga članka.
(9) Za nepravovremeno i nepotpuno dopunjene zahtjeve za potporu Agencija za plaćanja će korisniku izdati odluku o odbijanju.
(10) Potpuni i pravovremeno dopunjeni zahtjevi za potporu ulaze u daljnju obradu.
Rangiranje zahtjeva za potporu
Članak 10.
(1) Nakon administrativne kontrole pristiglih zahtjeva za potporu, za sve potpune, pravovremene i prihvatljive zahtjeve za potporu, bit će izrađena rang lista sukladno kriterijima za odabir koji su navedeni u Prilogu I. ovog Pravilnika i njegov su sastavni dio, te nakon provedenog postupka rješavanja po prigovorima sukladno članku 23. ovoga Pravilnika.
(2) U slučaju da dva ili više zahtjeva za potporu nakon rangiranja sukladno stavku 1. ovoga članka imaju isti broj bodova izvršiti će se rangiranje tih zahtjeva na temelju ranijeg vremena podnošenja zahtjeva za potporu na način da prioritet ide sljedećim redoslijedom:
a) Zahtjevi za potporu zaprimljeni potpuni 