ili trajno oduzelo odobrenje za rad.
(2) Agencija je dužna imenovati likvidatora UCITS fonda iz stavka 1. točke 3. ovoga članka bez odgode, postupajući pri tom s povećanom pažnjom i brinući se o pravima i interesima ulagatelja u UCITS fond.
Obavještavanje ulagatelja i Agencije o likvidaciji
Članak 338.
(1) Likvidator UCITS fonda dužan je bez odgode od donošenja odluke o likvidaciji, odnosno od dana imenovanja likvidatorom UCITS fonda o tome obavijestiti Agenciju i toj obavijesti priložiti tekst za objavu i obavijest iz stavka 2. ovoga članka.
(2) Likvidator UCITS fonda dužan je u roku od tri dana od donošenja odluke o likvidaciji objaviti informaciju o početku likvidacije te svakom ulagatelju u UCITS fondu dostaviti obavijest o početku likvidacije UCITS fonda.
(3) Ako društvo za upravljanje kao likvidator UCITS fonda ne ispuni svoju obvezu iz stavaka 1. i 2. ovoga članka, dužan ju je ispuniti depozitar UCITS fonda u rokovima iz stavaka 1. i 2. ovoga članka, koji počinju teći od dana kada je depozitar saznao ili je trebao saznati za propust društva za upravljanje kao likvidatora UCITS fonda.
(4) Depozitar od društva za upravljanje kao likvidatora UCITS fonda ima pravo na naknadu troškova koji su mu nastali zbog ispunjenja obveze iz stavka 3. ovoga članka.
(5) Agencija će pravilnikom propisati sadržaj objave i obavijesti ulagateljima iz stavka 2. ovoga članka, način objave i način dostavljanja obavijesti ulagateljima u UCITS fond.
Pravne posljedice likvidacije UCITS fonda
Članak 339.
(1) Nakon donošenja odluke o likvidaciji zabranjeno je svako daljnje izdavanje ili otkup udjela u UCITS fondu.
(2) Od dana donošenja odluke o likvidaciji UCITS fondu se ne mogu naplaćivati nikakve naknade niti troškovi osim naknada depozitaru, troškova vezanih uz postupak likvidacije i njezine revizije.
(3) Likvidator je dužan Agenciji dostaviti zaključna likvidacijska izvješća i izvješće o provedenoj likvidaciji UCITS fonda i odgovoran je za izradu tih izviješća.
Članak 340.
(1) U postupku provedbe likvidacije UCITS fonda likvidator je dužan postupati u najboljem interesu ulagatelja i voditi računa da se likvidacija provede u razumnom roku, pri čemu se prvo podmiruju obveze UCITS fonda dospjele do dana donošenja odluke o likvidaciji, uključujući zahtjeve za otkup udjela koji su podneseni do dana donošenja odluke o likvidaciji, nakon čega se podmiruju sve druge obveze UCITS fonda koje nisu dospjele do dana donošenja odluke o likvidaciji, a proizlaze iz transakcija povezanih uz upravljanje imovinom.
(2) Preostala neto vrijednost imovine UCITS fonda, nakon podmirenja obveza UCITS fonda iz stavka 1. ovoga članka, se raspodjeljuje ulagateljima, razmjerno njihovom udjelu u UCITS fondu.
Članak 341.
Agencija će pravilnicima urediti:
1. postupak, troškove i rokove likvidacije UCITS fondova
2. izvještavanje tijekom likvidacije i
3. način, postupak i uvjete imenovanja likvidatora iz članka 337. stavka 1. točke 3. ovoga Zakona.
Prestanak UCITS fonda osnovanog na određeno vrijeme
Članak 342.
(1) Kada je UCITS fond osnovan na određeno vrijeme, u njegovom se prospektu određuje datum prestanka UCITS fonda.
(2) Kada je UCITS fond osnovan na određeno vrijeme, društvo za upravljanje će dan prije prestanka postojanja UCITS fonda izračunati cijenu udjela toga UCITS fonda te po toj cijeni izvršiti otkup svih udjela i u potpunosti isplatiti ulagatelje.
(3) Isplata sredstava na račune ulagatelja provest će se najkasnije u roku od sedam dana nakon prestanka UCITS fonda.
(4) Društvo za upravljanje može donijeti odluku o prestanku UCITS fonda osnovanog na određeno vrijeme i prije datuma prestanka određenog njegovim prospektom ako je ostvarena svrha toga UCITS fonda ili je takva odluka u interesu ulagatelja u taj UCITS fond, a takva je mogućnost predviđena prospektom UCITS fonda.
(5) U slučaju prestanka UCITS fonda osnovanog na određeno vrijeme prije datuma prestanka određenog njegovim prospektom društvo za upravljanje je o svojoj odluci dužno bez odgode obavijestiti Agenciju