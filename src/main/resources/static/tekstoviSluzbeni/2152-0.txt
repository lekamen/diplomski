111 14.10.2015 Rješenje Zavoda za unapređivanje zaštite na radu klasa: UP/I-115-01/15-01/95 urbroj: 425-02/3-15-3 od 7. listopada 2015.
ZAVOD ZA UNAPREĐIVANJE ZAŠTITE NA RADU
2153
Na zahtjev VIZOR d.o.o. iz Varaždina, Koprivnička 1, OIB: 28579840610, a na temelju članka 30. stavka 2. i članka 82. stavka 7. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
VIZOR d.o.o. iz Varaždina, Koprivnička 1, OIB: 28579840610, ispunjava uvjete za obavljanje poslova zaštite na radu te se ovlašćuje da u okviru svoje djelatnosti može obavljati sljedeće poslove:
1. obavljanje poslova zaštite na radu kod poslodavca
2. izrada procjene rizika
3. osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu)
4. ispitivanja radne opreme
5. ispitivanja u radnom okolišu:
a) ispitivanja fizikalnih čimbenika
b) ispitivanja kemijskih čimbenika.
O obavljenim ispitivanjima navedeno društvo je obvezno izdavati i čuvati isprave te voditi evidenciju.
II.
Ovim Rješenjem stavlja se izvan snage Rješenje Ministarstva rada i mirovinskoga sustava klasa: UP/I-115-01/14-04/18, urbroj: 524-03-02-01/2-14-2 od 29. prosinca 2014. godine.
III.
Poslove iz točke I. ovog Rješenja navedeno društvo može obavljati dok ispunjava propisane uvjete, a o svim promjenama koje se odnose na ispunjavanje propisanih uvjeta društvo je dužno obavijestiti ovaj Zavod odmah nakon nastanka promjene.
IV.
Ovo Rješenje objavit će se u »Narodnim novinama«.
Klasa: UP/I-115-01/15-01/95 Urbroj: 425-02/3-15-3 Zagreb, 7. listopada 2015.
Ravnatelj Vitomir Begović, v. r.
