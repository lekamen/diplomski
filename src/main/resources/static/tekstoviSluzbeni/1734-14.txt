 podatke iz stavka 4. ovoga članka objaviti na svojim mrežnim stranicama.
Praćenje ciljeva proizvođača
Članak 30.
Ispunjavanje ciljeva proizvođača u svrhu ispunjavanja ciljeva Republike Hrvatske o odvojenom sakupljanju i oporabi otpadne ambalaže iz članka 5. ovoga Pravilnika prati Fond.
Izvješćivanje prema Europskoj komisiji
Članak 31.
(1) Agencija u suradnji s Ministarstvom i Fondom izrađuje izvješće o primjeni odredbi Direktive 94/62/EZ i svake tri godine ga dostavlja Europskoj komisiji.
(2) Agencija je obvezna za svaku godinu u elektroničkom obliku dostaviti Europskoj komisiji izvješće o gospodarenju otpadnom ambalažom najkasnije 18 mjeseci po isteku svake kalendarske godine.
(3) Agencija je obvezna uz izvješće iz stavka 2. ovoga članka priložiti opis prikupljanja podataka i osnovne karakteristike evidencije iz kojih su podaci pribavljeni. Opis prikupljanja podataka osobito uključuje procjene korištene u izračunavanju količina i udjela oporabljene i reciklirane otpadne ambalaže te udjela ponovne uporabe.
(4) Agencija je obvezna zajedno s izvješćem iz stavka 1. ovog članka dostaviti na zahtjev Europske komisije također i izvješće s podacima o ispunjavanju zahtjeva u svezi s dopuštenim sadržajem teških metala u ambalaži koja je stavljena na tržište na području Republike Hrvatske te s podacima o količinama otpadne ambalaže koja se zbog onečišćenja sadržajem smatra opasnim otpadom i koja zbog toga nije pogodna za daljnju oporabu.
(5) Agencija je obvezna voditi evidenciju o ambalaži i otpadnoj ambalaži u skladu s odredbama Odluke 2005/270/EZ za potrebe izvješćivanja Europske komisije.
V. PRIJELAZNE I ZAVRŠNE ODREDBE
Članak 32.
(1) Do završetka javnog poziva za odabir najpovoljnijeg programa za obavljanje usluge sakupljanja otpadne ambalaže sukladno Zakonu i odredbama ovog Pravilnika poslove gospodarenja otpadnom ambalažom obavljaju osobe s kojima Fond ima sklopljen ugovor o sakupljanju, obavljanju poslova centara odnosno obradi otpadne ambalaže, na način i pod uvjetima reguliranim predmetnim ugovorima, sukladno naknadama iz članka 25. stavaka 7., 8., 9., i 10., te cijenama preuzimanja otpadne ambalaže utvrđenih sukladno članku 20. stavku 3. Pravilnika o ambalaži i ambalažnom otpadu (»Narodne novine« broj 97/05, 115/05, 81/08, 31/09, 156/09, 38/10, 10/11, 81/11, 126/11, 38/13, 86/13).
(2) Do završetka javnog poziva za odabir najpovoljnijeg programa za obavljanje usluge sakupljanja otpadne ambalaže i sklapanja ugovora o obavljanju usluge sakupljanja otpadne ambalaže iz članka 18. stavka 1. ovoga Pravilnika sakupljač s kojim Fond ima sklopljen ugovor o sakupljanju otpadne ambalaže dužan je preuzimati odvojeno sakupljani otpad od plastike i stakla od davatelja usluge prikupljanja miješanog komunalnog otpada sukladno članku 19. stavku 5. ovog Pravilnika.
Članak 33.
(1) Za pića koja su stavljena na tržište Republike Hrvatske do stupanja na snagu ovoga Pravilnika, proizvođač je dužan dostaviti u Registar podatke o GTIN proizvoda, te podatke o proizvođaču, proizvodu i ambalaži proizvoda sukladno Prilogu XII. ovoga Pravilnika najkasnije u roku od šest mjeseci od stupanja na snagu ovoga Pravilnika.
(2) Proizvođač proizvoda pakiranih u ambalažu dužan je označiti ambalažu sukladno članku 13. ovoga Pravilnika, najkasnije do 1. rujna 2016. godine.
(3) Obveze iz stavka 2. ovoga članaka ne odnose se na proizvode koji su proizvedeni do stupanja na snagu Pravilnika ni na proizvode koji se prvi put stavljaju na tržište na području Republike Hrvatske.
(4) Obveze proizvođača iz članaka 13. i 23. ovoga Pravilnika, u odnosu na proizvode koji se prvi put stavljaju na tržište na području Republike Hrvatske nakon stupanja na snagu ovoga Pravilnika, primjenjuju se od 1. rujna 2015. godine.
(5) Na povrat otpadne ambalaže od mlijeka i ostalih tekućih mliječnih proizvoda i isplatu povratne naknade potrošač ima pravo do 31. listopada 2015. godine.
(6) Na povrat povratne naknade isplaćene potrošaču i plaćanja troškova preuzimanja otpadne ambalaže od mlijeka i 