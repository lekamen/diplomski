 stavku 2. Zakona veći od iznosa plaćanja utvrđenog u članku 45. stavku 3. Zakona također može do 15. listopada 2015. godine odlučiti sudjelovati u programu za male poljoprivrednike.
(3) Korisnici koji sudjeluju u programu za male poljoprivrednike (dalje u tekstu: mali poljoprivrednici) mogu ostvariti plaćanje u maksimalnom iznosu do 657 eura u kunskoj protuvrijednosti prema zadnjem tečaju Europske središnje banke prije 1. listopada godine za koju se podnosi zahtjev za potporu.
(4) Malim poljoprivrednicima dodjeljuju se prava na plaćanja ovisno o izračunu ukupne vrijednosti plaćanja i broju prihvatljivih hektara.
(5) Tijekom sudjelovanja u programu za male poljoprivrednike sukladno članku 64. stavku 1. Uredbe (EU) br. 1307/2013 mali poljoprivrednici su dužni:
a) zadržati barem broj prihvatljivih hektara koji odgovara broju prava na plaćanje u vlasništvu ili zakupu koja posjeduju;
b) zadovoljiti minimalne zahtjeve predviđene člankom 29. stavkom 1. Zakona.
(6) Prava na plaćanja koja mali poljoprivrednik aktivira u 2015. godini smatraju se aktiviranim pravima tijekom sudjelovanja u tom programu i nisu prenosiva osim u slučaju nasljeđivanja ili očekivanog nasljeđivanja.
(7) Mali poljoprivrednici izuzeti su od provedbe obveza za zelena plaćanja iz članka 39. Zakona.
(8) Poljoprivrednici koji nasljeđivanjem prime prava na plaćanja od malog poljoprivrednika imaju pravo sudjelovati u tom programu ako ispunjavaju uvjete za ostvarivanje programa osnovnih plaćanja i ako naslijede sva prava na plaćanja u posjedu poljoprivrednika od kojeg su primili prava na plaćanja.
3. plaćanja ZA MJERE DRŽAVNE POTPORE
3.1. PLAĆANJA U IZNIMNO OSJETLJIVIM SEKTORIMA
Članak 45.
Plaćanja u iznimno osjetljivim sektorima su proizvodno vezana plaćanja prijavljena Europskoj komisiji kao mjere postojeće državne potpore sukladno članku 34. Zakona, a dodjeljuju se korisnicima koji:
– proizvode, isporučuju i prodaju ekstra djevičansko i djevičansko maslinovo ulje,
– proizvode i predaju na preradu duhan,
– drže mliječne krave,
– drže rasplodne krmače.
Ekstra djevičansko i djevičansko maslinovo ulje
Članak 46.
(1) Korisnik plaćanja za ekstra djevičansko i djevičansko maslinovo ulje podnosi zahtjev na listu A i prijavljuje površine pod maslinama i broj stabala maslina na listu B iz Priloga 2., koji je sastavni dio ovoga Pravilnika.
(2) Do 31. siječnja godine nakon podnošenja jedinstvenog zahtjeva korisnik iz stavka 1. ovoga članka mora dostaviti regionalnom uredu Agencije za plaćanja:
– prijavu prodanih količina ekstra djevičanskog i djevičanskog maslinovog ulja na listu E iz Priloga 2., koji je sastavni dio ovoga Pravilnika,
– račun ili otkupni blok iz kojeg je razvidna količina prodanog i isporučenog ekstra djevičanskog i djevičanskog maslinovog ulja u godini za koju podnosi jedinstveni zahtjev,
– potvrdu, izdanu od strane objekta koji obavlja preradu masline, o razvrstavanju u ekstra djevičansko i djevičansko maslinovo ulje, u skladu s odredbama Uredbe Komisije (EEZ) br. 2568/91 od 11. srpnja 1991. o karakteristikama maslinovog ulja i ulja komine maslina te o odgovarajućim metodama analize.
Duhan
Članak 47.
(1) Korisnik plaćanja za duhan je poljoprivredno gospodarstvo koje podnosi zahtjev na listu A i prijavljuje površine pod duhanom na listu B iz Priloga 2., koji je sastavni dio ovoga Pravilnika.
(2) Pravne osobe upisane u Upisnik obrađivača duhana dužne su centralnom uredu Agencije za plaćanja dostaviti podatke o isporučenim količinama duhana na obradu klasa 1. do 4. za svakog korisnika, prema tipu i klasama duhana, na listu F iz Priloga 2., koji je sastavni dio ovoga Pravilnika, u elektroničkoj formi (Microsoft Excel format), do 31. siječnja u godini nakon godine u kojoj se podnosi jedinstveni zahtjev.
(3) Uz podatke iz stavka 2. ovoga članka, pravne osobe upisane u Upisnik obrađivača duhana dužne su priložiti dokument (zbirnu skladišnu primku) o otkupljenim i preuzetim količinama duhana od poljoprivrednih gospodarstava u godini za koju podnosi jedinstveni