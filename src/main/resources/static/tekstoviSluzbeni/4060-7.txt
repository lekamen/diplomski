 (obrtnici, tvrtke), koji za tu proizvodnju pribave suglasnost ministarstva nadležnog za turizam (u daljnjem tekstu: Ministarstvo).
(2) Ministarstvo će izdati suglasnost proizvođaču koji uz zahtjev za izdavanje suglasnosti dostavi registraciju za obavljanje djelatnosti i primjerak propisane ploče s izjavom o istovjetnosti s grafičkim rješenjima i tehničkim uvjetima propisanim u Prilogu III. ovog Pravilnika. Primjerak propisane ploče potrebno je dostaviti za svaku vrstu koju proizvođač želi proizvoditi.
(3) Iznimno, suglasnost iz stavka 1. ovog članka nije dužan pribaviti proizvođač ploča koji ploče proizvodi temeljem ranije sklopljenih ugovora s Ministarstvom.
(4) Propisanu ploču iz stavka 1. ovog članka, temeljem rješenja o kategorizaciji, ugostitelj naručuje od proizvođača te snosi troškove izrade i dostave naručene ploče.
6. KATEGORIZACIJA I REKATEGORIZACIJA OBJEKTA
Članak 44.
(1) Kategorizacija je postupak i način utvrđivanja vrste i kategorije objekta.
(2) Ponovna kategorizacija odnosno rekategorizacija je postupak i način provjere ispunjavanja uvjeta za utvrđenu vrstu i kategoriju.
(3) Postupak i način kategorizacije je prikupljanje i ocjena dokumentacije te očevid na objektu.
(4) Skraćeni postupak i način kategorizacije je prikupljanje i ocjena dokumentacije bez očevida na objektu, a temeljem raspoloživih saznanja.
(5) Objekt se kategorizira pojedinačno.
6.1. ZAHTJEV ZA IZDAVANJE RJEŠENJA I OČEVID
Članak 45.
(1) Zahtjev za izdavanje rješenja o ispunjavanju uvjeta za vrstu i kategoriju ugostiteljskog objekta ugostitelj podnosi nadležnom tijelu kada je objekt spreman za prijem gosta.
(2) Zahtjev iz stavka 1. sadrži podatke o:
1. podnositelju zahtjeva (tvrtka, sjedište, registrirana djelatnost, telefonski broj),
2. adresi, nazivu objekta, razdoblju poslovanja,
3. vrsti i kategoriji,
4. vrsti i broju smještajnih jedinica (popis smještajnih jedinica), sanitarnim čvorovima i pojedinim sanitarnim elementima za goste (popis sanitarnih elemenata), te drugim obveznim i neobveznim uvjetima i sadržajima u objektu.
(3) Zahtjevu se prilaže sljedeća dokumentacija:
1. izvadak iz sudskog registra odnosno rješenje o upisanom obrtu i/ili preslik obrtnice,
2. o pravu korištenja poslovnog prostora,
3. akt o uporabljivosti objekta (uporabna dozvola i drugo),
4. geodetski snimak objekta, izrađen od ovlaštene osobe, u mjerilu koje omogućava prepoznavanje svih karakteristika kampa (prometnica, građevina, smještajnih jedinica i drugog).
Članak 46.
(1) Očevid u objektu iz nadležnosti Ministarstva obavlja povjerenstvo Ministarstva kojeg čini najmanje dva člana. Članove povjerenstava imenuje ministar iz redova službenika Ministarstva, službenika nadležnih ureda, stručnjaka iz područja ugostiteljstva i turizma i iz drugih područja.
(2) Povjerenstvo vodi službenik Ministarstva – voditelj postupka do donošenja rješenja. U postupku ponovne kategorizacije voditelj postupka ne može biti službenik koji je vodio prethodni postupak kategorizacije odnosno rekategorizacije.
(3) Očevid u objektu iz nadležnosti ureda obavlja povjerenstvo ureda kojeg čine najmanje dva člana. Povjerenstvo vodi službenik ureda – voditelj postupka do donošenja rješenja. Članove povjerenstva imenuje čelnik ureda za sjedište i svaku ispostavu ureda.
6.2. PONOVNA KATEGORIZACIJA – REKATEGORIZACIJA
Članak 47.
U postupku rekategorizacije činjenično stanje u objektu utvrđuje se vodeći računa o propisima koji su bili na snazi u vrijeme donošenja prethodnog rješenja. Svi uvjeti utvrđeni po ranije važećem propisu, koje nije moguće uskladiti s propisom koji se primjenjuje u vrijeme provedbe rekategorizacije, smatrat će se dostatnima prema zatečenom stanju.
7. PRIJELAZNE I ZAVRŠNE ODREDBE
Članak 48.
Danom stupanja na snagu ovog Pravilnika prestaje važiti Pravilnik o razvrstavanju, minimalnim uvjetima i kategorizaciji ugostiteljskih objekata KAMPOVA iz skupine »Kampovi i druge vrste ugostiteljskih objekata za smještaj« (»Narodne novine«, broj 75/2008, 45/2009 i 11/2014).
Članak 49.
Na objekte