– ovlaštenom držatelju trošarinskog skladišta, kada se trošarinski proizvodi otpremaju u skladu s člankom 8. stavkom 1. točkom 3. Zakona ili
2. e-TD računalnom sustavu nadležnog tijela države članice Europske unije (u daljnjem tekstu: država članica) kojoj će biti podnesena izvozna carinska deklaracija u skladu s člankom 161. stavkom 5. Uredbe Vijeća (EEZ) br. 2913/92– država članica izvoza, kada se trošarinski proizvodi otpremaju u skladu s člankom 9. stavkom 1. točkom 1. alinejom 4. Zakona.
(3) U slučaju kada primatelj u Republici Hrvatskoj šalje računalnom sustavu Carinske uprave potvrdu o primitku u skladu s člankom 12. stavkom 6., odnosno člankom 13. stavkom 5. Zakona, računalni sustav Carinske uprave vrši elektroničku provjeru podataka u potvrdi o primitku. Ako podaci nisu ispravni računalni sustav Carinske uprave o tome šalje elektroničku poruku sustavu primatelja – ovlaštenom držatelju trošarinskog skladišta, odnosno registriranom primatelju ili povremeno registriranom primatelju. Ako su podaci ispravni računalni sustav Carinske uprave sustavu primatelja potvrđuje da je potvrda o primitku obrađena i evidentirana u Sustavu kontrole kretanja trošarinskih proizvoda i o tome šalje:
1. elektroničku poruku sustavu pošiljatelja – ovlaštenom držatelju trošarinskog skladišta, kada se kretanje odvija u skladu s člankom 12. Zakona ili
2. elektroničku poruku računalnom sustavu nadležnog tijela države članice otpreme koji istu šalje sustavu pošiljatelja – ovlaštenom držatelju trošarinskog skladišta ili registriranom pošiljatelju, kada se kretanje odvija u skladu s člankom 13. Zakona.
(4) U slučaju iz članka 8. točaka 1., 5. i 6. te članka 9. stavka 1. točke 3. Zakona ovlašteni držatelj trošarinskog skladišta ili registrirani primatelj koji imaju odobrenje za primanje alkohola i alkoholnih pića te energenata na mjestu direktne isporuke na teritoriju Republike Hrvatske šalju računalnom sustavu Carinske uprave potvrdu o primitku kako je popisano stavkom 3. ovoga članka.
(5) Povremeno registrirani primatelj u Republici Hrvatskoj koji prima trošarinske proizvode iz druge države članice šalje računalnom sustavu Carinske uprave potvrdu o primitku u skladu sa stavkom 3. ovoga članka. Iznimno, samo u posebno opravdanim slučajevima, nadležni carinski ured može potvrditi završetak kretanja koristeći računalni sustav ako od povremeno registriranog primatelja prihvati dokaz o završetku kretanja.
(6) U situacijama iz članka 2. stavka 5. ovoga Pravilnika nadležni carinski ured prema mjestu isporuke potvrđuje završetak kretanja koristeći računalni sustav, temeljem dokumentacije koju su trošarinski obveznici koji vrše opskrbu plovnih objekata ili plovila dužni dostaviti najkasnije petog radnog dana od dana završetka kretanja, odnosno isporuke energenata. Dokumentacija potrebna za pravilan završetak kretanja mora biti u skladu sa dokumentacijom propisanom posebnim propisom kojim se uređuju uvjeti i način oslobođenja od plaćanja trošarine na energente koji se koriste kao pogonsko gorivo za plovidbu.
Mjesto direktne isporuke
Članak 5.
(1) Mjesto direktne isporuke odobrava nadležni carinski ured ovlaštenom držatelju trošarinskog skladišta i registriranom primatelju na temelju pisanog zahtjeva sa naznačenim mjestima direktne isporuke i njihovim identifikacijskim oznakama (maksimalno 10 alfanumeričkih znakova). U odobrenje se upisuje adresa mjesta direktne isporuke i pripadajuća identifikacijska oznaka.
(2) Mjestom direktne isporuke u Republici Hrvatskoj iz članka 14.a Zakona smatra se mjesto različito od lokacije trošarinskog skladišta te mjesta primitka trošarinskih proizvoda određenog odobrenjem za registriranog primatelja.
(3) Za mjesto direktne isporuke može se odobriti prostor koji udovoljava sljedećim kriterijima:
1. odgovarajući prostor na teritoriju Republike Hrvatske sa prostorno-operativnim kapacitetima i logističkim svojstvima mjesta primitka, uključujući odgovarajući sustav mjerenja za trošarinske proizvode koji se zaprimaju (skladišni i