 financijske i tehničke podatke o subvencioniranom projektu,
i) izvještavati nadležna tijela i tražiti provođenje određenog postupka ako sami nisu ovlašteni izravno postupiti,
j) prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje poslova kontrole.
(2) Pravne i fizičke osobe, te osobe koje su s njima povezane u vezi predmetnog projekta, a podliježu nadzoru kontrolora, dužne su omogućiti obavljanje nadzora, pružiti potrebne podatke i obavijesti te osigurati uvjete za nesmetani rad kontrolora.
(3) Pravne i fizičke osobe iz stavka 2. ovoga članka dužne su predočiti sve podatke i osigurati dokumente potrebne za obavljanje kontrole na terenu.
(4) Kontrola na terenu je nenajavljena. Međutim, pod uvjetom da svrha kontrole nije ugrožena, moguće je kontrolu najaviti 48 sati prije provedbe kontrole pružajući samo nužne informacije.
XII. POVRAT SREDSTAVA
Članak 34.
(1) Sredstva namijenjena provedbi mjere Promidžba su namjenska i bespovratna.
(2) Ukoliko se utvrdi da je Korisnik postupao protivno odredbama ovoga Pravilnika i pravilima korištenja sredstava za mjeru Promidžba, odnosno u slučaju utvrđene nepravilnosti, Agencija za plaćanja će od Korisnika zatražiti povrat sredstava na temelju Odluke o povratu sredstava.
(3) Ukoliko je Odlukom o odobrenju projekta odobrena potpora u iznosu od 80%, a utvrdi se da je cijeli projekt u suprotnosti s člankom 14. stavkom 1. ovoga Pravilnika, a potpora je već djelomično ili u cijelosti isplaćena, Agencija za plaćanja će izdati Odluku o povratu sredstava.
(4) Ukoliko Korisnik ne podnese valjani dokaz za troškove iz članka 17. stavka 3. ovoga Pravilnika, Agencija za plaćanja će izdati Odluku o povratu sredstava.
(5) U slučaju neopravdanog plaćanja Korisnik mora vratiti sredstva sukladno Zakonu o poljoprivredi (»Narodne novine«, broj 30/2015).
Članak 35.
(1) Agencija za plaćanja će zatražiti od Korisnika povrat sredstava i u slučaju kada je došlo do administrativne greške koja za posljedicu ima isplatu sredstava Korisniku u iznosu većem od odobrenog ili do plaćanja na pogrešan broj računa.
(2) Agencija za plaćanja će Korisnika obavijestiti Odlukom o povratu sredstava u slučaju utvrđene administrativne greške o iznosu duga i broju računa na koji je Korisnik dužan vratiti sredstva te o roku u kojem povrat sredstava mora biti izvršen.
(3) Rok za povrat sredstava je 30 dana od dana zaprimanja Odluke o povratu sredstava.
Članak 36.
(1) Ukoliko Korisnik izvrši plaćanje duga nakon isteka roka od 30 dana od dana zaprimanja Odluke o povratu sredstava, Agencija za plaćanja će od Korisnika zatražiti plaćanje zakonske zatezne kamate obračunate sukladno nacionalnom zakonodavstvu, i to za razdoblje od prvog dana nakon isteka roka za povrat sredstava pa do dana povrata sredstava.
(2) Plaćanje zakonske zatezne kamate Agencija za plaćanja će zatražiti pisanim putem, navodeći iznos i broj računa na koji je Korisnik dužan uplatiti iznos duga.
(3) Ukoliko Korisnik ne postupi u skladu s Odlukom o povratu sredstava, odnosno u skladu sa odredbama članka 35. ovoga Pravilnika, Agencija za plaćanja će zaštitu svojih prava zatražiti sudskim putem.
Viša sila
Članak 37.
(1) Viša sila podrazumijeva vanjske, izvanredne i nepredvidive okolnosti nastale nakon izdavanja Odluke o odobrenju projekta, a koje su imale utjecaj na izvršenje provedbe aktivnosti i koje Korisnik nije mogao spriječiti, otkloniti ili izbjeći.
(2) U slučaju više sile Korisnik može podnijeti pisani zahtjev za produljenje rokova za izvršenje planiranih aktivnosti odnosno produljenje roka iz Odluke o odobrenju projekta. Uz predmetni zahtjev Korisnik je dužan priložiti pisane dokaze o postojanju više sile.
(3) Agencija za plaćanja će na osnovu rezultata provedene administrativne kontrole dokumentacije iz stavka 2. ovoga članka te članka 102. Uredbe Komisije (EZ) br. 555/2008 donijeti odluku o produljenju roka Odluke o odobrenju projekta ili obavijestiti Korisnika pisanim putem o odbijanju zahtjeva za