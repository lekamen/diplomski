 (950/1000)
                                            916 tisućitih              (916/1000)
                                            840 tisućitih              (840/1000)
                                            750 tisućitih              (750/1000)
                                            585 tisućitih              (585/1000)
                                            375 tisućitih              (375/1000)
3. Predmeti od srebra:          999 tisućitih              (999/1000)
                                            950 tisućitih              (950/1000)
                                            925 tisućitih              (925/1000)
                                            900 tisućitih              (900/1000)
                                            800 tisućitih              (800/1000).
Članak 7.
(1) Nije dopušten negativni odmak čistoće predmeta od plemenitih kovina od stupnjeva čistoće propisanih člankom 6. ovoga Zakona.
(2) Predmeti od plemenitih kovina koji imaju čistoću veću od propisane za određeni stupanj čistoće iz članka 6. ovoga Zakona, a manju od sljedećeg višeg stupnja čistoće, smatraju se predmetima od plemenitih kovina koji imaju čistoću nižeg stupnja.
(3) Način određivanja stupnjeva čistoće te oblik i sadržaj oznake čistoće pravilnikom propisuje ravnatelj Zavoda.
Članak 8.
Predmeti od platine koji imaju čistoću manju od 850/1000, predmeti od zlata koji imaju čistoću manju od 375/1000 i predmeti od srebra koji imaju čistoću manju od 800/1000 ne smatraju se predmetima od plemenitih kovina u smislu ovoga Zakona.
Članak 9.
(1) Predmeti od plemenitih kovina, osim tehničkih zahtjeva u pogledu stupnja čistoće, moraju ispunjavati i druge tehničke zahtjeve koji se odnose na stupanj čistoće sredstava za lemljenje, prevlaku od drugih plemenitih kovina, dijelove od neplemenitih kovina i dijelove od drugih materijala ako ih predmet od plemenite kovine sadrži te druge zahtjeve u pogledu njihove izrade.
(2) Tehničke zahtjeve iz stavka 1. ovoga članka pravilnikom propisuje ravnatelj Zavoda.
III. OZNAČIVANJE, ISPITIVANJE I ŽIGOSANJE PREDMETA OD PLEMENITIH KOVINA
Članak 10.
Predmeti od plemenitih kovina koji se stavljaju na tržište ili na raspolaganje na tržištu moraju biti označeni te ispitani i žigosani državnim žigom u skladu s odredbama ovoga Zakona.
1. Označivanje predmeta od plemenitih kovina
Članak 11.
(1) Proizvođač predmeta od plemenitih kovina dužan je izrađeni predmet od plemenitih kovina označiti svojim znakom proizvođača i odgovarajućom oznakom čistoće.
(2) Sadržaj, oblik i dimenzije znaka proizvođača pravilnikom propisuje ravnatelj Zavoda.
Članak 12.
(1) Dobavljač predmeta od plemenitih kovina dužan je predmet od plemenitih kovina označiti svojim znakom dobavljača.
(2) Ako predmet od plemenitih kovina označen znakom dobavljača nema utisnutu oznaku čistoće, dobavljač je dužan predmet od plemenitih kovina označiti oznakom čistoće sukladno članku 6. ovoga Zakona.
(3) U Republici Hrvatskoj neće se sprječavati stavljanje na tržište predmeta od plemenitih kovina označenih državnim žigom neke druge države članice Europske unije, države potpisnice Sporazuma o Europskom gospodarskom prostoru (EGP)/Europskom udruženju za slobodnu trgovinu (EFTA) ili Turske, koji u svom izgledu ne sadrže brojčanu oznaku stupnja čistoće već neki drugi simbol koji predstavlja određenu vrstu plemenite kovine i određeni zakonski stupanj čistoće, pod uvjetom da je informacija koju u sebi sadrži ekvivalentna brojčanim oznakama stupnja čistoće.
(4) Sadržaj, oblik i dimenzije znaka dobavljača pravilnikom propisuje ravnatelj Zavoda.
Mješoviti predmeti
Članak 13.
(1) Predmet od plemenitih kovina koji se sastoji od slitina različitih plemenitih kovina među kojima nisu jasno uočljive razlike ili granice označuju se oznakom čistoće plemenite kovine najnižeg stupnja plemenitosti.
(2) Predmet od plemenitih kovina koji se sastoji od slitina istih plemenitih kovina ali različitih stupnjeva čistoće među kojima nisu jasno uočljive razlike 