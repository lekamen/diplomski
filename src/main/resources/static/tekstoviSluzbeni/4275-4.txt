 stručnosti AFISO osoblja
Članak 19.
(1) Pružatelj aerodromskih letnih informacija mora osigurati stručnost AFIS osoblja radi pružanja usluge na siguran i učinkovit način, te je u tu svrhu dužan izraditi i održavati program održavanja njihove stručnosti.
(2) Program održavanja stručnosti AFIS osoblja mora sadržavati najmanje sljedeće elemente:
a) učestalost i način provedbe ocjena stručnosti, uključujući izvedbene ciljeve
b) postupke u slučaju neuspjeha na ocjenjivanju, uključujući žalbene postupke
c) kvalifikacije, uloge i odgovornosti osoblja koje provodi ocjene stručnosti i
d) dokumentaciju koja se koristi za ocjenjivanje stručnosti i rokove čuvanja.
DIO PETI OSTALE ODREDBE
Naknade za pružanje usluge
Članak 20.
(1) Za pruženu uslugu na kontroliranim aerodromima pružatelj usluga aerodromskih letnih informacija ima pravo na naknadu sukladno propisima koji uređuju obračun naknada za usluge u zračnoj plovidbi.
(2) Za pruženu uslugu na nekontroliranim aerodromima pružatelj usluga ima pravo odrediti odgovarajuću naknadu.
Priznavanje potvrda o stručnoj osposobljenosti iz drugih država
Članak 21.
Potvrda o stručnoj osposobljenosti AFIS osoblja stečena u drugoj državi članici Europske unije ili drugi jednakovrijedni dokument priznaje se u Republici Hrvatskoj ako Agencija utvrdi, na zahtjev imatelja potvrde ili pružatelja aerodromskih letnih informacija, da su zahtjevi za takvo osposobljavanje barem jednaki onima utvrđenim odredbama ovoga Pravilnika.
Stupanje Pravilnika na snagu
Članak 22.
Ovaj Pravilnik stupa na snagu šest mjeseci od objave u »Narodnim novinama«.
Klasa: 011-01/16-01/56
Urbroj: 530-06-1-1-16-2
Zagreb, 6. srpnja 2016.
Ministar pomorstva, prometa i infrastrukture Oleg Butković, v. r.
