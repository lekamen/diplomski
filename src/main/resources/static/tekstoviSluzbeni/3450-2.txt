će pružati svoje usluge, pri čemu isti ne smiju biti protivni Zakonu o elektroničkim komunikacijama i podzakonskim propisima te moraju biti jasni i transparentni za korisnike, a kako bi se zadovoljilo načelo iz članka 5. stavka 4. točke 4. Zakona o elektroničkim komunikacijama. Navodi da sukladno članku 14. točki 1. Općih uvjeta poslovanja TELE2 ima pravo privremeno isključiti SIM karticu krajnjeg korisnika usluga kao i ograničiti krajnjem korisniku usluga korištenje TELE2 usluga s trenutnim učinkom ako postoji opravdana sumnja da krajnji korisnik usluga ili treća osoba zlouporabljuje TELE2 SIM karticu. Prema članku 20. Uvjeta korištenja tarife Revolucija, u slučaju opravdane sumnje na neovlašteno korištenje ili zlouporabu TELE2 usluga, isti zadržava pravo po svom izboru krajnjem korisniku usluga ograničiti korištenje usluga ili privremeno isključiti SIM karticu ili raskinuti pretplatnički odnos u skladu s Načelom pravednosti korištenja usluga i proizvoda, koji dokument je objavljen na www.tele2.hr i čini sastavni dio ovih uvjeta. Stoga navodi da je TELE2 u konkretnom slučaju imao pravo privremeno isključiti pretplatničku terminalnu opremu, obzirom da je utvrdio postojanje sumnje na ponašanje koje označava zlouporabom i potencijalno opasnim ponašanjem za sigurnost mreže. Ističe kako prema članku 41. stavku 5. Zakona o elektroničkim komunikacijama pretplatnik ima pravo na raskid pretplatničkog odnosa u bilo kojem trenutku. Ugovorom se može utvrditi da pretplatnik koji raskine ugovor prije isteka razdoblja obveznog trajanja ugovora mora platiti mjesečnu naknadu za ostatak razdoblja obveznog trajanja ugovora, ili drugu odgovarajuću naknadu u skladu s općim uvjetima poslovanja. U konkretnom slučaju je nesporno da je tužitelj potpisao pretplatnički ugovor uz ugovornu obvezu u trajanju od 24 mjeseca, slijedom čega zbog prijevremenog raskida ugovornog odnosa će istom biti izvršena naplata naknade, s obzirom da ne postoji pravna osnova za otpisom od strane operatora. Napominje da je tužitelj poslovno sposobna osoba koja je potpisala predmetni ugovor pa nije od utjecaja što mu je zaposlenik TELE2 prilikom zaključivanja ugovora saopćio. Navodi da je u ugovoru navedeno da potpisom ugovora korisnik prihvaća Opće uvjete poslovanja TELE2, odnosno Uvjete korištenja odabranog tarifnog modela, a u Uvjetima korištenja tarifa Revolucija u točki 20. se poziva na Načelo pravednosti, koji dokument je objavljen na www.tele2.hr i čini sastavni dio Uvjeta korištenja, pa se samim time smatra i da je upoznat s Načelom pravednosti. Napominje kako je inspekcijskim nadzorom, provedenim nakon dojave više pretplatnika o isključenju iz mreže, proveden inspekcijski nadzor nad TELE2 u kojem su utvrđene određene nepravilnosti u Uvjetima korištenja tarife Revolucija i pretplatničkom ugovoru te su TELE2 d.o.o. naređene određene mjere i obveze usklađivanja s Pravilnikom o načinu i uvjetima obavljanja djelatnosti elektroničkih komunikacijskih usluga, a nakon čega je TELE2 izmijenio Načelo pravednosti na način da je taksativno naveo ograničenje na 5000 minuta odlaznih poziva prema svim mrežama u RH. Ističe kako je tuženik prilikom zaključenja ugovora preuzeo i mobilni uređaj, te smatra kako raskid ugovora bez plaćanja penala, osim što nije moguć s obzirom da je tužitelj potpisao ugovor, a time i prihvatio Opće uvjete i Uvjete korištenja tarife Revolucija, ni iz ovog razloga nije moguć. Navodi da preslika zaslona koju tužitelj dostavlja kao dokaz da na internetskim stranicama nije mogao pronaći sporni dokument nije relevantan dokaz, te ukoliko je tužitelj imao problema s pronalaskom Načela pravednosti na internetskim stranicama mogao je u svakom trenutku zatražiti od TELE2 dostavu istog u papirnatom obliku. Napominje da je iz samog zahtjeva za zasnivanje pretplatničkog odnosa vidljivo da svaki korisnik prilikom sklapanja ugovora može izabrati želi li preuzeti popratne dokumente u papirnatom obliku ili ih želi sam preuzeti na internetskim stranicama TELE2. Zaključuje