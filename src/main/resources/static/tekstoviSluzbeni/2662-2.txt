samo za pozitivnu razliku u broju hektara poljoprivrednih površina, u broju mliječnih krava, krava dojilja, rasplodnih krmača, koza i ovaca za koje je podnio zahtjev za izravnu potporu u tekućoj godini u odnosu na stanje u zahtjevu iz prethodne godine ili ako u tekućoj godini prvi put podnosi zahtjev za izravnu potporu po poljoprivrednoj površini ili za stoku.
(7) Količine plinskog ulja obojanog plavom bojom temeljem utvrđenih dodatnih prava iz stavka 6. ovoga članka po poljoprivrednom gospodarstvu obračunat će Agencija za plaćanja, i to do 30. studenoga tekuće godine.
Kartica goriva za namjene u ribolovu, ribogojstvu i akvakulturi
Članak 7.
(1) Podatke o odobrenoj količini plinskog ulja obojanog plavom bojom za namjene u ribolovu, ribogojstvu i akvakulturi obračunava ministarstvo nadležno za ribarstvo koje je izdalo povlasticu za ribolov ili povlasticu za uzgoj, odnosno povlasticu za akvakulturu jednom godišnje od 1. siječnja do 28. veljače za tekuću godinu na temelju podataka iz Očevidnika o gospodarskom ribolovu na moru, Izvješća o ulovu, Popisa o akvakulturi, Registra ribarske flote, Registra povlastica za uzgoj/akvakulturu i Očevidnika za uzgoj ribe i drugih morskih organizama, i to prema kriterijima iz Priloga 2 ovoga Pravilnika koji je njegov sastavni dio.
(2) Iznimno od stavka 1. ovoga članka, podaci o odobrenoj količini plinskog ulja obojanog plavom bojom mogu se povećati za maksimalno 15% za potrebe potrošnje motora pomoćnog plovila upisanog u povlasticu za gospodarski ribolov.
(3) Iznimno od stavaka 1. i 2. ovoga članka, podaci o odobrenoj količini plinskog ulja obojanog plavom bojom mogu se promijeniti (povećati) za postotak proporcionalan potrebnom povećanju potrošnje, za što je potrebno podnijeti zahtjev ministarstvu nadležnom za ribarstvo koje je izdalo karticu goriva i dokazati odgovarajućom dokumentacijom (zamjena pogonskog stroja, zamjena plovila, nabava novog plovila ili stroja za akvakulturu, povećanje uzgojne površine/volumena, očevidnici i slično).
(4) Zahtjev za promjenom podataka o odobrenoj količini plinskog ulja obojanog plavom bojom iz stavka 3. ovoga članka može se podnijeti u razdoblju od 1. travnja do 1. lipnja te od 1. rujna do 1. studenoga tekuće godine.
(5) Iznimno od stavka 1. ovoga članka, ministarstvo nadležno za ribarstvo koje je izdalo povlasticu za ribolov ili povlasticu za uzgoj, odnosno povlasticu za akvakulturu može obračunavati podatke o odobrenoj količini plinskog ulja obojanog plavom bojom za ribarstvo i izvan roka određenog u stavku 1. ovoga članka te izdati karticu goriva za novog korisnika, što se mora dokazati odgovarajućom dokumentacijom (podaci o raspolaganju i tehničkim karakteristikama stroja ili plovila koji se koristi u ribolovu ili akvakulturi).
(6) Nadležno tijelo iz stavka 1. ovoga članka dužno je o novom korisniku prava na potrošnju plinskog ulja obojanog plavom bojom iz stavka 5. ovoga članka i o dozvoljenoj promjeni odobrene količine plinskog ulja obojanog plavom bojom iz stavaka 2. i 3. ovoga članka odmah izvijestiti Financijsku agenciju (u daljnjem tekstu: FINA).
Korištenje plinskog ulja obojanog plavom bojom
Članak 8.
(1) Plinsko ulje obojano plavom bojom korisnici prava za namjene u poljoprivredi mogu koristiti samo za pogon poljoprivrednih strojeva i registriranih vozila za prijevoz pčela.
(2) Korisnici prava za namjene u ribolovu, ribogojstvu i akvakulturi mogu koristiti plinsko ulje obojano plavom bojom samo za rad pogonskih i pomoćnih motora ribarskih plovila kojima se obavlja gospodarski ribolov te za rad pogonskih i pomoćnih motora registriranih plovila i strojeva u ribogojstvu i akvakulturi.
(3) Korisnik prava na potrošnju plinskog ulja obojanog plavom bojom za namjene u poljoprivredi, ribolovu, ribogojstvu i akvakulturi ne može odobreno, a neiskorišteno pravo na potrošnju plinskog ulja iz tekuće kalendarske godine prenijeti niti koristiti u sljedećoj kalendarskoj godini.
(4) Ukoliko su iskorištene količine plinskog ulja korisnika prava veće od odobrenih