 simulatorima utvrđeni u Prilogu G3 Pravilnika.«
Članak 31.
U članku 89. stavak 3. riječi: »nadležnoj lučkoj kapetaniji i Ministarstvu« se zamjenjuju riječima »izravnim unosom promjena u središnju bazu podataka«.
Članak 32.
U članku 90. iza stavka 2. dodaju se novi stavi 3., 4 i. 5. koji glase:
»(3) Iznimno, pomorac može ponijeti zahtjev za stjecanje predmetne svjedodžbe o osposobljenosti i putem ovlaštenog pomorskog učilišta, posrednika pri zapošljavanju pomoraca, te brodara odnosno kompanije.
(4) U slučaju podnošenja zahtjeva iz stavka 3. pomorac može ovlastiti ovlašteno pomorsko učilište, posrednika pri zapošljavanju pomoraca, te brodara odnosno kompanije za preuzimanje svjedodžbe o osposobljenosti.
(5) Za postupke iz stavka 3. i 4. pomorac daje suglasnost svojim potpisom na zahtjevu, bez obveze ovjere kod javnog bilježnika.«
Članak 33.
(1) U članku 91. stavak 1. iza riječi »EGP-a« dodaju se riječi »odnosno trećoj državi s kojom je sklopljen odgovarajući sporazum u skladu sa člankom 113. ovog Pravilnika«.
(2) U stavku 3. iza riječi »EGP« briše se točka te se dodaju slijedeće riječi »odnosno treće države s kojom je sklopljen odgovarajući sporazum u skladu sa člankom 113. ovog Pravilnika.«.
(3) Iza stavka 3. dodaju se novi stavci 4. i 5. koji glase:
»(4) Ministar može posebnom odlukom priznati potvrdnice o osposobljenosti iz članaka 73., 74., 75., 76., 77. i 78. ovog Pravilnika izdane od nadležnog tijela treće države.
(5) U postupku odlučivanja o priznavanju potvrdnica o osposobljenosti iz stavka 4., Ministarstvo može obaviti i nadzor odnosne treće države.«
Članak 34.
(1) U članku 97. stavak 1. iza alineje treće, dodaje se alineja četvrta, koja glasi:
»– imati odslušanu posebnu izobrazbu vezano uz smjernice o metodama i postupcima ocjenjivanja i o praktičnom iskustvu ocjenjivanja sukladno programu iz Priloga D28 Pravilnika«
(2) Iza stavka 2. dodaju se novi stavci 3. i 4. koji glase:
»(3) Odredbe članka 97. stavak 1. u pogledu odgovarajuće izobrazbe se ne odnose na svjedodžbu iz članka 69. ovog Pravilnika.
(4) Pored uvjeta iz stavka 1. ovog članka, za članove ispitnog povjerenstva koji sudjeluju u ispitima za programe obrazovanja odnosno izobrazbe koji se provode uz pomoć simulatora, potrebno je osigurati da je svaki takav član ispitnog povjerenstva stekao praktično radno iskustvo na vrsti simulatora koji se koristi tijekom održavanja ispita, a što se dokazuje odgovarajućom potvrdnicom.«
(3) Dosadašnji stavci 3. i 4. postaju stavci 5. i 6.
Članak 35.
(1) U članku 98. stavak 1. riječi »ili obnovu« se brišu.
(2) Iza stavka 1. dodaje se novi stavak 2. koji glasi:
»(2) Ispitno povjerenstvo za obnovu svjedodžbi iz članaka 17., 20., 21., 25., 31., 34. i 35. ovog Pravilnika čine predsjednik i dva člana.
(3) Dosadašnji stavci 2., 3., 4. i 5. postaju članci 3., 4., 5. i 6.
Članak 36.
U članku 102. iza stavka 5. dodaje se novi stavak 6. koji glasi:
»(6) Opći standardi uspješnosti pri ocjenjivanju osposobljenosti na simulatorima utvrđeni u Prilogu G3 Pravilnika.«
Članak 37.
Članak 113. mijenja se i glasi:
»Članak 113.
(1) Svjedodžbe o osposobljenosti izdane od nadležnih tijela država članica Europske unije i trećih država priznatih od strane Europske komisije sukladno odredbama direktive kojom se uređuju minimalni standardi izobrazbe pomoraca, u Republici Hrvatskoj priznaju se ako su priznate od Europske komisije, te ukoliko Republika Hrvatska sa odnosnom trećom državom ima sklopljen odgovarajući sporazum o priznavanju svjedodžbi sukladno odredbama STCW Konvencije.
(2) Svjedodžbe o dopunskoj osposobljenosti za rad na tankerima za zapovjednike broda i časnike palube odnosno stroja izdanih od strane država iz stavka 1. ovog članka u Republici Hrvatskoj priznaju se ako su priznate od Europske komisije, te ukoliko Republika Hrvatska sa odnosnom trećom državom ima sklopljen odgovarajući sporazum o priznavanju svjedodžbi sukladno odredbama STCW Konvencije.
(3) Na zahtjeve imatelja svjedodžbe iz stavka 1. i 2. ovog članka, Ministarstvo izdaje