 „popravni ispit» iz ispitnog područja iz kojeg nije ostvario prag prolaznosti.
(4) Polaznik koji nije ostvario prag prolaznosti iz više od dva ispitna područja, ocjenjuje se s »nije položio« i pristupa ponovnom polaganju cijelog pismenog ispita.
(5) O vremenu polaganja pismenog ispita iz stavka 3. i 4. ovoga članka polaznik će biti pravodobno obaviješten.
(6) Po položenom pismenom ispitu, polazniku se izdaje odgovarajuća potvrda, odnosno o tome da polaznik nije položio pismeni ispit, Središnja harmonizacijska jedinica pisanim podneskom obavještava odgovornu osobu institucije u kojoj je polaznik zaposlen.
Članak 23.
Polaznik iz članka 2. ovoga Pravilnika koji posjeduje certifikat ovlaštenoga državnog revizora nakon položenog pismenog ispita stječe uvjete za dobivanje stručnog ovlaštenja za obavljanje poslova unutarnje revizije u javnom sektoru koje dodjeljuje ministar financija, odnosno nema obvezu obavljanja praktične izobrazbe i polaganja usmenog ispita.
Usmeni ispit
Članak 24.
(1) Usmenom ispitu može pristupiti polaznik koji je završio praktični dio izobrazbe sukladno odredbama ovoga Pravilnika.
(2) Za polaganje usmenog ispita polaznik je dužan Središnjoj harmonizacijskoj jedinici dostaviti:
a) pisanu prijavu na Obrascu prijavnice za polaganje usmenog ispita za stjecanje zvanja ovlaštenoga unutarnjeg revizora za javni sektor, koja je sastavni dio ovog Pravilnika kao Prilog 4
b) Potvrdu o uspjehu polaznika u obavljanju praktičnog dijela izobrazbe
c) dva konačna revizijska izviješća s obveznim obrascima, u pisanom i elektroničkom obliku
d) Dokaz o nekažnjavanju, u izvorniku koji ne smije biti stariji od šest mjeseci od datuma podnošenja prijavnice za polaganje usmenog ispita.
Članak 25.
Usmeni ispit polaže se iz ispitnog područja »Metodologija rada unutarnje revizije i primjena Međunarodnih standarda za stručnu provedbu unutarnje revizije u obavljanju revizija«.
Članak 26.
Usmeni ispit se sastoji od sedam pitanja, koja postavljaju članovi Povjerenstva radi provjere znanja polaznika o metodologiji rada i primjeni Međunarodnih standarda za stručnu provedbu unutarnje revizije u obavljanju revizija.
Članak 27.
(1) Usmeni ispit traje maksimalno četrdeset pet minuta.
(2) Članovi Povjerenstva utvrđuju ispitne rezultate i ocjenjuju uspjeh polaznika većinom glasova svih članova Povjerenstva.
Članak 28.
(1) Uspjeh polaznika na usmenom ispitu ocjenjuje se s »položio ili »nije položio«.
(2) Polaznik je položio usmeni ispit ako većina članova Povjerenstva na temelju usmenih odgovora, na pet i više pitanja utvrdi da polaznik ima zadovoljavajuće poznavanje ispitnog područja.
(3) Polaznik ocijenjen s »položio« stječe uvjete za dobivanje stručnog ovlaštenja za obavljanje poslova unutarnje revizije u javnom sektoru koje dodjeljuje ministar financija, a kojim se stječe zvanje »ovlašteni unutarnji revizor za javni sektor« (u daljnjem tekstu: ovlašteni unutarnji revizor).
(4) Ukoliko polaznik na usmenom ispitu ne pokaže zadovoljavajuće poznavanje ispitnog područja usmenim odgovorom na pet i više pitanja ocjenjuje se s »nije položio« i upućuje ga se na obavljanje jedne dodatne revizije te je dužan najkasnije u roku od dva mjeseca od datuma zapisnika o polaganju usmenog ispita ponovo podnijeti prijavu za polaganje usmenog ispita.
(5) O rezultatima usmenog ispita Središnja harmonizacijska jedinica pisanim podneskom obavještava odgovornu osobu institucije u kojoj je polaznik zaposlen.
VI. PRAKTIČNA IZOBRAZBA
Članak 29.
(1) Nakon položenog pismenog ispita polaznik je dužan obaviti praktični dio izobrazbe, koji se sastoji od dvije uspješno obavljene revizije.
(2) Rad polaznika tijekom obavljanja praktičnog dijela izobrazbe nadzirat će mentor.
Članak 30.
(1) Praktična izobrazba obavlja se u instituciji u kojoj je polaznik zaposlen.
(2) Polaznik je dužan u roku od deset dana od datuma položenog pismenog ispita, Središnjoj harmonizacijskoj jedinici dostaviti obavijest o nazivima revizija i mentoru, na obrascu koji je sastavni dio ovog Pravilnika kao