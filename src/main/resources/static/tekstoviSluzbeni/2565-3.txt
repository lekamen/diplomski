 sporednih sustava, sporedni sustavi i jamci. Računi jamstvenog fonda identificiraju se putem BIC-a relevantnog imatelja računa.
(5) Kada ASCB nudi postupak namire 6 za povezane modele, središnje banke namire otvaraju jedan ili više podračuna u svojim komponentama sustava TARGET2 za banke namire, koji se upotrebljavaju za namjenjivanje likvidnosti, i, ako je relevantno, međusistemsku namiru. Podračuni identificiraju se BIC-om PM računa na koji se odnose u kombinaciji s brojem računa koji je specifičan za relevantni podračun. Broj računa sastoji se od koda zemlje plus do 32 znaka (ovisno o strukturi računa odgovarajuće nacionalne banke).
(6) Računi iz stavka 1. ovog članka ne objavljuju se u imeniku sustava TARGET2. Ako imatelj PM računa zatraži, relevantni izvaci iz računa (MT 940 i MT 950) za sve takve račune mogu se dostaviti imatelju računa na kraju svakoga radnog dana.
(7) Podrobna pravila o otvaranju vrsta računa navedenih u ovom stavku i o njihovoj upotrebi kod podrške postupcima namire mogu se nadalje utvrditi u dvostranim sporazumima između sporednih sustava i središnjih banaka sporednih sustava.
Članak 10.
Postupak namire 1 – prijenos likvidnosti
(1) Kada nude postupak namire 1, središnje banke sporednih sustava i središnje banke namire podržavaju prijenos likvidnosti sa zrcalnog računa na PM račun banke namire preko ASI-ja. Prijenos likvidnosti može inicirati sporedni sustav ili ASCB koji djeluje u ime sporednog sustava.
(2) Postupak namire 1 upotrebljava se samo za integrirane modele kod kojih relevantni sporedni sustav mora upotrijebiti zrcalni račun, prvo radi prikupljanja potrebne likvidnosti koju je namijenila njegova banka namire i, drugo, radi prijenosa te likvidnosti natrag na PM račun banke namire.
(3) Središnje banke sporednih sustava mogu ponuditi namiru instrukcija za plaćanje unutar određenih rokova koje utvrđuje sporedni sustav, kako je navedeno u članku 16. stavcima 2. i 3. ove Odluke.
(4) Banke namire i sporedni sustavi imaju pristup informacijama preko ICM-a. Sporedni sustavi moraju biti obaviješteni o dovršetku ili neuspjehu namire. Ako sporedni sustav inicira prijenos likvidnosti sa zrcalnog računa na PM račun banke namire, banke namire koje pristupaju sustavu TARGET2 preko pružatelja mrežnih usluga sustavu TARGET2 moraju biti obaviještene o odobrenju SWIFT porukom MT 202. Imatelji PM računa koji se koriste internetskim pristupom moraju biti obaviješteni putem poruke na ICM-u.
Članak 11.
Postupak namire 2 – namira u realnom vremenu
(1) Kada nude postupak namire 2, središnje banke sporednih sustava i središnje banke namire podržavaju namiru gotovinske strane transakcija sporednih sustava namirenjem instrukcija za plaćanje dostavljenih od strane sporednih sustava na pojedinačnoj osnovi, a ne u skupinama. Ako je instrukcija za plaćanje kojom se tereti PM račun banke namire s kratkom pozicijom uvrštena u red u skladu s odredbama Odluke o uvjetima za otvaranje i funkcioniranje PM računa u sustavu TARGET2-HR, odnosni SCB obavješćuje banku namire preko ICM poruke.
(2) Postupak namire 2 može se također ponuditi sporednom sustavu radi namire višestranih stanja i u tim slučajevima ASCB otvara tehnički račun za taj sporedni sustav. Nadalje, ASCB ne smije nuditi sporednom sustavu uslugu pravilnog upravljanja redoslijedom ulaznih i izlaznih plaćanja kako se može zahtijevati za takvu višestranu namiru. Sam sporedni sustav preuzima odgovornost za potrebno utvrđivanje redoslijeda.
(3) ASCB može ponuditi namiru instrukcija za plaćanje unutar određenih rokova koje utvrđuje sporedni sustav, kako je navedeno u članku 16. stavcima 2. i 3. ove Odluke.
(4) Banke namire i sporedni sustavi imaju pristup informacijama preko ICM-a. Sporedni sustavi moraju biti obaviješteni o dovršetku ili neuspjehu namire putem poruke na ICM-u. Ako zatraže, banke namire koje pristupaju sustavu TARGET2 preko pružatelja mrežnih usluga sustavu TARGET2 moraju biti obaviještene o uspješnoj namiri SWIFT porukom MT 900 ili MT 910. Imatelji PM