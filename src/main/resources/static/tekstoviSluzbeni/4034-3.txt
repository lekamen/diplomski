 Porezne uprave Ministarstva financija ne starija od 30 dana od podnošenja potpunog Zahtjeva;
iii. u slučaju kada podnositelj Zahtjeva nije vlasnik povlastice, Izjava vlasnika povlastice da je suglasan s planiranim ulaganjem/izmjenama na plovilu/povlastici koje su predmet ovoga Pravilnika, ovjerena kod javnog bilježnika i ne starija od 30 dana na dan podnošenja potpunog Zahtjeva (Dodatak II. točka 3.);
iv. preslika Dozvole za plovidbu brodice/Svjedodžba o sposobnosti broda za plovidbu ili potvrda Hrvatskog registra brodova o tijeku pregleda za obnovu klase i Svjedodžbe o sposobnosti broda za plovidbu;
v. preslike računa (izdanih od strane registrirane pravne ili fizičke osobe za djelatnost trgovine, odnosno od proizvođača) za nove ribolovne alate ili novu opremu ili nove pogonske strojeve izdani u periodu kako je definirano u članku 2. stavcima 4. i 5. ovoga Pravilnika do dana podnošenja Zahtjeva. Na preslikama računa mora biti jasno navedena specifikacija ulaganja (primjerice vrsta mreže, vrsta mrežnog tega, debljina konca, veličina oka, snaga i broj okretaja motora). Ako se radi o dobavljaču iz inozemstva, preslike računa moraju biti prevedene na hrvatski jezik, odnosno mora se dostaviti kratak opis stavaka sa preslika računa na hrvatskom jeziku;
vi. bankovne dnevne informativne izvatke o prometu i stanju računa za tuzemna plaćanja;
vii. dokument/potvrda banke koja dokazuje plaćanje u inozemstvo u stranoj valuti (SWIFT). Svi iznosi iskazani u stranoj valuti trebaju se preračunati u kune na dan izdavanja računa po srednjem tečaju Hrvatske narodne banke;
viii. karton deponiranih potpisa/bankovna potvrda za žiro-račun na koji će se uplatiti potpora, te za sve žiro-račune s kojih su vršena plaćanja;
ix. izjavu banke o plaćenim računima ako su plaćanja izvršena putem kredita, ne starija od 30 dana na dan podnošenja potpunog Zahtjeva;
x. preslika ugovora o kreditu vezanih uz plaćanje (ako je plaćanje izvršeno putem kredita).
b) Dodatna dokumentacija:
– druga odgovarajuća dokumentacija kojom se nedvojbeno dokazuju događaji iz članka 10. stavka 2. točke b) ovoga Pravilnika.
(2) Dokumentacija iz stavka 1. ovoga članka podnosi se u originalu.
(3) Iznimno od stavka 2. ovoga članka, ukoliko podnositelj podnosi više Zahtjeva, uz jedan Zahtjev uz napomenu, može podnijeti preslike dokumentacije iz stavka 1. točki ii, vii, viii, ix i x ovoga članka.
(4) Uprava ribarstva može Zahtjevom za dopunu od podnositelja tražiti dostavljanje dodatne dokumentacije, obrazloženje, tumačenje ili ispravak podataka potrebnih za dovršenje obrade Zahtjeva.
Zaprimanje i obrada Zahtjeva
Članak 14.
(1) Prilikom započinjanja obrade zaprimljenih Zahtjeva obavlja se administrativna kontrola kojom se utvrđuje pravovremenost, potpunost i udovoljavanje Zahtjeva uvjetima propisanim Zakonom i ovim Pravilnikom uvidom u Zahtjev i prateću dokumentaciju te uvidom u službene evidencije Ministarstva.
(2) Za nepotpune, ali pravovremeno podnesene Zahtjeve izdaje se Zahtjev za dopunu kojim se od podnositelja traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje obrade Zahtjeva. Podnositelj je dužan dostaviti dopunu preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu preporučenom poštom s povratnicom.
(3) Potpuni i pravovremeno dopunjeni Zahtjevi ulaze u daljnju obradu.
Rangiranje Zahtjeva
Članak 15.
(1) Nakon administrativne kontrole pristiglih Zahtjeva, svim Zahtjevima za potporu dodijelit će se bodovi temeljem kriterija za odabir.
(2) Bodovi za rangiranje temeljem kriterija za odabir iz stavka 1. ovoga članka su:
Korisnik kojemu nisu dodijeljena sredstva temeljem Pravilnika o uvjetima, kriterijima i načinu dodjele potpore kroz sufinanciranje troškova kupnje ribolovnih alata, opreme i pogonskih strojeva za obavljanje gospodarskog ribolova na moru (»Narodne novine«, broj 94/2014) 20           Vrsta ulaganja Kupnja ribolovnog alata ili opreme 8 Kupnja pogonskog stroja 10