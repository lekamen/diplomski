 ravnatelj.
(2) Ravnatelj obavlja sljedeće poslove:
– vodi rad i poslovanje Zavoda,
– predlaže Upravnom vijeću program rada, financijski plan, godišnji izvještaj o radu i poslovanju Zavoda, te opće akte Zavoda,
– odlučuje o stjecanju, otuđenju ili opterećenju nekretnina i druge imovine, odnosno sklapanju drugog pravnog posla, kada vrijednost pojedinačnog ugovora ne prelazi iznos od 200.000,00 kuna,
– odlučuje, uz suglasnost Upravnog vijeća, o stjecanju, otuđenju ili opterećenju nekretnina i druge imovine Zavoda, odnosno sklapanju drugog pravnog posla, kada vrijednost pojedinačnog ugovora ne prelazi iznos od 500.000,00 kuna,
– obavlja i druge poslove u skladu sa zakonom, ovom Uredbom i Statutom Zavoda.
Članak 9.
(1) Ravnatelj Zavoda odgovoran je za financijsko poslovanje Zavoda.
(2) Ravnatelj Zavoda odgovoran je za uravnoteženost rashoda s prihodima Zavoda, te je obvezan ministru nadležnom za zdravlje i ministru nadležnom za financije dostavljati tromjesečno izvješće o financijskom poslovanju Zavoda, u prvom tjednu idućeg tromjesečja za prethodno tromjesečje.
Članak 10.
(1) Ravnatelja Zavoda bira i imenuje na temelju javnog natječaja Upravno vijeće Zavoda, uz suglasnost ministra nadležnog za zdravlje.
(2) Ravnatelj Zavoda mora imati završen preddiplomski i diplomski sveučilišni studij ili integrirani preddiplomski i diplomski sveučilišni studij, te najmanje pet godina radnog iskustva u struci i ispunjavati druge uvjete propisane Statutom Zavoda.
(3) Ravnatelja Zavoda razrješuje Upravno vijeće Zavoda, uz suglasnost ministra nadležnog za zdravlje, sukladno Zakonu o ustanovama.
Članak 11.
(1) Ravnatelj Zavoda ima zamjenika.
(2) Zamjenika ravnatelja Zavoda, na vrijeme od 4 godine, imenuje Upravno vijeće Zavoda na prijedlog ravnatelja.
(3) Uvjeti za imenovanje, djelokrug rada, ovlaštenja i odgovornost ravnatelja i zamjenika ravnatelja Zavoda utvrđuju se sukladno zakonu Statutom Zavoda.
Članak 12.
(1) Zavod može imati i druga nadzorna, stručna i savjetodavna tijela čiji se sastav, način osnivanja, djelokrug i nadležnost utvrđuju Statutom Zavoda, u skladu sa zakonom i podzakonskim aktima.
(2) Sastav, izbor i nadležnost članova Stručnog vijeća, Stručnog kolegija, Etičkog povjerenstva, Povjerenstva za lijekove i Povjerenstva za kvalitetu, te drugih tijela iz stavka 1. ovoga članka, utvrđuju se Statutom Zavoda.
Članak 13.
(1) Statut Zavoda donosi Upravno vijeće, uz prethodnu suglasnost ministra nadležnog za zdravlje.
(2) Statutom Zavoda uređuje se:
– unutarnji ustroj Zavoda,
– prava, obveze i odgovornosti tijela Zavoda,
– način odlučivanja,
– obavljanje stručnih, analitičkih, financijskih, pravnih i drugih poslova,
– druga pitanja značajna za obavljanje djelatnosti i poslovanje Zavoda, sukladno zakonu i podzakonskim aktima.
Članak 14.
(1) Zavod stječe sredstva za obavljanje svoje djelatnosti iz vlastitih prihoda, iz državnog proračuna i drugih izvora propisanih zakonom.
(2) Zavod je obveznik primjene propisa koji uređuju područje proračunskog računovodstva i financijskog izvješćivanja u proračunskom računovodstvu.
(3) Za osnivanje i početak rada Zavoda osiguravaju se sredstva u državnom proračunu Republike Hrvatske.
Članak 15.
(1) Zavod u pravnom prometu odgovara cijelom svojom imovinom, a osnivač odgovara solidarno i neograničeno za obveze Zavoda.
(2) Pravne poslove o stjecanju, opterećenju ili otuđenju nekretnina ili druge imovine Zavoda, odnosno sklapanje drugog pravnog posla u vrijednosti od 200.000,00 do 500.000,00 kuna ravnatelj može poduzimati samo uz prethodnu suglasnost Upravnog vijeća.
(3) Za pravne poslove o stjecanju, opterećenju ili otuđenju nekretnina i druge imovine Zavoda, odnosno sklapanje drugog pravnog posla čija je vrijednost veća od 500.000,00 kuna potrebna je, uz suglasnost Upravnog vijeća, i suglasnost osnivača.
(4) Ravnatelj ne može bez posebne ovlasti Upravnog vijeća ili osnivača ustanove, odnosno tijela kojeg je osnivač odredio, nastupati kao druga ugovorna strana i s ustanovom sklapati ugovore u svoje ime i za 