Popisa.
Ad Skupina XI. Ocjena zdravstvene sposobnosti donosi se na temelju nalaza doktora dentalne medicine ili nadležnog specijalista medicine, odnosno nalaza polikliničko-bolničko-kliničkih ispitivanja.
Ad 84., 85., 86., 87. i 88. Obvezatan nalaz doktora dentalne medicine.
Ad 84. Dijagnoza nedostatak zuba isključuje umnjake, retinirane i impaktirane zube, zube izvađene iz ortodontskih razloga te nedostatak zuba saniran protetskim nadomjeskom (mobilni, fiksni, implatoprotetski). Kandidati raspoređeni na poslovima visokog i niskog atmosferskog tlaka (piloti, letačko osoblje, ronioci, podmorničari i dr.) moraju imati potpuno zdrave ili sanirane zube i ne smiju imati mobilni protetski nadomjestak.
Ad 85.1 Zubni karijes do dva (2) zuba u usnoj šupljini ocjenjuje se ocjenom 4 za djelatnu vojnu službu i smatra se nesposobnim za upućivanje u operacije potpore miru i druge aktivnosti u inozemstvu.
Ad 85.2 Zubni karijes na tri (3) do četiri (4) zuba u usnoj šupljini ocjenjuje se ocjenom 3 za djelatnu vojnu službu i smatra se nesposobnim za upućivanje u operacije potpore miru i druge aktivnosti u inozemstvu.
Ad 85.3 Zubni karijes na pet (5) i više zuba u usnoj šupljini ocjenjuje se ocjenom daljnje liječenje/dijagnostička obrada.
Ad 85.4 Nesanirani zubni karijes na pet (5) i više zuba i nakon provedenog liječenja ocjenjuje se ocjenom 1.
Ad 88. Ostale bolesti zuba i usne šupljine koje nakon provedenog liječenja ne ostavljaju funkcijske smetnje ocjenjuju se ocjenom 4. Za slučaj kada neke bolesti nakon provedenog liječenja uzrokuju funkcijske smetnje lakog i srednjeg stupnja ocjenjuju se ocjenom 3, a ocjena 1 donosi se za teža oštećenja.
Dentalna sposobnost kandidata za operacije potpore miru i druge aktivnosti u inozemstvu utvrđuje se i na temelju dodatnih kriterija propisanih u Prilogu 4 ovoga Pravilnika.
Ad 90., 91. i 92. Ocjena se donosi na temelju polikliničkog ili stacionarnog liječenja. Obvezan endoskopski nalaz.
Ad 92. Ocjena 3 donosi se za lakša i srednja funkcionalna oštećenja, a ocjena 1 za teža oštećenja.
Ad 93.3. Ocjena 3 donosi se za lakša i srednja funkcionalna oštećenja, a ocjena 1 za teža oštećenja.
Ad 96. Ocjena sposobnosti donosi se na temelju organskih funkcionalnih poremećaja i poremećaja općeg stanja (slabokrvnost, tjelesna slabost).
Ad 97. Ocjena zdravstvene sposobnosti donosi se na temelju nalaza gastroenterologa (hepatologa) uz obvezan biokemijski pregled krvi, ultrazvučni nalaz, nalaz markera na virus hepatitisa i biopsija jetre po indikaciji.
Steatoza jetre ocjenjuje se ocjenom 4.
Kronični hepatitis i kronični perzistentni hepatitis bez funkcionalnih poremećaja ocjenjuje se ocjenom 3.
Kronični aktivni hepatitis ocjenjuje se ocjenom 1.
Ciroza jetre ocjenjuje se ocjenom 1.
Ad 99. Ocjena 3 donosi se u slučajevima bez i s lakšim funkcionalnim oštećenjima, a ocjena 1 za teža oštećenja.
Ad Skupina XII. Ocjena zdravstvene sposobnosti donosi se na temelju nalaza nadležnog specijalista medicine, odnosno nalaza polikliničko-bolničko-kliničkih ispitivanja.
Ad 100. Ocjena se donosi na temelju funkcionalne sposobnosti bubrega.
Ocjena 4 donosi se u slučaju jednostrane hidronefroze bez funkcionalnih oštećenja.
Ocjena 3 donosi se u slučaju hipofunkcije bez insuficijencije bubrega.
Ocjena 1 donosi se u slučaju hipofunkcije s insuficijencijom bubrega.
Ad 101. Ocjena sposobnosti donosi se na temelju funkcionalne sposobnosti bubrega navedene u točki 99. ovoga Popisa.
Ad 102. Ocjena 3 donosi se u slučajevima bez i s lakšim funkcionalnim oštećenjima, a ocjena 1 za teža oštećenja. Ako je uzrok neka druga bolest, ocjena se donosi prema osnovnoj bolesti.
Ad 103.2. Pri ocjeni sposobnosti donosi se ocjena 1 ako operativnim zahvatom nije došlo do izlječenja, odnosno ocjena 4 ako je operativnim zahvatom postignuto izlječenje.
Ad 104.2. Ocjena se donosi na temelju funkcionalnog statusa i nalaza urologa.
Ad 105. Ako su prisutne jače izražene funkcionalne smetnje donosi se ocjena 1.
Ad 106. Ocjena se donosi na temelju funkcionalnog statusa i