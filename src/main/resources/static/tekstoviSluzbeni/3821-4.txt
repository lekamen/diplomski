 Crni jasen – Fraxinus ornus L.
– Koprivić – Celtis australis L.
– Planika – Arbutus unedo L.
– Uskolisna zelenika – Phillyrea angustifolia L.
– Širokolisna zelenika – Phillyrea latifolia L.
– Lemprika – Viburnum tinus L.
– Crni bor – Pinus nigra J.F. Arnold
– Obični bor – Pinus sylvestris L.
– Alepski bor – Pinus halepensis Mill.
– Brucijski bor – Pinus brutia Ten.
– Primorski bor – Pinus pinaster Aiton
– Pinija – Pinus pinea L.
– Obični čempres – Cupressus sempervirens
– Obična smreka – Picea abies (L.) H. Karst.
(7) U slučaju kada su ulaganja u okviru tipa operacije 8.5.1. planirana unutar područja ekološke mreže Natura 2000, podnositelj zahtjeva za potporu dužan je prije početka ulaganja provesti postupak ocjene prihvatljivosti zahvata za ekološku mrežu, osim u slučaju kada je taj postupak već proveden za šumskogospodarski plan s kojim je usklađeno predmetno ulaganje.
(8) Prilikom podnošenja zahtjeva za potporu za ulaganja u okviru tipa operacije 8.5.2. korisnik je dužan priložiti idejni plan ulaganja.
(9) Ukoliko se radi o ulaganju za koje je sukladno posebnim propisima potrebna procjena utjecaja zahvata na okoliš, korisnik je obvezan prije podnošenja zahtjeva za potporu provesti postupak procjene utjecaja zahvata na okoliš i/ili postupak ocjene o potrebi procjene utjecaja zahvata na okoliš u skladu s važećim propisima iz područja zaštite okoliša i prirode.
(10) Kod ulaganja na zemljištima u vlasništvu Republike Hrvatske u okviru tipa operacije 8.5.2. korisnici moraju ishoditi prethodnu pismenu suglasnost pravnih i fizičkih osoba koje upravljaju zemljištem na kojem je planirano ulaganje.
(11) Kod ulaganja na zemljištima šumoposjednika u okviru tipa operacije 8.5.2. korisnici moraju ishoditi prethodnu pismenu suglasnost vlasnika zemljišta na kojem je planirano ulaganje.
(12) Sukladno članku 60. Uredbe (EU) br. 1306/2013 Europskog parlamenta i Vijeća od 17. prosinca 2013. godine o financiranju, upravljanju i nadzoru zajedničke poljoprivredne politike i o stavljanju izvan snage uredaba vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (SL L 347, 20. 12. 2013) korisniku se neće dodijeliti i isplatiti sredstva potpore ukoliko se provjerom provedenom temeljem članka 58. iste Uredbe radi zaštite financijskih interesa Europske unije, utvrde nepravilnosti odnosno da su uvjeti za stjecanje sredstava potpore stvoreni umjetno i suprotno ciljevima Programa, Pravilnika i natječaja.
Članak 17.
(1) Korisnik je dužan uz zahtjev za potporu/zahtjev za isplatu dostaviti izjavu da mu nisu dodijeljena sredstva za iste prihvatljive troškove za koji je podnio zahtjev za potporu od strane središnjih tijela državne uprave, jedinice lokalne i područne (regionalne) samouprave te svake pravne osobe koja dodjeljuje državne potpore.
(2) Korisnik prilikom podnošenja zahtjeva za potporu/zahtjeva za isplatu mora imati podmirene odnosno regulirane financijske obveze prema državnom proračunu Republike Hrvatske.
(3) Korisnici u teškoćama u smislu Smjernica o državnim potporama za sanaciju i restrukturiranje nefinancijskih poduzetnika u teškoćama (SL C 249, 31. 7. 2014.) nisu prihvatljivi kao korisnici.
(4) Nakon konačne isplate, korisnik je dužan najmanje sljedećih pet godina osigurati da predmet ulaganja za koji je ostvario potporu bude u funkciji.
(5) Trajanje projekta nakon izdavanja odluke o dodjeli sredstava do podnošenja posljednjeg zahtjeva za isplatu može biti najduže 36 mjeseci.
Članak 18.
Opći troškovi u okviru tipa operacije 8.5.2. prihvatljivi su u iznosu do 10% vrijednosti ukupno prihvatljivih troškova (bez općih troškova) od kojih su:
1. troškovi pripreme dokumentacije prihvatljivi u iznosu do 10.000 eura u kunskoj protuvrijednosti
2. troškovi pripreme idejnog plana ulaganja prihvatljivi u iznosu do 10.000 eura u kunskoj protuvrijednosti i
3. troškovi pripreme projektno-tehničke dokumentacije, geodetskih podloga, elaborata, trošak nadzora i troškovi pripreme studije utjecaja na