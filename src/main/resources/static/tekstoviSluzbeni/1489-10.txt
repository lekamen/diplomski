 njihova dodatnog individualnog profesionalnog osiguranja za štetu koju bi obavljanjem poslova, odnosno djelatnosti mogli učiniti investitoru ili drugim osobama.
Uvjeti osiguranja
Članak 56.
Uvjete profesionalnog osiguranja za ovlaštene arhitekte, ovlaštene arhitekte urbaniste, ovlaštene inženjere, ovlaštene voditelje građenja, ovlaštene voditelje radova i strane ovlaštene osobe zajedno utvrđuju osiguravatelji u dogovoru s komorama.
Članak 57.
(1) Ovlašteni arhitekti, ovlašteni arhitekti urbanisti, odnosno ovlašteni inženjeri u zajedničkom uredu solidarno odgovaraju za obveze ovlaštenih arhitekata, ovlaštenih arhitekata urbanista, odnosno ovlaštenih inženjera nastale u obavljanju poslova zajedničkog ureda.
(2) Pravna osoba registrirana za djelatnost prostornog uređenja ili djelatnost projektiranja i/ili stručnog nadzora građenja, ili upravljanja projektom gradnje solidarno odgovara za štetu nastalu radom svojih zaposlenika ovlaštenih arhitekata, ovlaštenih arhitekata urbanista i ovlaštenih inženjera u obavljanju poslova prostornog uređenja, projektiranja i/ili stručnog nadzora građenja, odnosno upravljanja projektom gradnje.
(3) Pravna osoba registrirana za djelatnost građenja solidarno odgovara za štetu nastalu radom svojih zaposlenika ovlaštenog voditelja građenja i ovlaštenog voditelja radova u obavljanju poslova građenja.
XI. FINANCIJSKO POSLOVANJE I IMOVINA KOMORE
Članak 58.
(1) Financijsko poslovanje Komore obavlja se prema godišnjem proračunu prihoda i rashoda Komore.
(2) Prihodi Komore jesu: upisnina, članarina, vlastiti prihodi Komore, donacije i druga sredstva ostvarena u skladu s važećim propisima.
(3) Visinu upisnine, članarine i visinu naknade za usluge Komore utvrđuje Skupština Komore.
(4) Računovodstvo Komore obavlja se u skladu s propisima o računovodstvu neprofitnih organizacija.
Članak 59.
Sredstvima proračuna upravlja i raspolaže Upravni odbor Komore ako statutom nije drukčije određeno.
Članak 60.
(1) Imovinu Komore čine njezine nekretnine, pokretnine, novčana sredstva i imovinska prava.
(2) Komora odgovara za svoje obveze cijelom svojom imovinom.
(3) Članovi Komore ne odgovaraju za obveze Komore čiji su članovi.
(4) Statutom Komore određuju se tijela ovlaštena za stjecanje, opterećivanje ili otuđenje imovine.
XII. NADZOR
Članak 61.
(1) Ministarstvo prati i nadzire zakonitost rada Komore u obavljanju poslova na osnovi danih joj javnih ovlasti.
(2) U provedbi nadzora Ministarstvo može tražiti izvješća, podatke, materijale i druge obavijesti od Komore.
(3) Ako službena osoba Ministarstva u provedbi nadzora utvrdi nepravilnosti u radu tijela Komore u obavljanju javnih ovlasti, rješenjem naređuje otklanjanje tih nepravilnosti.
(4) Protiv rješenja kojim se naređuje otklanjanje nepravilnosti utvrđenih u provedi nadzora žalba nije dopuštena, ali se može pokrenuti upravni spor.
Članak 62.
Komora ili osoba koja obavlja posao ili djelatnost uređenu ovim Zakonom i posebnim propisom kojim se uređuju poslovi i djelatnosti prostornog uređenja i gradnje – član Komore dužan je Ministarstvu u svrhu provođenja nadzora dostaviti sve tražene podatke, dokumente i izvješća u zatraženom roku.
XIII. PRIJELAZNE I ZAVRŠNE ODREDBE
Članak 63.
Stupanjem na snagu ovoga Zakona Hrvatska komora arhitekata, Hrvatska komora inženjera građevinarstva, Hrvatska komora inženjera strojarstva i Hrvatska komora inženjera elektrotehnike, osnovane na temelju Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.), nastavljaju s radom i dužne su u roku od devet mjeseci od dana stupanja na snagu ovoga Zakona uskladiti svoje poslovanje s odredbama ovoga Zakona.
Članak 64.
(1) Osobe koje su po propisima koji su bili na snazi do dana stupanja na snagu ovoga Zakona ispunjavale uvjete za voditelja građenja i voditelja radova stječu pravo upisa u Komoru ako u roku od devet mjeseci od dana stupanja na snagu ovoga Zakona podnesu zahtjev za upis u imenik ovlaštenih