 uvjetima kreditnog programa za koji se podnositelj zahtjeva prijavio, HAMAG-BICRO šalje Obavijest podnositelju zahtjeva s obrazloženjem da nije zadovoljio administrativnu provjeru.
Subjekti malog gospodarstva koji su zaprimili Obavijest o neudovoljavanju administrativnoj provjeri zbog dostavljanja nepotpune dokumentacije mogu se ponovno prijaviti.
Postupak odobravanja kredita
HAMAG-BICRO donosi odluke o odobravanju kredita sukladno svojim metodologijama i procedurama rada.
IX. PRAVO NA KREDIT
HAMAG-BICRO nema obvezu odobriti kredit po podnesenom zahtjevu za kredit.
X. UVJETI I NAČIN KORIŠTENJA KREDITA
Ugovori o kreditu se sklapaju isključivo s registriranim gospodarskim (poslovnim) subjektima.
Nakon potpisivanja ugovora kredit se može koristiti ako su ispunjeni preduvjeti za korištenje kredita utvrđeni u ugovoru o kreditu te sljedeći preduvjeti:
• Pribavljeni su i provedeni svi ugovoreni instrumenti osiguranja,
• Plaćena je naknada za obradu kreditnog zahtjeva u skladu s ugovorom,
• Investitor/korisnik kredita nema kod HAMAG-BICRO-a dospjelih, a nepodmirenih obveza po bilo kojoj osnovi.
Isplata se obavlja na temelju pisanog i dokumentiranog zahtjeva korisnika kredita, a prije isplate sredstava obavlja se kontrola postavljenog zahtjeva za isplatu.
Sredstva kredita u pravilu se ne isplaćuju izravno korisniku kredita, već po njegovom nalogu izravno isplaćuje sredstva kredita namjenski na žiro – račune dobavljača /izvođača radova/ pružatelja usluga, sukladno poslovnom planu. Dio kredita namijenjen ulaganju u kratkotrajnu imovinu, sukladno poslovnom planu, može se doznačiti izravno na žiro-račun subjekta malog gospodarstva.
Sukladno navedenom, prije isplate sredstava dobavljaču korisnik kredita je obvezan potpisati Izjavu korisnika kredita o suglasnosti uplate sredstava dobavljaču/ izvođaču radova/ pružatelju usluga za svakog pojedinog dobavljača/ izvođača radova/ pružatelja usluga kojem se isplaćuju kreditna sredstva te za isplatu sredstva kredita namijenjenih za ulaganje u kratkotrajnu imovinu.
Kreditna sredstva se ne mogu isplatiti na blokirani žiro-račun.
XI. OSTALE OBVEZE PO UGOVORU O KREDITU
Za vrijeme trajanja kreditnog odnosa do otplate kredita, pored navedenog u ugovoru o kreditu, korisnik kredita/krajnji korisnik kredita u obvezi su i sljedeće:
• Dostavljati HAMAG-BICRO-u temeljna godišnja financijska izvješća, a po pisanom zahtjevu HAMAG-BICRO-a i drugu financijsku, poslovnu i ostalu dokumentaciju koju HAMAG-BICRO zatraži,
• Voditi poslovne knjige sukladno Zakonu o računovodstvu kad se steknu za to zakonski uvjeti,
• Kod pripajanja nekom drugom društvu i/ili spajanja s drugim društvom, donošenja odluke o ukidanju društva i za bilo koju drugu sličnu statusnu promjenu potrebno je zatražiti prethodnu pisanu suglasnost HAMAG-BICRO-a,
• Kod svih promjena: u vlasničkoj strukturi, povezanim osobama, osobama ovlaštenima za zastupanje, sjedišta, promjeni računa i slično, odmah po njihovoj provedbi obavijestiti HAMAG-BICRO,
• O svakoj promjeni adrese dostave odmah pisanim putem izvijestiti HAMAG-BICRO o novoj adresi dostave,
• Ishoditi sve potrebne dozvole propisane važećim propisima Republike Hrvatske,
• Dugotrajnu imovinu financiranu kreditom HAMAG-BICRO-a zadržati u svom vlasništvu i posjedu do konačne otplate kredita te je održavati, popravljati, servisirati i obnavljati kako bi se održala u dobrom stanju u skladu sa svojom izvornom namjenom, osim ako HAMAG-BICRO ne da svoju pisanu suglasnost za suprotno,
• Izvijestiti HAMAG-BICRO o svakom eventualnom znatnijem otuđenju ili daljnjem terećenju svoje imovine,
• Ishoditi suglasnost HAMAG-BICRO-a za dodatno zaduživanje u iznosu većem od 100.000 kuna,
• U svom poslovanju postupati u skladu sa svim zakonskim i podzakonskim propisima, odlukama i uputama te naredbama i drugim aktima nadležnih tijela koji se odnose na njihovo poslovanje, zaštitu okoliša, zdravlje i zaštitu ljudi i imovine.
Po potpisivanju ugovora o kreditu korisnik kredita je dužan omogućiti predstavnicima