 persipana ili marcipana, a sadrži do najviše 5 % vode. Pri izradi makronena dozvoljeno je dodavanje do najviše 3 % mlinskih proizvoda i/ili škroba računato na ukupnu masu gotovog proizvoda
– biskvit je proizvod dobiven od jaja, žumanjaka i/ili bjelanjaka, ili odgovarajuće količine proizvoda od jaja, šećera, mlinskih proizvoda i/ili škroba i aditiva, bez ili uz dodatak masti ili ulja i
– piškota je proizvod dobiven kao i biskvit karakteristična oblika.
III. UTVRĐIVANJE SUKLADNOSTI
Članak 42.
Za utvrđivanje sukladnosti proizvoda sa standardima kvalitete propisanim ovim Pravilnikom u svrhu službene kontrole koriste se validirane i međunarodno priznate metode.
IV. PRIJELAZNE I ZAVRŠNE ODREDBE
Članak 43.
(1) Danom stupanja na snagu ovoga Pravilnika prestaju važiti Pravilnik o keksima i keksima srodnim proizvodima (»Narodne novine«, br. 73/05., 69/08. i 141/13.) i Pravilnik o žitaricama, mlinskim i pekarskim proizvodima, tjestenini, tijestu i proizvodima od tijesta (»Narodne novine«, br. 78/05., 135/09., 86/10. i 72/11.).
(2) Proizvodi koji su do stupanja na snagu ovoga Pravilnika stavljeni na tržište ili označeni prema propisima iz stavka 1. ovoga članka, mogu se prodavati do iscrpljenja zaliha.
Članak 44.
Ovaj Pravilnik stupa na snagu osmog dana od dana objave u »Narodnim novinama«, osim članka 25. stavka 2. ovoga Pravilnika koji stupa na snagu 1. veljače 2018. godine.
Klasa: 011-02/13-01/71
Urbroj: 525-09/0705-16-49
Zagreb, 5. rujna 2016.
Ministar prof. dr. sc. Davor Romić, v. r.
