 krute, napuhavajuće ili kombinirane izvedbe duljine ne manje od 3,8 m i moraju biti odobrene od RO. Brodice za prikupljanje moraju imati vlastiti uzgon ili uzgonske materijale, otporne na djelovanje morske vode, nafte ili naftnih proizvoda, koji održavaju brodicu u plutajućem stanju i kada je potpuno naplavljena. Dodatno, moraju se predvidjeti uzgonski materijali, koji za svaku osobu za koju je predviđen smještaj u brodicu za prikupljanje, koji osiguravaju uzgon od 280 N. Uzgonski materijal se ne smije postaviti s vanjske strane trupa brodice za prikupljanje. Brodica za prikupljanje mora imati izvanbrodski ili ugrađen pogonski motor.
6.19.4.2 Brodice za prikupljanje moraju imati:
– najmanje dva plutajuća vesla s pripadajućim rašljama,
– plutajući ispolac
– plutajući konopac duljine 30 m, dovoljne čvrstoće za tegalj splavi za spašavanje,
– vodonepropusna svjetiljka s rezervnim slogom baterija i žaruljom, s mogućnošću davanja Morzeovih znakova,
– zviždaljka,
– prva pomoć u vodonepropusnoj kutiji,
– čaklja,
– nož s plutajućom drškom.
6.19.4.3 Uređaj za spuštanje/podizanje brodice za prikupljanje mora biti, najmanje, mehaničke izvedbe, ručni pogon, i mora omogućiti spuštanje/podizanje opremljene brodice za prikupljanje zajedno s ukupno odobrenim brojem osoba.
6.20 UREĐAJI ZA SPUŠTANJE I UKRCAJ
6.20.1 Osnovni zahtjevi
6.20.1.1 Osim pomoćnih uređaja za spuštanje brodica za spašavanje koje se spuštaju slobodnim padom, svaki uređaj za spuštanje mora omogućiti sigurno spuštanje potpuno opremljenog plovila za preživljavanje ili brodice za prikupljanje u nepovoljnim uvjetima trima do 10° i nagiba do 20° na bilo koju stranu broda:
.1 kad je u njih ukrcan predviđeni broj osoba u skladu s 3.3 ili 4.3; i
.2 kad je ukrcana samo posada.
6.20.1.2 Bez obzira na zahtjeve 6.20.1.1, uređaji za spuštanje brodica za spašavanje na tankerima, tankerima za kemikalije i brodovima za ukapljeni plin, koji imaju konačni kut nagiba veći od 20° izračunat prema Međunarodnoj konvenciji o sprečavanju zagađivanja s brodova, 1973., s izmjenama 1978., (MARPOL 73/78) i u skladu s preporukama IMO Rezolucije MSC.4(48), prema potrebi, moraju ostati u funkciji kod konačnog kuta nagiba na nižoj strani broda, uzimajući u obzir konačnu vodnu liniju oštećenog broda.
6.20.1.3 Uređaj za spuštanje ne smije ovisiti ni o kojim sredstvima, osim o gravitaciji ili spremljenoj mehaničkoj energiji neovisnoj o brodskom napajanju potrebnom za spuštanje plovila za preživljavanje ili brodica za prikupljanje, kada su opterećene ukupnim brojem osoba i opremom ili prazne s opremom.
6.20.1.4 Konstrukcija uređaja za spuštanje mora omogućiti njegovo lako održavanje. Svi dijelovi koji zahtijevaju redovito održavanje od strane posade, moraju biti lako dostupni i moraju biti pogodni za lako održavanje.
6.20.1.5 Uređaj za spuštanje i pripadajuća oprema, osim kočnica vitla, moraju biti dovoljne čvrstoće da izdrže ispitivanje proizvodnim pokusnim statičkim opterećenjem ne manjim od 2.2 puta najveće radno opterećenje.
6.20.1.6 Konstrukcijski elementi i svi koloturnici, užad za zavješenje, konzole, karike, pričvršćenja i svi ostali elementi koji se koriste kod uređaja za spuštanje, moraju biti projektirani za koeficijent sigurnosti izračunat na osnovi najvećeg radnog opterećenja i prekidnu čvrstoću upotrijebljenog konstrukcijskog materijala. Koeficijent sigurnosti ne manji od 4,5 mora se koristiti za konstrukcijske elemente sohe i vitla, a koeficijent sigurnosti ne manji od 6 mora se koristiti za užad za zavješenje, lance, karike i koloturnike.
6.20.1.7 Svaki uređaj za spuštanje, koliko je to praktički moguće, mora ostati sposoban za rad u uvjetima zaleđivanja.
6.20.1.8 Uređaj za spuštanje brodice za spašavanje mora moći podignuti brodicu i njezinu posadu.
6.20.1.9 Uređaj za spuštanje brodice za prikupljanje mora omogućiti podizanje brodice s dopuštenim brojem osoba i opremom brzinom ne manjom od 0,3 m/s.
6.20.1.10 Uređaji za spuštanje moraju omogućavati siguran ukrcaj u plovila za preživljavanje, u 