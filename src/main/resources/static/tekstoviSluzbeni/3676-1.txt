niti bila u sukobu sa zakonom, te da se protiv nje ne vodi nikakav postupak. Međutim, u svojem Prigovoru i u svojoj pisanoj obrani, dok okrivljenica navodi kako u tijeku kritičnog događaja semafori nisu bili u funkciji na kritičnom mjestu, te da je nju nastala situacija jednostavno 'zbunila' i da nije primijetila prometni znak koji označava cestu s prednošću prolaska, niti vozilo koje je nailazilo, odnosno, vozilo sudionika prometne nesreće, jer da se radi o nepreglednom raskrižju, ovaj Sud je takve navode ocijenio usmjerenim od strane okrivljenice na umanjenje njezine prekršajne odgovornosti.
Naime, Sud nalazi kako kritično mjesto je Sudu poznato kao kritično mjesto pa i iskustveno, te da stanje i oprema kolnika, odnosno, ceste te oblika raskrižja i njegovu preglednost, ovaj Sud poznaje, te da se u odnosu na navode okrivljenice o preglednosti raskrižja i postavljenim prometnim znakovima, a što se odnosi i na vertikalnu i na horizontalnu signalizaciju, radi o općepoznatim činjenicama, koje kao takve ne treba ni posebno dokazivati, pa je Sud odlučio ne pozivati policijske službenike koji su izradili službenu dokumentaciju, da bi se izjašnjavali o kvaliteti iste.
(...)
Sud je utvrdio bitnim činjenicu, a pregledom Prigovora i pisane obrane okrivljenice, kako okrivljeničini navodi da se kritične zgode 'jednostavno zbunila', pa da nije primijetila prometni znak koji označava cestu s prednošću prolaska, niti da je primijetila vozilo sudionika prometne nesreće u kojem vozilu je sudionik upravljao tim vozilom, a kolnikom ceste koja je prometnim znakom označena kao cesta s prednošću prolaska, i kojom zgodom dotična prijavljena okrivljenica nije postupila po prometnom znaku i pravilu, te propustila vozilo s vozačem, a sudionikom prometne nesreće, u njihovom kretanju nego je poduzela daljnju radnju pokretanja svojeg vozila, ovaj Sud nalazi kako prijavljena okrivljenica se nije uvjerila da navedenu radnju može obaviti na siguran način u prometu na kolniku, a da ne ugrožava sigurnost sudionika u prometu i imovini.
(...)
Temeljem tako provedenog postupka, ovaj Sud je utvrdio kako je okrivljenica svojim ponašanjem u potpunosti ostvarila bića prekršajnog djela za koje se tereti, a na način kao je opisano i pravno označeno u izreci ove Presude, te kako je okrivljenica počinila prekršajno djelo postupajući suprotno čl. 57. st. 4. Zakona o sigurnosti prometa na cestama, a kažnjivo po čl. 57. st. 7. u vezi čl. 293. st. 2. istog Zakona, pa je okrivljenicu trebalo oglasiti krivom.
(...)
Zakonodavac je za predmetno prekršajno djelo propisao novčanu kaznu u iznosu od 3.000,00 kuna, a kada je prekršajem izazvana prometna nesreća u kojoj ima ozlijeđenih osoba, kaznit će se počinitelj prekršaja novčanom kaznenom propisanom za taj prekršaj uvećanom za iznos od 2.000,00 kuna, pa je Sud okrivljenici izrekao novčanu kaznu u iznosu 5.000,00 kuna.
Stoga izrečenu novčanu kaznu Sud okrivljenici ne treba posebno obrazlagati.
(...)
Pored novčane kazne okrivljenici je izrečena zaštitna mjera zabrane upravljanja motornim vozilo B kategorije u trajanju od 4 (četiri) mjeseca, iz razloga što se radi o težem prekršajnom djelu protiv stege u prometu, a u kojem su događaju lakše nastradale tri osobe, te Sud smatra kako će se izrečenom novčanom kaznom i zaštitnom mjerom postići svrha kod okrivljenice i kako okrivljenica ubuduće neće raditi iste i slične prekršaje.«
III. PRIGOVORI PODNOSITELJICE
4. Obrazlažući povrede navedenih ustavnih prava podnositeljica je u ustavnoj tužbi, u bitnome navela:
»Pobijanom presudom od 29. rujna 2015. g., posl. broj Pp P-3514/15, Prekršajni sud je, suprotno odredbi čl. 244. st. 2. Prekršajnog zakona, preinačio odluku o sankciji i izrekao zaštitnu mjeru zabrane upravljanja motornim vozilom B kategorije u trajanju od 4 mjeseca.
Izricanje strože zaštitne mjere u donosu na obvezni prekršajni nalog je u suprotnosti s odredbom čl. 244. st. 2. Prekršajnog zakona i pravilom zabrane reformatio in peius.
Tužiteljica je imala legitimna očekivanja da