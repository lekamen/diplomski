 u postupku.
Nadalje, poduzetnici Securitas Hrvatska, AKD Zaštita, Arsenal Ivezić i V Grupa naveli su da bi im izricanje upravno-kaznene mjere u iznosu kako je to propisano odredbama ZZTN-a nepovratno ugrozilo njihovu održivost, odnosno dovelo do potpunog gubitka imovine te su zatražili umanjenje upravno-kaznene mjere sukladno članku 64. stavku 7. ZZTN-a.
Agencija ističe kako je odredbama ZZTN-a, člankom 64. stavkom 7., predviđena mogućnost dodatnog smanjenja iznosa upravno-kaznene mjere kada bi ona mogla nepovratno ugroziti održivost poduzetnika odnosno dovesti do potpunog gubitka imovine, no uz uvjet da poduzetnici dostave relevantne dokaze kojima će potkrijepiti isto.
U konkretnom slučaju, poduzetnici nisu dostavili relevantne dokaze i detaljna obrazloženja iz kojih je razvidno da će im izricanje upravno-kaznene mjere uzrokovati neodrživost i potpuni gubitak imovine.
Dokazi koje je dostavio poduzetnik AKD-Zaštita ne ukazuju na to kako će izrečena upravno-kaznena mjera dovesti do ekonomske neodrživosti i potpunog gubitka imovine poduzetnika. Naime, mišljenje neovisnog financijskog revizora […] kao i nepravomoćna presuda suda kojom se utvrđuje da je poduzetnik AKD Zaštita oštećen za financijski iznos od […], Agencija ne može sagledati kao dostatne relevantne dokaze zbog kojih bi se otvorila mogućnost primjene članka 64. stavka 7. ZZTN-a.
Isto tako, Agencija nije uvažila činjenicu da je nad poduzetnikom V Grupa otvoren postupak predstečajne nagodbe u smislu ispunjenja uvjeta za primjenu članka 64. stavka 7. ZZTN-a, a imajući u vidu da V Grupa nije dokazala da bi upravno-kaznena mjera izrečena od strane Agencije u skladu s odredbama ZZTN-a bila razlog ekonomske neodrživosti tog poduzetnika i potpunog gubitka njegove imovine. Ujedno, Agencija smatra kako je sam ishod postupka predstečajne nagodbe nad poduzetnikom nepredvidiv kao i da isti ne vodi nužno ka prestanku postojanja poduzetnika već upravo suprotno, isti se provodi s ciljem uspostavljanja likvidnosti i solventnosti poduzetnika.
Pored navedenog, upravno-kaznena mjera koju je Agencija izrekla poduzetnicima Securitas Hrvatska, AKD Zaštita, Arsenal Ivezić i V Grupa predstavlja 1,07 posto ukupnih prihoda poduzetnika Securitas Hrvatska, zatim 0,95 posto ukupnih prihoda poduzetnika AKD Zaštita, 0,63 posto ukupnih prihoda poduzetnika V Grupa i 1,13 posto ukupnih prihoda poduzetnika Arsenal Ivezić ostvarenih u 2013. što ne bi trebalo nepovratno ugroziti njihovu održivost, odnosno dovesti do potpunog gubitka imovine.
Agencija ističe da iako ZZTN, u članku 64. stavku 8., predviđa izricanje simbolične upravno-kaznene mjere te da je većina stranaka ovog postupka predložila upravo izricanje simbolične upravno-kaznene mjere, Agencija u ovom predmetu nije utvrdila postojanje takvih posebnih okolnosti u odnosu na bilo koju stranku ovog postupka.
Slijedom navedenog, a imajući u vidu sve otegotne i olakotne okolnosti koje je Agencija utvrdila u ovom postupku, strankama – sudionicima zabranjenog sporazuma utvrđen je konačni iznos upravno-kaznene mjere koji je prikazan u Tablici 3.:
Tablica 3. Iznos upravno-kaznene mjere izrečene strankama u postupku prisutnim na sastanku 23. listopada 2013.
R. br. Poduzetnik Iznos upravno-kaznene mjere (u kn) 1. SOKOL MARIĆ d.o.o. 1.333.000,00 2. SECURITAS HRVATSKA d.o.o. 1.027.000,00 3. AKD-ZAŠTITA d.o.o. 905.000,00 4. KLEMM SIGURNOST d.o.o. 657.000,00 5. BILIĆ-ERIĆ d.o.o. 942.000,00 6. V GRUPA d.o.o. 289.000,00 7. ARSENAL-IVEZIĆ d.o.o. 171.000,00
Agencija ističe, a s obzirom da je člankom 61. ZZTN-a propisano da u upravno-kaznena mjera koja se može izreći pojedinom poduzetniku može iznositi najviše 10 posto vrijednosti ukupnoga prihoda koji je poduzetnik ostvario u posljednjoj godini za koju postoje zaključena godišnja financijska izvješća, kako je nakon izračuna iznosa upravno-kaznenih mjera provjerila prelaze li utvrđeni iznosi zakonski maksimum od 10 posto ukupnih prihoda stranaka. Agencija je utvrdila kako iznosi upravno-kaznenih mjera ne prelaze 10 