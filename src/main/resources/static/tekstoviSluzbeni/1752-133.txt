 konferencije od strane državnih dužnosnika (vidjeti gore citirani predmet Butkevičius, §§ 50. – 52. i predmete Lavents protiv Latvije, br. 58442/00, § 122., 28. studenoga 2002. i Y. B. i drugi protiv Turske, br. 48173/99 i 48319/99, §§ 49. 51., 28. listopada 2004.). Ipak, predstavlja li neka izjava javnog dužnosnika povredu načela presumpcije nedužnosti mora biti utvrđeno u kontekstu konkretnih okolnosti u kojima je dana pobijana izjava (vidjeti predmet Adolf protiv Austrije, 26. ožujka 1982., §§ 36. – 41., Serija A br. 49). U svakom slučaju, izražena mišljenja ne smiju predstavljati izjave javnog dužnosnika o tome da je podnositelj kriv, što bi ohrabrilo javnost da vjeruje da je on kriv i prejudiciralo ocjenu činjenica od strane nadležne sudbene vlasti (vidjeti naprijed navedeni predmet Butkevičius, § 53.).«
455. Konačno, u predmet G.C.P. protiv Rumunjske (presuda, 20. prosinca 2011., zahtjev br. 20899/03) ESLJP se osvrnuo na značenje presumpcije nedužnosti u kontekstu samog kaznenog suđenja kad je riječ o publicitetu koji je optužba protiv javnog dužnosnika izazvala u medijima i javnosti (pre-trial publicity):
»46. Sud ponavlja da zlobna medijska kampanja (virulent press campaign) svojim utjecajem na javno mnijenje, a posljedično i na porotnike koji su pozvani da odluče o krivnji optuženika, može negativno utjecati na poštenost suđenja (vidjeti Akay protiv Turske, odluka, 19. veljače 2002., br. 34501/97; Wloch protiv Poljske, odluka, 30. ožujka 2000., br. 27785/95; i Priebke protiv Italije, odluka, 5. travnja 2001., br. 48799/99). Sud istodobno primjećuje da je medijsko izvještavanje o aktualnim događajima izraz ostvarivanja slobode izražavanja zajamčene člankom 10. Konvencije. Ako suđenje prati zlobna medijska kampanja, odlučujuća neće biti subjektivna bojazan okrivljenika o nedostatku nepristranosti koja se zahtjeva od sudova, koliko god ona bila razumljiva, već mogu li se njegovi strahovi objektivno opravdati u konkretnim okolnostima slučaja (vidjeti, mutatis mutandis, Castillo Algar protiv Španjolske, presuda, 28. listopada 1998., § 45, Izvješća o presudama i odlukama 1998-VIII).
47. Sud priznaje da je od 19. veljače 1997. rumunjski tisak iznimno ekstenzivno izvještavao o slučaju podnositelja zahtjeva. Neki od novinskih članaka sadržavali su izjave javnih dužnosnika, dok su preostali članci, za koje je podnositelj dostavio samo naslove, predstavljali kronološki prikaz kaznenog postupka koji se vodio protiv podnositelja zahtjeva. Sud, međutim, primjećuje da je većina članaka, a između njih i oni najzlobniji, objavljena uglavnom između 1997. i 2000. Podnositelj zahtjeva proglašen je krivim i osuđen na Okružnom sudu u Bukureštu 14. studenoga 2002. Prema tome, poprilično je vremena prošlo od objave članaka na koje se podnositelj zahtjeva poziva u prilog svog prigovora na temelju članka 6. stavka 2. Konvencije do njegove osude (vidjeti Mircea, gore citirano, § 74., i Viorel Burzo, gore citirano, § 166.).
48. Sud također primjećuje da su kaznene optužbe protiv podnositelja zahtjeva utvrdili profesionalni suci, koje su zbog profesionalnog obrazovanja i iskustva manje podložni bilo kakvim vanjskim utjecajima i u manjoj su mjeri od porote mogli biti podložni utjecaju novinske kampanje protiv podnositelja zahtjeva. Štoviše, uzimajući u obzir obrazložene presude koje su donijeli domaći sudovi u tri instancije, u spisu nema dokaza koji bi ukazali da su suci koji su ocjenjivali prigovore podnositelja zahtjeva te ispitivali podignute kaznene optužbe i osnovanost predmeta bili pod utjecajem bilo kojeg članka objavljenog u tisku (vidjeti Mircea, gore citirano, § 75., i Viorel Burzo, gore citirano, § 166.).
49. Proizlazi da je ovaj dio zahtjeva očito neosnovan i mora biti odbačen u skladu s člankom 35. stavcima 3. i 4. Konvencije.«
456. U ovom je ustavnosudskom postupku riječ o navodnim povredama presumpcije nedužnosti podnositelja u kontekstu kaznenog suđenja (koje obuhvaća razdoblje neposredno prije optužbe pa sve do pravomoćnosti