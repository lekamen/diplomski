na obrascu koji je sastavni dio sustava.
Članak 63.
Službena bilješka i njen sadržaj unosi se u sustav JCMS.
Članak 64.
Kod izrade odluka ili drugih akata u sustavu JCMS mogu se koristiti obrasci.
Članak 65.
U sustav JCMS rješavatelj je obvezan unijeti točan datum pravomoćnosti odluke.
Članak 66.
Predmet se iskazuje u statističkim izvješćima koja se generiraju iz sustava JCMS kao riješen s datumom koji sustav automatski generira označavanjem predmeta riješenim.
XIV. TROŠKOVI POSTUPKA
Članak 67.
(1) Podaci o troškovima unose se u sustav JCMS.
(2) Troškovi postupka koji su isplaćeni na teret proračunskih sredstava, unose se redom u popis troškova u sustav JCMS.
XV. STATISTIKA I IZVJEŠĆA
Članak 68.
(1) Statistička izvješća koja se nalaze u sustavu JCMS definira ministarstvo nadležno za poslove pravosuđa u suradnji sa sudovima.
(2) Ministarstvo nadležno za poslove pravosuđa na kraju svakoga statističkog razdoblja, a najkasnije do desetog dana u mjesecu dostavlja sudovima sumarna statistička izvješća o njihovom radu. Izvješća se temelje na podacima unesenim u sustav JCMS.
(3) Standardna statistička izvješća ministarstvo nadležno za poslove pravosuđa dostavlja sudovima putem elektroničke pošte.
(4) Ako ima primjedbu na statističko izvješće, predsjednik suda može, u roku pet dana od dana primitka izvješća, dostaviti primjedbe ustrojstvenoj jedinici ministarstva nadležnog za poslove pravosuđa čiji djelokrug rada obuhvaća poslove statistike, putem elektroničke pošte na adresu: »statistikaMP@pravosudje.hr«.
Članak 69.
(1) Standardna statistička izvješća su:
1. Neriješeni predmeti po godinama – za datum osnivanja – po vrsti predmeta,
2. Neriješeni predmeti po godinama – za datum osnivanja – po vrsti predmeta po rješavatelju,
3. Neriješeni predmeti po godinama – za datum dodjele – po vrsti predmeta po rješavatelju,
4. Riješeni predmeti po godinama za datum osnivanja – po vrsti predmeta,
5. Riješeni predmeti po godinama za datum osnivanja – po vrsti predmeta po rješavatelju,
6. Riješeni predmeti po godinama za datum dodjele – po vrsti predmeta po rješavatelju,
7. PSRP – Izvješće o prosječnoj starosti riješenih predmeta,
8. Izvješće o broju i trajanju ročišta po rješavatelju,
9. SSI – Sumarno statističko izvješće o broju primljenih riješenih i neriješenih predmeta,
10. SSI – skraćen – za ispis po sudu,
11. PSI – Pojedinačno statističko izvješće o radu rješavatelja,
12. PSI – Pojedinačno statističko izvješće o radu rješavatelja s radnim danima,
13. PSI – skraćen – za ispis – Pojedinačno statističko izvješće o radu rješavatelja,
14. PSI – Pojedinačno statističko izvješće o radu rješavatelja po vrsti predmeta u periodu,
15. OPT – Izvješće o opterećenju rješavatelja dodijeljenim predmetima,
16. Izvještaji prekršajnih sudova po Zakonu o zaštiti od nasilja u obitelji,
17. Izvještaj Visokog prekršajnog suda Republike Hrvatske po Zakonu o zaštiti intelektualnog vlasništva,
18. Podaci o prekršajnopravnoj zaštiti intelektualnog vlasništva,
19. Statistički izvještaj suca vezani uz diskriminaciju i osnove diskriminacije,
20. Statistički izvještaji prekršajnog suda vezani uz diskriminaciju i osnove diskriminacije,
21. Izvještaj »Prekršajna djela – motiv mržnja«,
22. Izvještaj »Manjinski jezik« – izvještaj o predmetima koji su vođeni ili koji su mogli biti vođeni na manjinskom jeziku.
(2) Kada se ocijeni potrebnim mogu se kreirati i druga Standardna statistička izvješća, sukladno Katalogu propisanih statističkih izvještaja i obrazaca za prekršajne sudove koje je verificirano od Stalnog verifikacijskog tijela.
Članak 70.
Za potrebu izrade statističkih izvješća koriste se sljedeći izrazi:
1. datum osnivanja predmeta – datum kada je podnesak kojim se pokreće postupak pred sudom prvi put zaprimljen u sudu,
2. trajanje rješavanja predmeta pred sudom – broj dana od datuma zaprimanja u sud do datuma rješavanja predmeta,
3. starost neriješenog predmeta – broj dana od datuma pokretanja postupka do datuma izrade izvješća,
4. vrijeme rješavanja predmeta u sudu –