 odluka posl. broj: ll-CVD-16940 (PBM) o privremenom skrbništvu nad mlt. C., temeljem koje je nadležni drugostupanjski sud X., predlagatelju A. dodijelio privremenu brigu, skrbništvo i nadzor nad mlt. C. ...
Dakle, navedena odluka donesena je nakon što je mlt. C. zadržan u Zagrebu.
Slijedom navedenog sud je utvrdio kako su u vrijeme pokretanja postupka po zahtjevu predlagatelja od 14.10.2011. postojali uvjeti za primjenu čl. 12. Konvencije.
Predloženica se tijekom ovog postupka pozvala na primjenu čl. 13. st. 1. točka a i b te st. 3. Konvencije.
Kao razloge navela je slijedeće: da je i za vrijeme života sa predlagateljem gotovo u cijelosti ona vodila brigu o mlt. C. te je isti emocionalno vezan za nju, a protekom vremena te se emocionalna i životna povezanost povećala.
Nadalje, navela je kako bi za mlt. C. povratak u D. predstavljao traumu obzirom da tamo ne živi već nekoliko godina, prilikom dolaska u Zagreb bio je dijete od nepune tri godine, a posebno bi traumatičan za njega bio povratak bez njene pratnje, a ona se ne može vratiti u D. Kao razlog navodi da joj je istekla viza, nema osiguran stan i posao, a sa predlagateljem ne želi više živjeti jer je upravo zbog njegovih prijetnji i uskrate financijske potpore i ostala u Zagrebu, a ujedno je bila izložena emocionalnom, fizičkom i psihičkom te financijskom zlostavljanju čemu je svjedočio i mlt. C. te o istome svjedoči dopis Udruge za žene žrtve obiteljskog zlostavljanja ... kojoj se obratila za pomoć još u vrijeme zajedničkog života sa predlagateljem.«
U obrazloženju prvostupanjskog rješenja, u odnosu na članak 13. HKoGAMoD-a, je navedeno:
»Čl. 13. st. 1. točka a) i b) te st. 3. Konvencije propisuje da bez obzira na odredbe prethodnih članaka Konvencije, sudski ili upravni organ države kojoj se šalje zahtjev za povratkom djeteta, nije dužan narediti povratak djeteta ako osoba, institucija ili drugo tijelo koje se suprotstavlja djetetovu povratku dokaže:
a) da osoba, institucija ili drugo tijelo koje se brine o osobi djeteta nije stvarno ostvarivalo pravo na brigu u vrijeme odvođenja ili zadržavanja ili se složilo ili naknadno pristalo na odvođenje ili zadržavanje.
b) da postoji ozbiljna opasnost da bi povratak izložio dijete fizičkoj opasnosti ili psihičkoj traumi ili na drugi način doveo dijete u nepovoljan položaj.
St. 3. propisuje kako će pri razmatranju okolnosti spomenutih u ovom članku, sudski i upravni organi uzeti u obzir podatke koji se odnose na socijalno porijeklo djeteta dobivene od centralnog izvršnog organa ili nekog drugog nadležnog tijela države u kojoj je mjesto stalnog boravka djeteta.
Predloženik se protivi primjeni čl. 13. Konvencije te osporava navode o zlostavljanju predloženice te kako ne postoje zapreke da se predloženica zajedno sa mlt. C. vrati u D.
(...)
Predlagatelj nije dostavio niti jedan dokaz da bi se po povratku u D. predloženica mogla nesmetano zaposliti i time osigurati financijsku neovisnost za sebe i mit. C. ...
(...)
Naime, sud smatra ... ako se ima u vidu da predlagatelj nije dostavio dokaz da majka djeteta čiji se povratak traži nije u mogućnosti vratiti se zajedno sa mit. djetetom u D., a upravo to bi bio uvjet pod kojim bi se mit. C. mogao vratiti. ...
U odnosu na točku b) istog članka sud je prvenstveno zatražio izvješće nadležnog CZSS-a E., koji se povodom istog, tijekom postupka višekratno očitovao ...
Navedena izvješća temelje se na razgovoru provedenim sa mlt. C. i predloženicom, i to svakog od njih ponaosob, opažanju njihove međusobne interakcije, razgovorom sa roditeljima predloženice, terenskim izvidom na adresi stanovanja predloženice i mlt. C., i podataka dobivenih od dječjeg vrtića koji C. polazi.
Iz svih izvješća proizlazi da je Centar utvrđivao da li se majka adekvatno brine o mlt. C., u adekvatnim socio-ekonomskim uvjetima, kako je dijete emocionalno sa njom povezano, a ne pokazuje znake traumatiziranosti zbog udaljenosti od oca, zatim je cijenio opravdanom bojazan majke zbog prijetnji oca mlt. djeteta te je zbog svega