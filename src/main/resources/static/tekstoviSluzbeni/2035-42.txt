 valja ukazati i na zaključke izvješća koje je za Europsku komisiju pripremila Mreža stručnjaka za promicanje žena u političkom i ekonomskom odlučivanju pri Europskoj komisiji ‘Kvote kao instrument: različiti pristupi kroz Europu’ koji ukazuje da su mjere promicanja uravnoteživanja izbornih lista koje koriste sustav ‘par-nepar’ raspodjele mjesta na listi posebno učinkovite u proporcionalnim izbornim sustavima, poput hrvatskog osim ako se ne koristi i instrument preferencijalnog glasovanja koji značajno komplicira učinkovitu uporabu ‘par-nepar’ pristupa. S obzirom da je osporavanim ZID ZIZHS-om uvedena i opcija preferencijalnog glasovanja Klub zastupnika se vodio ovim zaključkom Mreže stručnjaka te nije inzistirao na ‘par-nepar’ raspodjeli mjesta smatrajući da u konkretnim okolnostima, kada zbog preferencijalnog glasovanja ne može s razumnim stupnjem vjerojatnosti jamčiti njegovu učinkovitost takva raspodjela ne bi lako prošla test razmjernosti ograničenja diskrecije stranaka pri sastavljanju liste iz čanka 16. Ustava. Ovo izvješće Komisijine Mreže stručnjaka također ukazuje daje ključ učinkovitosti ovakvih mjera pozitivne akcije promicanja stvarne ravnopravnosti spolova u političkom životu u propisanim sankcijama za nepoštivanje te identificira sankciju nevaljanosti liste kao najučinkovitiju sankciju za ostvarenje stvarne ravnopravnosti spolova u izbornom procesu. Europska komisija nije jedina institucija Europske unije koja sustavno i detaljno prati pitanje rodne uravnoteženosti zastupničkih tijela svojih država članica. Europski parlament, kao demokratski izravno izabrano predstavničko tijelo Europske unije, također prati isto pitanje te također podržava upotrebu mjera pozitivne akcije u svrhu rodnog uravnoteživanja izbornih lista. U svom posljednjem izvješću na ovu temu Europski je parlament analizirajuću uporabu raznih oblika mjere rodnog uravnoteživanja izbornih lista ukazao da većina država članica koje imaju više od 30% žena u svojim predstavničkim tijelima koristi neki oblik mjera te da je mjera posebno korisna u proporcionalnim izbornim sustavima, ali je istovremeno naglasio da uspješnost takvih mjera ovisi o njihovom specifičnom dizajnu i njegovoj prilagođenosti konkretnim okolnostima u državi članici. Štoviše, u skupini država članica koje su izbornim zakonodavstvima uvele obveznu mjeru rodnog uravnoteživanja izbornih lista prosječna zastupljenost žena u predstavničkim tijelima tih članica porasla je u periodu od samo dvije godine (od 2011. do 2013. godine) sa prosječnih 26.8% na 29.5%. Usporedno, u državama članicama koje koriste slične mjere, ali ne putem zakonske obveze već samostalnom odlukom političkih stranaka ista zastupljenost u istom periodu porasla je tek s 25.2.% na 25.5%. Izvještaj također pokazuje da su one države članice koje su uvele istovrsnu mjeru onoj mjeri iz članka 14. ZID ZIZHS-a sve do jedne zabilježile porast zastupljenosti žena u svojim predstavničkim tijelima. Niti jedna od njih nije dosegla prag od 40% nakon prvih izbora, a one koje su to uspjele, prag su dosegle nakon nekoliko izbornih ciklusa. Primjerice, u Beligiji je po uvođenju mjera zastupljenost žena u nacionalnom parlamentu skočila sa 12% u 1995. godini na 23.3.% u 1999. godini pa 35.3% u 2003. godini. U Francuskoj je po uvođenju mjere zastupljenost žena u nacionalnom parlamentu porasla sa 10.9% na 12.3% prilikom prvih izbora dok je prilikom drugim izbora porasla na 18.5%, a prilikom trećih dalje na 26.9%. Sličnu situaciju pratimo i u ostalim državama članicama koje koriste istu mjeru kao i Republika Hrvatska. U Sloveniji je po ozakonjenju mjere zastupljenost žena u nacionalnom parlamentu porasla za 1.1% prilikom prvih izbora da bi prilikom drugih izbora zastupljenost skočila na 32.3.%. U Portugalu je zastupljenost porasla već prilikom prvih izbora na kojima se primjenjivala mjera sa 21.3% na 27.8%. Poljska i Grčka tek su 2011. odnosno 2012. godine uvele mjeru koju koristi i Hrvatska te su obje na jedinim izborima na kojima je bila 