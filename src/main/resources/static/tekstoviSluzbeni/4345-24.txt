 povjerenstva
(3) Ako korisnik nije vratio sredstva određena Odlukom o povratu sredstava, na taj iznos se nakon isteka roka iz stavka 2. ovoga članka obračunava zakonska zatezna kamata
(4) U slučaju nepoštivanja roka za povrat sredstava Agencija za plaćanja će postupiti sukladno članku 143. Zakona o poljoprivredi (»Narodne novine«, br. 30/15).
(5) Ukoliko je Agencija za plaćanja s korisnikom raskinula Ugovora o financiranju, a to zbog razloga koji su na strani korisnika, a korisniku su djelomično ili u cijelosti isplaćena sredstva potpore, korisnik je obvezan izvršiti povrat sredstava sukladno odredbama ovoga članka.
IX. RASKID UGOVORA O FINANCIRANJU ULAGANJA
Članak 44.
(1) Agencija za plaćanja raskinut će Ugovor o financiranju iz članka 36. ovog Pravilnika izjavom o raskidu Ugovora o financiranju u slučaju da sredstva potpore nisu isplaćena korisniku, iz sljedećih razloga:
a) ako je korisnik prekršio odredbe ovoga Pravilnika, ili nije ispunio obveze predviđene Ugovorom o financiranju, ili utvrđena nepravilnost ujedno predstavlja sumnju na prijevaru
b) u slučaju donošenja Odluke o odbijanju iz članka 32 stavka 1. točke b) ovoga Pravilnika
c) ako korisnik nije dostavio prvi Zahtjev za isplatu ili ga je dostavio nakon isteka roka,
d) ako je korisnik obavijestio Agenciju za plaćanja da odustaje od ulaganja odnosno otkazuje Ugovor o financiranju
e) u slučaju donošenja Odluke o odbijanju zahtjeva za isplatu kada se ne radi o isplati u ratama
f) u slučajevima navedenim u članku 29. stavcima 8., 15. i 16. ovoga Pravilnika
g) zbog razloga koji su na strani korisnika
h) ukoliko se kod korisnika utvrde nepravilnosti, odnosno da su uvjeti za stjecanje sredstava potpore stvoreni umjetno i suprotno ciljevima Programa, ovoga Pravilnika i Natječaja
(2) Agencija za plaćanje će raskinuti Ugovor o financiranju iz članka 36. ovog Pravilnika u slučajevima da su sredstva potpore isplaćena korisniku i izdana je Odluka o povratu iz članka 43. stavka 1. točaka c), d), e), g) i h).
X. PRIGOVORI
Prigovori
Članak 45.
(1) Akti koji proizlaze iz ovoga Pravilnika nisu upravni akti.
(2) Akti koji proizlaze iz ovoga Pravilnika stupaju na snagu danom donošenja.
(3) Dan donošenja akta koji proizlazi iz ovoga Pravilnika je datum naveden na tom aktu.
(4) Korisnik može na sve akte koji proizlaze iz ovoga Pravilnika podnijeti prigovor Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar poljoprivrede.
(5) Akti koji proizlaze iz ovoga Pravilnika, osim Odluke o prihvatljivosti, Odluke o poništenju, Ispravak odluke o dodjeli sredstava, Ispravak odluke o prihvatljivosti, Odluke o povratu sredstava, Odluke o jamstvu, Ugovora o financiranju, aneksa Ugovora o financiranju, Izjave o raskidu Ugovora te Izmjene odluke o isplati korisnik je obvezan preuzeti putem AGRONET-a.
(6) Nakon objave akata iz stavka 5. ovoga članka u AGRONET-u, korisnik će putem elektroničke pošte biti obaviješten da u roku pet dana iste mora preuzeti putem linka u AGRONET-u na kartici »ODLUKE«.
(7) Ukoliko korisnik ne preuzme akte iz stavka 5. ovoga članka s AGRONET-a u roku od pet dana od trenutka njihova stavljanja na AGRONET, Agencija za plaćanja će ih objaviti na oglasnoj ploči Agencije za plaćanja.
(8) Akti koji proizlaze iz ovoga pravilnika, a koji se ne preuzimaju putem AGRONET-a, korisniku će biti upućeni preporučenom poštom s povratnicom.
(9) Danom preuzimanja akata iz stavka 8. ovoga članka smatra se dan koji je naznačen na povratnici o preuzimanju preporučene pošiljke.
(10) Ukoliko korisnik nije preuzeo akt iz stavka 8. ovoga članka prilikom prve dostave, dostava preporučene pošiljke biti će ponovljena još jednom. Ako korisnik ne preuzme akt niti nakon ponovljene dostave, isti će se objaviti na oglasnoj ploči Agencije za plaćanja.
(11) Prigovor se podnosi u roku od osam dana od dana preuzimanja akata iz stavka 5. ovoga članka u AGRONET-u ili u roku od osam dana od dana preuzimanja preporučene pošiljke akata iz stavka 8. ovoga članka ili u roku