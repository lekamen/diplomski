26 09.03.2015 Pravilnik o izmjenama i dopunama Pravilnika o organizacijskim zahtjevima za društva za upravljanje UCITS fondovima
HRVATSKA AGENCIJA ZA NADZOR FINANCIJSKIH USLUGA
565
Na temelju članka 54. stavka 14., članka 61. i članka 234. stavka 2. Zakona o otvorenim investicijskim fondovima s javnom ponudom (»Narodne novine« br. 16/2013 i 143/2014, dalje: Zakon), Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 27. veljače 2015. godine donijela je
PRAVILNIK
O IZMJENAMA I DOPUNAMA PRAVILNIKA O ORGANIZACIJSKIM ZAHTJEVIMA ZA DRUŠTVA ZA UPRAVLJANJE UCITS FONDOVIMA
Članak 1.
(1) U članku 6. stavku 2. Pravilnika o organizacijskim zahtjevima za društva za upravljanje UCITS fondovima (»Narodne novine« br. 85/2013, 31/2014) riječ »osobe« zamjenjuje se riječima »viši rukovoditelji«.
(2) Stavak 4. mijenja se i glasi:
»(4) Društvo za upravljanje dužno je osigurati da osobe iz stavka 1. ovoga članka redovito, a najmanje jednom godišnje, primaju pisana izvješća iz područja upravljanja rizicima, interne revizije i usklađenosti s relevantnim propisima sukladno stavcima 5., 6. i 7. ovog članka, koja, između ostalog, sadržavaju podatke o eventualno poduzetim mjerama za otklanjanje nedostataka, odnosno nepravilnosti u poslovanju.«
(3) Iza stavka 4. dodaju se novi stavci 5., 6. i 7., koji glase:
»(5) Izvješća iz stavka 4. ovog članka obuhvaćaju operativna izvješća i izvješća o radu kontrolne funkcije.
(6) Operativna izvješća kontrolnih funkcija, ovisno o poslovima kontrolne funkcije, sadržavaju:
1. predmet i obuhvat obavljenih poslova, kontrola i revizija,
2. ocjenu adekvatnosti i djelotvornosti sustava unutarnjih kontrola u pojedinom području poslovanja,
3. ocjenu adekvatnosti i učinkovitosti upravljanja rizicima, uključujući informacije o izloženostima rizicima,
4. utvrđene nezakonitosti i nepoštivanje politika i postupaka društva za upravljanje ako su utvrđeni tijekom obavljanja poslova kontrolne funkcije,
5. nedostatke i slabosti u poslovanju odnosno upravljanju rizicima ako su isti utvrđeni tijekom obavljanja poslova kontrolnih funkcija,
6. prijedloge, preporuke i rokove za otklanjanje utvrđenih nezakonitosti i nepravilnosti te nedostataka i slabosti,
7. osobe zadužene za provedbu prijedloga, preporuka i mjera,
8. informacije o statusu izvršenja prijedloga, preporuka i mjera za otklanjanje nezakonitosti i nepravilnosti te nedostataka i slabosti,
9. ocjenu usklađenosti društva za upravljanje s propisima, internim aktima, standardima i kodeksima.
(7) Izvješće o radu kontrolne funkcije sadržava najmanje:
1. izvješće o ostvarivanju godišnjeg plana rada,
2. popis obavljenih planiranih i izvanrednih poslova,
3. popis planiranih, a neizvršenih poslova i razloge neizvršenja plana,
4. sažetak najvažnijih činjenica utvrđenih u obavljenim kontrolama, revizijama i/ili ostalim poslovima,
5. opću ocjenu adekvatnosti i učinkovitosti sustava unutarnjih kontrola u područjima koja su bila predmet kontrole odnosno revizije,
6. opću ocjenu adekvatnosti i učinkovitosti sustava upravljanja pojedinim rizicima u društvu za upravljanje,
7. izvješće o izvršenju prijedloga, preporuka i mjera za otklanjanje nezakonitosti i nepravilnosti te nedostataka i slabosti utvrđenih tijekom kontrola odnosno revizija i razloge njihova neizvršenja.«
(4) Stavak 5. postaje stavkom 8.
Članak 2.
(1) U članku 7. stavak 2. mijenja se i glasi:
»(2) Društvo za upravljanje dužno je ustrojiti trajnu, učinkovitu i neovisnu funkciju praćenja usklađenosti s relevantnim propisima, zaduženu za obavljanje sljedećih poslova:
1. praćenje i redovnu procjenu primjerenosti i učinkovitosti mjera, politika i procedura iz stavka 1. ovoga članka, utvrđivanje i redovitu procjenu rizika usklađenosti kojima je društvo za upravljanje izloženo ili bi moglo biti izloženo, na način da uspostavi program praćenja koji uzima u obzir sva područja poslovanja društva za upravljanje. Program praćenja usklađenosti trebao bi odrediti prioritete temeljene na procjeni 