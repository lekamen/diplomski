119 30.10.2015 Odluka o izboru investitora i davanju koncesije na pomorskom dobru u svrhu izgradnje i gospodarskog korištenja plaže na dijelu k.o. Brašina, a u svrhu realizacije turističkog razvojnog projekta Kupari na lokaciji Kupari I. u Općini Župa Dubrovačka
VLADA REPUBLIKE HRVATSKE
2251
Na temelju članka 54. stavka 6., a u vezi s člankom 51. stavkom 1. podstavkom 2. Zakona o upravljanju i raspolaganju imovinom u vlasništvu Republike Hrvatske (»Narodne novine«, broj 94/13), te članka 20. stavka 7. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11), članka 26. stavka 1. Zakona o koncesijama (»Narodne novine«, broj 143/12) i članaka 27. i 28. Uredbe o osnivanju prava građenja i prava služnosti na nekretninama u vlasništvu Republike Hrvatske (»Narodne novine«, br. 10/14 i 95/15), a u skladu s Odlukom o davanju suglasnosti Vladi Republike Hrvatske na donošenje obavijesti o namjeri davanja koncesije i dodjelu koncesije na pomorskom dobru u svrhu izgradnje i gospodarskog korištenja plaže na dijelu k.o. Brašina, a u svrhu realizacije turističkog razvojnog projekta Kupari, na lokaciji Kupari I. u Općini Župa dubrovačka (»Narodne novine«, broj 17/15), Vlada Republike Hrvatske je na sjednici održanoj 29. listopada 2015. godine donijela
ODLUKU
O IZBORU INVESTITORA I DAVANJU KONCESIJE NA POMORSKOM DOBRU U SVRHU IZGRADNJE I GOSPODARSKOG KORIŠTENJA PLAŽE NA DIJELU k.o. BRAŠINA, A U SVRHU REALIZACIJE TURISTIČKOG RAZVOJNOG PROJEKTA KUPARI NA LOKACIJI KUPARI I. U OPĆINI ŽUPA DUBROVAČKA
I.
Sukladno Javnom pozivu za sudjelovanje na međunarodnom natječaju za javno prikupljanje ponuda za realizaciju turističkog razvojnog projekta Kupari na lokaciji Kupari I. u Općini Župa Dubrovačka (u daljnjem tekstu: Projekt), objavljenom u Jutarnjem listu 23. svibnja 2015. godine, na mrežnim stranicama Državnog ureda za upravljanje državnom imovinom, Ministarstva turizma, Agencije za investicije i konkurentnost, Hrvatske gospodarske komore te u Elektroničkom oglasniku javne nabave (broj objave: 2015/S 01K-0021175 i 2015/S 02K-0028767, od 27. svibnja 2015. godine i 25. kolovoza 2015. godine), javnom otvaranju ponuda održanom 12. listopada 2015. godine u sjedištu Državnog ureda za upravljanje državnom imovinom, Nalazu i mišljenju Stručnog tijela za ocjenu ponuda za koncesije na pomorskom dobru, klase: 334-01/14-01/09, urbroja: 530-03-1-15-27, od 20. listopada 2015. godine, te Nalazu i zaključku Povjerenstva za ocjenu prijava po objavljenom pozivu za iskazivanje interesa kao i praćenje daljnje procedure realizacije projekta Kupari, klase: 940-06/15-007/0739, urbroja: 536-0512/01-2015-10, od 26. listopada 2015. godine, prihvaća se ponuda zajednice ponuditelja AVENUE ULAGANJA d.o.o., Janka Rakuše 1, Zagreb i AVENUE OSTEUROPA GmbH, sa sjedištem u Beču, zastupane po AVENUE ULAGANJA d.o.o., Zagreb (u daljnjem tekstu: Investitor) kao jedina i najpovoljnija.
Investitor za realizaciju Projekta, osnivanjem prava građenja, zakupom hotela Grand i dodjelom koncesije na pomorskom dobru u svrhu izgradnje i gospodarskog korištenja plaže na dijelu k.o. Brašina, ponudio je:
– naknadu za osnivanje prava građenja u visini 1,52% od ukupnog godišnjeg prihoda svakog profitnog centra definiranog Uredbom o osnivanju prava građenja i prava služnosti na nekretninama u vlasništvu Republike Hrvatske (»Narodne novine«, br. 10/14 i 95/15), odnosno u apsolutnom iznosu 172.000 eura
– naknadu za zakup hotela Grand u visini 2,10% od ukupnog godišnjeg prihoda objekta kao profitnog centra, odnosno u apsolutnom iznosu 58.475 eura
– iznos stalnog dijela naknade za koncesiju na pomorskom dobru od 8,10 kuna/m2
– iznos promjenljivog dijela naknade za koncesiju na pomorskom dobru u visini 3% od ukupnoga godišnjeg prihoda ostvarenog obavljanjem djelatnosti i pružanjem usluga na plaži, kao posebnog profitnog centra u okviru Projekta Kupari I.
S Investitorom iz stavka 1. ove točke sklopit će se ugovor o realizaciji Projekta.
Ugovorom iz stavka 3. ove 