 donijeti ministar.
Kontrola koju provodi Ministarstvo
Članak 139.
(1) Ministarstvo provodi administrativnu kontrolu i kontrolu na terenu sustava prikupljanja podataka o cijenama i količinama određenih poljoprivredno-prehrambenih proizvoda i određenih poljoprivrednih inputa.
(2) Administrativna kontrola sustava za prikupljanje podataka o cijenama i količinama određenih poljoprivredno-prehrambenih proizvoda i određenih poljoprivrednih inputa odnosi se na pravodobnost dostave podataka od strane obveznika te na ispravnost i potpunost dostavljenih podataka.
(3) Ministarstvo vodi evidenciju provedenih administrativnih kontrola i kontrola na terenu kod obveznika.
(4) Kontrola na terenu provodi se svake godine na uzorku od najmanje 5 % obveznika, utvrđenih na temelju analize rizika i slučajnim odabirom.
(5) Pravne i fizičke osobe određene kao obveznici dostavljanja podataka o cijenama i količinama određenih poljoprivredno-prehrambenih proizvoda i određenih poljoprivrednih inputa sukladno članku 136. ovoga Zakona dužne su omogućiti obavljanje kontrole na terenu te tijekom provedbe kontrole na terenu dati na uvid podatke i dokumente.
Oblik zahtjeva
Članak 140.
(1) Pravilnikom koji će donijeti ministar može se propisati da se zahtjevi, osim zahtjeva za ostvarivanje prava na pravnu zaštitu, dostavljaju samo u elektroničkom obliku.
(2) Zahtjevi koji nisu podneseni u skladu s ovim člankom bit će odbačeni.
Podaci o bankovnim računima stranaka
Članak 141.
(1) Ako se ovrha provodi na sredstvima koja se dodjeljuju korisnicima po osnovi mjera poljoprivredne politike iz članka 5. stavka 1. podstavka 1. – 3. ovoga Zakona, od ovrhe je izuzet iznos u visini do 50.000,00 kuna.
(2) Sredstva se prenose na račun korisnika koji je evidentiran u registru bankovnih žiro računa korisnika koji vodi Agencija za plaćanja.
(3) Ako su podaci o računu netočni, Agencija za plaćanja će od korisnika zatražiti ispravak podataka. Rok za ispravak podataka je godina dana od dana zaprimanja obavijesti o potrebi izvršenja ispravka podataka. Ako Agencija za plaćanja ne zaprimi ispravak podataka od strane korisnika u predviđenom roku, prestaje obveza Agencije za plaćanja da izvrši isplatu na žiro račun korisnika.
(4) Svi korisnici dužni su radi provedbe plaćanja potpore otvoriti žiro račun u jednoj od poslovnih banaka sa sjedištem u Republici Hrvatskoj.
Povrat sredstava
Članak 142.
(1) Ministarstvo i Agencija za plaćanja odlučuju o oduzimanju prava, povratu sredstava ili upravnim sankcijama u skladu s propisima Europske unije i propisima za njihovo provođenje.
(2) U slučaju administrativne pogreške koja za posljedicu ima plaćanje na pogrešan račun/preplatu, Agencija za plaćanja izvršit će umanjenje prve sljedeće isplate za izravne potpore ili isplate za plaćanja u sklopu mjera poljoprivredne politike. Ako nije moguće naplatiti dug umanjenjem prve sljedeće isplate, Agencija za plaćanja izdaje odluku o povratu sredstava kojom od korisnika zahtijeva povrat neosnovano isplaćenih sredstava u roku od 30 dana od dana dostave odluke korisniku.
(3) Ako se nakon izvršene isplate potpore korisnicima, na temelju naknadne administrativne kontrole i kontrole na terenu, utvrdi nepravilnost učinjena od strane korisnika, Agencija za plaćanja donosi odluku o povratu sredstava kojom od korisnika zahtijeva povrat isplaćenih sredstava u roku od 30 dana od dostave odluke korisniku.
(4) Agencija za plaćanja izdaje odluku o povratu sredstava na temelju izvješća o kontroli na terenu i/ili zapisnika nadležne inspekcije.
(5) Agencija za plaćanja odluku o povratu sredstava iz stavka 4. ovoga članka dostavlja i nadležnoj inspekciji u Ministarstvu.
(6) Ako korisnik nije vratio sredstva iz stavaka 2., 3. i 4. ovoga članka, na taj se iznos nakon isteka roka obračunava zakonska zatezna kamata.
(7) Korisnik je dužan vratiti sredstva dobivena na temelju netočnih podataka i/ili ako ih je ostvario protivno uvjetima i odredbama ovoga Zakona i propisa donesenih na temelju njega na račun naveden u odluci o