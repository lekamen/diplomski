1 02.01.2015 Odluka o određivanju demarkiranih područja u kojima se provode mjere sprječavanja širenja i suzbijanja štetnog organizma Grapevine flavescence dorée MLO
MINISTARSTVO POLJOPRIVREDE
18
Na temelju članka 14. stavka 4. Zakona o biljnom zdravstvu (»Narodne novine«, broj 75/2005 i 55/2011) i točke V. Naredbe o poduzimanju mjera za sprječavanje širenja i suzbijanje zlatne žutice vinove loze, koju prouzrokuje štetni organizam Grapevine flavescence dorée MLO (»Narodne novine«, broj 7/2013), ministar poljoprivrede donosi
ODLUKU
O ODREĐIVANJU DEMARKIRANIH PODRUČJA U KOJIMA SE PROVODE MJERE SPRJEČAVANJA ŠIRENJA I SUZBIJANJA ŠTETNOG ORGANIZMA GRAPEVINE FLAVESCENCE DORÉE MLO
I.
Određuju se demarkirana područja u kojima je obvezno provođenje mjera navedenih u točki VII. i točki VIII. Naredbe o poduzimanju mjera za sprječavanje širenja i suzbijanje zlatne žutice vinove loze, koju prouzrokuje štetni organizam Grapevine flavescence dorée MLO.
II.
Demarkirana područja iz točke I. ove Odluke obuhvaćaju žarište zaraze u polumjeru od 1 km oko mjesta na kojem je utvrđena prisutnost štetnog organizma Grapevine flavescence dorée MLO i sigurnosno područje oko žarišta zaraze u polumjeru od 5 km.
III.
Popis katastarskih čestica koje čine žarište zaraze, te popis katastarskih čestica koje čine sigurnosno područje u demarkiranim područjima iz točke I. ove Odluke objavljen je na web stranici Ministarstva poljoprivrede www.mps.hr/Zakonska regulativa/Biljno zdravstvo/Popis katastarskih čestica u demarkiranim područjima za štetni organizam Grapevine flavescence dorée MLO.
IV.
Karte demarkiranih područja iz točke I. ove Odluke nalaze se u Prilogu koji je tiskan uz ovu Odluku i njezin je sastavni dio.
V.
Danom stupanja na snagu ove Odluke prestaje važiti Odluka o određivanju demarkiranih područja u kojima se provode mjere sprječavanja širenja i suzbijanja štetnog organizma Grapevine flavescence dorée MLO (»Narodne novine«, br. 92/2014).
VI.
Ova Odluka stupa na snagu danom donošenja, a objavit će se u »Narodnim novinama«.
Klasa: 320-20/14-01/123
Urbroj: 525-09/1164-14-1
Zagreb, 16. prosinca 2014.
Ministar Tihomir Jakovina, v. r.
PRILOG
KARTE DEMARKIRANIH PODRUČJA ZA ŠTETNI ORGANIZAM GRAPEVINE FLAVESCENCE DORÉE MLO
Karta 1: Demarkirana područja Republike Hrvatske

Karta 2: Demarkirana područja u Istarskoj županiji

Karta 3: Demarkirana područja u Međimurskoj županiji

Karta 4: Demarkirana područja u Vukovarskoj županiji

Karta 5: Demarkirana područja u Zagrebačkoj županiji

Karta 6: Demarkirana područja u Zagrebačkoj i Karlovačkoj županiji

Karta 7: Demarkirana područja u Zagrebačkoj i Koprivničko-križevačkoj županiji

Karta 8: Demarkirana područja u Zagrebačkoj i Koprivničko-križevačkoj županiji

