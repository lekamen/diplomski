 poziva prema prenesenim brojevima pri kojoj polazna mreža prije uspostavljanja svakog poziva vrši upit u vlastitu LBPB kako bi utvrdila je li pozvani broj prenesen. U slučaju da je pozvani broj prenesen, polazna mreža, na temelju predbroja za usmjeravanje dobivenog iz vlastite LBPB, uspostavlja poziv izravno prema elektroničkoj komunikacijskoj mreži u kojoj se preneseni broj nalazi. U slučaju da broj nije prenesen, polazna mreža na temelju pozvanog broja uspostavlja poziv izravno prema elektroničkoj komunikacijskoj mreži u kojoj se pozvani broj nalazi,
20. sekundarna dodjela: postupak dodjele brojeva kojim operatori dodjeljuju brojeve iz primarne dodjele drugim operatorima ili krajnjim korisnicima na uporabu,
21. Zakon: Zakon o elektroničkim komunikacijama
22. SIM deaktiviran: korisnik putem terminalne opreme ne može ostvariti pristup mreži,
23. SIM neaktivan: korisnik putem terminalne opreme nije ostvario pristup mreži.
II. TEHNIČKA RJEŠENJA PRENOSIVOSTI BROJA
Centralna administrativna baza prenesenih brojeva
Članak 3.
(1) Primatelj i davatelj broja obvezni su koristiti funkcionalnosti Centralne administrativne baze prenesenih brojeva (dalje: CABP) u postupku prijenosa broja.
(2) CABP bilježi status svake transakcije tijekom postupka prijenosa broja te sadrži podatke potrebne za usmjeravanje poziva prema prenesenom broju, kojima pravovremeno ažurira LBPB. Putem CABP-a provodi se razmjena Zahtjeva za prijenos broja te svih popratnih dokumenata koji su nužni za provođenje prijenosa broja između operatora, a u skladu s mogućnostima CABP-a.
(3) CABP sadrži popis prenesenih brojeva, predbrojeve za usmjeravanje poziva prema prenesenim brojevima i transakcije između operatora (nazive davatelja i primatelja broja, datume prijenosa broja, obavijesti o statusu procesa prijenosa broja i dr.).
(4) Agencija je odgovorna za postavljanje, razvoj, testiranje, održavanje i upravljanje CABP-om.
(5) Za pristup CABP-u koriste se dva sučelja: administrativno i referentno.
(6) Administrativno sučelje koristi se za razmjenu podataka vezanih uz status postupka prijenosa broja.
(7) Referentno sučelje koristi se za prenošenje podataka o prenesenim brojevima između CABP-a i operatora upotrebom XML poruka.
(8) Agencija može, ukoliko ocijeni potrebnim, u bilo kojem trenutku izmijeniti funkcionalnosti CABP-a radi poboljšanja učinkovitosti postupka prijenosa broja i pružanja drugih usluga krajnjim korisnicima, vodeći računa o mogućim troškovima na strani operatora i potrebnom vremenu implementacije promjena u LBPB-u te navedene izmjene najaviti operatorima u primjerenom roku.
(9) Iznimno od stavka 8. ovog članka, ako svi operatori postignu suglasnost oko izmjena funkcionalnosti CABP-a, mogu Agenciji podnijeti zahtjev za izmjenu istih.
(10) Agencija će usvojiti zahtjev iz stavka 9. ovog članka ako predložene izmjene ocijeni opravdanim i izmijeniti funkcionalnosti CABP-a, o čemu će pravovremeno obavijestiti operatore.
(11) U slučaju tehničke nemogućnosti rada CABP-a, Agencija će o svakom takvom događaju bez odgađanja obavijestiti operatore elektroničkim putem i u najkraćem mogućem roku otkloniti navedeni nedostatak o čemu će također bez odgađanja obavijestiti operatore. Do otklanjanja navedenog nedostatka neće biti moguće provođenje postupka prijenosa broja te će se obustaviti daljnje zaprimanje Zahtjeva za prijenos broja.
Dostava podataka u CABP i LBPB
Članak 4.
(1) Operatori su odgovorni za pravovremenu i točnu dostavu podataka o prenesenim brojevima u CABP, sukladno odredbama ovog Pravilnika.
(2) Operatori su obvezni uspostaviti i koristiti LBPB s podacima o svim prenesenim brojevima u Republici Hrvatskoj za vlastite potrebe i potrebe onih operatora koji su ostvarili pristup njihovoj mreži.
(3) Za razmjenu podataka o prenesenim brojevima između LBPB operatora koristit će se CABP, pri čemu se LBPB pravovremeno ažuriraju putem CABP-a.
(4) Operatori su obvezni u slučaju uočavanja sinkronizacijskih pogrešaka između LBPB-ova obavijestiti CABP o nastaloj