no pretpostavljaju da je postojao nekakav motiv, vrlo vjerojatno materijalne prirode, da se na ovaj način prezentiraju podaci o nasljednicima iza pokojne Olge Žerjav.
Da je Ivica Žerjav – predlagatelj u ovom predmetu, sada pokojni, bio sin pokojne Olge Žerjav, to nikada predlagateljicama nije bilo sporno. Konačno, na ove je okolnosti punomoćnica tog predlagatelja povodom predstavke Pere Šola dostavila prvostupanjskom tijelu niz nespornih dokumenta uz očitovanje od 05. 10. 2000. godine.
Nakon smrti Olge Žerjav, unuke, sada predlagateljice, nisu sudjelovale u ostavinskom postupku 1975. god u Općinskom sudu u Zagrebu pod oznakom O-2720/75 jer je u to vrijeme još uvijek bila živa njihova majka Verica, koja im je rekla da iza pok. bake Olge nema nikakve imovine o kojoj bi se eventualno moglo raspravljati u ostavinskom postupku. Sam stan koji se navodi u spomenutom ostavinskom rješenju koji je navodno naslijedio Miroslav Rabatić, posve je izvjesno već ranije Olga Žerjav prodala Dragici Borovec, koja se u taj stan odmah po kupoprodaji uselila te se je i naknadno upisala kao vlasnica tog stana. Što su navodni nasljednici i punomoćnici činili u tom postupku, to predlagateljicama nije poznato.
Majka predlagateljica, Vera Žerjav (spominje se i kao Verica) dva puta se udavala. Prvi puta za Šporiš Dragutina koji je umro 10. 09. 1975. i drugi puta za Štimac Vladimira. Tijekom trajanja braka Šporiš Vere (rod. Žerjav), sa Šporiš Dragutinom rođene su predlagateljice Jasna Crkvenčić-Bojić i Željka Guttman obje, kao blizankinje, dana 06. 02. 1950. god. Majka predlagateljica rođene je 07. 02. 1928. godine. U prilogu dostavljam naknadno pronađene školske djelovodnike iz Gradskog arhiva Grada Zagreba, gdje se osim njenih točnih podataka, u rubrici roditelji, spominju upravo Žerjav Viktor i Olga. Navodim da se radi o dokumentu iz 1942. godine izdanom od internata Sestara milosrdnica u Zagrebu Savska cesta 77. Jednostavno ne vidim razloga niti osnova ne vjerovati istinitosti tog dokumenta.
Istovrsni dokument prilažem i za 1941. godinu gdje nije spomenuto ime oca nego samo majke i doslovce isto glasi: Žerjav Olga, kućanica sa stanom Preradovićeva 1. U to je doba otac, Viktor već bio pokojni.
Prilažem djelovodnike pod oznakama broj 26, 43, 45, pribavljene u Gradskom arhivu Grada Zagreba.
Majka predlagateljica, Vera Štimac, umrla je tijekom 1990. godine i kako nije posjedovala imovinu, po njenoj smrti nije bio proveden ostavinski postupak
Dokaz: uvid u citirane dokumente koji su priloženi u ovjerenoj fotokopiji.
S obzirom na sve predočeno, nesumnjivo je da postoji previše javnih isprava izdanih tijekom vrlo rigidnih političkih sustava po tijelima koja su itekako pazila na točnost podataka sadržanih u njima, pa slijedom svega jednostavno ne dolazi u pitanje točnost navoda predlagateljica kao i predlagatelja, iznijetih tijekom ovog postupka.
Kada bi tvrdnje Šola Pere bile točne, postavlja se vrlo jednostavno pitanje, zašto bi jedna osoba (Olga Žerjav) koja navodno nije predlagateljicama apsolutno ništa, osobno uzdržavala obje predlagateljice i brinula o njima tijekom njihova odrastanja i odgajala ih sve do njihove udaje i cijelo im se vrijeme nesumnjivo predstavljala kao njihova baka. Oni druge bake nisu imali.
Činjenica spominjanja i drugog imena (Margareta), nije neuobičajeno u krugovima Katolika, jer jedno je svjetovno ime (Olga), a drugo je kršteno ime (Margareta), pa se ne tako rijetko događa da jedna osoba ima dva imena, čak i u nekim dokumentima spomenuto samo jedno, a u drugima samo drugo.
Ako je cilj Peri Šola da na ovaj način odugovlači s postupkom onda očito uspijeva, no njegovo nastojanje da dokaže nešto što je nedokazivo, unosi i posve nepotreban nemir u osobe čiji su baka i djed bili vlasnici cijele kuće, predlagateljicama se vraća samo neznatni dio, dakle svime time neće biti ispravljena nepravda koja je toj obitelji učinjena.«
68. Podnositeljice i danas kategorički tvrde da je Olga Žerjav njihova baka i da su one ovlaštene podnositeljice