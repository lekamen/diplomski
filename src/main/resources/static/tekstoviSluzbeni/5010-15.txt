kao i nalaz psihijatra na provedenom zdravstvenom pregledu, a ocjena 1 donosi se osobe s dekompenziranim i/ili recidivirajućim poremećajima, ili su na terapiji psihofarmacima ili su pod redovitom kontrolom psihijatra te osobama kojima je rješenjem utvrđen postotak tjelesnog oštećenja – invaliditet na osnovi tog poremećaja.
Ad 24. Uz ovu točku Popisa ne upisuje se dijagnoza prema MKB-10. Vojni psiholog je jedini ovlašten postaviti ovu točku. Vojni psiholog ovu točku postavlja na temelju provedenih psihologijskih ispitivanja u slučaju kada su kognitivna odstupanja od psihologijskih kriterija za službu izrazita, tj. kada se testiranjem inteligencije utvrde odstupanja i deficiti koji (u skladu s MKB-10) spadaju u kategoriju »graničnog intelektualnog funkcioniranja« ili »mentalne retardacije« i/ili kada se psihologijskim ispitivanjima utvde izrazita odstupanja i deficiti u drugim kognitivnim funkcijama koja upućuju na patološka stanja. Vojni psiholog za donošenje ove ocjene može zatražiti kliničku psihologijsku obradu kod vojnoga kliničkog psihologa.
Ad Skupina VI. Ocjena zdravstvene sposobnosti donosi se na temelju specijalističkog nalaza neurologa, rezultata ispitivanja (EEG, EMG i drugih), kliničkog pregleda te bolničko-kliničkih ispitivanja i liječenja.
Ad 25.2. Ocjena 4 donosi se kada je nakon provedenog liječenja stanje bez funkcionalnog oštećenja, ocjena 3 kada je zaostalo lakše funkcionalno oštećenje, a ocjena 1 kada je zaostalo srednje teško i teže funkcionalno oštećenje.
Ad 26.2. Ocjena 4 donosi se kada je nakon provedenog liječenja stanje bez funkcionalnog oštećenja, ocjena 3 kada je zaostalo lakše funkcionalno oštećenje, a ocjena 1 kada je zaostalo srednje teško i teže funkcionalno oštećenje.
Ad 27.2. Mišljenje i prijedlog ocjene sposobnosti donosi specijalist neurolog na osnovi postavljene dijagnoze u kliničko-bolničkim uvjetima. Ocjena 3 donosi se samo u slučajevima dobro kontroliranih, rijetkih, pretežito noćnih napada i bez psihopatoloških manifestacija.
Ad 28.2. Ocjena 4 donosi se kada je nakon provedenog liječenja stanje bez funkcionalnog oštećenja, ocjena 3 kada je zaostalo lakše funkcionalno oštećenje, a ocjena 1 kada je zaostalo srednje teško i teže funkcionalno oštećenje.
Ad Skupina VII. Ocjena zdravstvene sposobnosti donosi se na temelju specijalističkog nalaza oftalmologa, rezultata bolničko-kliničkih ispitivanja (pregled ortoreterom, pregled fundusa, stereovid, noćni vid, vidno polje i drugo) te liječenja.
Pri ocjenjivanju sposobnosti osoba na civilno-vojnom školovanju za pilote ograničavajuća je bilo kakva utvrđena pogreška refrakcije ili poremećaja binokularnog i kolornog vida, te se takve osobe ocjenjuju ocjenom 1.
Ad 29.2. Ocjena sposobnosti donosi se na temelju nastalih promjena (oštećenje vida, vidnog polja, adaptacije i drugo).
Ad 30.1., 30.2., 30.3., 30.4. i 30.5. Poremećaji refrakcije i akomodacije utvrđuju se s korekcijom. Za jednostavni astigmatizam sfera je O, a cilindri su + (-) predznaka. Za mješoviti astigmatizam imamo različite predznake + (-), a ocjenjuje se po cilindričnoj dioptriji. Za složeni astigmatizam imamo iste predznake + (-), a ocjenjuje se prema zbroju sfera i cilindara.
Uz ocjenu 4 i 3 upisuje se napomena o obveznom nošenju naočala ili kontaktnih leća.
Ad 30.1. Ocjena 4 za pripadnike iz stupca 5 donosi se kada je oštrina korigiranog vida bilo kojeg oka minimalno 0,80. Kada je oštrina korigiranog vida pripadnika iz stupca 5 manja od 0,80, ocjena se donosi u skladu s točkom 37.1. i točkom 37.2. ovoga Popisa.
Ad 30.2. Ocjena 4 za pripadnike iz stupca 5 donosi se ako je oštrina korigiranog vida bilo kojeg oka minimalno 0,80. Kada je oštrina korigiranog vida pripadnika iz stupca 5 manja od 0,80, ocjena se donosi u skladu s točkom 37.1. i točkom 37.2. ovoga Popisa.
Ad 30.3 Ocjena 3 za pripadnike iz stupca 5 donosi se kada je vidna oštrina korigiranog vida bilo kojeg oka minimalno 1,00, a kada je manja od 1,00, donosi se ocjena 1.
Ad 30.4 Ocjena 3 za pripadnike iz stupca 5 donosi se