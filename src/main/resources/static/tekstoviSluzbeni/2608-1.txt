 odobrenje besplatne pravne pomoći na Obrascu Zahtjeva za odobravanje besplatne pravne pomoći (Obrazac 1.) koji je tiskan uz ovaj Pravilnik i čini njegov sastavni dio te čiji je sastavni dio suglasnost korisnika i članova kućanstva o dopuštenju uvida u sve podatke o prihodima i imovini.
(3) Ministarstvo će bez odgode obavijestiti odabranog pružatelja osim ako korisnik izjavi da će ga osobno kontaktirati ili već ima opunomoćenika, o čemu je dužan obavijestiti Ministarstvo.
(4) Korisnik će dati punomoć odabranom pružatelju kojom ga ovlašćuje da ga zastupa u upravnom sporu koji se vodi kod upravnog suda u predmetu odobrenja međunarodne zaštite protiv odluke Ministarstva.
(5) Odabrani pružatelj dužan je prilikom podnošenja tužbe dostaviti upravnom sudu ispunjeni i potpisani Obrazac iz stavka 2. ovoga članka na daljnje postupanje.
Sadržaj pravne pomoći
Članak 6.
Pravna pomoć iz članka 1. stavka 1. ovoga članka obuhvaća:
1. pomoć u sastavljanju tužbe,
2. zastupanje u prvostupanjskom upravnom sporu i
3. oslobođenje od plaćanja troškova prvostupanjskog upravnog spora.
Usluga prevođenja
Članak 7.
(1) Pružatelj je dužan, radi razgovora s korisnikom s kojim se ne može sporazumjeti, koristiti usluge prevoditelja s Liste prevoditelja s kojima Ministarstvo ima sklopljen ugovor ako se radi o razjašnjenju činjenica bitnih za sastavljanje tužbe te uručenju odluke upravnog suda.
(2) Pružatelj koji samostalno organizira pružanje usluge prevođenja ovom će Ministarstvu dostaviti ispunjenu potvrdu o trajanju prevođenja (Obrazac 2.), koji je tiskan uz ovaj Pravilnik i čini njegov sastavni dio.
(3) Troškove prevođenja iz stavka 1. ovoga članka za razgovor u trajanju do najviše 180 minuta snosi Ministarstvo.
Odlučivanje o pravu na besplatnu pravnu pomoć
Članak 8.
(1) Upravni sud odlučuje ima li korisnik pravo na besplatnu pravnu pomoć na temelju njegovog zahtjeva, ovisno posjeduje li dostatna novčana sredstva ili stvari veće vrijednosti.
(2) Besplatna pravna pomoć odobrit će se ako:
1. ukupna novčana sredstva korisnika i članova kućanstva ne prelaze iznos proračunske osnovice,
2. ukupna vrijednost pokretne imovine korisnika i članova kućanstva ne prelazi iznos prosječne neto plaće u Republici Hrvatskoj,
3. ukupna vrijednost nepokretne imovine korisnika i članova kućanstva ne prelazi iznos od 60 proračunskih osnovica,
4. korisnik iz objektivnih razloga ne može raspolagati novčanim sredstvima, stvarima veće vrijednosti i/ili imovinom te ako
5. prihod ili imovina kojom korisnik može raspolagati ne prelazi iznos iz točke 1., 2. ili 3. ovoga stavka.
(3) Smatra se da korisniku pripada pokretna imovina koju ima na sebi odnosno koja se nalazi u njegovoj nekretnini ili prostoru u kojem stanuje te koju koristi, osim ako dokaže protivno.
(4) Vrijednost pokretne imovine korisnika i članova kućanstva utvrđuje se na temelju podataka navedenih u zahtjevu za besplatnu pravnu pomoć. Ako se sumnja u navedene podatke o vrijednosti pokretne imovine korisnika može se zatražiti njihovo vještačenje.
(5) Objektivnim razlozima iz stavka 2. točke 4. ovoga članka osobito će se smatrati postojanje okolnosti nastalih kao posljedica više sile (bolest, požar, potres, poplava i slično) kao i situacija u zemlji podrijetla zbog kojih korisnik nije u mogućnosti za vrijeme boravaka u Republici Hrvatskoj doći do sredstava koje posjeduje u zemlji podrijetla.
(6) Ako korisnik ostvaruje prihode u Republici Hrvatskoj od samostalnog ili nesamostalnog rada dužan je zahtjevu za besplatnu pravnu pomoć priložiti isplatne liste i potvrdu poslodavca o prosječnoj neto plaći zadnja tri mjeseca.
(7) Iznos novčanih sredstava koje korisnik izdvaja za troškove smještaja ne uračunava se u iznos iz stavka 2. točke 1. ovoga Pravilnika.
(8) O okolnostima iz stavka 2. i 3. ovoga članka korisnik će se očitovati ispunjavanjem zahtjeva za besplatnu pravnu pomoći, čiji je sastavni dio suglasnost korisnika i članova kućanstva o dopuštanju uvida u sve podatke o ukupnim prihodima i imovini, u kojem će korisnik