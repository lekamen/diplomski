 ovog Pravilnika.
(4) Primatelj broja će u roku od sedam (7) radnih dana od dana primitka zahtjeva za isplatom naknade obavijestiti podnositelja navedenog zahtjeva o načinu isplate naknade za nepravovremeni prijenos broja. U slučaju da je nepravovremeni prijenos broja prouzročio davatelj broja, primatelj broja proslijedit će davatelju broja u roku od tri (3) radna dana zahtjev za isplatom naknade zajedno sa svim potrebnim podacima za isplatom naknade koje je dobio od krajnjeg korisnika. Davatelj broja će u roku od sedam (7) radnih dana od dana primitka zahtjeva za isplatom naknade odgovoriti krajnjem korisniku.
(5) Obveza isplate naknade za nepravovremeni prijenos broja utvrđuje se na temelju evidencije datuma prijenosa broja u CABP-u i na temelju podataka o mogućnosti korištenja usluge na prenesenom broju. Isplata naknade će biti realizirana najkasnije u roku od trideset (30) dana od dana podnošenja zahtjeva.
(6) U slučaju odbijanja zahtjeva za isplatom naknade ili ukoliko smatra da mu naknada nije ispravno obračunata, podnositelj Zahtjeva za prijenos broja može u roku od trideset (30) dana podnijeti prijavu inspektoru elektroničkih komunikacija.
(7) Neovisno o zahtjevu podnositelja Zahtjeva za prijenos broja, i primatelj broja ima pravo od davatelja broja zahtijevati naknadu u slučaju nepravovremenog prijenosa broja. Primatelj broja ima pravo na naknadu za svaki započeti dan u slučaju nepravovremenog prijenosa broja i to u iznosu od pedeset (50) kuna po danu za neispunjavanje obveza u prvih deset (10) dana, a od jedanaestog (11) dana pa sve do ispunjenja obveze sedamdeset pet (75) kuna po danu. Primatelj broja ima pravo na naknadu iz samo ukoliko Zahtjev za prijenos broja nije podnesen istovremeno sa zahtjevom za veleprodajnu uslugu.
(8) Naknada za nepravovremeni prijenos broja ne može se isplatiti za razdoblje tehničke nemogućnosti rada CABP-a iz članka 3. stavka 11. ovog Pravilnika.
(9) Pravo na naknadu za nepravovremeni prijenos broja ima i podnositelj Zahtjeva za prijenos broja u slučaju otkaza prijenosa broja iz članka 13. stavka 5. točke a. ovog Pravilnika, uz odgovarajuću primjenu odredbi ovog članka.
Usluga obavještavanja o prijenosu broja
Članak 24.
(1) Operator je obvezan, prije uspostave poziva prema prenesenom broju, omogućiti pozivatelju prenesenog broja, putem glasovne poruke, obavijest o elektroničkoj komunikacijskoj mreži u koju je prenesen broj prema kojem se uspostavlja poziv. Ukoliko ne postoji razlika u cijeni poziva, operator nije obvezan omogućiti aktiviranje glasovne poruke.
(2) Glasovna poruka iz stavka 1. ovog članka, u trajanju do 3 sekunde, glasi kako slijedi: »Broj je u X mreži«, pri čemu je »X« mreža u koju je prenesen broj prema kojom se uspostavlja poziv.
(3) Usluga govorne poruke uključuje se i isključuje na zahtjev korisnika pozivatelja.
(4) Uključivanje i isključivanje usluga govorne obavijesti je besplatno.
(5) Operatori su obvezni najmanje dva puta tijekom kalendarske godine obavještavati svoje krajnje korisnike o mogućnosti besplatnog uključenja obavijesti o elektroničkoj komunikacijskoj mreži u koju je prenesen broj prema kojem se uspostavlja poziv i to putem računa za javnu komunikacijsku uslugu, odnosno SMS porukom.
(6) Operator je obvezan putem internetske stranice ili na drugi prikladan i javno dostupan način informirati svoje korisnike o brojevima koji su preneseni u drugu mrežu.
Naknade u vezi s uslugom prenosivosti broja
Članak 25.
(1) Primatelj broja će operatoru, kojem su brojevi dodijeljeni primarnom dodjelom, plaćati godišnju naknadu za svaki broj koji je prenesen u njegovu elektroničku komunikacijsku mrežu. Naplata godišnje naknade za korištenje broja vrši se prema stanju u CABP bazi, odnosno vlastitoj LBPB bazi i to za godinu unazad razmjerno broju dana korištenja broja u vlastitoj mreži.
(2) Naknada iz stavka 1. ovog članka određena je Pravilnikom o plaćanju naknada za obavljanje poslova Agencije i Pravilnikom o plaćanju naknada za pravo uporabe adresa, brojeva i