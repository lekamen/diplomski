sve kandidate kao i cjelokupno izborno tijelo, odnosno sve suce u RH da mogu samostalno procjenjivati značaj predmetnih činjenica i odredbi Ustava RH i Zakona te donijeti vlastite zaključke, čime je došlo do znatnog utjecaja na valjanost provedenih izbora za članove DSV-a, a koje shvaćanje je kasnije potvrđeno osporenom odlukom Vijeća Vrhovnog suda RH u sastavu od 5 sudaca.
(...)
Povjerenstvo i Vijeće VSRH su u svojim odlukama izrazili stajalište da se predmetna odredba Ustava može primjenjivati najranije od 2019. i to ukoliko bi neki od članova DSV-a koji su dva puta imenovani nakon 2011. poželjeli i 2019. ili 2023. ponovno biti članovi DSV-a.
Kada je namjera zakonodavca da se odredbe Ustava ne primjenjuju odmah po njihovom donošenju, isto se vrlo jasno naznačuje u samom Ustavu (primjerice odredbe vezane uz ulazak Hrvatske u Europsku uniju). U Ustavu RH nigdje nije navedeno da se predmetna odredba može primjenjivati najranije od 2019. ili 2023. ukoliko je raniji član DSV-a nakon 2010. imenovan prvi puta 2015.«
IV. OCJENA USTAVNOG SUDA
9. Ustavni sud prvo utvrđuje da se ovaj ustavni spor odnosi na izbor članova posebnog tijela (Državnog sudbenog vijeća), kojeg su nadležnosti, kao i ustavnopravni status, utvrđeni u članku 121. Ustava. Mjerodavne ustavne odredbe glase:
»Članak 121.
Državno sudbeno vijeće je samostalno i neovisno tijelo koje osigurava samostalnost i neovisnost sudbene vlasti u Republici Hrvatskoj.
Državno sudbeno vijeće, u skladu s Ustavom i zakonom, samostalno odlučuje o imenovanju, napredovanju, premještaju, razrješenju i stegovnoj odgovornosti sudaca i predsjednika sudova, osim predsjednika Vrhovnog suda Republike Hrvatske.
Odluke iz stavka 2. ovoga članka Državno sudbeno vijeće donosi na nepristran način, a na temelju kriterija propisanih zakonom.
Državno sudbeno vijeće sudjeluje u osposobljavanju i usavršavanju sudaca i drugog pravosudnog osoblja.
Državno sudbeno vijeće ima jedanaest članova, a čine ga sedam sudaca, dva sveučilišna profesora pravnih znanosti i dva saborska zastupnika, od kojih jedan iz redova oporbe.
Članovi Državnoga sudbenog vijeća biraju predsjednika između sebe.
Predsjednici sudova ne mogu biti birani za članove Državnoga sudbenog vijeća.
Članovi Državnoga sudbenog vijeća biraju se na razdoblje od četiri godine, s tim da članom Državnoga sudbenog vijeća nitko ne može biti više od dva puta.
Djelokrug, ustrojstvo, način izbora članova i način rada Državnoga sudbenog vijeća uređuju se zakonom.«
1) Navodna povreda članka 54. stavka 1. Ustava
10. Članak 54. stavak 1. Ustava glasi:
»Članak 54.
Svatko ima pravo na rad i slobodu rada.
(...)«
S obzirom na okolnosti konkretnog slučaja, Ustavni sud ne vidi kako bi podnositelju moglo biti povrijeđeno navedeno ustavno pravo.
11. Sukladno članku 121. Ustava, položaj člana Državnog sudbenog vijeća jest izabrana mandatna funkcija, a pretpostavka za članstvo u tom tijelu jest da osoba ima status suca (u dijelu članova koji se biraju iz redova sudaca).
Izborom na tu mandatnu dužnost osoba ne gubi svoj sudački status niti prekida rad na sudu. Za obavljanje te dužnosti osoba prima posebnu novčanu naknadu, koja je odvojena od njegove sudačke plaće.
Stoga sporovi u vezi članstva u DSV-u izlaze ratione materiae izvan okvira članaka 54. stavka 1., 55., 56., 58. i 59. Ustava, koji uređuju pravo na rad i prava koja zaposlenima pripadaju iz radnog odnosa, a koja su sadržana u odjeljku Ustava pod nazivom »Gospodarska, socijalna i kulturna prava«.
11.1. Zaključno, podnositelj je i dalje sudac Trgovačkog suda u Zagrebu. Osporeni akti ni na koji način ne utječu na njegovo pravo na rad kao suca, pri čemu sva svoja prava iz rada podnositelj ostvaruje (i smije ostvarivati) jedino i isključivo u svojstvu suca. Izbor na funkciju člana DSV-a s tim nema nikakve veze.
Sukladno tome, podnositeljevi prigovori o tome da mu je osporenim pojedinačnim aktom povrijeđeno pravo na rad, zajamčeno člankom 54. stavkom 1. Ustava, moraju se odbaciti kao nesuglasni s Ustavom ratione