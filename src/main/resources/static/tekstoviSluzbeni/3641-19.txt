 certifikati, izvješća o provjeri, analize;
c) su procedure u mogućnosti osigurati da se u slučaju promjene/izmjene i dopune vezane uz sigurnosne SSK ne ugrožava njihova kvalifikacija;
d) su programi nadzora i povratne procedure na mjestu, što osigurava da proces starenja ne utječe na odgovarajuću opremu;
e) Nuklearna elektrana prati stvarne okolišne uvjete i identificira »vruće točke« (visoka zračenja, visoku temperaturu ...);
f) su kvalificirani SSK zaštićeni od nepovoljnih okolišnih uvjeta;
g) su SSK osposobljeni za sve pogonske uvjete;
h) sustav upravljanja kvalitetom osigurava učinkovitost kvalifikacijskog programa za SSK;
i) je nakon radova na održavanju kvalificiranog SSK potvrđeno provjernim izvješćima, analizama, certifikatima da je SSK osposobljen.
(6) Osoblje koje provodi kontrolu, održavanje i tehnički rad projekta u kontekstu kvalifikacijskog programa dužno je biti osposobljeno za takav rad.
2.6 Sadržaj uvjeta za kategorizaciju struktura, sustava i komponenti
Nositelj odobrenja u nuklearnoj elektrani u želji da prijavi SSK kategorizaciju prilaže sljedeće uz zahtjev za kategorizaciju:
a) opis izvršenja SSK kategorizacije;
b) opis mjera koje se provode kako bi se osigurala odgovarajuća kvaliteta i detalji analiza i procjene unutarnjih i vanjskih događaja tijekom pogona i prilikom gašenja elektrane, uključujući i analize teških nesreća za potrebe kategorizacije;
c) rezultate pregleda vjerojatnosnih sigurnosnih analiza u vezi njihovih utjecaja na kategorizaciju;
d) opis i odgovarajuću bazu za prihvaćanje procjena koja jamči odgovarajuću razinu pouzdanosti postojanja odgovarajućih sigurnosnih margina za sve SSK kategorije SC – 3 i na zanemariv doprinos kategorizacije povećanju rizika od topljenja jezgre i velikih ispuštanja. Takve procjene trebaju obuhvatiti utjecaje s obzirom na osjetljivost interakcije zbog čestih uzroka i utjecaja poznatih mehanizama razgradnje aktivne i pasivne SSK funkcije. Oni trebaju pokriti unutarnje i vanjske događaje, pogona i stanja gašenja.
3. ZAŠTITA OD UNUTARNJEG POŽARA
3.1 Ciljevi zaštite od požara
(1) Zaštita od požara treba slijediti načelo obrane po dubini kako bi se osigurale:
a) mjere za sprječavanje nastanka požara;
b) brzo otkrivanje, ograničavanje i suzbijanje požara;
c) sprječavanje širenja požara i posljedica u bilo kojem području gdje bi mogli ugroziti sigurnost; nuklearne elektrane ili širenja požara do takvih područja.
3.2 Projektne osnove zaštite od požara
(2) Sigurnosne SSK potrebno je projektirati i instalirati tako da:
a) smanje rizik od nastanka požara i njegovih posljedica;
b) osiguraju sposobnost obustave rada nuklearne elektrane;
c) osiguraju sposobnost uklanjanja ostatne topline;
d) ograniče širenje radioaktivnih tvari;
e) osiguraju kontrolu nad situacijom u nuklearnoj elektrani tijekom i nakon požara.
(3) Zgrade koje sadrže sigurnosne SSK trebaju biti zaštićene od požara u skladu s nalazima analize opasnosti od požara.
3.3 Zaštita zgrada od požara
(1) Zgrade koje sadrže sigurnosnu opremu ili radioaktivne tvari i zgrade u kojima bi požar mogao ugroziti sigurnost nuklearne elektrane trebaju biti osmišljene kako bi se povećala njihova sigurnost od požara te trebaju, po potrebi biti podijeljene u protupožarne sektore.
(2) Protupožarni sektori iz prethodnog stavka trebaju spriječiti požarna opterećenja za sigurnosnu opremu i razdvojiti redundantne i raznolike dijelove sigurnosnog sustava.
(3) U slučaju da podjela na protupožarne sektore iz prethodnog stavka nije izvediva ili nije razumna, potrebno je primijeniti podjelu na protupožarne odjele te postići ravnotežu između pasivne i aktivne sigurnosti; ovo treba biti potvrđeno analizom opasnosti od požara iz potpoglavlja 3.4. ovog Priloga.
(4) Građevine koje sadrže radioaktivne tvari i u kojima požar može dovesti do radioaktivnih ispuštanja, potrebno je projektirati kako bi se takva ispuštanja smanjila na minimum u slučaju požara.
(5) Projektom je potrebno osigurati vatrogasne putove za svo osoblje uključeno u suzbijanje