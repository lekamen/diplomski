 su:
1. šumoposjednici
2. udruge šumoposjednika/šumovlasnika
3. trgovačka društva i druge pravne osobe koje sukladno Zakonu o šumama (»Narodne novine«, br. 140/05, 82/06, 129/08, 80/10, 124/10, 25/12, 68/12, 148/13 i 94/14) gospodare šumama i šumskim zemljištima u vlasništvu Republike Hrvatske
4. udruge civilnog društva i
5. pravne osobe registrirane za djelatnosti zaštite prirode.
Prihvatljivi opći troškovi
Članak 10.
(1) U okviru tipa operacije 8.5.1. prihvatljivi opći troškovi uključeni su u standardne troškove.
(2) U okviru tipa operacije 8.5.2. prihvatljivi opći troškovi su usluge konzultanata, ovlaštenih osoba, inženjera i drugi opći troškovi potrebni za pripremu i provedbu projekta uključujući idejni plan ulaganja te ostalu projektno-tehničku dokumentaciju potrebnu za pripremu i provedbu projekta kao što su studija utjecaja na okoliš i prirodu (odgovarajuća procjena vezana za ulaganja na području ekološke mreže Natura 2000), u maksimalnom iznosu od 10% ukupnih prihvatljivih troškova, a sukladno članku 18. ovoga Pravilnika.
Neprihvatljivi troškovi
Članak 11.
Neprihvatljivi troškovi za sufinanciranje u okviru tipa operacije 8.5.1. i 8.5.2 su:
1. porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi, naknade, doprinosi
3. kamate
4. nepredviđeni troškovi
5. plaćanje u gotovini i
6. troškovi nastali prije podnošenja zahtjeva za potporu, osim općih troškova, ali ne prije 1. siječnja 2014. godine.
Tip operacije 8.5.1. Konverzija degradiranih šumskih sastojina i šumskih kultura
Prihvatljiva ulaganja
Članak 12.
U okviru tipa operacije 8.5.1. prihvatljive za potporu su sljedeće vrste ulaganja:
1. konverzija panjača, šikara, šibljaka i drugih degradiranih oblika šumskih sastojina u šumske sastojine visokog uzgojnog oblika
2. konverzija šumskih sastojina narušene strukture vrsta drveća u mješovite šumske sastojine s povoljnim udjelom glavnih vrsta drveća i
3. konverzija šumskih kultura i plantaža u mješovite šumske sastojine visokog uzgojnog oblika autohtonih vrsta drveća.
Standardni troškovi
Članak 13.
(1) Potpora za ulaganja iz članka 12. dodjeljuje se po hektaru na temelju standardnih troškova iz Priloga II. ovoga Pravilnika.
(2) Standardni troškovi konverzije po hektaru iz Priloga II. ovoga Pravilnika definirani su za devet tipova konverzije za koje je, ovisno o tipu konverzije, moguće ostvariti sljedeće iznose potpora:
1. Konverzije listačama na kontinentu:
– A.1. sadnja sadnica uz ograđivanje zaštitnom ogradom – 8.344 eura
– A.2. sjetva sjemena uz ograđivanje zaštitnom ogradom – 6.448 eura
– A.3. sadnja sadnica uz korištenje štitnika za sadnice – 7.535 eura
2. Konverzije četinjačama na kontinentu:
– B.1. sadnja sadnica uz ograđivanje zaštitnom ogradom – 6.080 eura
– B.2. sadnja sadnica uz korištenje štitnika za sadnice – 8.794 eura
3. Konverzije listačama na kršu:
– C.1. sadnja sadnica uz ograđivanje zaštitnom ogradom – 12.927 eura
– C.2. sadnja sadnica uz korištenje štitnika za sadnice – 8.882 eura
4. Konverzije četinjačama na kršu:
– D.1. sadnja sadnica uz ograđivanje zaštitnom ogradom – 5.464 eura
– D.2. sadnja sadnica uz korištenje štitnika za sadnice – 7.327 eura.
(3) Za ulaganja u okviru tipa operacije 8.5.1. prilikom podnošenja zahtjeva za potporu korisnik je dužan u planu konverzije iz Priloga I. ovoga Pravilnika, definirati tipove konverzije iz stavka 2. ovoga članka na temelju kojih se izračunava ukupan iznos tražene potpore za predmetno ulaganje.
(4) Standardni trošak konverzije umanjuje se za procijenjenu vrijednost drvne mase na panju sukladno podacima iz plana konverzije.
Tip operacije 8.5.2. Uspostava i uređenje poučnih staza, vidikovaca i ostale manje infrastrukture
Prihvatljivi troškovi
Članak 14.
(1) U okviru tipa operacije 8.5.2. prihvatljiva za potporu su ulaganja u radove, opremu, usluge i materijale potrebne za:
1. uspostavu, uređenje i održavanje staza, odmorišta, vidikovaca, stuba,