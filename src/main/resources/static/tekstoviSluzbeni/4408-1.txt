 civilne zaštite može se dodijeliti službenicima Državne uprave i drugim državnim službenicima, pripadnicima sustava civilne zaštite, službenicima tijela jedinica lokalne ili područne (regionalne) samouprave, pripadnicima udruga građana, građanima i stranim državljanima.
(3) Priznanje za znanstveni ili stručni rad iz područja civilne zaštite može se dodijeliti svake godine, do tri pojedinačne nagrade.
(4) Pored priznanja, dodjeljuje se i plaketa.
5. Novčana nagrada
Članak 8.
(1) Novčana nagrada dodjeljuje se službenicima i namještenicima Državne uprave kao priznanje:
– za osobit doprinos izvršavanju zadaća Državne uprave kroz uspješno i uzorno obavljene zadaće i ostvarene natprosječne rezultate
– za osobit doprinos u vođenju i zapovijedanju te jačanju operativne spremnosti Državne uprave
– za osobite zasluge stečene promicanjem međunarodnog položaja i ugleda Državne uprave
– za osobite zasluge u realizaciji projekata Europske unije
– za inovatorstvo i/ili izniman stručni i znanstveni doprinos unapređenju i promociji sustava civilne zaštite
– za promicanje humanih, humanitarnih i volonterskih akcija.
(2) Novčanu nagradu dodjeljuje ravnatelj na osobni poticaj ili na prijedlog osoba iz članka 13. ovog Pravilnika:
– jednu nagradu godišnje u iznosu od 5.000,00 kuna
– do pet nagrada godišnje u iznosu od 4.000,00 kuna
– do deset nagrada godišnje u iznosu od 2.000,00 kuna.
(3) Novčana nagrada isplaćuje se u neto iznosu.
6. Zahvalnice
Članak 9.
(1) Zahvalnice se dodjeljuju službenicima i namještenicima Državne uprave koji su nesebično sudjelovali u aktivnostima sustava civilne zaštite, doprinijeli ugledu službe ili na drugi način dali dodatni doprinos djelovanju službi sustava civilne zaštite u zajednici, a mogu se dodjeljivati i drugim državnim službenicima i namještenicima, državnim i drugim tijelima, tijelima jedinica lokalne i područne (regionalne) samouprave, žurnim službama i stranim državljanima, za izuzetan doprinos u razvoju sustava civilne zaštite.
(2) Zahvalnice se dodjeljuju na svečanostima iz članka 16. ovog Pravilnika.
III. POVJERENSTVO ZA DODJELU NAGRADA I PRIZNANJA
Članak 10.
Za postupak dodjele nagrada, priznanja i zahvalnica, ravnatelj imenuje Povjerenstvo za dodjelu nagrada i priznanja Državne uprave za zaštitu i spašavanje (u daljnjem tekstu: Povjerenstvo) koje se sastoji od predsjednika i četiri člana na vrijeme od četiri godine.
Članak 11.
Povjerenstvo pokreće postupak dodjele nagrada, priznanja i zahvalnica, prikuplja i ocjenjuje prijedloge za dodjelu nagrada, priznanja i zahvalnica, utvrđuje ispunjenje ovim Pravilnikom propisanih mjerila za njihovu dodjelu te utvrđuje i dostavlja ravnatelju Državne uprave prijedlog odluke o dodjeli nagrada, priznanja i zahvalnica.
Članak 12.
(1) Iznimno za postupak dodjele priznanja za znanstveni ili stručni rad iz područja sustava civilne zaštite ravnatelj imenuje posebno povjerenstvo iz reda znanstveno-stručne zajednice na vrijeme od četiri godine, koje se sastoji od predsjednika i četiri člana, biranih u znanstveno-nastavna zvanja.
(2) Povjerenstvo je dužno pravovremeno objaviti područje znanstvenog rada iz kojeg će se birati najbolji rad.
IV. POSTUPAK DODJELE NAGRADA, PRIZNANJA I ZAHVALNICA
Članak 13.
(1) Prijedlozi za dodjelu nagrade, priznanja i zahvalnice dostavljaju se Povjerenstvu u pisanom obliku, u roku koji odredi Povjerenstvo.
(2) Prijedloge za dodjelu nagrada, priznanja i zahvalnica mogu dostaviti čelnici svih ustrojstvenih jedinica Državne uprave, središnja tijela državne uprave, udruge građana i druge fizičke i pravne osobe.
(3) Prijedlozi moraju sadržavati:
– ime i prezime
– naziv radnog mjesta
– tijelo ili ustrojstvenu jedinicu u kojoj je zaposlen
– opis djela, akcije ili pothvata zbog koje se predlaže dodjela nagrade, priznanja ili zahvalnice
– utvrđeno činjenično stanje i obrazloženje razloga za dodjelu nagrade, priznanja ili zahvalnice utvrđenih ovim Pravilnikom.
Članak 14.
(1) Povjerenstvo odlučuje o prijedlozima za dodjelu nagrada većinom glasova svih