 dokumentaciju koja prileži sudskom spisu, te decursuse Klinike, kao i s obzirom na mišljenje Zavoda i liječnika psihijatra koji liječi neubrojivu osobu, dano u prijedlogu za produljenje prisilnog smještaja, mišljenje liječnika psihijatra dr. A. H. dano na raspravi od 20. siječnja 2015., te nalaza i mišljenja sudskog vještaka prim. dr. A. M., a iz kojeg proizlazi da isti boluje od paranoidnog sumanutog poremećaja, što je teža duševna smetnja, te isti nema uvida u svoje stanje i potrebu liječenja, nekritičan je i smatra da nije bolestan (što je isti naveo prilikom obavljene posjete u Klinici) pa i nadalje postoji visoki stupanj vjerojatnosti da bi isti zbog duševnih smetnji zbog kojih je i nastupila njegova neubrojivost mogao počiniti kazneno djelo za koje je zapriječena kazna zatvora od najmanje tri godine, ovaj sud smatra opravdanim prijedlog za produljenje prisilnog smještaja.
Naime, sud je u cijelosti prihvatio nalaz i mišljenje sudskog vještaka prim. dr. A. M., obzirom da je isti dan temeljito i stručno, na temelju uvida u svu priležeću dokumentaciju kao i na temelju osobnog pregleda pacijenta te nalaza psihologa, a iz kompletne liječničke dokumentacije evidentno je da se I. P. liječio kao osoba koja boluje od sumanutog psihotičnog poremećaja već u Zatvorskoj bolnici (od 7. svibnja 2014. do 13. kolovoza 2014.), kao i Klinici za psihijatriju V., Zavodu za forenzičnu psihijatriju, te je i prethodnim sudskim vještačenjem po prim. dr. Ž. M. bilo utvrđeno da I. P. boluje od sumanutog poremećaja paranoidnog tipa pa je stoga sud nedvojbeno utvrdio da pacijent ima istu težu duševnu smetnju, te je isti i nadalje opasan za okolinu jer u smislu čl. 44. st. 1. i 2. ZZODS postoji visoki stupanj vjerojatnosti da bi zbog duševnih smetnji zbog kojih je i nastupila njegova neubrojivost, mogao počiniti kazneno djelo za koje je zapriječena kazna zatvora u trajanju najmanje tri godine. Stoga je prihvaćen prijedlog Klinike za produljenje prisilnog smještaja dok nije prihvaćen naprijed navedeni prijedlog punomoćnika neubrojive osobe, budući iz nalaza i mišljenja sudskog vještaka prim. dr. A. M. proizlazi da je istom potreban liječnički tretman u bolnici gdje se provodi i psihoterapija pacijenta te mu se psihijatrijska pomoć u bolničkim okvirima može pružiti kroz 24 sata, a isti je osim toga nekritičan prema potrebi liječenja i smatra da nije bolestan.
Budući je sud utvrdio da i dalje postoje razlozi za prisilni smještaj neubrojive osobe I. P. iz čl. 44. ZZODS valjalo je prisilni smještaj produljiti za još godinu dana i po čl. 47. st. 2. i 3. ZZODS, odlučiti kao u izreci.«
9.3. Protiv prvostupanjskog rješenja punomoćnik podnositelja podnio je žalbu u kojoj navodi (citira se u cijelosti):
»I Pobijanim rješenjem određeno mi je produljenje prisilnog smještaja, u trajanju od 1 godine, počevši od 31. siječnja 2015.
II Protiv gornjeg rješenja ulažem žalbu iz sva tri žalbena razloga:
– pogrešno odnosno nepotpuno utvrđenog činjeničnog stanja,
– povrede odredaba postupka,
– pogrešne primjene materijalnog prava.
III Pogrešno utvrđeno činjenično stanje nalazi se u činjenici da smatram da ne postoje razlozi za moje prisilno zadržavanje.
Mišljenja sam da bi se i izvan ustanove, mogao i sam liječiti adekvatnim uzimanjem potrebnih lijekova.
Napominjem da po prirodi nisam agresivna osoba, te da sam sposoban brinuti se za sebe.
Također, želim istaknuti da ja nisam tražio posebno forenzičko-psihijatrijsko vještačenje.
IV Pogrešnu primjenu materijalnog prava vidim u tome što nije uzeto u obzir moje istinito iskazivanje u tijeku ovog cjelokupnog postupka.
Razvidno je da iz ovakvog rješenja moj iskaz nije bio odlučan pri donošenju pobijanog rješenja.
V Pogrešno utvrđeno činjenično stanje uzrokovalo je i pogrešnu primjenu materijalnog prava.
Slijedom svega iznesenog predlaže se donijeti odluka o prekidu prisilnog zadržavanje za P. I.«
9.4. Rješenjem Županijskog suda u Zagrebu broj: 31 Gž-306/15-2 od 27. siječnja 2015. odbijena je žalba podnositelja i potvrđeno je