 prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od dvadeset (20) dana od dana objave poziva.
Stoga je Agencija 19. lipnja 2015., sukladno članku 49. točki 5. ZZTN-a, na internetskim stranicama Agencije: www.aztn.hr objavila namjeru prihvaćanja preuzimanja izvršenja mjera i uvjeta i javni poziv svim zainteresiranim stranama za dostavljanje pisanih primjedaba, stavova i mišljenja na prijedlog Oriona za preuzimanje obveze izvršenja određenih mjera i uvjeta te rokova u kojima će to učiniti.
Do isteka roka iz objavljene namjere prihvaćanja preuzimanja izvršenja mjera i uvjeta i javnog poziva zainteresiranim stranama za dostavljanje pisanih primjedaba, stavova i mišljenja na prijedlog Oriona, odnosno do 9. srpnja 2015., Agencija je zaprimila dva očitovanja, i to očitovanje punomoćnika podnositelja inicijative poduzetnika Weco i Jorge pirotehnika, te očitovanje zakonskog zastupnika Weco pirotehnike.
U očitovanju od 3. srpnja 2015., podnositelji inicijative su istaknuli primjedbu predloženoj izmjeni odredbi ugovora o zakupu koje uređuju raskid ugovora, navodeći kako iznos od 39.600,00 kuna nije ekonomski osnovan, a sve i da je ekonomski osnovan, podnositelji inicijative navode kako su predložene izmjene za zakupodavce posve neprihvatljive.
Podnositelji inicijative dalje su prigovorili predloženom roku izvršenja 1. prosinca 2015., navodeći kako se na ovaj način omogućava Orionu da odradi ljetnu sezonu.
Zaključno su naveli kako je predmetna namjera prihvaćanja mjera i uvjeta neutemeljena, te da je prijedlog Oriona neprihvatljiv, a budući da je Orion prijedlogom preuzimanja obveza priznao krivnju. Stoga smatraju kako se ugovori o zakupu poslovog prostora i ugovori o poslovnoj suradnji za vrijeme trajanja zakupa koje je Orion sklapao sa zakupodavcima odmah moraju raskinuti, a počinitelj kazniti.
Weco pirotehnika je naveo i kako su izmjene odredbi koje se odnose na raskid ugovora potpuno neprihvatljive, budući da Orion prodaje robu preko zakupodavca u svoje ime i za svoj račun što znači da ulaže u vlastitu tvrku, a ne u zakupodavca.
3. Odluka Vijeća za zaštitu tržišnog natjecanja
3.1. Na temelju dostavljene dokumentacije i utvrđenog činjeničnog stanja u ovom predmetu, Vijeće za zaštitu tržišnog natjecanja (dalje: Vijeće) je sukladno ovlastima iz članaka 27. i 30. točke 2., te članka 31. ZZTN-a, na 29/2015 sjednici, održanoj 30. srpnja 2015. razmatralo navedeni predmet te je donijelo odluku da se, u smislu članka 49. ZZTN-a, prihvaćaju predložene mjere, uvjeti i rokovi od strane Oriona kao dostatni za otklanjanje mogućih negativnih učinaka i ponovnu uspostavu tržišnog natjecanja, a koji donošenjem rješenja Agencije u smislu članka 49. stavka 2. i 3. ZZTN-a postaju obvezni za predlagatelja.
U smislu članka 49. stavka 2. ZZTN-a, ako ocijeni da su predložene mjere, uvjeti i rokovi iz članka 49. stavka 1. ZZTN-a dostatni za otklanjanje negativnih učinaka i ponovnu uspostavu tržišnog natjecanja, Agencija će rješenjem prihvatiti predložene mjere, uvjete i rokove koji time postaju obveznim za predlagatelja. U smislu članka 49. stavka 3. ZZTN-a rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku, te utvrđuje da nema uvjeta za daljnje vođenje postupka protiv tog poduzetnika.
Navedenim izmjenama ugovora uklonit će se sve odredbe koje su sprječavale prodaju proizvoda podnositelja inicijative i drugih Orionovih konkurenata u poslovnim prostorima Orionovih zakupodavaca, te koje su zabranjivale istu nakon raskida ugovora, a u vremenu na koje je ugovor s Orionom sklopljen.
Vijeće nije prihvatilo primjedbe podnositelja inicijative na predložene mjere, uvjete i