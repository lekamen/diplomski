 operater zaračunao zakonsku zateznu kamatu u računu za 12/11 u iznosu od 0.84 kune. Navodi, da ukoliko bi se računalo (a ne bi smjelo) i tri dana zakašnjenja (uključen dan plaćanja računa), da bi utoliko zatezna kamata iznosila najviše 0,20 kuna.
Za račun 12/11 da je dospijeće bilo 20. 1. 2012., a da je račun plaćen 24. 1. 2012. Stoga, da je korisnik bio u obvezi platiti nespornu glavnicu (bez kamate iz prethodnog mjeseca za koji da je izjavljen prigovor) te platiti dane zakašnjenja plaćanja računa i to zakonsku zateznu kamatu za dan 21. 1., 22. 1. i 23. 1. (tri dana), bez uračunavanja dana dospijeća i dana plaćanja računa. Tužitelj navodi, da je 13. veljače 2012. zaprimio odgovor T-coma u svezi prigovora na obračun zatezne zakonske kamate, a koji prigovor da je utvrđen kao neosnovan, u čijem obrazloženju da se navodi kako je dospijeće plaćanja za 11. mjesec 2011. bio 21. 11. 2011., a što da je nemoguće jer da za mjesec studeni obveza dospijeva u mjesecu prosincu. Nadalje, da se u obrazloženju navodi kako je za mjesec prosinac 2011. rok dospijeća bio 20. 12. 2011., a što da je također nemoguće jer da za mjesec prosinac obveza dospijeva istekom tekućeg mjeseca odnosno da dospijeva u mjesecu siječnju. Tužitelj nadalje navodi da je obveza operatera zakonsku zateznu kamatu u slučaju zakašnjenja obračunavati iz mjeseca u mjesec, a ne za dva mjeseca (listopad i studeni) zajedno je obračunati i potraživati je u trećem mjesecu (prosincu). Da je operater u obračun zakonske zatezne kamate uračunavao i dan kada je obveza plaćena, odnosno podmirena. Također navodi da je operater bio dužan obavijestiti korisnika da je trošak zaračunavanja opomena uveden dana 19. ožujka 2011., bilo pisanom obavijesti bilo u tekstu poslanog računa za mjesec ožujak 2011., a nakon što je trošak opomene uveden, jer da se radi o trošku koji ne spada u troškove telekomunikacijskih usluga, međutim što da je propušteno učiniti te da je korisnik o navedenom obaviješten tek u odgovoru na prigovor. Stoga, da uvođenje naknade u iznosu od 9,00 kuna i da bi to bilo 19. ožujka 2011. korisniku, ovdje tužitelju, nije bilo poznato niti da je o tome bio ikada obaviješten već da je za isto saznao tek iz odgovora na prigovor operatera. Nadalje navodi da u konkretnom slučaju nije postupljeno u skladu s odredbama Zakona o općem upravnom postupku jer da Odluka može biti presuda, rješenje ili zaključak, a da se u konkretnom slučaju ne vidi o kojoj vrsti odluke se radi. Slijedom navedenog tužitelj je predložio a sud nakon provedene glavne rasprave i izvedenih dokaza, donese presudu kojom će poništiti osporavano rješenje tuženog tijela.
Tuženo tijelo u svom odgovoru na tužbu od 6. ožujka 2013. u cijelosti je osporilo navode tužbe i tužbenog zahtjeva, predlažući da sud odbaci podnesenu tužbu kao podnesenu od neovlaštene osobe budući da je iz tužbe razvidno da je tužbu podnijela odvjetnica Ivana Raspović u vlastito ime, a da je ista bila opunomoćenica tužitelja u postupku pred HAKOMO-om te da se u konkretnom slučaju ne radi o neukoj stranci, radi čega da je tužbu potrebno odbaciti. Tuženo tijelo je nadalje navelo da je odredbom članka 51. stavkom 6. Zakona o elektroničkim komunikacijama propisano da HAKOM odlukom rješava spor između krajnjeg korisnika usluga i operatora javnih komunikacijskih usluga, na temelju podataka, dokumentacije i očitovanja stranaka u postupku, radi čega da su neosnovani tužbeni navodi koje je u tužbi iznijela neovlaštena osoba. Nadalje, u odnosu na tužbene navode u kojima se opširno prigovara iznosu obračuna zakonske zatezne kamate za mjesec prosinac 2011. godine koji je izdao operator javnih komunikacijskih usluga Hrvatski Telekom d.d., tuženo tijelo je navelo kako se zakonska zatezna kamata ne odnosi na trošak usluge već na iznos koji je vezan za neplaćanje naknade odnosno duga za pruženu elektroničku komunikacijsku uslugu o čemu HAKOM odlučuje sukladno članku 51. stavku 1. ZEK-a u slučaju spora između krajnjeg korisnika usluga i operatora javnih