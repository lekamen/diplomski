 područja složenog ili organiziranog kriminaliteta.
Nacionalni složeni ili organizirani kriminalitet u nadležnosti je Uprave kriminalističke policije.
Glavni ravnatelj policije donosi odluku o dodjeljivanju ili preuzimanju kriminalističkih istraživanja u rad policijskim upravama ili Upravi kriminalističke policije.
2. Tijek kriminalističkog istraživanja
Članak 38.d
Kriminalističko istraživanje započinje primjenom policijskih ovlasti, mjera i radnji koje se poduzimaju kada:
– postoji osnova sumnje o postojanju kaznenog djela za koje se progoni po službenoj dužnosti ili povodom prijedloga ili prekršaja ili obavljenom hitnom dokaznom radnjom kaznenog djela ili prekršaja,
– postoji sumnja da određena pojava ugrožava ili bi mogla ugroziti živote ljudi, njihova prava, slobodu, sigurnost, nepovredivost ili imovinu,
– se na temelju analitičke obrade utvrde razlozi za provedbu kriminalističkog istraživanja.
Kada se osnovanost kriminalističkog istraživanja prosuđuje na temelju provedene analitičke obrade iz stavka 1. podstavka 3. ovoga članka, pisanu i obrazloženu odluku o započinjanju kriminalističkog istraživanja ili obustavi daljnjeg postupanja donosi nadležni rukovoditelj kriminalističke policije ili osoba koju on ovlasti sukladno nadležnostima u odnosu na podjelu kriminaliteta prema složenosti.
Kriminalističkim istraživanjem rukovodi za to određeni policijski službenik. Policijski službenik sastavlja Plan kriminalističkog istraživanja u slučajevima kada:
– se radi o nepoznatom počinitelju kaznenih djela za koja je propisana kazna zatvora od osam godina i više,
– se sumnja da se radi o vremenski i prostorno povezanim kaznenim djelima počinjenim od strane nepoznatog počinitelja neovisno o visini propisane zapriječene kazne,
– se provode posebne dokazne radnje na temelju zakonskih odredbi,
– u drugim situacijama po nalogu nadležnog rukovoditelja kriminalističke policije.
Plan kriminalističkog istraživanja odobrava nadležni rukovoditelj kriminalističke policije.
Neovisno o kriterijima iz stavka 3. podstavka 1. – 4. ovoga članka, kada policija postupa na temelju pisanog naloga državnog odvjetnika u kojem je pobliže određen sadržaj izvida ili mjera izrada Plana kriminalističkog istraživanja nije obavezna.
Započeta kriminalistička istraživanja upisuju se u evidenciju kriminalističkih istraživanja koja se vodi na Informacijskom sustavu Ministarstva.
Kriminalističko istraživanje završava:
– ako se provedenim izvidima utvrdi da se ne radi o kaznenom djelu za koje se progoni po službenoj dužnosti ili prekršaju,
– podnošenjem kaznene prijave ili posebnog izvješća protiv počinitelja kaznenog djela ili pokretanjem prekršajnog postupka.
Iznimno, ukoliko ne postoje podaci potrebni za završetak kriminalističkog istraživanja na pisani prijedlog policijskog službenika koji je provodio kriminalističko istraživanje nadređeni rukovoditelj može odobriti privremeni prekid provođenja kriminalističkog istraživanja ako su u dotadašnjem provođenju poduzete sve potrebne i moguće mjere i radnje te provjereni svi raspoloživi podaci.
Ponovno aktiviranje kriminalističkog istraživanja iz stavka 8. ovoga članka u slučaju novih saznanja ili promijenjenih okolnosti odobrava nadređeni rukovoditelj kriminalističke policije.
3. Dnevnik odluka
Članak 38.e
U kriminalističkim istraživanjima regionalnog složenog ili organiziranog kriminaliteta i nacionalnog složenog ili organiziranog kriminaliteta vodi se Dnevnik odluka. Za druge predmete, ukoliko postoje opravdane okolnosti, Dnevnik odluka se vodi na temelju zapovijedi nadležnog rukovoditelja kriminalističke policije.
Dnevnik odluka je evidencija ključnih strateških, taktičkih i operativnih odluka donesenih tijekom kriminalističkih istraživanja kaznenih djela.
U Dnevnik odluka unose se taktičke i operativne odluke policijskog službenika koji rukovodi kriminalističkim istraživanjem, kao i strateške odluke, zapovijedi, nalozi i preporuke nadređenog rukovoditelja ili policijskog službenika više razine te nadležnog državnog