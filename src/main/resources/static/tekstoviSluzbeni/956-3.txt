 izvršavanje ugovornih obveza korisnika stambenog zbrinjavanja te prema eventualno utvrđenom neizvršavanju ugovornih obveza ili nenamjenskom utrošku novčanih potpora predlaže poduzimanje odgovarajućih mjera nadležnim ustrojstvenim jedinicama Državnog ureda; vodi sve potrebne evidencije i očevidnike vezane za pripremu i provedbu programa stambenog zbrinjavanja, izdaje uvjerenja i potvrde na zahtjev stranaka, tijela državne uprave i drugih tijela za podatke iz svoje nadležnosti; odgovara na upite, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti; obavlja stručne i administrativne poslove pripreme, praćenja i koordinacije provedbe programa i suradnje; te obavlja i druge poslove iz svoje nadležnosti.
U Službi, ustrojavaju se:
2.2.1. Odjel za darovanje građevinskog materijala
2.2.2. Odjel za provedbu i praćenje isporuke građevinskog materijala.
2.2.1. Odjel za darovanje građevinskog materijala
Članak 9.
Odjel za darovanje građevinskog materijala priprema i izrađuje ugovore o darovanju građevinskog materijala s korisnicima te postupa u predmetima radi uknjižbe zabrane otuđenja; vodi evidenciju tehničkih pregleda stambenih jedinica i zapisnika o očevidu stanja stambenih jedinica, raskida ugovore s korisnicima u slučajevima neizvršavanja obveza koje proizlaze iz potpisanih ugovora; vodi sve potrebne evidencije i očevidnike vezane za pripremu i provedbu programa darovanja građevinskog materijala i organizirane ugradnje građevinskog materijala; vodi evidenciju o korisnicima ostvarenih prava; izrađuje prijedloge isplate novčanih potpora i isplate po posebnim pravima; vodi evidenciju o realiziranim pravima na novčane potpore vezano uz stambeno zbrinjavanje darovanjem građevinskog materijala; izdaje uvjerenja i potvrde na zahtjev stranaka za podatke iz svoje nadležnosti; odgovara na primjedbe, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti te obavlja i druge poslove iz svoje nadležnosti.
2.2.2. Odjel za provedbu i praćenje isporuke građevinskog materijala
Članak 10.
Odjel za provedbu i praćenje isporuke građevinskog materijala obavlja poslove pripreme i provedbe isporuke građevinskog materijala i organizirane ugradnje građevinskog materijala, te vezano za pomoć Vlade Republike Hrvatske za povratak Hrvata u Bosnu i Hercegovinu dodjelom građevinskog materijala; pokreće postupke javne nabave iz svoje nadležnosti; prikuplja i obrađuje stručnu dokumentaciju i ostale podatke vezane za realizaciju provedbe isporuke građevinskog materijala; usklađuje rad svih sudionika i prati tijek izvršenja po odobrenim dinamičkim planovima rada; prima i obrađuje obračunske situacije sudionika, prati financijsku realizaciju ugovora; prati izvršavanje ugovornih obveza korisnika stambenog zbrinjavanja te prema eventualno utvrđenom neizvršavanju ugovornih obveza ili nenamjenskom utrošku novčanih sredstava predlaže poduzimanje odgovarajućih mjera nadležnim ustrojstvenim jedinicama Državnog ureda; vodi sve potrebne evidencije i očevidnike vezane za pripremu i provedbu programa stambenog zbrinjavanja, izdaje uvjerenja i potvrde na zahtjev stranaka, tijela državne uprave i drugih tijela za podatke iz svoje nadležnosti; odgovara na upite, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti te obavlja i druge poslove iz svoje nadležnosti.
3. SEKTOR ZA UPRAVLJANJE STAMBENIM JEDINICAMA
Članak 11.
Sektor za upravljanje stambenim jedinicama provodi aktivnosti upravljanja i raspolaganja stambenim jedinicama u državnom vlasništvu koje se koriste za stambeno zbrinjavanje; donosi godišnji plan kontrole stambenih jedinica koje su u najmu; vodi evidenciju suglasnosti i rješenja o pravu na stambeno zbrinjavanje davanjem u najam kuća i stanova u državnom vlasništvu i sklopljenih ugovora iz svoje nadležnosti te sukladno tome predlaže kupnju, obnovu i izgradnju stambenih jedinica; izrađuje prijedlog pojedinačne obnove