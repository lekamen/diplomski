40 10.04.2015 Naputak o novčanim kaznama koje izriču komunalni redari u provedbi Zakona o građevinskoj inspekciji
MINISTARSTVO GRADITELJSTVA I PROSTORNOGA UREĐENJA
834
Na temelju članka 3. Zakona o građevinskoj inspekciji (»Narodne novine«, broj 153/2013) ministrica graditeljstva i prostornoga uređenja donosi
NAPUTAK
O NOVČANIM KAZNAMA KOJE IZRIČU KOMUNALNI REDARI U PROVEDBI ZAKONA O GRAĐEVINSKOJ INSPEKCIJI
Članak 1.
Ovim Naputkom propisuje se način rada upravnog tijela jedinice lokalne samouprave nadležnog za poslove komunalnog gospodarstva, odnosno jedinstvenog upravnog odjela i komunalnih redara u izricanju novčanih kazni, kojima se pravne i fizičke osobe (u daljnjem tekstu: izvršenik) prisiljavaju na izvršenje rješenja iz članka 58. stavak 3., članka 59. stavak 2. i članka 60. stavak 2. Zakona o građevinskoj inspekciji (»Narodne novine«, broj 153/13), a čiji su maksimalni iznosi propisani člankom 142. stavkom 2. Zakona o općem upravnom postupku (»Narodne novine«, broj 47/09).
Članak 2.
Na izvršenje rješenja o privremenoj obustavi izvođenja radova, donesenog na temelju članka 58. stavka 3. i rješenja o dovršenju zgrade u pogledu vanjskog izgleda i uređenja građevne čestice, donesenog na temelju članka 59. stavak 2. Zakona o građevinskoj inspekciji izvršenik se, ovisno o skupini građevine, prisiljava novčanim kaznama u sljedećim iznosima:
Fizička osoba RB skupina građevine 1. novčana kazna 2. novčana kazna 3. novčana kazna 4. novčana kazna 5. novčana kazna 6. novčana kazna i svaka sljedeća 1 1 skupina 50.000,00 60.000,00 70.000,00 80.000,00 90.000,00 100.000,00 2 2 skupina 30.000,00 40.000,00 50.000,00 60.000,00 70.000,00 80.000,00 3 3 skupina 20.000,00 30.000,00 40.000,00 50.000,00 60.000,00 70.000,00 4 4 skupina 10.000,00 20.000,00 30.000,00 40.000,00 50.000,00 60.000,00 5 5 skupina 7.000,00 10.000,00 15.000,00 20.000,00 25.000,00 30.000,00 6 građevina iz članka 128. Zakona o gradnji 3.000,00 5.000,00 7.000,00 10.000,00 15.000,00 20.000,00
Pravna osoba RB skupina građevine 1. novčana kazna 2. novčana kazna 3. novčana kazna 4. novčana kazna 5. novčana kazna 6. novčana kazna i svaka sljedeća 1 1 skupina 150.000,00 180.000,00 210.000,00 240.000,00 270.000,00 300.000,00 2 2 skupina 90.000,00 120.000,00 150.000,00 180.000,00 200.000,00 240.000,00 3 3 skupina 60.000,00 90.000,00 120.000,00 150.000,00 180.000,00 200.000,00 4 4 skupina 30.000,00 60.000,00 90.000,00 120.000,00 150.000,00 180.000,00 5 5 skupina 20.000,00 30.000,00 45.000,00 60.000,00 75.000,00 90.000,00 6 građevina iz članka 128. Zakona o gradnji 10.000,00 15.000,00 20.000,00 30.000,00 45.000,00 60.000,00
Članak 3.
Na izvršenje rješenja kojim se naređuje izlaganje energetskog certifikata, donesenog na temelju članka 60. stavak 2. Zakona o građevinskoj inspekciji izvršenik se prisiljava novčanim kaznama u sljedećim iznosima:
Vlasnik zgrade javne namjene 1. novčana kazna 2. novčana kazna 3. novčana kazna 4. novčana kazna 5. novčana kazna 6. novčana kazna i svaka sljedeća 10.000,00 20.000,00 30.000,00 40.000,00 50.000,00 60.000,00
Članak 4.
Ovaj Naputak stupa na snagu prvog dana od dana objave u »Narodnim novinama«.
Klasa: 362-01/15-01/311
Urbroj: 531-1-15-1
Zagreb, 7. travnja 2015.
Ministrica Anka Mrak-Taritaš, dipl. ing. arh., v. r.
