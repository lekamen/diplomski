 se jednako na muški i ženski rod.
Članak 4.
Granične vrijednosti izloženosti i biološke granične vrijednosti
Obvezujuće granične vrijednosti izloženosti i biološke granične vrijednosti utvrđene su posebnim propisom.
OBVEZE POSLODAVCA
Članak 5.
Određivanje i procjenjivanje rizika koji predstavljaju opasne kemikalije
(1) Pri ispunjavanju obveza vezano za izradu procjene rizika te praćenju stanja zaštite na radu, poslodavac prvo mora utvrditi postoje li opasne kemikalije na mjestu rada.
(2) Ako poslodavac utvrdi prisutnost opasnih kemikalija, mora procijeniti rizik za sigurnost i zdravlje radnika zbog prisutnosti opasnih kemikalija, sukladno posebnom propisu o izradi procjene rizika, pri čemu mora uzeti u obzir sljedeće:
1) svojstva opasnih kemikalija,
2) podatke o sigurnosti i zdravlju, koje osigurava dobavljač sigurnosno-tehničkim listom u skladu s odredbama posebnog propisa,
3) razinu, vrstu i trajanje izloženosti,
4) okolnosti pri radu, koje uključuju vrste opasnih kemikalije, te njihove količine,
5) granične vrijednosti za profesionalnu izloženost ili biološke granične vrijednosti,
6) učinak preventivnih mjera koje su primijenjene ili će tek biti primijenjene,
7) spoznaje koje su rezultat uvedenog zdravstvenog nadzora radnika.
(3) Poslodavac od dobavljača opasne kemikalije dobiva podatke koji su potrebni za procjenu rizika, a ti podaci sadrže posebnu procjenu rizika koja se utvrđuje na temelju posebnih propisa o kemikalijama.
(4) Poslodavac mora izraditi procjenu rizika te utvrditi mjere koje će biti poduzete u svrhu poboljšanja stanja u skladu s odredbama članaka 6. i 7. ovoga Pravilnika. Procjena rizika nadopunjuje se posebno prilikom značajnih promjena ili kada tako zahtijevaju rezultati zdravstvenog nadzora.
(5) Procjenom rizika moraju se obuhvatiti sve aktivnosti poslodavca s kojima je moguće očekivati veću izloženost opasnim kemikalijama ili bi zbog drugih razloga mogle uzrokovati štetne učinke na sigurnost i zdravlje radnika, čak i nakon što su provedene sve tehničke mjere.
(6) U djelatnostima i na poslovima gdje su radnici izloženi rizicima od više opasnih kemikalija, rizik se procjenjuje na temelju rizika koji predstavlja kombinacija svih prisutnih opasnih kemikalija.
(7) U slučaju započinjanja s novom djelatnosti kod poslodavca, koja obuhvaća opasne kemikalije, s radom se može započeti tek kada se procjene rizici nove djelatnosti i provedu utvrđene preventivne mjere.
Članak 6.
Opća načela za sprečavanje rizika zbog izloženosti opasnim kemikalijama i primjena u vezi s procjenom rizika
(1) Pri ispunjenju obveza za osiguranje sigurnosti i zaštite zdravlja na radu, pri bilo kojoj poslovima koji uključuju opasne kemikalije, poslodavac mora poduzeti sve potrebne preventivne mjere, koje su utvrđene odredbama Zakona o zaštiti na radu.
(2) Rizici za sigurnost i zdravlje na radu, koji uključuju opasne kemikalije se otklanjaju odnosno smanjuju na najmanju moguću mjeru na sljedeće načine:
1) planiranjem i organizacijom rada na mjestu rada,
2) osiguranjem primjerene opreme za rad s opasnim kemikalijama i provođenjem postupaka održavanja koji jamče sigurnost i zdravlje na radu,
3) maksimalnim smanjenjem broja radnika koji su izloženi ili koji bi mogli biti izloženi opasnim kemikalijama,
4) maksimalnim smanjenjem trajanja i intenziteta izloženosti opasnim kemikalijama,
5) primjerenim higijenskim mjerama,
6) maksimalno mogućim smanjenjem količina opasnih kemikalija na mjestu rada potrebnih za dotičnu vrstu poslova,
7) odgovarajućim radnim postupcima, uključujući postupke za sigurno rukovanje, skladištenje i prijevoz opasnih kemikalija i otpadaka koji sadrže takve kemikalije.
(3) Ukoliko rezultati procjene iz stavka 1. članka 5. ovoga Pravilnika pokažu rizike za sigurnost i zdravlje radnika, primjenjuju se posebne sigurnosne i preventivne mjere te mjere za praćenje, utvrđene člancima 7., 8. i 11. ovoga Pravilnika.
(4) Kada nalazi procjene rizika iz stavka 1. članka 5. ovoga Pravilnika pokažu da na mjestu rada postoji mali rizik za