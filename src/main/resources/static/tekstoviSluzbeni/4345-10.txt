 podnošenja Zahtjeva za potporu, osim pripremnih aktivnosti.
(2) Aktivnosti građenja vezane uz projekt/operaciju u Podmjeri 7.2. i Podmjeri 7.4. koje nisu predmet ulaganja mogu započeti prije podnošenja Zahtjeva za potporu.
(3) Vrijednost započetih aktivnosti građenja iz stavka 2. ovoga članka ne smije biti veća od 10 % ukupne vrijednosti građenja vezanog uz projekt/operaciju u trenutku podnošenja Zahtjeva za potporu.
(4) Pripremne aktivnosti iz stavka 1. ovoga članka uključuju nastale opće troškove iz članka 24. ovoga Pravilnika, stjecanje vlasništva nad nekretninom na kojoj će se obavljati investicija, ishođenje građevinske i drugih dozvola i s njima povezane aktivnosti do trenutka prijave početka građenja.
(5) Za Podmjere 7.2. i 7.4. korisnik je dužan fotografirati lokacije ulaganja prije podnošenja Zahtjeva za potporu, a fotografija mora sadržavati vrstu fotografije, datum, lokaciju, geografsku širinu i geografsku duljinu.
(6) Korisnik prilikom podnošenja Zahtjeva za potporu mora imati podmirene odnosno regulirane financijske obveze prema Državnom proračunu Republike Hrvatske.
(7) Potpore korisniku koji podliježe neizvršenom nalogu za povrat sredstava izdanom nakon prethodne odluke Komisije kojom je potpora proglašena nezakonitom i nespojivom s unutarnjim tržištem neće se isplaćivati do potpunog izvršenja povrata.
(8) Korisnik je obvezan prije podnošenja Zahtjeva za potporu provesti postupak procjene utjecaja zahvata na okoliš i/ili postupak ocjene o potrebi procjene utjecaja zahvata na okoliš u skladu s važećim propisima iz područja zaštite okoliša i prirode ukoliko projekt/operacija iz Podmjera 7.2. i 7.4. zahtijeva provedbu navedenih postupaka.
(9) Korisnik je obvezan prije podnošenja Zahtjeva za potporu provesti postupak u kojem se odlučuje o potrebi provedbe strateške procjene utjecaja strategije, plana i programa iz Podmjere 7.1. na okoliš u skladu s važećim propisima iz područja zaštite okoliša i prirode.
(10) Projekti/operacije koji će imati značajan negativni utjecaj na okoliš, neće biti financirani sredstvima javne potpore osim ako su poduzete korektivne mjere propisane od strane nadležnog tijela.
(11) Ukoliko zakonodavstvo Europske unije propiše zahtjeve za dostizanje novih standarda, korisnik može podnijeti Zahtjev za potporu za dostizanje tih standarda u roku od 12 mjeseci od dana kada su isti stupili na snagu.
(12) Korisnik je u Zahtjevu za potporu/Zahtjevu za isplatu dužan dati izjavu o bespovratnim sredstvima dodijeljenim od strane središnjih tijela državne uprave, jedinice lokalne i područne (regionalne) samouprave, te svake pravne osobe koja dodjeljuje državne potpore za iste prihvatljive troškove u okviru podmjere za koju je podnio Zahtjev za potporu.
(13) Korisniku će se umanjiti iznos javne potpore ukoliko su mu dodijeljena bespovratna sredstva za iste prihvatljive troškove.
(14) Za utvrđivanje broja stanovnika jedinica lokalne samouprave odnosno naselja, koristit će se podaci o broju stanovnika Državnog zavoda za statistiku sukladno zadnjem važećem popisu stanovništva.
(15) Prihvatljivi nematerijalni troškovi u Mjeri 07 su kupnja ili razvoj računalnih programa.
(16) Neprihvatljivi troškovi za sufinanciranje u Mjeri 07 su:
– porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
– drugi porezi, naknade i doprinosi
– kamate
– rabljeni strojevi i oprema
– kupnja vozila
– kupnja i najam nekretnina
– održavanje građevine i opreme za održavanje građevine
– troškovi refinanciranja kamata, režijski i operativni troškovi, troškovi osiguranja, te svi troškovi održavanja i amortizacije
– novčane kazne, financijske kazne i troškovi parničnog postupka
– troškovi nastali prije podnošenja Zahtjeva za potporu, osim općih troškova, ali ne prije 1. siječnja 2014. godine
– opći troškovi vezani uz ulaganje koje je bilo predmet Zahtjeva za potporu, ukoliko ulaganje nije odobreno
– trošak nepredviđenih radova u građenju 