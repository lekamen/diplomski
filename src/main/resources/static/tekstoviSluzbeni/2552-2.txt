 odredbama tog Zakona, u svrhu ostvarivanja regulatornih načela i ciljeva propisanih tim Zakonom, a postupak izmjene standardnih ponuda iznimno može provesti i više puta tijekom godine.
Smatra neosnovanim navod tužbe da je prethodno utvrđenoj obvezi tuženik trebao utvrditi nedostatnu djelotvornost tržišnog natjecanja i provesti ponovno postupak analize tržišta, jer je tuženik odluku, te zaključke koje ista sadrži potkrijepio valjanim razlozima i obrazloženjem uz uvažavanje svih relevantnih mjerila, uključujući i nadzor infrastrukture kod koje postoje velike zapreke razvoju infrastrukturne konkurencije, jednostavan ili povlašten pristup tržištima kapitala ili novčanim izvorima, ekonomije razmjera, ekonomije opsega, nedostatak protutežne kupovne moći, te stupanj vertikalne integracije. Prije svega je već kroz postupak analize tržišta tužitelja odredio kao operatora sa značajnom tržišnom snagom koji se iz pobliže navedenih razloga nalazi u takvom gospodarskom položaju koji mu omogućuje da se u značajnoj mjeri ponaša neovisno o konkurenciji, korisnicima usluga i potrošačima.
Osim već navedenog dodaje zainteresirani da je jasno i nedvojbeno kako dodatna analiza drugih mjerila nije potrebna niti bi druga mjerila osim već analiziranih dovela do drugačijeg zaključka odnosno do zaključka da tužitelj nema značajnu tržišnu snagu na mjerodavnom tržištu. Dosljedno tome je logičan i daljnji zaključak da je evidentna nedostatna djelotvornost tržišnog natjecanja obzirom da do promjene stanja na tržištu u odnosu na već određeno dokumentom Analize tržišta nije došlo niti je u relativno kratkom razdoblju moglo doći. Ta činjenica je tvrdi svakako poznata tužitelju kao operatoru sa značajnom tržišnom snagom kojemu su iz tih razloga upravo i određene navedene regulatorne obveze na zakoniti način, te u opsegu ovlasti propisane zakonom.
Slijedom navedenog obzirom je smatra odluka tuženika u cijelosti utemeljena na zakonu a tužbeni navodi paušalni te nisu dokazani na vjerodostojan način zainteresirana osoba predlaže Sudu da tužbu tužitelja odbije kao neosnovanu.
Tužba nije osnovana.
Odlučujući o zakonitosti osporene odluke u granicama tužbenog zahtjeva, sud je razmotrio sva pravna i činjenična pitanja, kao i dokaze na kojima je utemeljena pobijana odluka, nakon čega je ocijenio da tuženik u dijelu točke 1.6. izreke pobijane Odluke nije povrijedio zakon na štetu tužitelja.
Navedenom točkom Odluke tuženika, koju tužitelj u tužbi pobija, propisana je obveza tužitelju da ugradi u članak 24.1. Standardne ponude HT-a za uslugu izdvojenog pristupa lokalnoj petlji slijedeću odredbu: »operator korisnik može ugovoriti sljedeća vremena otklona kvara/smetnji uz plaćanje pripadajućih točno definiranih mjesečnih naknada u prikazanoj tablici. Operator korisnik kroz B2B servise, ugovara vremena otklona kvara/smetnji navedena u prethodnoj tablici za svaku pojedinačnu paricu. Navedena vremena otklona kvara/smetnji ugovaraju se na razdoblje od godinu dana. Sva vremena otklona kvara/smetnji koja nisu definirana u ovoj Standardnoj ponudi predmet su komercijalnog dogovora između HT-a i Operatora korisnika«.
S tim u vezi Sud prihvaća pravilnim zaključak tuženika da u opisanom postupanju nema povrede pravila postupka propisanog odredbama Zakona o elektroničkim komunikacijama (»Narodne novine« 73/08., 90/11., 133/12., 80/13. i 71/14. – nadalje u tekstu: ZEK) u kojima pravcu ponovo tužitelj upire u tužbi. Netočna je tvrdnja tužitelja da je tuženik prethodno trebao provesti postupak nove analize tržišta, a tek potom eventualno odrediti regulatorne obveze tužitelju ako u postupku analize tržišta utvrdi nedostatnu djelotvornost tržišnog natjecanja na mjerodavnom tržištu sukladno s člankom 56. stavkom 2. ZEK-a.
Naime, pravilno ističe tuženik da pobijanom Odlukom nije izmijenio postojeću regulatornu obvezu na način da je tužitelju nametnuo potpuno novu obvezu, već je Analizom tržišta odredio tužitelju nekoliko regulatornih obveza te među ostalima i regulatornu obvezu pristupa i