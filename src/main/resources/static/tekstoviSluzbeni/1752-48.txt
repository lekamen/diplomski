 Ustava.
160. Sukladno tome, na temelju članka 73. stavka 1. u vezi s člankom 76. stavkom 1. Ustavnog zakona odlučeno je kao u točkama od I. do III. izreke ove odluke, u dijelu koji se odnosi na slučaj Hypo.
2) Kazneno djelo ratnog profiterstva (RPiPP-djelo/31-4)
161. Podnositelj je pravomoćno osuđen u slučaju Hypo za počinjenje kaznenog djela zlouporabe položaja i ovlasti (djelo/31-1) s obilježjima ratnog profiterstva (RPiPP-djelo/31-4 – za značenje kratice v. točku 14.1.1.). U ovom se dijelu odluke razmatraju prigovori koji se odnose na postojanje odnosno počinjenje RPiPP-djela/31-4 u slučaju Hypo.
2.1. Presude nadležnih sudova
162. Županijski sud u Zagrebu obrazložio je u prvostupanjskoj presudi primjenu ZoNKD-RPiPP-a na slučaj Hypo ovako:
»Ispitujući radi li se o kaznenom djelu ratnog profiterstva iz citiranog Zakona, sud je nedvojbeno zaključio da je optuženi Ivo Sanader počinio kazneno djelo obuhvaćeno Zakonom o nezastarijevanju kaznenih djela ratnog profiterstva i kaznenih djela iz procesa pretvorbe i privatizacije.
Notorna je činjenica da je Republika Hrvatska u inkriminirano vrijeme bila u ratnom stanju, veliki dio teritorija, između trećine i četvrtine, je bio okupiran od strane agresora, na slobodnom dijelu teritorija također su pretrpljena velika razaranja, stotine tisuća stanovnika RH su bili izgnani ‘i prognani, a Republika Hrvatska se također brinula o velikom broju izbjeglica iz susjednih zemalja, posebice Bosne i Hercegovine.
U to vrijeme, ... bila je izuzetno teška ekonomska situacija, visoke kamatne stope na kredite, a najveći dio proračuna se koristio za potrebe obrane države. To potkrjepljuje sam optuženik kada u obrani navodi da je bilo gotovo nepristojno zatražiti novac za druge potrebe, osim za obranu države.
Ipak, kao nužnost se nametala potreba kupnje zgrada veleposlanstva Republike Hrvatske jer je 98 ili više posto zgrada veleposlanstava bivše države ostalo u neprijateljskim rukama diljem svijeta. Upravo preko hrvatskih diplomatskih i konzularnih predstavništava trebala se širiti istina u svijetu o oslobodilačkom karakteru Domovinskog rata i brutalnoj velikosrpskoj agresiji. Pri tome su prioriteti bile europske zemlje i međunarodne institucije.
Nesporno je da je do takve hitne izvanredne situacije došlo upravo radi raspada bivše države, stvaranja samostalne Hrvatske i agresije, posljedica koje je ratno stanje. Upravo su te činjenice stvorile uvjete za počinjenje inkriminiranog kaznenog djela. Optuženi Ivo Sanader je svih tih činjenica bio posve svjestan.
Da nije bilo navedenih okolnosti, posebice ratnog stanja, Republika Hrvatska je mogla sporazumno poput, primjerice, Češke i Slovačke, raspodijeliti veleposlanstva bivše države pa bi nestalo razloga hitnosti i izvanrednosti. Uz to zacijelo bi da nije bilo ratnog stanja Hrvatska bila u povoljnijem kreditnom položaju i lakše bi mogla pribaviti potrebna sredstva i pronaći davatelja kredita u međunarodnoj konkurenciji.
Prilikom ocjenjivanja radi li se o kaznenom djelu ratnog profiterstva sud se nije vodio automatizmom u zaključivanju da bi svako djelo iz Kataloga kaznenih djela navedenih u Zakonu o nezastarijevanju kaznenih djela ratnog profiterstva i kaznenih djela iz procesa pretvorbe i privatizacije počinjeno u vrijeme rata bilo kazneno djelo ratnog profiterstva.
Po mišljenju suda, činjenica postoji li ili ne kazneno djelo ratnog profiterstva treba se procjenjivati na temelju svakog pojedinog slučaja.
Također, način izvršenja navedenog kaznenog djela nije u Zakonu o nezastarijevanju kaznenih djela ratnog profiterstva i kaznenih djela iz procesa pretvorbe i privatizacije striktno određen i navedena kaznena djela se mogu izvršiti na niz unaprijed neutvrđenih načina, pa tako i na način na koji je to učinio i za što je proglašen krivim optuženi Ivo Sanader.
Kazneno djelo ratnog profiterstva nisu samo klasični slučajevi poput izazivanja umjetne nestašice proizvoda koje dovodi do enormnog povećanja cijena na crnom tržištu, prodaje oružja radi obrane države