27 11.03.2015 Odluka o dopunama Odluke o izvješćivanju o novčanom tržištu
HRVATSKA NARODNA BANKA
584
Na temelju članka 30. i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donio je 4. ožujka 2015.
ODLUKU
O DOPUNAMA ODLUKE O IZVJEŠĆIVANJU O NOVČANOM TRŽIŠTU
I.
U Uputi za provedbu Odluke o izvješćivanju o novčanom tržištu, koja je sastavni dio Odluke o izvješćivanju o novčanom tržištu (»Narodne novine«, br. 147/2011., 155/2013., 133/2014. i 140/2014.), u poglavlju VIII. Skupina obilježja B, Obilježju 9. Instrument, točki 1. »A1« – Depozit, u bilješci 2 iza prve rečenice dodaje se rečenica koja glasi:
»Za protustranku Ministarstvo financija Republike Hrvatske u instrument A1 uključuju se sva stanja te prometi depozita i kredita primljenih ili danih s izvornim rokom dospijeća do jedne godine u svim valutama, neovisno o načinu prijave u stavkama iz Upute za statističko i bonitetno izvješćivanje.«
U točki 5. »D2« – Blagajna iza prve rečenice dodaje se rečenica koja glasi:
»Obuhvat stanja instrumenta D2 treba biti identičan obuhvatu stavke A0101 (za kune) iz Upute za statističko i bonitetno izvješćivanje.«
II.
Prve podatke u skladu s ovom Odlukom banke i HBOR dužni su dostaviti HNB-u 2. travnja 2015. za izvještajni datum 1. travnja 2015.
III.
Ova Odluka objavljuje se u »Narodnim novinama«, a stupa na snagu 1. travnja 2015.
O. br. 58-020/03-15/BV
Zagreb, 4. ožujka 2015.
Guverner Hrvatske narodne banke prof. dr. sc. Boris Vujčić, v. r.
