 Republike Hrvatske poštujući stope umanjenja koje proizlaze iz primjenjivih odredbi vezanih za državne potpore.
(6) Agencija za plaćanja dostavlja Ministarstvu popis LAG-ova s kojima je sklopljen Ugovor najkasnije u roku od 45 dana od dana sklapanja Ugovora.
(7) Agencija za plaćanja je ovlaštena u bilo kojem trenutku, a ako za istim postoji potreba, izraditi Aneks ugovora koje se odnose na administrativne pogreške učinjene omaškom prilikom izrade Ugovora i /ili bilo kojeg akta Agencija za plaćanja koji je u izravnoj i/ili neizravnoj vezi s Ugovorom.
Promjene podataka o korisniku
Članak 21.
(1) Promjene podataka o LAG-u podrazumijevaju promjene podataka koji se nalaze u Evidenciji korisnika.
(2) Promjene iz stavka 1. ovoga članka LAG podnosi putem AGRONET-a sukladno Vodiču za upis u Evidenciju korisnika, kojeg LAG može preuzeti sa službene mrežne stranice Agencije za plaćanja.
(3) LAG mora obavijestiti Agenciju za plaćanja o promjenama navedenim u stavku 1. ovoga članka u roku pet dana:
− od dana nakon njihovoga nastanka ili
− nakon odobrenja nadležnog tijela LAG-a ukoliko je ista potrebna ili
− nakon pravomoćnosti rješenja/odobrenja nadležnog tijela državne uprave ukoliko je isto potrebno.
(4) Po odobrenju/odbijanju Zahtjeva za izmjenu podataka u Evidenciji korisnika, Agencija za plaćanja će korisniku poslati putem elektronske pošte obavijest da su izmjene odobrene/odbijene.
(5) Ukoliko odabrani LAG mijenja podatak koji se nalazi u Evidenciji korisnika, a ujedno je isto obvezan prijaviti i putem Zahtjeva za promjenu, obvezan je promjenu podatka prijaviti putem Evidencije korisnika i putem Zahtjeva za promjenu.
Promjene Zahtjeva za potporu
Članak 22.
(1) Promjene Zahtjeva za potporu podrazumijevaju:
− promjenu podataka koji se odnose na podneseni Zahtjev za potporu, a isti su temelj za provjeru kriterija prihvatljivosti sukladno članku 8. ovoga Pravilnika
− promjenu LRS
− promjenu Plana provedbe LRS
− početak bavljenja gospodarskom djelatnošću i/ili stjecanje dionica ili udjela u temeljnom kapitalu trgovačkog društva.
(2) Nakon stupanja na snagu Ugovora, promjene iz stavka 1. ovoga članka LAG je dužan prijaviti Agenciji za plaćanja putem Zahtjeva za promjenu sukladno rokovima navedenim u članku 21. stavku 3. ovoga Pravilnika.
(3) Zahtjev za promjenu popunjava se u AGRONET-u, a po popunjavanju LAG je dužan neposredno ili preporučenom pošiljkom s povratnicom u Agenciju za plaćanja dostaviti ovjerenu i potpisanu potvrdu o podnošenju Zahtjeva za promjenu.
(4) Ukoliko je Zahtjev za promjenu nepotpun ili ukoliko je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će postupiti sukladno članku 17. ovoga Pravilnika.
(5) Agencija za plaćanja će za zaprimljene Zahtjeve za promjenu provjeriti uvjete prihvatljivosti sukladno članku 8. ovoga Pravilnika te donijeti:
1. Odluku o odobrenju promjene ili Odluku o izmjeni Odluke o odabiru LAG-a, u slučaju pravovremenog i/ili potpunog Zahtjeva za dopunu te prihvatljivosti promjena podataka
2. Odluku o odbijanju promjene, u slučaju nepravovremenog i/ili nepotpunog Zahtjeva za dopunu te neprihvatljivosti promjene podataka.
(6) Ukoliko se odobrenjem promjene podataka mijenjaju podatci koji su sastavni dio Ugovora, Agencija za plaćanja i odabrani LAG sklopit će Aneks Ugovora, osim kod promjena podataka navedenih u članku 23. stavku 3. ovoga Pravilnika.
(7) Ukoliko se Zahtjevom za promjenu utvrdi da LAG više ne ispunjava uvjete prihvatljivosti iz članka 8. ovoga Pravilnika, Agencija za plaćanja će raskinuti Ugovor i tražiti povrat isplaćenih sredstava za Podmjere 19.3. i 19.4.
(8) Promjenom Zahtjeva za potporu ne može se dodijeliti iznos javne potpore veći od iznosa javne potpore koji je već određen Ugovorom.
(9) Ukoliko se nakon konačne isplate sredstava javne potpore promjene podaci koji se odnose na odabrani LAG, LAG je obvezan o predmetnim promjenama obavijestiti Agenciju za plaćanja tijekom pet godina od datuma konačne isplate, ali Aneks