 donošenje ili izmjene i dopune, traže.
Dostavljeni Nacrt akta raspravit će Upravni odbor, a po okončanoj raspravi izrađuje Konačni prijedlog akta.
Konačni prijedlog akta utvrđuje Upravni odbor i upućuje ga nadležnom tijelu Komore na donošenje.
Članak 68.
Opći akti objavljuju se na mrežnim stranicama Komore, i u »Narodnim novinama« kada je to propisano Zakonom ili općim aktom.
Opći akti Komore stupaju na snagu osmog dana od dana objave, a iznimno može se odrediti da stupaju na snagu u kraćem roku.
XV. TAJNIŠTVO KOMORE
Članak 69.
Stručne, pravne, administrativne, pomoćne i druge poslove, te redovito i tekuće poslovanje obavlja Tajništvo Komore.
Organizacija Tajništva Komore treba odgovarati potrebama i zahtjevima članova Komore te omogućavati stručno, kvalitetno, pravodobno i odgovorno izvršavanje zadataka Komore, utvrđenih Zakonom, Statutom i drugim općim aktima Komore.
Radom Tajništva Komore upravlja glavni tajnik Komore.
Glavni tajnik za svoj rad odgovara predsjedniku Komore.
Upravni odbor Komore može obavljanje pojedinih stručnih, administrativnih ili pravnih poslova, ugovorom povjeriti nekoj drugoj pravnoj ili fizičkoj osobi.
Radi davanja stručne pomoći i određenih poslovnih usluga članovima Komore, u Komori se mogu osnivati posebni uredi i centri.
Ustroj, organizaciju i nadležnost tajništva kao i ostala pitanja vezana uz rad tajništva općim aktom uređuje Upravni odbor na prijedlog predsjednika Komore.
XVI. FINANCIJSKO POSLOVANJE I IMOVINA KOMORE
Članak 70.
Komora određuje sredstva potrebna za rad Komore godišnjim proračunom prihoda i rashoda na osnovi predviđenih troškova za izvršenje zadaća iz programa rada Komore, troškova potrebnih za rad tijela, radnih tijela i tajništva Komore, te drugih predvidivih tekućih troškova.
Prihode i rashode Komora planira za svaku godinu u planu prihoda i rashoda za tekuću godinu.
Prijedlog godišnjeg proračuna prihoda i rashoda Upravni odbor utvrđuje najkasnije do kraja tekuće godine, a Skupština ga donosi najkasnije do kraja mjeseca siječnja sljedeće godine.
Ako Skupština do roka iz stavka 3. ovoga članka ne donese godišnji proračun prihoda i rashoda, dužna je donijeti odluku o privremenom financiranju Komore za prvo tromjesečje proračunske godine, te do kraja tog tromjesečja donijeti financijski proračun Komore za tekuću godinu.
Članak 71.
Sredstva za obavljanje djelatnosti Komore osiguravaju se od:
1. upisnina, članarina, vlastitih prihoda Komore
2. novčanih kazni izrečenih u stegovnim postupcima protiv članova Komore
3. naknada troškova stegovnog postupka
4. naknada za usluge koje pruža Komora
5. donacija
6. prihoda od obavljanja javnih ovlasti
7. ostalih prihoda iz drugih izvora.
Odluku o osobama ovlaštenima za raspolaganje novčanim sredstvima Komore donosi Upravni odbor.
Članak 72.
U pravnom prometu s trećim osobama Komora nastupa samostalno i neograničeno u svoje ime i za svoj račun.
U pravnom prometu s trećim osobama Komora za svoje obveze odgovara svim svojim sredstvima.
XVII. ZAŠTITA ARHIVSKOG I REGISTRACIJSKOG GRADIVA
Članak 73.
Prikupljanje, odlaganje, način i uvjeti čuvanja, obrada, odabiranje i izlučivanje, zaštita i korištenje arhivskog i registracijskog gradiva uređuju se općim aktom koji donosi Upravni odbor.
XVIII. PRIJELAZNE I ZAVRŠNE ODREDBE
Članak 74.
Komora je dužna uskladiti organizaciju i opće akte s odredbama ovoga Statuta i Zakona, te posebnih zakona koji uređuju djelatnost prostornog uređenja i gradnje, uz priznavanje inozemnih stručnih kvalifikacija, najkasnije do dana 25. travnja 2016. godine.
Komora je dužna u trgovačkom registru Trgovačkog suda izvršiti usklađenje djelatnosti sa Zakonom, u roku dva mjeseca od dana stupanja na snagu Statuta.
Članak 75.
Danom stupanja na snagu ovoga Statuta predsjednik Komore, Skupština, Upravni odbor, Nadzorni odbor, Vijeća područnih odbora, stegovni tužitelji, suci Stegovnog suda i Višeg stegovnog suda, izabrani odnosno imenovani na osnovi Statuta Hrvatske komore inženjera strojarstva (»Narodne novine« br. 82/09. i 78/13.),