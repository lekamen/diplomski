110 13.10.2015 Zakon o izmjenama i dopunama Zakona o sudskom registru
HRVATSKI SABOR
2132
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O SUDSKOM REGISTRU
Proglašavam Zakon o izmjenama i dopunama Zakona o sudskom registru, koji je Hrvatski sabor donio na sjednici 25. rujna 2015. godine.
Klasa: 011-01/15-01/119 Urbroj: 71-05-03/1-15-2 Zagreb, 1. listopada 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O SUDSKOM REGISTRU
Članak 1.
U Zakonu o sudskom registru (»Narodne novine«, br. 1/95., 57/96., 1/98., 30/99., 45/99., 54/05., 40/07., 91/10., 90/11., 148/13. i 93/14.) u članku 6. iza stavka 2. dodaje se stavak 3. koji glasi:
»(3) Poseban subjekt upisa je stečajna masa koja se upisuje u registar kada je to propisano zakonom. Po pravomoćnosti rješenja o upisu u registar podaci iz stavka 1. ovoga članka objavljuju se bez odgađanja na internetskoj stranici na kojoj se nalazi registar.«.
Članak 2.
U članku 18. stavku 2. riječi: »u »Narodnim novinama« ili« brišu se.
U stavku 3. riječi: »kada izađu »Narodne novine« u kojima je objavljen ili dana« brišu se.
Stavak 5. briše se.
Članak 3.
U članku 64. stavku 6. riječi: »u »Narodnim novinama« zamjenjuju se riječima: »na internetskoj stranici na kojoj se nalazi sudski registar«.
Članak 4.
U članku 71. stavku 2. riječi: »u »Narodnim novinama« zamjenjuju se riječima: »na internetskoj stranici na kojoj se nalazi sudski registar«.
Članak 5.
U članku 73. stavku 9. riječi: »u »Narodnim novinama« zamjenjuju se riječima: »na internetskoj stranici na kojoj se nalazi sudski registar«.
Članak 6.
U članku 79. stavku 2. riječi: »i troškova objave oglasa u »Narodnim novinama« brišu se.
Članak 7.
Iz članka 80. dodaju se naslov i članak 80.a koji glase:
»III.a OBJAVA PODATAKA I PRIOPĆENJA
Članak 80.a
(1) Prilikom podnošenja podneska kojim se sudskom registru dostavljaju podaci i priopćenja radi objave na internetskoj stranici sudskog registra, predlagatelj je dužan platiti sudsku pristojbu.
(2) Predlagatelj je dužan podatke i priopćenja čiju objavu traži dostaviti na papiru i u elektroničkom obliku na mediju pogodnom za prijenos podataka.«.
Članak 8.
Iza članka 83.d dodaju se naslov i članak 83.e koji glase:
»IV.b PODACI O FIZIČKIM OSOBAMA
Članak 83.e
(1) Upisani podaci o fizičkim osobama u registru moraju biti javno dostupni prema OIB-u osobe na način da je vidljiv popis subjekata upisa, razdoblja i svojstvo u kojem je osoba upisana u registar.
(2) Podaci o osobama iz stavka 1. ovoga članka moraju biti javno dostupni i za upise koji su brisani.
(3) Podatak o izrečenoj sigurnosnoj mjeri zabrane potpunog ili djelomičnog obavljanja određene dužnosti ili djelatnosti ne smije se javno objaviti.
(4) Podaci iz ovoga članka dostupni su kao informacija u elektroničkom obliku za koje registarski sud ne izdaje prijepis, presliku, izvadak ili potvrdu.«.
Članak 9.
Ovaj Zakon objavit će se u »Narodnim novinama«, a stupa na snagu 1. studenoga 2015.
Klasa: 022-03/15-01/144 Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
