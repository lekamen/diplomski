 dodaju se riječi: »Politiku sprječavanja velikih nesreća, davanja suglasnosti na«.
Članak 43.
U članku 161. stavku 1. iza riječi: »te davanje suglasnosti na« dodaju se riječi: »Politiku sprječavanja velikih nesreća i davanje suglasnosti na«.
Članak 44.
U članku 168. stavku 1. riječi: »stavaka 1. i 2.« zamjenjuju se riječima: »stavka 1.«.
Iza stavka 1. dodaje se novi stavak 2. koji glasi:
»(2) Udruga civilnog društva iz članka 167. stavka 2. ovoga Zakona ima pravo osporavati odgovarajući upravni akt tijela javne vlasti, za koji je ovim Zakonom, odnosno posebnim zakonom predviđena mogućnost podnošenja žalbe odnosno tužbe, te izjaviti žalbu Ministarstvu, odnosno podnijeti tužbu nadležnom sudu u skladu s ovim Zakonom i posebnim zakonom, a radi osporavanja zakonitosti akata, radnji ili propusta.«.
Dosadašnji stavak 2. postaje stavak 3.
Članak 45.
U članku 184. iza stavka 4. dodaje se stavak 5. koji glasi:
»(5) Protiv rješenja iz stavka 2. ovoga članka žalba nije dopuštena, ali se može pokrenuti upravni spor.«.
Članak 46.
Naslov iznad članka 210. mijenja se i glasi: »1. Sustav za ekološko upravljanje i neovisno ocjenjivanje (EMAS)«.
Članak 47.
U članku 213. stavku 1. iza riječi: »proizvode« stavlja se zarez i dodaje riječ: »trguju«.
Stavci 3. i 4. mijenjaju se i glase:
»(3) Procjena proizvoda s manje negativnim utjecajima iz stavka 1. ovoga članka odnosi se na racionalno korištenje prirodnih dobara i energije, smanjenje emisija u okoliš, iskorištavanje vrijednih svojstava otpada ili druge načine omogućavanja korisne obrade otpada prije njegove oporabe, odnosno zbrinjavanja te poduzimanje drugih mjera u smislu zaštite okoliša tijekom životnog ciklusa proizvoda.
(4) Zahtjev za dodjelu Znaka mora sadržavati dokumente i dokaze o tome da proizvod ispunjava propisane uvjete, sukladno mjerilima razvijenima za odgovarajuću skupinu proizvoda.«.
Članak 48.
U članku 214. stavak 2. mijenja se i glasi:
»(2) Uvjete dodjele Znaka, sadržaj mjerila te opis i postupak razvoja te revizije mjerila za Znak, naknade za dodjelu Znaka, uvjete za uporabu i oduzimanje Znaka, izgled Znaka, sastav i način rada savjetodavnog stručnog povjerenstva pobliže propisuje Ministar pravilnikom.«.
Članak 49.
U članku 215. stavku 1. iza riječi: »proizvođač,« dodaje se riječ: »distributer,«.
Iza stavka 1. dodaje se novi stavak 2. koji glasi:
»(2) EU Ecolabel ne dodjeljuje se za:
− medicinske proizvode za ljudsku uporabu,
− medicinske proizvode u veterinarstvu te
− za medicinsku opremu.«.
Dosadašnji stavak 2., koji postaje novi stavak 3., mijenja se i glasi:
»(3) Ovim Zakonom utvrđuje se nadležno tijelo i zadaće nadležnoga tijela za provedbu Uredbe br. 66/2010.«.
Dosadašnji stavak 3. postaje stavak 4.
Članak 50.
U članku 216. iza stavka 1. dodaje se stavak 2. koji glasi:
»(2) Agencija je nadležna za vođenje baze podataka nositelja znaka EU Ecolabel.«.
Članak 51.
U članku 224. stavku 4. riječi: »Državni inspektorat« zamjenjuju se riječima: »tržišni inspektor Ministarstva gospodarstva«.
Članak 52.
U članku 225. stavku 1. iza riječi: »strojarski smjer« dodaju se riječi: »ili elektrotehnički ili ekonomski ili geoinženjerski smjer ili smjer inženjerstvo okoliša«.
U stavku 2. iza riječi: »strojarski smjer« dodaju se riječi: »ili elektrotehnički ili ekonomski ili geoinženjerski smjer ili smjer inženjerstvo okoliša«.
U stavku 3. iza riječi: »strojarski smjer« dodaju se riječi: »ili elektrotehnički ili ekonomski ili geoinženjerski smjer ili smjer inženjerstvo okoliša«.
Članak 53.
U članku 227. stavci 3. i 4. mijenjaju se i glase:
»(3) Plan rada inspekcije zaštite okoliša temelji se na učestalosti nadzora postrojenja ili područja postrojenja na temelju procjene negativnog utjecaja postrojenja na okoliš, bilo da se radi o objektivnim razlozima temeljem određenih pokazatelja i/ili subjektivnim razlozima odnosno percepciji javnosti, općoj procjeni značajnih predmetnih pitanja zaštite okoliša, kontinuitetu sustavnih nadzora, mogućim akcidentnim utjecajem postrojenja na okoliš, primjeni 