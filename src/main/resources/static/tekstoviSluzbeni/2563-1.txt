 (EU) br. 648/2012, koja podliježe nadzoru nadležnog tijela ili (b) druga kreditna institucija u smislu članka 123. stavka 2. Ugovora o funkcioniranju Europske unije koja je predmet kontrole čiji je standard usporediv s nadzorom nadležnog tijela;
9) »mišljenje o sposobnosti« znači mišljenje o pojedinom sudioniku koje sadržava procjenu o njegovoj sposobnosti da preuzme i ispuni svoje obveze na temelju ove Odluke;
10) »nacionalne središnje banke pružatelji SSP-a« znači Deutsche Bundesbank, Banque de France i Banca d’Italia u njihovu svojstvu središnjih banaka, koje oblikuju SSP i upravljaju njime u korist Eurosustava;
11) »nalog za plaćanje« znači nalog za prijenos likvidnosti s DCA-a na PM, nalog za prijenos likvidnosti s PM-a na DCA ili nalog za prijenos likvidnosti s DCA-a na DCA;
12) »nalog za prijenos likvidnosti s DCA-a na DCA« znači instrukcija za prijenos određenog iznosa novca (i) s DCA-a na DCA povezan s istim glavnim PM računom ili (ii) s DCA-a na DCA koji drži isti pravni subjekt;
13) »nalog za prijenos likvidnosti s DCA-a na PM« znači instrukcija za prijenos određenog iznosa novca s DCA-a na PM račun;
14) »nalog za prijenos likvidnosti s PM-a na DCA« znači instrukcija za prijenos određenog iznosa novca s PM računa na DCA;
15) »namira u realnom vremenu na bruto načelu« znači obrada i namira naloga za plaćanje na osnovi svake pojedine transakcije u realnom vremenu;
16) »namjenski novčani račun (DCA)« znači račun koji drži imatelj DCA-a, koji je otvoren u sustavu TARGET2-HR, a koji se koristi za plaćanja u vezi s namirom vrijednosnih papira u sustavu T2S;
17) »nenamireni nalog za plaćanje« znači nalog za plaćanje koji nije namiren istog radnog dana na koji je primljen;
18) »NSB europodručja« znači nacionalna središnja banka države članice čija je valuta euro;
19) »obrazac za prikupljanje statičnih podataka« znači obrazac koji je stavila na raspolaganje Hrvatska narodna banka za potrebe registriranja podnositelja prijave za usluge sustava TARGET2-HR i registriranje svih promjena u vezi s pružanjem tih usluga;
20) »platitelj«, osim kada je pojam upotrijebljen u članku 28. ove Odluke, znači sudionik u sustavu TARGET2 čiji će DCA biti terećen zbog namire naloga za plaćanje;
21) »platni modul (PM)« znači modul SSP-a u kojem se plaćanja sudionika u sustavu TARGET2 namiruju na PM računima;
22) »PM račun« znači račun koji sudionik u sustavu TARGET2 ima u PM-u kod SB-a, koji je potreban tom sudioniku u sustavu TARGET2:
(a) za dostavu naloga za plaćanje ili primanje plaćanja preko sustava TARGET2 i
(b) za namiru tih plaćanja kod tog SB-a;
23) »podružnica« znači podružnica u smislu članka 4. stavka 1. točke 17. Uredbe (EU) br. 575/2013;
24) »poslovni identifikacijski kôd (BIC)« znači kôd utvrđen ISO standardom br. 9362;
25) »postupak zbog insolventnosti« znači postupak zbog insolventnosti u smislu članka 2. točke (j) Direktive 98/26/EZ Europskog parlamenta i Vijeća od 19. svibnja 1998. o konačnosti namire u platnim sustavima i sustavima za namiru vrijednosnih papira;
26) »povezani NSB« znači nacionalna središnja banka, osim SB-a Eurosustava, koji je povezan sa sustavom TARGET2 u skladu s posebnim sporazumom;
27) »prilagodba likvidnosti« znači ovlaštenje za iniciranje prijenosa likvidnosti između DCA-a i PM računa, ili između dva DCA računa koje je dao imatelj DCA-a svom sudjelujućem CSD-u ili Hrvatskoj narodnoj banci posebnim ugovorom valjano dokumentiranim i registriranim u statičnim podacima;
28) »primatelj plaćanja«, osim kada je pojam upotrijebljen u članku 28. ove Odluke, znači sudionik u sustavu TARGET2 čiji će DCA biti odobren zbog namire naloga za plaćanje;
29) »privremeno isključenje« znači mirovanje prava i obveza sudionika za razdoblje koje utvrđuje Hrvatska narodna banka;
30) »pružatelj mrežnih usluga sustavu T2S« znači poduzetnik koji je dobio ugovorno ovlaštenje od Eurosustava radi pružanja usluga povezivanja u kontekstu sustava T2S;
31) »pružatelj mrežnih usluga sustavu TARGET2« znači pružatelj računalnih mrežnih