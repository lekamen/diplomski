83 28.07.2015 Pravilnik o uvjetima i načinu oslobođenja od plaćanja trošarine na energente koji se koriste kao pogonsko gorivo u zračnom prometu
MINISTARSTVO FINANCIJA
1612
Na temelju članka 115. Zakona o trošarinama (»Narodne novine«, broj 22/2013, 32/2013 i 81/2013) ministar financija donosi
PRAVILNIK
O UVJETIMA I NAČINU OSLOBOĐENJA OD PLAĆANJA TROŠARINE NA ENERGENTE KOJI SE KORISTE KAO POGONSKO GORIVO U ZRAČNOM PROMETU
I. TEMELJNE ODREDBE
Članak 1.
Ovim se Pravilnikom uređuju uvjeti i način oslobođenja od plaćanja trošarine na energente koji se koriste kao pogonsko gorivo u zračnom prometu, osim uporabe za privatne letove sukladno članku 101. stavku 1. točki 1. Zakona o trošarinama (u daljnjem tekstu: Zakon).
Članak 2.
(1) Oslobođenje od plaćanja trošarine na energente koji se koriste kao pogonsko gorivo u zračnom prometu ostvaruje se:
1. izravnim oslobođenjem ili
2. iznimno, povratom plaćene trošarine.
(2) Pravo na povrat plaćene trošarine se ostvaruje isključivo na energente kojima se zrakoplovi koji obavljaju komercijalne operacije u zračnom prometu opskrbljuju na aerodromima sa odobrenjem za uporabu ili na drugim prostorima izvan područja aerodroma sa svjedodžbom (zračnih luka).
II. IZRAVNO OSLOBOĐENJE
Članak 3.
Pravo na izravno oslobođenje od plaćanja trošarine na energente koji se koriste kao pogonsko gorivo u zračnom prometu ostvaruje se neposrednom otpremom energenta iz trošarinskog skladišta ovlaštenog držatelja trošarinskog skladišta u zrakoplov kojim se obavlja komercijalna operacija u zračnom prometu.
Članak 4.
(1) Ovlašteni držatelj trošarinskog skladišta može otpremati energente uz oslobođenje od plaćanja trošarine iz trošarinskog skladišta izravno u zrakoplov pod sljedećim uvjetima:
1. da osobe koje obavljaju komercijalne operacije u zračnom prometu prilože dokumentaciju iz koje se vidi predmet poslovanja, odnosno broj i datum registracije djelatnosti i ime tijela koje je registriralo djelatnost. Dokumentacija mora sadržavati tip zrakoplova za koji se pogonsko gorivo nabavlja, uključivo s njegovim brojem upisa u odgovarajući registar prema posebnim propisima, iz kojeg je vidljivo da se radi o obavljanju djelatnosti u cilju stjecanja dobiti, odnosno za potrebe javnih tijela te prijevozne dokumente,
2. da za svaku otpremu energenta iz trošarinskog skladišta ovlašteni držatelj trošarinskog skladišta ispostavi račun ili drugi komercijalni dokument koji, uz ostalo, sadrži i napomenu da su energenti otpremljeni uz oslobođenje od plaćanja trošarine temeljem članka 101. stavka 1. točke 1. Zakona.
(2) Ovlašteni držatelj trošarinskog skladišta obvezan je voditi evidenciju kupaca i prodanih količina energenata koji su oslobođeni od plaćanja trošarine po vrstama energenata te iste na traženje dostaviti nadležnom carinskom uredu.
III. POVRAT PLAĆENE TROŠARINE
Članak 5.
(1) Pravo na povrat plaćene trošarine na energente koji se koriste kao pogonsko gorivo za obavljanje komercijalnih operacija u zračnom prometu (u daljnjem tekstu: pravo na povrat trošarine) ostvaruje se temeljem zahtjeva koji se podnosi carinskom uredu nadležnom prema sjedištu, odnosno prebivalištu operatora zrakoplova (u daljnjem tekstu: korisnik prava) na Obrascu ZPZ iz Priloga 1 ovoga Pravilnika koji je njegov sastavni dio.
(2) Pravo na povrat plaćene trošarine imaju isključivo operatori zrakoplova koji su upisani u registar korisnika prava na povrat plaćene trošarine na energente u komercijalnom zračnom prometu (u daljnjem tekstu: registar korisnika povrata), i to za razdoblje počevši od dana upisa u registar korisnika povrata.
Članak 6.
Zahtjev za povrat trošarine podnosi se odvojeno za svako četveromjesečno razdoblje u kalendarskoj godini. Zahtjev se podnosi najkasnije do:
1. zadnjeg dana mjeseca svibnja za četveromjesečno razdoblje siječanj-travanj tekuće kalendarske godine,
2. zadnjeg dana mjeseca rujna za četveromjesečno razdoblje svibanj-kolovoz tekuće kalendarske godine, te
3. zadnjeg dana mjeseca siječnja sljedeće kalendarske godine za