 tematske cjeline polaznik će:
1. definirati mjere osobne zaštite
2. navesti indikacije za skidanje zaštitne kacige
3. opisati način skidanja kacige.
Vještine
Na kraju ove tematske cjeline polaznik će:
1. demonstrirati pravilno skidanje zaštitne kacige
2. pokazati postupak imobilizacije vratne kralježnice ovratnikom nakon skidanja zaštitne kacige.
1.3. Imobilizacija kralježnice i zdjelice
Znanja
Na kraju ove tematske cjeline polaznik će:
1. definirati mjere osobne zaštite
2. definirati indikacije za imobilizaciju kralježnice/zdjelice
3. opisati sredstva za imobilizaciju kralježnice/zdjelice (imobilizacijski ovratnik, duga daska, rasklopna nosila, vakuum madrac)
4. procijeniti mogućnost nastanka ozljede kralježnice/zdjelice s obzirom na mehanizam nastanka ozljede
5. razlikovati indikacije i kontraindikacije za postavljanje ovratnika
6. opisati postupak određivanja veličine i postavljanja ovratnika za imobilizaciju vratne kralježnice
7. objasniti postupak imobilizacije ozlijeđenog koristeći dugu dasku, rasklopna nosila i vakuum madrac.
Vještine
Na kraju ove tematske cjeline polaznik će:
1. demonstrirati određivanje veličine i postavljanje ovratnika za imobilizaciju vratne kralježnice
2. demonstrirati imobilizaciju ozlijeđene osobe na dugu dasku
3. demonstrirati fiksaciju ozlijeđene osobe na dugoj dasci remenjem i bočnim stabilizatorima glave
4. demonstrirati imobilizaciju vakuum udlagama i vakuum madracem
5. demonstrirati upotrebu rasklopnih nosila.
1.4. Ostala sredstva za imobilizaciju
Znanja
Na kraju ove tematske cjeline polaznik će:
1. definirati mjere osobne zaštite
2. navesti indikacije i kontraindikacije za primjenu prsluka za imobilizaciju i izvlačenje
3. objasniti postupak imobilizacije prslukom za imobilizaciju i izvlačenje
4. navesti indikacije za primjenu trokutaste marame
5. navesti principe imobilizacije ekstremiteta
6. navesti sredstva za imobilizaciju ekstremiteta.
Vještine
Na kraju ove tematske cjeline polaznik će:
1. demonstrirati primjenu prsluka za imobilizaciju i izvlačenje
2. demonstrirati postupak izvlačenja ozlijeđenog na dugu dasku
3. pokazati procjenu ozlijeđenog ekstremiteta
4. demonstrirati imobilizaciju trokutastom maramom
5. demonstrirati imobilizaciju ekstremiteta vakuum udlagama.
1.5. Zaustavljanje krvarenja
Znanja
Na kraju ove tematske cjeline polaznik će:
1. definirati mjere osobne zaštite
2. navesti vrste krvarenja i njihovo prepoznavanje
3. navesti načine zaustavljanja vanjskog krvarenja
4. opisati postupak s amputiranim dijelovima tijela.
Vještine
Na kraju ove tematske cjeline polaznik će:
1. pokazati načine zaustavljanja vanjskog krvarenja
2. demonstrirati postavljanje kompresivnog zavoja.
1.6. Scenariji zbrinjavanja ozlijeđene osobe
Vještine
Na kraju ove tematske cjeline polaznik će:
1. demonstrirati osnovni postupak kod događaja vezanog uz traumu, trauma pregled i zbrinjavanje ozlijeđenog kroz različite scenarije
2. demonstrirati podjelu uloga unutar tima i kontrolu nad timom.
2. ODRŽAVANJE ŽIVOTA ODRASLIH
Završetkom ove tematske cjeline polaznik će opisati i demonstrirati ABCDE pregled, objasniti potrebne intervencije, primijeniti osnovne mjere održavanja života, zbrinuti opstrukciju dišnog puta stranim tijelom, uspostaviti prohodnost dišnog puta i ventilirati pacijenta različitim pomagalima, sigurno defibrilirati, primijeniti transportni ventilator, pravilno provoditi napredne mjere održavanja života s jasnim saznanjem o ulozi i ovlastima voditelja tima.
2.1. ABCDE pregled
Znanja
Na kraju ove tematske cjeline polaznik će:
1. definirati indikacije za provođenje ABCDE pregleda
2. objasniti važnost procjene mjesta događaja s obzirom na sigurnost
3. nabrojati korake u strukturiranom pristupu ABCDE pregleda
4. navesti i objasniti postupak procjene dišnog puta
5. navesti i objasniti postupak procjene disanja
6. navesti i objasniti postupak procjene cirkulacije
7. objasniti kratki neurološki pregled
8. objasniti procjenu izloženosti
9. navesti intervencije koje se provode tijekom ABCDE pregleda
