 glavnom tajniku Ministarstva, načelniku sektora i voditelju službe.
V. NAČIN PLANIRANJA POSLOVA I RASPORED RADNOG VREMENA
Članak 166.
Ministar donosi godišnji plan rada najkasnije krajem tekuće godine za iduću godinu.
Godišnji plan rada sadrži opći prikaz zadaća i poslova Ministarstva u određenoj godini, a posebice izrade nacrta propisa, neposredne provedbe zakona i drugih propisa, upravnog, odnosno inspekcijskog nadzora te praćenja stanja u upravnim područjima iz djelokruga Ministarstva.
Godišnji plan rada sadrži i podatke o ciljevima koji se planiraju ostvariti, a koji su vezani uz opće i posebne ciljeve sadržane u strateškim planovima za trogodišnje razdoblje koje tijela državne uprave izrađuju sukladno Zakonu o proračunu, te podatke o najznačajnijim rizicima koji mogu utjecati na realizaciju postavljenih ciljeva.
Članak 167.
Radno vrijeme Ministarstva uredit će se Pravilnikom o unutarnjem redu Ministarstva.
VI. OKVIRNI BROJ SLUŽBENIKA I NAMJEŠTENIKA MINISTARSTVA
Članak 168.
Poslove iz djelokruga Ministarstva, zavisno o vrsti, složenosti, stručnoj spremi i drugim uvjetima obavljaju državni službenici i namještenici raspoređeni na radna mjesta u skladu sa zakonom.
Okvirni broj državnih službenika i namještenika potreban za obavljanje poslova iz djelokruga Ministarstva utvrđuje se u tablici, koja je sastavni dio ove Uredbe.
VII. PRIJELAZNE I ZAVRŠNE ODREDBE
Članak 169.
Pitanja od značenja za rad Ministarstva koja nisu uređena zakonom, Uredbom o načelima za unutarnje ustrojstvo tijela državne uprave (»Narodne novine«, br. 154/2011, 17/2012) i ovom Uredbom, uredit će se Pravilnikom o unutarnjem redu Ministarstva, a osobito broj potrebnih službenika i namještenika s naznakom njihovih osnovnih poslova i zadaća, te stručnih uvjeta potrebnih za njihovo obavljanje, kao i njihove ovlasti i odgovornosti.
Ministar će donijeti Pravilnik o unutarnjem redu Ministarstva, u roku 30 dana od dana stupanja na snagu ove Uredbe, uz prethodnu suglasnost središnjeg tijela državne uprave nadležnog za službeničke odnose.
Na temelju Pravilnika o unutarnjem redu Ministarstva, ministar će donijeti rješenja o rasporedu državnih službenika i namještenika Ministarstva u roku 30 dana od njegovog stupanja na snagu.
Članak 170.
Danom stupanja na snagu ove Uredbe prestaje važiti Uredba o unutarnjem ustrojstvu Ministarstva pomorstva, prometa i infrastrukture (»Narodne novine«, br. 27/2012, 36/2012 i 79/2013).
Članak 171.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/15-03/44
Urbroj: 50301-05/05-15-3
Zagreb, 11. lipnja 2015.
Predsjednik Zoran Milanović, v. r.
OKVIRNI BROJ DRŽAVNIH SLUŽBENIKA I NAMJEŠTENIKA MINISTARSTVA POMORSTVA, PROMETA I INFRASTRUKTURE
Redni broj Naziv unutarnje ustrojstvene jedinice Broj službenika i namještenika 1. KABINET MINISTRA 18 2. GLAVNO TAJNIŠTVO 1 2.1. Sektor za ljudske potencijale i upravljanje imovinom i pomoćno-tehničkim poslovima 1 2.1.1. Služba za ljudske potencijale 1 2.1.1.1. Odjel za planiranje i upravljanje ljudskim potencijalima i opće poslove 4 2.1.1.1.1. Pododsjek pisarnice 7 2.1.1.1.1.1. Odjeljak pismohrane 3 2.1.1.2. Odjel za razvoj ljudskih potencijala 5 2.1.1.3. Odjel za pravne poslove 5 2.1.2. Služba upravljanja i gospodarenja imovinom i pomoćno-tehničkim poslovima 1 2.1.2.1. Odjel upravljanja i gospodarenja imovinom 15 2.1.2.2. Odjel upravljanja voznim parkom 10 2.2. Sektor za javnu nabavu, informatiku, komunikacije i informacijsku sigurnost 1 2.2.1. Služba za javnu nabavu 11 2.2.1.1. Odjeljak skladišta 2 2.2.2. Služba za informatiku, komunikacije i informacijsku sigurnost 1 2.2.2.1. Odjel za informatiku 5 2.2.2.2. Odjel za komunikacije 5 2.2.2.3. Odjel za informacijsku sigurnost i obrambene pripreme 4 2.2.2.3.1. Pododsjek za zaštitu na radu i zaštitu od požara 3 Glavno tajništvo – ukupno 85 3. UPRAVA POMORSKE I UNUTARNJE PLOVIDBE, BRODARSTVA, LUKA I POMORSKOG DOBRA 3.1. Sektor upravljanja pomorskim dobrom, lučkim i koncesijskim sustavom 1 3.1.1. Služba za lučki sustav 