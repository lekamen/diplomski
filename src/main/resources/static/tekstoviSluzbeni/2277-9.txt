 članka utvrđuju se:
– prihvatljivi troškovi i
– najviši iznos javne potpore,
OBVEZE KORISNIKA
Članak 20.
Korisnik je obvezan, ako je Agencija za plaćanja za njega izdala Odluku o dodjeli sredstava, kako slijedi:
1. čuvati dokumentaciju koja se odnosi na dodjelu sredstava iz EPFRR programa pet godina od datuma konačne isplate potpore
2. voditi građevinske knjige i slične dokumente koji dokazuju količinu i vrstu ugrađenih materijala i opreme te izvršenih radova
3. postaviti ulaganja u uporabu prije konačne isplate
4. ne mijenjati vlasništvo nad ulaganjem, davati u zakup ili najam predmete ulaganja ili premještanja sufinancirane proizvodne aktivnosti od dana stupanja na snagu odluke o dodjeli sredstava i tijekom sljedećih pet godina od datuma konačne isplate potpore
5. mijenjati namjenu i vrstu aktivnosti za koja se korisniku odobravaju sredstva sljedećih pet godina od datuma konačne isplate potpore
6. informirati javnosti o potpori sukladno EU zakonodavstvu
7. osigurati da je dokumentacija koji se odnosi na plaćanje prihvatljivih troškova odobrenog ulaganja datirana nakon datuma podnošenja Zahtjeva za potporu, osim računa za opće troškove, ali ne prije 1. siječnja 2014. godine
8. u svakom trenutku osigurati nesmetani pristup i kontrolu na terenu koja se odnosi na potporu te obveza davanja na uvid cjelokupne dokumentacije vezane za sufinancirane troškove djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF)
9. ne prekoračiti najveći dozvoljeni iznosa javne potpore
10. izvještavati Agenciju za plaćanja u pisanom obliku o bilo kojoj situaciji postojanja sukoba interesa između njega s jedne strane i ponuditelja s druge strane u razdoblju od dana stupanja na snagu Odluke o dodjeli sredstava i tijekom sljedećih pet godina od datuma konačne isplate potpore
11. podnijeti Zahtjev za isplatu i ostalu potrebnu dokumentaciju
12. fotografirati izvođenje radova i ugradnju opreme koja u kasnijim fazama (kontroli prije plaćanja i ex post kontroli) neće biti vidljiva
13. osigurati u bilo kojem trenutku posjet ulaganju od strane predstavnika Agencije za plaćanja
14. osigurati da svi podaci i informacije dostavljeni Agenciji za plaćanja budu točni
15. dostaviti Agenciji za plaćanja sve potrebne podatke koje Agencija za plaćanja zatraži
16. prijaviti Agenciji za plaćanja neposredno nakon njihovog nastanka sve promjene koje se odnose na uvjete prihvatljivosti sukladno članku 8. ovoga Pravilnika
17. iskoristi sredstva isplaćenog predujma sukladno Tablici troškova i izračuna potpore iz odluke o dodjeli sredstava
18. ne poduzimati radnje koje bi mogle dovesti do dvostrukog financiranja istih troškova iz proračuna EU i
19. za provedbu točke 6. ovoga članka korisnik će provesti obvezu informiranja o potpori sukladno Prilogu II. ovoga Pravilnika.
PROMJENE PODATAKA O KORISNIKU
Članak 21.
(1) Promjene podataka o korisniku podrazumijevaju promjene podataka koji se vode u Evidenciji korisnika.
(2) Promjene iz stavka 1. ovoga članka korisnik podnosi putem AGRONET-a sukladno Uputi za upis u Evidenciju korisnika potpora u ruralnom razvoju i ribarstvu, kojeg korisnik može preuzeti sa službene mrežne stranice Agencije za plaćanja (www.apprrr.hr).
(3) Korisnik mora obavijestiti Agenciju za plaćanja o promjenama navedenim u stavku 1. ovoga članka nakon pojave događaja koji ih je izazvao.
(4) Po odobrenju/odbijanju Zahtjeva za promjenu podataka u Evidenciji korisnika, Agencija za plaćanja će korisniku poslati putem elektronske pošte obavijest da su promjene izvršene/nisu izvršene.
PROMJENA ZAHTJEVA ZA POTPORU
Članak 22.
(1) Promjena Zahtjeva za potporu podrazumijevaju promjenu podataka koji se odnose na podneseni zahtjev za potporu izuzev promjena navedenih u članku 21. ovoga Pravilnika.
(2) Korisnik je obavezan prijaviti promjenu priloženih akata kojima se odobrava