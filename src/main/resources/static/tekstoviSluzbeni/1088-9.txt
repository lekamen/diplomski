 jedan je član dentalni tehničar kojeg uz prethodnu suglasnost i prijedlog Upravnog odbora Strukovnog razreda dentalnih tehničara imenuje i razrješava Skupština Komore;
– jedan je član pravnik koji je predsjednik Časnog suda prvog i drugog stupnja a imenuje i razrješava ga na prijedlog predsjednika Komore Upravno vijeće.
Časni sud drugog stupnja odlučuje povodom žalbi na odluke Časnog suda prvog stupnja.
Odluka Časnog suda drugog stupnja je konačna.
10. NADZORNI ODBOR
Članak 50.
Nadzorni odbor ima najmanje tri člana, od kojih više od pola sastava moraju biti doktori dentalne medicine, a imenuje ih i razrješava Skupština Komore na šest godina.
Predsjednika Nadzornog odbora imenuje i razrješava Skupština Komore na prijedlog predsjednika Komore.
Ista osoba ne može istovremeno biti član Nadzornog odbora i Upravnog vijeća.
Članak 51.
Nadzorni odbor:
1. nadzire provedbu Statuta i drugih općih akata Komore te ostvarivanje prava i izvršavanje obveza članova Komore;
2. nadzire materijalno i financijsko poslovanje Komore i raspolaganje sredstvima Komore;
3. nadzire ostvarivanje prava i izvršavanje obveza Ureda pri Komori prema Statutu i drugim općim aktima Komore;
4. može zatražiti izvješće o radu svih tijela Komore, zamjenika predsjednika Komore, glavnog tajnika, rizničara, zaposlenika i drugih dužnosnika Komore;
5. donosi Poslovnik o radu Nadzornog odbora.
Članak 52.
Sjednicu Nadzornog odbora saziva i sjednicom predsjedava predsjednik Nadzornog odbora.
Članak 53.
Nadzorni odbor podnosi Skupštini izvješće o svom radu te financijskom i materijalnom poslovanju Komore najmanje jedanput na godinu kada se prihvaća godišnje izvješće o radu i godišnji obračun Komore.
Nadzorni odbor u ostvarivanju svoje zadaće može prema potrebi koristiti usluge stručnih službi i djelatnika izvan Komore.
Rad Nadzornog odbora uređuje se Poslovnikom.
11. POVJERENSTVA
Članak 54.
Komora ima sljedeća Povjerenstva:
1. Povjerenstvo za stručno usavršavanje;
2. Povjerenstvo za etiku i deontologiju;
3. Povjerenstvo za dodjelu pomoći;
4. Povjerenstvo za obavljanje stručnog nadzora;
5. Povjerenstvo za obavljanje vještačenja;
6. Povjerenstvo za suradnju s osiguravajućim društvima;
7. Povjerenstvo za koncesije;
8. Povjerenstvo za osnivanje i preseljenje dentalnih ordinacija, dentalnih laboratorija, zdravstvenih ustanova i drugih pravnih osoba;
9. Povjerenstvo za specijalističku zaštitu dentalne medicine;
10. Povjerenstvo za privatnu praksu.
Za obavljanje svojih poslova Skupština može osim povjerenstava iz stavka 1. ovog članka osnivati i druga povjerenstva.
Članak 55.
Povjerenstva u pravilu imaju pet članova koje imenuje i razrješava Izvršni odbor na prijedlog područnih sjedišta te uz prethodnu suglasnost predsjednika Komore i prijedlog Upravnog odbora Strukovnog razreda dentalnih tehničara i dentalnih asistenata.
Predsjednika povjerenstva bira Upravno vijeće na prijedlog predsjednika Komore.
Povjerenstva mogu osnivati Odbore.
Način rada povjerenstva odredit će se poslovnikom o njihovom radu.
Članak 56.
Povjerenstvo za stručno usavršavanje obavlja sljedeće poslove:
1. izrađuje prijedlog godišnjeg plana tečajeva stručnog usavršavanja te ga dostavlja Izvršnom odboru Komore;
2. daje prethodno mišljenje o vrednovanju tečajeva stručnog usavršavanja i dostavlja ga Izvršnom odboru Komore;
3. obavlja druge poslove vezane uz stručno usavršavanje i provjeru stručnosti doktora dentalne medicine;
4. obavlja ostale poslove predviđene Statutom i drugim općim aktima Komore.
Članak 57.
Povjerenstvo za etiku i deontologiju obavlja sljedeće poslove:
1. predlaže Kodeks etike i deontologije doktora dentalne medicine, dentalnih tehničara i dentalnih asistenata;
2. prati i nadzire primjenu odredbi Kodeksa etike i deontologije;
3. raspravlja i daje mišljenja i tumačenja o pojedinim problemima iz područja dentalne medicine, djelatnosti dentalnih tehničara i dentalnih asistenata;
4. obavlja ostale poslove predviđene Statutom i drugim općim aktima Komore.
Članak 58.
Povjerenstvo za dodjelu pomoći