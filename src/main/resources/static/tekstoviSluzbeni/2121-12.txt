 stavka 1. ovoga članka i pomoćnih poslova dokazuje se uvidom u osobnu nadzornu knjižicu koju su pirotehničari i pomoćni djelatnici dužni istinito ispunjavati za svaki radni dan na radilištu. Voditelj skupine dužan je unositi podatke o broju pirotehničara i pomoćnih djelatnika u svojoj pirotehničkoj skupini u djelovodnik voditelja skupine čiju istinitost ovjerava svojim potpisom.
(4) Voditelj radilišta dužan je voditi evidenciju o radnom vremenu svih djelatnika na radilištu te svakodnevno ovjeravati istinitost podataka iz stavka 3. ovoga članka koji moraju odgovarati dokumentaciji radilišta.
(5) Iznimno od stavka 1. ovoga članka, zbog više sile ili organizacije rada na radilištu (vremenski uvjeti, regulacija prometa) može doći do prekida obavljanja poslova ili čekanja da se steknu uvjeti za rad pri čemu se stanka može produžiti za najviše jedan sat.
(6) Poslodavac je dužan tijekom vremenskih prekida i/ili čekanja iz stavka 5. ovoga članka osigurati djelatnicima odgovarajuću zaštitu u odnosu na vremenske prilike (kiša, hladnoća, visoke temperature zraka).
Članak 53.
(1) HCR, ovlaštene pravne osobe i obrtnici dužni su za vrijeme obavljanja poslova dopunskog općeg izvida, tehničkog izvida, razminiranja i završne kontrole kvalitete uz radilište osigurati nazočnost medicinskog tima tako da se hitna medicinska skrb može pružiti stradalniku u najkraćem mogućem roku na način propisan pravilnikom kojim se uređuje način obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
(2) Medicinski tim se sastoji od doktora medicine koji posjeduje odobrenje za samostalan rad, medicinske sestre – medicinskog tehničara, vozača i vozila hitne medicinske intervencije s propisanom opremom za zbrinjavanje hitnih stanja.
(3) Vozilo iz stavka 2. ovoga članka mora zadovoljavati minimalne uvjete u vezi s tehničkim karakteristikama i medicinskom opremom, sukladno HRN EN 1789; 2011 i HRN EN 1865-1.
(4) HCR, ovlaštene pravne osobe i obrtnici mogu imati vlastito vozilo i medicinski tim za pružanje hitne medicinske skrbi ili ih unajmiti od Zavoda za hitnu medicinu jedinica područne (regionalne) samouprave.
(5) Ovlaštene pravne osobe i obrtnici moraju osigurati neprekidan i neposredan sustav veza između voditelja radilišta, voditelja pirotehničke skupine i medicinskog tima.
(6) Ako se medicinska pomoć ne može pružiti u roku iz stavka 1. ovoga članka, voditelj radilišta dužan je pomoć zatražiti putem službi nadležnih za hitne intervencije.
Članak 54.
(1) Djelatnici iz članka 100. stavka 1. ovoga Zakona za vrijeme obavljanja poslova dopunskog općeg izvida, tehničkog izvida, razminiranja, pomoćnih poslova i kontrole kvalitete, moraju nositi osobnu zaštitnu opremu koja se sastoji od:
– zaštitnog prsluka sa štitnikom za prepone
– zaštitne kacige s vizirom
– antifona, samo prilikom uništavanja MES-a, NUS-a i njihovih dijelova.
(2) Vizir za zaštitu lica i neprobojne zaštitne naočale mogu se koristiti u uvjetima propisanim pravilnikom kojim se uređuje način obavljanja poslova razminiranja, kontrola kvalitete općeg i tehničkog izvida i obilježavanja MSP-a.
Članak 55.
(1) Pomoćni djelatnici koji obavljaju poslove vodiča pasa prilikom obavljanja svojih poslova moraju nositi osobnu zaštitnu opremu koja se sastoji od:
– zaštitnog prsluka sa štitnikom za prepone
– zaštitne kacige s vizirom ili vizira za zaštitu lica ili neprobojnih zaštitnih naočala.
(2) Ako se, zbog uvjeta na terenu, ne mogu postići minimalne sigurnosne udaljenosti između pomoćnih djelatnika koji obavljaju poslove rukovatelja stroja za pripremu površine i stroja za pripremu površine (osim u zaštićenom stroju), tada se rukovatelji stroja moraju nalaziti:
– u oklopljenom pratećem vozilu ili
– biti zaštićeni pokretnom kabinom ili štitom.
(3) Ako se pomoćni djelatnici nalaze u zaštićenoj kabini ili oklopljenom pratećem vozilu, zaštitnu opremu iz stavka 1. ovoga članka moraju imati u kabini, odnosno vozilu, a ako strojem za pripremu površine upravljaju zaštićeni