55 20.05.2015 Ispravak Pravilnika o provedbi Sheme školskog voća i povrća
MINISTARSTVO POLJOPRIVREDE
1091
Nakon usporedbe s izvornim tekstom utvrđene su pogreške u Pravilniku o provedbi Sheme školskog voća i povrća koji je objavljen u »Narodnim novinama«, broj 47 od 28. travnja 2015. godine, te se daje
ISPRAVAK
PRAVILNIKA O PROVEDBI SHEME ŠKOLSKOG VOĆA I POVRĆA
U Pravilniku o provedbi Sheme školskog voća i povrća (»Narodne novine», broj 47/15) u članku 18. stavku 1. podstavku a) umjesto teksta:
»(a) Zahtjeva za potporu za isporuku voća i povrća uz koji su priloženi dokazi o plaćanju (izvornik ili preslika računa i otpremnice ili račun – otpremnice potpisane i ovjerene od škole i dobavljača za isporučene količine voća i povrća). Na računu je potrebno naznačiti: Napomena: »Troškove za voće i povrće franco škola po ovom računu u ime škole podmirit će Agencija za plaćanja u poljoprivredi, ribarstvu i ruralnom razvoju.«
treba stajati tekst:
»(a) Zahtjeva za potporu za isporuku voća i povrća uz koji su priloženi dokazi o isporuci:
– izvornik ili preslika otpremnice za isporučeno voće i povrće potpisane i ovjerene od škole i dobavljača u kojoj je izražena količina
– izvornik ili preslika računa potpisanog i ovjerenog od dobavljača u kojemu je izražena cijena i količina (broj obroka) isporučenog voća i povrća po datumu isporuke i vrsti.
Na računu je potrebno naznačiti: Napomena: »Troškove za voće i povrće franco škola po ovom računu u ime škole podmirit će Ministarstvo poljoprivrede.«
U PRILOGU IV. ZAHTJEV ZA POTPORU ZA ISPORUKU VOĆA I POVRĆA, ispod tablice, umjesto teksta:
»Prilozi
– izvornik ili preslika računa-otpremnice ili računa i otpremnica za isporučeno voće i povrće izvorno potpisanih i ovjerenih od škola i dobavljača u kojima je izražena cijena i količina (broj obroka) isporučenog voća i povrća po datumu isporuke i vrsti
– druga pripadajuća dokumentacija (tablični prikaz evidencije isporuka po svakoj školi u MS Excelu dostaviti na e-mail adresu: skolskovoce@apprrr.hr).«
treba stajati tekst:
»Prilozi
– izvornik ili preslika otpremnice za isporučeno voće i povrće potpisane i ovjerene od škola i dobavljača u kojima je izražena količina izvornik ili preslika računa potpisanog i ovjerenog od dobavljača u kojemu je izražena cijena i količina (broj obroka) isporučenog voća i povrća po datumu isporuke i vrsti
– druga pripadajuća dokumentacija (tablični prikaz evidencije isporuka po svakoj školi u MS Excelu dostaviti na e-adresu: skolskovoce@apprrr.hr«
Klasa: 011-01/15-01/07
Urbroj: 525-07/0004-15-4
Zagreb, 15. svibnja 2015.
Ministar Tihomir Jakovina, v. r.
