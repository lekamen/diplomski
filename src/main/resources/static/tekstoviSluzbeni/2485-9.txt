 ovlasti u obavljanju poslova projektiranja i/ili stručnog nadzora građenja i građenja u svojstvu ovlaštene osobe.
Tehnička zaštita računalno komunikacijskog sustava
Članak 50.
Tajništvo Komore dužno je provoditi mjere osiguranja, zaštite i pohranjivanja podataka iz imenika, upisnika i evidencija, te provoditi mjere sigurnosti, održavanja i provjere ispravnosti rada osobnih računala i komunikacijskog sustava Komore.
Glavni tajnik Komore određuje sredstva zaštite i imenuje osobe odgovorne za provedbu postupka zaštite računalno komunikacijskog sustava.
IX. STRUČNO USAVRŠAVANJE
Članak 51.
Članovi Komore nastavljaju upotpunjavati i usavršavati svoje znanje na način kontinuiranog praćenja razvoja graditeljske struke te stjecanja novih znanja i vještina.
Komora stručno usavršavanje organizirano i sustavno provodi kroz programe temeljne i napredne/specijalističke izobrazbe.
Obveznik stručnog usavršavanja bira način ispunjavanja obveze stručnog usavršavanja.
O stručnom usavršavanju obveznika usavršavanja Komora vodi evidenciju.
Članak 52.
Tajništvo Komore organizira provođenje programa stručnog usavršavanja u skladu sa Zakonom, posebnim zakonima koji uređuju poslove graditeljstva i prostornoga uređenja, te općim aktom kojim se utvrđuje program, uvjeti i način provođenja, te praćenja stručnog usavršavanja članova Komore.
Opći akt iz stavka 1. ovoga članka donosi Upravni odbor uz prethodnu suglasnost ministarstva nadležnog za gradnju i prostorno uređenje.
X. STEGOVNA TIJELA I CENTAR ZA MIRENJE
Stegovni sud i Viši stegovni sud
Članak 53.
U stegovnim predmetima protiv članova Komore u prvom stupnju odlučuje Stegovni sud Komore, a u drugom stupnju Viši stegovni sud Komore.
Stegovni sud Komore odlučuje u vijeću od tri suca, a Viši stegovni sud Komore u vijeću od pet sudaca. Predsjednik vijeća mora biti iz reda sudaca redovnih sudova, imenovanih na Listi sudaca Stegovnog i Višeg stegovnog suda.
Listu sudaca Stegovnog i Višeg stegovnog suda na prijedlog Upravnog odbora utvrđuje Skupština.
Stegovna odgovornost i stegovne mjere
Članak 54.
Za težu i lakšu povredu dužnosti i ugleda članovi Komore odgovaraju u skladu sa Zakonom, Kodeksom strukovne etike, i ovim Statutom.
Za teže i lakše povrede dužnosti i ugleda člana Komore, izriču se stegovne mjere određene Zakonom.
Pokretanje stegovnog postupka
Članak 55.
Stegovni postupak po službenoj dužnosti pokreće stegovni tužitelj.
Stegovna djela, pokretanje stegovnog postupka, postupak pred stegovnim sudom, uvjeti odgovornosti, stegovne mjere te druga pitanja vezana za rad stegovnih tijela koja nisu uređena Zakonom i ovim Statutom, uredit će se općim aktom koji donosi Skupština.
Centar za mirenje
Članak 56.
Pri Komori djeluje Centar za mirenje.
Centar pruža usluge vezane uz postupak mirenja u kojem jedan ili više izmiritelja pomažu strankama-domaćim i stranim fizičkim i pravnim osobama da zaključe nagodbu u građanskim, trgovačkim, radnim i drugim imovinskopravnim sporovima o pravima kojima slobodno raspolažu.
Članak 57.
Zaključena nagodba u postupku mirenja pred Centrom za mirenje je ovršna isprava ako je u njoj utvrđena određena obveza na činidbu o kojoj se stranke mogu nagoditi, ako sadrži izjavu obveznika o neposrednom dopuštenju ovrhe-klauzulu ovršnosti, u skladu s propisom koji uređuje mirenje, a stranke se mogu sporazumjeti i da se nagodba sastavi u obliku javnobilježničkog akta, sudske nagodbe ili arbitražnog pravorijeka na temelju nagodbe.
Iznimno, od stavka 1. ovoga članka, ovrha nagodbe će se odbiti ako sklapanje nagodbe nije dopušteno, ako je nagodba suprotna javnom poretku, ako je sadržaj nagodbe neprovediv ili nemoguć.
Rad Centra za mirenje uređuje se pravilnikom o mirenju kojeg donosi Skupština u skladu sa Zakonom i odredbama propisa koji uređuje mirenje.
XI. POČASNI ČLANOVI
Članak 58.
Komora ima počasne članove.
U znak osobitog i trajnog priznanja za rad na ustroju i organizaciji te unapređenju komorskog sustava i inženjerske djelatnosti, Skupština može na prijedlog predsjednika Komore,