žigosanja predmeta od plemenitih kovina koji je istovjetan ili sličan sustavu ispitivanja i žigosanja predmeta od plemenitih kovina u Republici Hrvatskoj.
(2) Primjena sličnog ili istovjetnog sustava iz stavka 1. ovoga članka podrazumijeva da ispitivanje i žigosanje predmeta od plemenitih kovina provodi neovisno tijelo ili institucija koju je imenovala Vlada, nadležno ministarstvo ili neko drugo tijelo državne uprave države članice iz koje se predmeti od plemenitih kovina unose.
(3) U Republici Hrvatskoj priznaju se i drugi žigovi koji su izdani u državama potpisnicama međunarodnih sporazuma u području plemenitih kovina čija je potpisnica i Republika Hrvatska.
IV. UVJETI PRODAJNOG PROSTORA
Članak 32.
Proizvođač odnosno dobavljač predmeta od plemenitih kovina koji izlaže predmete od plemenitih kovina u svom prodajnom prostoru mora na vidljivom mjestu istaknuti slike državnih žigova te kupcima staviti na raspolaganje povećalo kojim se ti žigovi na predmetima mogu raspoznati.
Članak 33.
(1) Proizvođač odnosno dobavljač predmeta od plemenitih kovina koji u prodajnom prostoru izlaže, drži pripremljene za prodaju ili izlaže kao uzorke predmete od plemenitih kovina,morate predmete od plemenitih kovina držati odvojeno od ostalih predmeta.
(2) Predmeti od plemenitih kovina koji su namijenjeni za prodaju moraju imati natpisnu pločicu s imenom plemenite kovine na hrvatskom jeziku.
(3) Ako su u prodajnom prostoru izloženi predmeti za koje nije propisana obveza ispitivanja i žigosanja državnim žigom za te predmete mora biti istaknut natpis iz kojeg je vidljivo da nisu žigosani državnim žigom.
Članak 34.
(1) Ako se cijena predmeta od plemenitih kovina određuje na temelju mase, u prodajnom prostoru proizvođača odnosno dobavljača mora se nalaziti zlatarska vaga koja se upotrebljava za vaganje predmeta od plemenitih kovina.
(2) Zlatarska vaga iz stavka 1. ovoga članka mora se redovito ovjeravati i mora imati takva tehnička svojstva koja će osigurati potrebnu točnost mjerenja mase svih predmeta od plemenitih kovina izloženih za prodaju.
(3) Zlatarska vaga ovjerava se u ovjernim razdobljima sukladno Zakonu o mjeriteljstvu.
V. INSPEKCIJSKI NADZOR
Članak 35.
(1) Inspekcijski nadzor nad provedbom ovoga Zakona i provedbenih propisa donesenih na temelju ovoga Zakona provode mjeriteljski inspektori Zavoda sukladno ovlaštenjima propisanim Zakonom o mjeriteljstvu i ovim Zakonom.
(2) Mjeriteljski inspektori u obavljanju inspekcijskog nadzora mogu zahtijevati od proizvođača odnosno dobavljača predmeta od plemenitih kovina sve podatke i potrebnu dokumentaciju koja se odnosi na predmete od plemenitih kovina te provoditi odgovarajuće preglede prostora u kojem se ti predmeti proizvode i izlažu za prodaju, a proizvođači odnosno dobavljači predmeta od plemenitih kovina su to dužni osigurati.
(3) Mjeriteljski inspektori u obavljanju inspekcijskog nadzora mogu uzimati uzorke predmeta od plemenitih kovina i dati ih na ispitivanje radi utvrđivanja njihove sukladnosti s tehničkim zahtjevima u pogledu stupnja čistoće.
(4) Način uzimanja uzoraka i način plaćanja troškova za uzimanje uzoraka iz stavka 3. ovoga članka pravilnikom propisuje ravnatelj Zavoda.
Članak 36.
(1) U obavljanju inspekcijskog nadzora iz članka 35.ovoga Zakona mjeriteljski inspektor može rješenjem izreći mjere:
1. narediti otklanjanje utvrđenih nepravilnosti i nedostataka u određenom roku u kojem se te nepravilnosti i ti nedostaci moraju otkloniti
2. privremeno zabraniti stavljanje na tržište odnosno na raspolaganje na tržištu predmeta od plemenitih kovina odnosno narediti povlačenje iz prodaje predmeta od plemenitih kovina ako u inspekcijskom nadzoru utvrdi da nisu označeni odnosno žigosani u skladu s odredbama ovoga Zakona te ih na propisani način zapečatiti
3. zabraniti uporabu znaka proizvođača odnosno dobavljača ako u provedbi inspekcijskog nadzora utvrdi:
– da proizvođač odnosno dobavljač ne ispunjava uvjete propisane ovim Zakonom i provedbenim propisima (članak 16. stavak 1. točka 1.)
– da