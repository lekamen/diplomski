 zaliha i preostalog goriva i s punim brojem putnika i posade s njihovom prtljagom.
.14 Sustav za napuštanje broda – sredstvo za brzi prijenos osoba s palube za ukrcaj u plovila za preživljavanje.
.15 Teoretska visina boka
.1 okomita udaljenost između gornjeg ruba kobilice i gornjeg ruba sponje palube nadvođa na boku. Na drvenim brodovima i brodovima mješovite gradnje taj razmak se mjeri od donjeg ruba kobiličnog voja. Ako dno broda u presjeku glavnog rebra ima udubljeni oblik, taj se razmak mjeri od točke presjeka produljenog ravnog dijela dna i bočne površine kobilice;
.2 na brodovima sa zaobljenim završnim vojem teoretska visina boka mjeri se do točke presjeka teoretske linije palube i linije vanjske oplate, koje treba produljiti kao da završni voj ima kutni oblik;
.3 ako paluba nadvođa ima stepenicu, a uzdignuti dio palube ide iza točke u kojoj treba mjeriti teoretsku visinu boka, visina boka se mjeri do zamišljene linije koja ide od donjeg dijela palube, paralelno s uzdignutim dijelom.
.16 Sredstva i uređaji za spašavanje novog tipa – sredstva i uređaji za spašavanje s novim svojstvima, koja nisu obuhvaćena zahtjevima ovog dijela Pravila, ali za koja se predviđa jednaka ili viša razina sigurnosti.
.17 Pozitivni stabilitet – sposobnost plovila za preživljavanje da se vrati u svoj početni položaj nakon prestanka djelovanja momenta nagibanja.
.18 Vrijeme vraćanja u početni položaj brodice za prikupljanje – vrijeme potrebno da se brodica podigne do mjesta na kojemu se osobe iz brodice mogu iskrcati na palubu broda. Vrijeme vraćanja u početni položaj brodice uključuje vrijeme koje je potrebno za pripreme dizanja brodice za prikupljanje, uključujući povlačenje i privezivanje vezaljke koja veže brodicu za prikupljanje s uređajem za podizanje, i vrijeme za podizanje brodice za prikupljanje. Vrijeme vraćanja brodice za prikupljanje ne uključuje vrijeme potrebno za spuštanje uređaja na mjesto sa kojeg se podiže brodica za prikupljanje.
.19 Brodica za prikupljanje – brodica namijenjena spašavanju osoba u pogibelji i sakupljanju splavi za spašavanje.
.20 Izbavljivanje – sigurno pronalaženje i spašavanje preživjelih.
.21 Ro-ro putnički brod – putnički brod koji ima ro-ro prostore za teret ili prostore posebne kategorije kako je navedeno u Pravilima, Dio 17. – Protupožarna zaštita, 1.5.
.22 Kratko međunarodno putovanje – međunarodno putovanje u toku kojeg se brod ne udaljava više od 200 nautičkih milja od luke i mjesta gdje se putnici i posada mogu sigurno skloniti. Udaljenost između posljednje luke pristajanja u zemlji u kojoj je putovanje započelo i posljednje luke odredišta, te duljina puta u povratku ne smije iznositi više od 600 nautičkih milja.
Posljednja odredišna luka – posljednja luka pristajanja u namjeravanom putovanju, iz koje započinje povratak u zemlju u kojoj je započeto putovanje.
.23 Plovilo za preživljavanje – plovilo koje može održati živote osoba u pogibelji od vremena napuštanja broda do momenta spašavanja (brodice za spašavanje i splavi za spašavanje).
.24 Sredstvo za zaštitu od gubitka topline – vreća ili odijelo od nepromočivog materijala s malom provodljivošću topline.
.25 Konvencija – Međunarodna konvencija o zaštiti ljudskog života na moru 1974., s izmjenama (SOLAS 74).
.26 Sigurno od broda – sposobnost brodice za spašavanje koja se spušta slobodnim padom da se udalji od broda nakon spuštanja slobodnim padom, bez upotrebe motora.
.27 Ubrzanje pri slobodnom padu – ubrzanje kojem su izložene osobe na brodici za spašavanje koja se spušta slobodnim padom.
.28 Odobrena visina slobodnog pada – najveća visina spuštanja za koju je brodica za spašavanje odobrena, mjerena od mirne površine mora do najniže točke na brodici za spašavanje kada je brodica spremna za spuštanje.
.29 Kut staze za spuštanje – je kut između vodoravne ravnine i staze za spuštanje brodice za spašavanje kad je brodica u položaju za spuštanje a brod na ravnoj kobilici.
.30 Duljina staze za spuštanje – je udaljenost između krme brodice za spašavanje