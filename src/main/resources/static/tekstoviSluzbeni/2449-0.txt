129 27.11.2015 Plan numeriranja
HRVATSKA REGULATORNA AGENCIJA ZA MREŽNE DJELATNOSTI
2450
Na temelju članka 12. stavka 1. točke 9. i članka 69. stavka 3. Zakona o elektroničkim komunikacijama (»Narode novine« br. 73/08, 90/11, 133/12, 80/13 i 71/14), Vijeće Hrvatske regulatorne agencije za mrežne djelatnosti donosi
PLAN NUMERIRANJA
I. OPĆE ODREDBE
Plan numeriranja uređuje ukupnost svih mogućih kombinacija sastavnica adresiranja uz pomoć znamenaka radi jedinstvenog prepoznavanja osoba, računalnih procesa, strojeva, uređaja ili elektroničke komunikacijske opreme koja je uključena u postupak ostvarivanja veze.
II. STRUKTURA BROJEVA
Ovim Planom numeriranja propisuje se struktura nacionalnog plana numeriranja.
1. Međunarodni broj
Međunarodni broj sadrži kôd zemlje (eng.: CC – Country Code) iza kojeg slijedi nacionalni (značajni) broj (eng.: N(S)N – National (Significant) Number), kao što je prikazano na slici 1.
U skladu s ITU-T preporukom E.164, duljina međunarodnog broja iznosi najviše petnaest znamenaka.
Međunarodni kôd Republike Hrvatske je »385«, a međunarodni predbroj je »00« (kao međunarodni prefiks se može koristiti i »+«).
Međunarodni broj Kôd zemlje Country code Nacionalni (značajni) broj National (Significant) Number CC N(S)N
Slika 1. Struktura međunarodnog broja
2. Nacionalni (značajni) broj
Nacionalni (značajni) broj sadrži nacionalni odredišni kôd iza kojeg slijedi pretplatnički broj (eng.: SN – Subscriber Number), kao što je prikazano na slici 2.
Ovisno o području primjene, nacionalni odredišni kôd može određivati:
• zemljopisno područje numeriranja (županiju)
• nezemljopisno područje numeriranja.
Razlikuju se zemljopisni i nezemljopisni nacionalni (značajni) broj.
Duljina i svrha korištenja nacionalnih (značajnih) brojeva u Republici Hrvatskoj definirana je u poglavlju III. Popis nacionalnih brojeva i kratkih kodova ovog Plana numeriranja.
Nacionalni predbroj u Republici Hrvatskoj je »0« i nije dio nacionalnog (značajnog) broja.
Nacionalni (značajni) broj (N(S)N) Nacionalni odredišni kôd Pretplatnički broj (Subscriber Number) NDC SN
Slika 2. Struktura nacionalnog broja
2.1. Zemljopisni broj
Zemljopisni broj je nacionalni (značajni) broj u nepokretnoj elektroničkoj komunikacijskoj mreži.
U skladu s ITU-T preporukom E.164 za zemljopisni broj, nacionalni odredišni kôd u nacionalnom (značajnom) broju u nepokretnoj elektroničkoj komunikacijskoj mreži ima strukturu tranzitnog koda (eng.: »TC – Trunk Code«), koji u kombinaciji s nacionalnim predbrojem čini područni kod (eng.: »Area Code«).
Detaljniji prikaz duljine i svrha korištenja navedenog broja definirani su u Tablici 1. ovog Plana numeriranja.
2.2. Nezemljopisni broj
Razlikuju se sljedeće vrste nezemljopisnih brojeva:
– nacionalni (značajni) broj u pokretnoj elektroničkoj komunikacijskoj mreži
– nacionalni (značajni) broj za usluge s posebnom tarifom
– nacionalni (značajni) broj za usluge jedinstvenog pristupnog broja
– nacionalni (značajni) broj za usluge besplatnog poziva
– nacionalni (značajni) broj za usluge pristupa internetu
– nacionalni (značajni) broj za usluge osobnog broja
– nacionalni (značajni) broj za M2M usluge.
Nezemljopisni broj sastoji se od nacionalnog odredišnog koda i pretplatničkog broja, kao što je prikazano na slici 2.
Pri dodjeli nacionalnih (značajnih) brojeva za usluge s posebnom tarifom i nacionalnih (značajnih) brojeva za usluge besplatnog poziva, HAKOM vodi računa da se vodeće znamenke pretplatničkih brojeva ne preklapaju.
Sukladno ITU-T preporukama E.168, E.168.1 i F.850, nacionalni (značajni) broj za usluge osobnog broja jedinstveno identificira korisnika i pomoću istoga pozivajući korisnik pristupa korisniku navedenog broja. Usluge osobnog broja odnose se na usluge kojima korisnik spaja svoj terminalni uređaj na bilo koju terminacijsku točku mreže i ostvaruje/zaprima pozive/poruke koristeći isti broj.
Nacionalni (značajni) broj za M2M usluge može se koristiti za usluge unutar pokretnih elektroničkih komunikacijskih mreža. Komunikacija