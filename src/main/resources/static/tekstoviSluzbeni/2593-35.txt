 na kojoj je postavljen znak,
d) ispod mostova i električnih kablova visokog napona,
e) u uskom plovnom putu ili blizu uskog plovnog puta u okvirima koji su propisani člankom 6.07 ovoga Pravilnika ili u dijelu ili blizu dijelova plovnog puta koji bi mogli postati uski plovni put ako bi tamo stajala plovila,
f) na ulazima ili izlazima iz sporednih vodnih putova i luka,
g) na pravcu plovidbe skela,
h) na pravcima koje koriste plovila za dolazak ili odlazak s pristana,
i) na mjestima za okretanje označenim znakom E.8 iz Priloga 7 ovoga Pravilnika,
j) uzduž plovila koja nose znak propisan u članku 3.33 ovoga Pravilnika na udaljenosti u metrima koja je označena u bijelom trokutu na tom znaku,
k) na površinama vode označenim znakom A.5.1 iz Priloga 7 ovoga Pravilnika čija je širina mjerena od znaka označena u metrima na znaku,
l) u pristaništima prevodnica, osim ako su nadležna tijela to dozvolila.
(2) Na dijelovima gdje je stajanje zabranjeno prema odredbama stavka 1. točke a) do d) ovoga članka, plovila, plutajuća tijela i plutajući objekti mogu stajati samo na mjestima za stajanje koja su označena jednim od znakova E.5. do E.7. iz Priloga 7 ovoga Pravilnika i pod uvjetima iz članaka 7.03 do 7.06 ovoga Pravilnika.
3. U Republici Hrvatskoj se primjenjuje i članak 11.17 ovoga Pravilnika.
Članak 7.03 – Sidrenje i upotreba teleskopskih šipova (spuds)
(1) Plovila, plutajuća tijela ili plutajući objekti ne smiju sidriti:
a) na dijelovima vodnog puta gdje je sidrenje općenito zabranjeno,
b) na dijelovima označenim znakom A.6 iz Priloga 7 ovoga Pravilnika. Zabrana se tada primjenjuje na stranu vodnog puta na kojoj je znak postavljen.
(2) Na dijelovima gdje je sidrenje zabranjeno prema odredbama stavka 1. točka a) ovoga članka, plovila, plutajuća tijela i plutajući objekti mogu se sidriti jedino na dijelovima vodnog puta označenim znakom E.6 iz Priloga 7 ovoga Pravilnika i samo na strani vodnog puta na kojoj je znak postavljen.
(3) Odredbe stavka 1. ovoga članka primjenjuju se i na upotrebu teleskopskih šipova (spuds).
(4) Na dijelovima gdje je sidrenje i upotreba teleskopskih šipova (spuds) zabranjena, prema odredbama stavka 1. točka a) ovoga članka plovila, plutajuća tijela i plutajući objekti mogu upotrebljavati teleskopske šipove (spuds) jedino na dijelovima vodnog puta označenim znakom E.6.1 iz Priloga 7 ovoga Pravilnika i samo na strani vodnog puta na kojoj je znak postavljen.
(5) U Republici Hrvatskoj se primjenjuje i članak 11.18 ovoga Pravilnika.
Članak 7.04 – Vezivanje
(1) Plovila, plutajuća tijela ili plutajući objekti ne smiju se vezivati za obalu:
a) na dijelovima gdje je vezivanje općenito zabranjeno,
b) na dijelovima označenim znakom A.7 iz Priloga 7 ovoga Pravilnika. Zabrana se tada primjenjuje na stranu vodnog puta na kojoj je znak postavljen.
(2) Na dijelovima vodnog puta gdje je vezivanje za obalu zabranjeno prema odredbama stavka 1. točka a) ovoga članka, plovila, ploveća tijela i plutajući objekti mogu se vezati za obalu samo na dijelovima označenim znakom E.7 iz Priloga 7 ovoga Pravilnika i to samo na strani vodnog puta gdje je znak postavljen.
(3) Zabranjeno je vezivati se ili povlačiti se uz pomoć stabala, klinova, ograda, graničnog kamenja, stupova, željeznih stuba ili ljestava i sličnih objekata.
(4) U Republici Hrvatskoj se primjenjuje i članak 11.19 ovoga Pravilnika.
Članak 7.05 – Mjesta za stajanje
(1) Na mjestima za stajanje označenima znakom E.5 iz Priloga 7 ovoga Pravilnika, plovila i plutajuća tijela mogu stajati samo na strani vodnog puta gdje je znak postavljen.
(2) Na mjestima za stajanje označenima znakom E.5. 1. iz Priloga 7 ovoga Pravilnika, plovila i plutajuća tijela mogu stajati samo na odsjeku vode čija je širina navedena u metrima na znaku. Navedena širina mjeri se od znaka.
(3) Na mjestima za stajanje označenima znakom E.5.2. iz Priloga 7 ovoga Pravilnika, plovila i plutajuća tijela mogu stajati samo na odsjeku vode ograničenom s dvije udaljenosti koje su navedene u metrima na znaku. Ove