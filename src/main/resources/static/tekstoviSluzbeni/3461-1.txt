 ljudska prava i temeljne slobode podnositelja, zajamčene Ustavom.
4. Ustavni sud utvrđuje da akti kojima se izriču mjere prestanka i zabrane obnašanja funkcija u tijelima i radnim tijelima komora općenito, a time i Hrvatske obrtničke komore i područnih obrtničkih komora nije pojedinačni akt iz članka 62. stavka 1. Ustavnog zakona. Tim aktima se ne odlučuje o pravima tih osoba koja bi bila pod zaštitom ustavnih garancija, kao što je, primjerice, pravo na obavljanje obrta o kojem također odlučuje Hrvatska obrtnička komora.
Stoga Ustavni sud nije nadležan ratione materiae za odlučivanje o ustavnim tužbama podnesenima protiv odluka nadležnih sudova časti donesenima u tim postupcima.
5. Članak 72. Ustavnog zakona glasi:
»Članak 72.
Ustavni sud će rješenjem odbaciti ustavnu tužbu: ako nije nadležan ...«
6. Budući da se osporene presude ne mogu smatrati aktima iz članka 62. stavka 1. Ustavnog zakona, na temelju članka 72. Ustavnog zakona odlučeno je kao u točki I. izreke. Objava rješenja (točka II. izreke) temelji se na članku 29. Ustavnog zakona.
7. O prijedlogu podnositelja za odgodu ovrhe, podnesenom na temelju članka 67. stavka 2. Ustavnog zakona, Ustavni sud nije odlučivao s obzirom na činjenicu da je doneseno rješenje o odbačaju njegove ustavne tužbe.
Broj: U-III-6011/2012
Zagreb, 1. ožujka 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
