ministarstva nadležnog za poslove uprave, Komora koristi pečat s grbom Republike Hrvatske, na aktima (javnim ispravama), koje izdaje u okviru obavljanja javnih ovlasti, te iskaznicama članova Komore.
II. JAVNOST RADA
Članak 7.
(1) Rad Komore je javan.
(2) Komora javnosti i zainteresiranim osobama osigurava pristup informacijama o svom radu u skladu s odredbama posebnih propisa kojima se uređuje pravo na pristup informacijama, i objavama na internetskim stranicama Komore.
(3) Javnost rada Komore ostvaruje se i suradnjom sa sredstvima javnog informiranja.
Članak 8.
(1) Općim aktom koji donosi Upravni odbor, određuje se koje su isprave i podaci poslovna tajna, čije bi iznošenje neovlaštenoj osobi zbog njihove naravi i značaja bilo protivno interesima Komore i njezinih članova.
(2) Podaci dobiveni tijekom postupaka provedenih u skladu sa Zakonom i ovim Statutom, smiju se upotrijebiti samo sukladno propisima kojima je uređena zaštita osobnih podataka.
(3) Zainteresirane osobe imaju pravo dobiti samo podatke o tome da li je određena osoba upisana u odgovarajući imenik, upisnik ili evidenciju Komore.
III. TIJELA KOMORE
Članak 9.
Tijela Komore su: Skupština, Upravni odbor, Nadzorni odbor i Predsjednik komore.
Skupština Komore
Članak 10.
(1) Skupština Komore najviše je tijelo odlučivanja Komore, koju čine 63 izabrana predstavnika članova Komore.
(2) Mandat članova Skupštine Komore traje četiri godine, s pravom ponovnog izbora.
(3) U Skupštini treba biti osigurana regionalna zastupljenost svih područnih odbora i brojčana razmjernost članova Komore.
(4) Održavanje konstituirajuće sjednice Skupštine te imenovanja u tijela Komore, provode se u godini u kojoj ističe mandat izabranim članovima.
Članak 11.
(1) Skupština Komore donosi:
1. statut Komore
2. program rada Komore
3. kodeks strukovne etike Komore
4. pravilnik o stegovnom postupanju
5. pravilnik o mirenju i utvrđuje listu izmiritelja
6. pravilnik o uvjetima i postupku za privremeno ili povremeno pružanje usluga te priznavanje inozemnih stručnih kvalifikacija osoba elektrotehničke struke
7. poslovnik o radu Skupštine Komore i drugih tijela Komore
8. odluku o visini članarine, upisnine i naknada za usluge Komore
9. godišnji proračun prihoda i rashoda Komore.
(2) Skupština Komore odlučuje:
1. o međusobnim odnosima i suradnji s drugim komorama i udrugama radi provedbe programa od zajedničkog interesa
2. o stjecanju, opterećenju ili otuđenju nekretnine, te obvezno o sklapanju pravnih poslova čija pojedinačna vrijednost prelazi iznos od 500.000,00 kuna (slovima: petstotinatisuća kuna), a na prijedlog Upravnog odbora i o pravnim poslovima čija je pojedinačna vrijednost manja od 500.000,00 kuna (slovima: petstotinatisuća kuna)
3. o raspisivanju izbora
4. u slučaju potrebe i o drugim pitanjima.
(3) Prihvaća izvješće o izvršenju godišnjeg proračuna prihoda i rashoda, izvještaj o radu Komore i izvještaj o radu Nadzornog odbora.
(4) Imenuje i razrješava:
1. predsjednika Komore
2. članove Upravnog odbora na prijedlog predsjednika Komore
3. članove Nadzornog odbora na prijedlog predsjednika Komore
4. imenuje suce Stegovnog suda, Višega stegovnog suda, te stegovnog tužitelja i zamjenike na prijedlog Upravnog odbora.
(5) Utvrđuje Listu izmiritelja na prijedlog Upravnog odbora.
(6) Utvrđuje opću politiku rada i djelovanja.
(7) Raspravlja:
1. o svim tematskim pitanjima od zajedničkog interesa, vezano uz rad, uvjete rada i stručnu problematiku na područjima obavljanja inženjerskih usluga, te u svezi s tim pitanjima donosi stavove i preporuke,
2. o ostalim pitanjima u okviru zadaća Komore utvrđenih propisima.
(8) Skupština može donijeti i druge opće akte te osnivati i imenovati odgovarajuća povjerenstva kada je to potrebno radi rješavanja pojedinih pitanja, u skladu sa Zakonom i ovim Statutom.
(9) Skupština odgovara na sva pitanja koja joj upute tijela Komore te može razmatrati svako pitanje iz djelokruga drugih tijela Komore i odlučivati o njemu.
Članak 12.
(1) Sjednica Skupštine može biti redovita ili