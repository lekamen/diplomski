41 02.05.2016 Zakon o izmjeni Zakona o faktoringu
HRVATSKI SABOR
1064
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENI ZAKONA O FAKTORINGU
Proglašavam Zakon o o izmjeni Zakona o faktoringu, koji je Hrvatski sabor donio na sjednici 21. travnja 2016. godine.
Klasa: 011-01/16-01/11
Urbroj: 71-06-01/1-16-2
Zagreb, 26. travnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENI ZAKONA O FAKTORINGU
Članak 1.
U Zakonu o faktoringu (»Narodne novine«, br. 94/14. i 85/15.) u članku 117. stavku 2. riječi: »31. ožujka 2016. godine« zamjenjuju se riječima: »31. prosinca 2016.«.
Točka 1. mijenja se i glasi:
»1. sve promjene koje se uređuju osnivačkim aktom u skladu s odredbama ovoga Zakona«.
Točka 5. mijenja se i glasi:
»5. druge statusne uvjete iz glave III. ovoga Zakona i organizacijske pretpostavke iz glave VI. ovoga Zakona određene za funkcioniranje faktoring-društva u skladu s odredbama ovoga Zakona.«.
Članak 2.
Članak 1. ovoga Zakona primjenjuje se od 1. travnja 2016.
Članak 3.
Danom stupanja na snagu ovoga Zakona prestaje važiti Uredba o izmjeni Zakona o faktoringu (»Narodne novine«, br. 85/15.).
Članak 4.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/19
Zagreb, 21. travnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
