 ispred sastavnog (kumulativnog) veznika »i« ne stavlja se zarez ili točka sa zarezom, a isto je kada se koristi rastavni (alternativni) veznik »ili«.
(4) Kada je nužno propisati da se određeno pravilo primjenjuje i kumulativno i alternativno, može se, iznimno, koristiti i kombinacija veznika »i/ili«.
(5) Brojevi u propisima pišu se slovima i to zaključno s brojem deset, a od deset na više pišu se znamenkama.
(6) Iznimno od odredbe stavka 5. ovoga članka pravilo se ne primjenjuje na pisanje datuma, kod kojega se ne piše nula u brojevima do deset, iznosa novca, postotaka, mjernih jedinica i sl., kao ni u tablicama i tarifama.
(7) U odnosu na pisanje datuma valja naznačiti da se u propisima mjesec ne označuje ni rimskom niti arapskom brojkom, nego se uvijek piše ime mjeseca u genitivu, a godina se piše sa četiri znamenke, s iznimkom kod pisanja godine izdavanja službenog glasila kad se pišu samo zadnje dvije znamenke.
(8) Za izražavanje uzroka koristi se prijedlog »zbog«, a za izražavanje namjere koristi se prijedlog »radi«.
(9) Kod korištenja priloga »odnosno« nužno je voditi brigu o prethodnom navođenju subjekata ili radnji jer je moguće njegovo značenje u kumulativnom i alternativnom smislu, bez obzira na to što se tiče svakog subjekta ili radnje.
Navođenje
Članak 43.
(1) Pozivanje u propisu na dijelove istoga propisa obavlja se navođenjem, i to ako se poziva na odredbu članka istog propisa u obliku: »iz članka x. ovoga Propisa«, a ako se poziva na odredbu istoga članka u obliku: »iz stavka x. ovoga članka«.
(2) Korištenje izraza kao što su: prethodni, naredni, sljedeći i sl., u svrhu navođenja nije prihvatljivo.
(3) Nije prihvatljivo upućivati na odredbu koja i sama upućuje na drugu odredbu.
(4) Iznimno se može u tekstu propisa upućivati na kasniju odredbu istog propisa.
(5) U odredbi kojom se upućuje na drugi propis navodi se puni naziv toga propisa, naziv i broj službenog glasila u kojem je taj propis objavljen, a ako se upućuje na pojedine odredbe toga propisa, tada je nužno navesti i članke i njihove dijelove u kojima su te odredbe sadržane.
(6) Ako se upućuje na propis koji je u međuvremenu izmijenjen odnosno dopunjen, ako je dano vjerodostojno tumačenje, ako je donesena odluka Ustavnoga suda ili ako je utvrđen i objavljen pročišćeni tekst toga propisa, tada je nužno i to navesti, dakako s punim nazivom i brojem službenog glasila u kojem je to objavljeno.
(7) Iznimno od odredbe stavka 5. i 6. ovoga članka radi moguće nepreciznosti ili nedostatnog navođenja kod upućivanja na drugi propis može se koristiti navođenje uopćenog naziva za određenu vrstu propisa iz područja koje se uređuje tim propisom, izričajem kao što je: »zakon kojim se uređuje kazneni postupak«.
Kratice
Članak 44.
(1) U pravilu kratice se ne koriste kod pisanja teksta propisa, pa ni onda kada se koriste riječi kao što su: članak, stavak, podstavak, točka ili kratice u kojima bi se početna slova pojedinačne riječi popratile točkom.
(2) Iznimno od odredbe stavka 1. ovoga članka, mogu se koristiti kratice čija je uporaba u propisima ustaljena i koje imaju uobičajeno, općepoznato značenje, kao što su: itd., sl., i dr.
ODJELJAK C GRAMATIKA U PROPISU
Uporaba rodnih imenica
Članak 45.
(1) U propisu se koriste imenice u muškom rodu, a samo iznimno u ženskom rodu, a ako sama priroda sadržaja to zahtijeva i u srednjem rodu.
(2) U smislu stavka 1. ovoga članka važna je mogućnost primjene članka 13. ovih Pravila o određenju značenja rodnih pojmova.
Uporaba jednine
Članak 46.
(1) Pravilna je u propisu uporaba jednine, osim kada to sadržaj zahtijeva, dakle kada je uporaba množine neizbježna.
(2) Nije prihvatljivo alternativno određivanje, dakle u jednini i množini kao što je primjerice: kandidatu (ima).
Uporaba glagola
Članak 47.
Glagoli se u propisu koriste u pravilu u sadašnjem vremenu i u aktivnom obliku.
DIO TREĆI IZMJENE I DOPUNE PROPISA
POGLAVLJE I. IZMJENE I DOPUNE
Kada mijenjati i dopunjavati propis
Članak 48.
(1) Izmjene i dopune propisa vrše se samo propisom 