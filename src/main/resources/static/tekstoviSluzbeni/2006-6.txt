 prepoznavanje, predviđanje, ocjenjivanje i smanjenje utjecaja na okoliš različitih razvojnih programa i planova. Ovo su ujedno i osnovni koraci za izradu strateške studije čime se omogućuje da tijela koja odlučuju o razvojnim planovima budu upoznata s njihovim mogućim utjecajima na okoliš prije njihovog prihvaćanja. Naravno, postupak izrade strateške studije uključuje i sudjelovanje javnosti. Radi se o analizi mogućih utjecaja na okoliš i traženju najboljih alternativa uz poboljšanje transparentnosti postupka i suradnju s javnošću tijekom izrade planova. Ključni trenutak strateške studije je omogućiti javnosti da se izjasni o bitnim aspektima plana ili programa koji će utjecati na njihove živote. Može se sa sigurnošću reći da je strateška studija važno sredstvo za postizanje ekološki održivog razvitka. Bazira se na EU direktivi (Directive 2001/42/EC) koja zahtjeva od zemalja članica EU da se za razvojne planove i programe koji se donose na nacionalnoj i, regionalnoj i lokalnoj razini provodi strateška procjena utjecaja na okoliš. Direktiva o procjeni učinaka pojedinih planova i programa na okoliš, temeljem izrađenog SEA dokumenta, ima sljedeće ciljeve: a) osigurati visoku razinu zaštite okoliša, b) doprinijeti integraciji tj. razmatranju pitanja zaštite okoliša već u pripremi i usvajanje planova i programa, c) pridonijeti transparentnijem odlučivanju o strateškim projektima. Izrada SEA dokumenta zakonska je obaveza, a jedan od razloga za njezino uvođenje je potreba za ranim promišljanjem o ciljevima i posljedicama za okoliš, te o dugoročnim i kumulativnim učincima na razini planova, odnosno postizanje održivog razvoja.
Osim Strateške procjene utjecaja na okoliš, Uredbom o procjeni utjecaja zahvata na okoliš (»Narodne novine«, broj 61/14) uređuju se zahvati za koje je obvezna izrada Procjene utjecaja zahvata na okoliš i zahvate za koje se provodi Ocjena o potrebi procjene utjecaja zahvata na okoliš. Ovom Uredbom obvezuje se izrada Procjene utjecaja zahvata na okoliš na željezničkim prugama za međunarodni promet s pripadajućim građevinama i uređajima. Ocjena o potrebi procjene utjecaja zahvata na okoliš provodi se za željezničke pruge i željezničke terminale za kombinirani utovar i istovar tereta.
Iz navedenog proizlazi da je za sve zahvate na željezničkoj infrastrukturi potrebno izraditi minimalno Ocjenu o potrebi procjene, kao osnovni preduvjet za izradu tehničke dokumentacije, te ishođenja lokacijske dozvole za zahvate na željezničkoj infrastrukturi.
U Strategiji prometnog razvoja Republike Hrvatske za razdoblje od 2014. do 2030. godine zaključeno je da se Republika Hrvatska suočava s problemima zaštite okoliša uzrokovanim prometom pri čemu se ne razlikuje od drugih europskih zemalja, s obzirom na to da je promet globalni proces. Nadalje, zaključeno je da hrvatski promet u trenutnom scenariju pokazuje strukturu nepovoljnu za okoliš, a za budućnost se predviđaju negativni ekološki trendovi. Neke od ključnih brojki koje podupiru ovaj zaključak su sljedeće:
– u 2011. godini prometni sektor u Republici Hrvatskoj pridonio je nacionalnom popisu djelatnosti kojima se ispuštaju staklenički plinovi (GHG) s 20%, a cestovni promet odgovoran je za 95% ukupnih emisija plinova u prometu. Nacionalne projekcije iznesene u okviru pripreme Energetske strategije predviđaju rast ispuštanja stakleničkih plinova uzrokovanih prometnim sektorom u razdoblju od 2012. do 2025. godine, čak i u povoljnom scenariju nakon uvođenja mjera
– atmosfersko zagađenje izazvano emisijom lebdećih čestica (PM) najveći je problem vezan uz kvalitetu zraka u Hrvatskoj, a promet mu je jedan od glavnih izvora
– najveća prijetnja divljim vrstama u Republici Hrvatskoj je smanjenje i nestanak staništa, što je posljedica (između ostalih čimbenika) izgradnje cesta i drugih komunikacijskih veza, uzrokujući fragmentiranje staništa
– nacionalne projekcije predviđaju da će potrošnja energije u prometu porasti u razdoblju do 2020. godine prema uobičajenom scenariju 3,5% i prema