 vozila predanih obrađivaču sukladno cijeni i uvjetima utvrđenim ugovorom.
(7) Fond obavlja obračun troška usluge sakupljanja iz stavka 6. ovoga članka temeljem podataka iz Obrasca OV4 i jediničnih cijena iz ugovora sa sakupljačem, te Potvrde obrađivača o preuzetim otpadnim dijelovima i materijalima vozila (u daljnjem tekstu: Obrazac OV6) iz Priloga IX. ovoga Pravilnika.
Obrada otpadnih vozila
Članak 21.
(1) Obradu otpadnih vozila u Republici Hrvatskoj obavlja pravna i fizička osoba – obrtnik koja posjeduje odgovarajuću dozvolu za gospodarenje otpadom za obradu otpadnih vozila sukladno Zakonu, i koja je temeljem ovlaštenja Ministarstva sklopila ugovor s Fondom (u daljnjem tekstu: obrađivač).
(2) Tehničko-tehnološki kriterij za uvjete obrade otpadnih vozila je da osoba iz stavka 1. ovoga članka posjeduje dozvolu za gospodarenje otpadom za djelatnost oporabe otpadnih vozila.
(3) U slučaju kada u Republici Hrvatskoj ne postoje radni i tehnički kapaciteti za obradu otpadnih vozila, dijelova otpadnih vozila ili ostataka nakon njihove obrade, obrađivač je obvezan takav otpad izvesti iz Republike Hrvatske o vlastitom trošku i Fondu dostaviti dokaz da je taj otpad izvezen na oporabu ili zbrinjavanje, što dokazuje Izvješćem o izvezenim količinama neobrađenih otpadnih vozila i/ ili vrsti otpada nastalih obradom otpadnih vozila na obrascu OV7 iz Priloga X. ovoga Pravilnika (u daljnjem tekstu: Obrazac OV7) i ovjerenim odgovarajućim obrascem dokumenta o prekograničnom prometu otpadom, sukladno posebnom propisu.
Članak 22.
(1) Obrađivač je obvezan preuzeti od sakupljača sva sakupljena otpadna vozila uz ovjeru pratećeg lista sakupljaču te ih obraditi sukladno odredbama ovoga Pravilnika.
(2) Obrađivač je obvezan osobi upisanoj u registar vozila kao vlasnik ili osobi koja ima drugi pravovaljani dokaz o stjecanju vlasništva ili ovjerenu punomoć za predaju otpadnog vozila na oporabu, za vozilo predano na obradu izdati Potvrdu o obrađivanju otpadnog vozila na obrascu POOV iz Priloga XI. ovoga Pravilnika (u daljnjem tekstu: Obrazac POOV) najkasnije u roku od 5 dana od dana preuzimanja otpadnog vozila. Obrazac POOV osigurava Fond i dostavlja ga obrađivaču.
(3) Potvrda iz stavka 2. ovoga članka mora se predati prilikom odjave vozila sukladno propisu kojim se uređuje registracija, označavanje i odjava vozila.
(4) Potvrda o uništenju kojom se potvrđuje da je otpadno vozilo preuzeto i obrađeno, a koju je izdalo nadležno tijelo druge države članice Europske unije u skladu s Odlukom Komisije 2002/151/EZ od 19. veljače 2002. o minimalnim zahtjevima za potvrdu o uništenju otpadnog vozila koja se izdaje u skladu s člankom 5. stavkom 3. Direktive 2000/53/EZ Europskog parlamenta i Vijeća o otpadnim vozilima (Tekst značajan za EGP) (SL L 50, 21.2.2002.), smatra se Potvrdom iz stavka 2. ovog članka.
(5) Obrađivač obvezno mora imati građevinu za skladištenje i obradu otpadnih vozila u skladu sa Zakonom i posebnim propisom, a koja mora udovoljavati i zahtjevima iz Priloga V. ovoga Pravilnika.
(6) Obrađivač je obvezan osigurati preuzimanje i obradu preuzetih otpadnih vozila i njihovih dijelova na način da njihova količina odgovara količini koja se redovito obrađuje u svrhu sprječavanja njihovog prekomjernog gomilanja.
(7) Obrađivač je obvezan postupati prema uputama proizvođača o rastavljanju vozila te skladištenju i testiranju sastavnih dijelova vozila pogodnih za ponovnu uporabu iz članka 9. ovoga Pravilnika.
(8) Obrađivač je obvezan obradu otpadnih vozila obavljati pod sljedećim uvjetima:
– mjesto za obradu mora biti opremljeno nepropusnom podlogom, uređajima za skupljanje rasutog ili razlivenog otpada, sabirnom jamom ili posebnom posudom te sredstvima za odmašćivanje,
– odstranjeni rezervni dijelovi moraju se odvojeno skladištiti, a dijelovi onečišćeni uljem moraju se skladištiti na nepropusnoj površini,
– baterije i akumulatori (starteri), filtri i kondenzatori koji sadrži PCB/PCT i ostali opasni i neopasni otpad koji nastaje obradom otpadnih vozila mora se