 na pločicu koja se stavlja na opremu te je predviđena za tu namjenu.
(4) Oprema proizvođača na koju se ne može utisnuti oznaka na način propisan stavkom 3. ovoga članka označava se otiskivanjem oznake bojom koja se ne može izbrisati.
Prostor
Članak 8.
(1) Radne prostorije proizvođača moraju ispunjavati uvjete u pogledu tehničke opremljenosti, zaštite na radu i zaštite životne sredine propisane posebnim propisima.
(2) Ukoliko su prodajni i skladišni prostor u istoj radnoj prostoriji ti prostori moraju biti odvojeni odgovarajućom pregradom koja osigurava njihovu jasnu razdvojenost.
Posebni tehnički uvjeti
Članak 9.
(1) Član udruženja umjetnika primijenjenih umjetnosti koji izrađuje umjetničke predmete od plemenitih kovina na temelju rješenja o znaku proizvođača mora u pogledu tehničke opremljenosti ispunjavati minimum uvjeta koji se odnose na opremu kao što su: pribor za rezanje i obrađivanje predmeta od plemenitih kovina (kliješta, pincete, turpije i sl.), odgovarajući stol, pribor za označivanje predmeta od plemenitih kovina, lupu, sliku državnih žigova i odgovarajuću opremu za izradu umjetničkih predmeta.
(2) Prostor u kojem proizvođač predmeta od plemenitih kovina iz stavka 1. ovoga članka proizvodi umjetničke premete od plemenitih kovina mora biti odvojen od prodajnog ili izložbenog prostora odgovarajućom pregradom.
Izrada i način čuvanja žiga
Članak 10.
Žig proizvođača izrađuje pravna ili fizička osoba registrirana za obavljanje te djelatnosti i koja može dokazati određenu razinu poslovne sigurnosti.
Članak 11.
Proizvođač je dužan prijaviti Zavodu gubitak ili krađu žiga o znaku proizvođača o čemu službena osoba sastavlja zapisnik koji se čuva u Zavodu.
Članak 12.
(1) Ako Zavod ukine rješenje o znaku proizvođača ili ako nakon prestanka važenja rješenja proizvođač ne podnese zahtjev za izdavanje novoga rješenja, proizvođač predmeta od plemenitih kovina dužan je vratiti žig o znaku proizvođača Zavodu radi uništenja.
(2) Ako proizvođač predmeta od plemenitih kovina ne vrati žig sa znakom proizvođača sukladno odredbi stavka 1. ovoga članka Zavod će u Službenom listu Republike Hrvatske »Narodne novine« objaviti prestanak važenja žiga sa znakom proizvođača.
(3) O vraćanju žiga sa znakom proizvođača službena osoba Zavoda sastavlja zapisnik koji se čuva u Zavodu.
V. PRIJELAZNA I ZAVRŠNA ODREDBA
Članak 13.
Danom stupanja na snagu ovoga Pravilnika prestaje važiti Naredba o znaku proizvođača predmeta od plemenitih kovina (»Narodne novine«, broj 09/94).
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-03/01
Urbroj: 558-01/2-16-1
Zagreb, 27. travnja 2016.
Zamjenik ravnatelja mr. sc. Božidar Ljubić, dipl. ing., v. r.
DODATAK
OBLICI ZNAKA PROIZVOĐAČA

