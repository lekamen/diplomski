područjima (CIRCABC) i
– zajedničkog sustava dinamičkih obrazaca.
III. OBVEZA KORIŠTENJA USLUGA CDU
Obveza korištenja podatkovnog centra
Članak 11.
(1) Za pružanje usluga dijeljene infrastrukture iz članka 6. stavka 1. podstavaka 1. i 2. CDU će osigurati konfiguracijske resurse koji odgovaraju namjenama krajnjeg korisnika.
(2) Usluge korištenja pouzdanog smještaja državne informacijske infrastrukture u CDU-u obvezna su koristiti tijela javnog sektora koja na dan stupanja na snagu ove Uredbe ne raspolažu prostorom koji zadovoljava zahtjeve sukladno članku 6. stavku 2. ove Uredbe.
Korištenje ostalih usluga CDU-a
Članak 12.
Usluge iz članka 6. ove Uredbe obvezna su koristiti tijela javnog sektora sukladno Planu integracije iz članka 7. ove Uredbe.
IV. SIGURNOSNI ZAHTJEVI DRŽAVNE INFORMACIJSKE INFRASTRUKTURE
Članak 13.
(1) Državna informacijska infrastruktura je, u pravilu, neklasificirana te se primjenjuju odgovarajuće mjere i standardi utvrđeni propisima o informacijskoj sigurnosti.
(2) Provođenje sigurnosnih mjera i standarda nad državnom informacijskoj infrastrukturi vrši se u koordinaciji sa Zavodom za sigurnost informacijskih sustava (u daljnjem tekstu: ZSIS).
(3) Za određivanje tehničkih sigurnosnih uvjeta i aktivnosti nužnih za pokretanje, implementaciju, razvoj projekata povezanih s državnom informacijskom infrastrukturom potrebno je uključiti ZSIS te druge stručnjake za sigurnost radi usuglašavanja mjera i standarda potrebnih za određeni projekt tijekom pripreme, izrade i postavljanja projekta s trenutno važećom najboljom sigurnosnom praksom, kibernetičkom situacijom i specifičnostima određenog projekta.
(4) ZSIS će provoditi periodičke provjere sigurnosnih mjera nad državnom informacijskom infrastrukturom te će dati obvezujuće preporuke za usklađenje sigurnosti sustava, sukladno zakonu kojim se uređuje sigurnosno-obavještajni sustav Republike Hrvatske i posebnim propisima.
V. ORGANIZACIJSKI I TEHNIČKI STANDARDI SUSTAVA e-Građani/e-Poslovanje
Organizacijski standardi za uključivanje u sustav e-Građani/e-Poslovanje
Članak 14.
(1) Ured predsjednika Vlade Republike Hrvatske koordinira uključivanje web-stranica tijela javnog sektora u sustav središnjeg državnog portala gov.hr te donosi Plan integracije web-stranica.
(2) Središnje tijelo državne uprave nadležno za poslove e-Hrvatske donosi odluku o uključivanju vjerodajnica za elektroničku identifikaciju i e-usluga na identifikacijski/autentifikacijski sustav temeljem zahtjeva tijela i udovoljavanja tehničkih standarda sukladno članku 15. ove Uredbe.
(3) Središnje tijelo državne uprave nadležno za poslove e-Hrvatske donosi odluku o uključivanju e-usluga na sustav korisničkih poruka temeljem udovoljavanja zahtjeva zaprimljenog na propisanom obrascu, objavljenom sukladno članku 15. ove Uredbe.
Tehnički standardi
Članak 15.
Tehničke standarde i način povezivanja na komponente središnjeg sustava interoperabilnosti, propisuje središnje tijelo državne uprave nadležno za poslove e-Hrvatske; odobrene od Vijeća, javno se objavljuju na web-stranicama središnjeg tijela državne uprave nadležnog za poslove e-Hrvatske i na stranicama CDU-a.
Elektronički zapisi u sustavu javne uprave
Članak 16.
(1) Elektronički zapisi generirani iz službenih evidencija tijela javnog sektora su javne isprave.
(2) Elektroničke usluge koje pružaju sustavi javne uprave stvaraju elektroničke zapise koji su pravno valjane isprave i kada su ispisane na papiru, ukoliko je izrađena sukladno stavku 3. ovog članka.
(3) Elektronički zapisi se generiraju i čuvaju u sustavu institucija koja kreiraju dokumente. Elektroničkim zapisima se pristupa putem poveznice u sustavu e-Građani i e-Poslovanje. Elektronički zapisi se čuvaju najmanje 3 mjeseca od trenutka generiranja te se u tom roku može izvršiti provjera elektroničkog zapisa uvidom u elektronički zapis kojem se pristupa putem broja zapisa i kontrolnog broja otisnutog u kontrolnom dijelu elektroničkog zapisa, putem web-stranice otisnute u rubrici »Napomene kako