 kojem bi se ispitao navedeni svjedok u prisutnosti branitelja i optuženika te omogućilo ispitivanje od strane obrane i optuženika. Rizik nedolaska pred hrvatski sud i uskrate svjedočkog iskaza je bio očigledan s obzirom na činjenicu da je Stephan Hurlimann državljanin Švicarske te da hrvatsko pravosuđe u odnosu na njega nema pravne mehanizme kojim bi ga moglo prisilno dovesti na sud. To posebno stoga što je Hurlimann prema vlastitom iskazu sudionik ovog kaznenog djela kao i više kaznenih djela počinjenih od strane njega i Ježića u Švicarskoj, kao što je primjerice pranje novca pa je dolazak na sud i podvrgavanje unakrsnom ispitivanju obrane za njega nesporno vrlo opasna i neugodna situacija.
USKOK je iako svjestan navedenih činjenica, namjerno ili omaškom propustio zatražiti provođenje dokaznog ročišta, a taj se propust ili pogreška nije mogao niti smio naknadno sanirati odlukom suda o čitanju iskaza svjedoka Hurlimanna, ne vodeći pri tome računa o nanošenju štete interesima optuženika odnosno drugoj strani u postupku koja tako nije bila u prilici ukazati na sve neistine, kontradiktornosti i nezakonitosti u postupanju tog svjedoka, a što bi dovelo u pitanje već i osnovanost podizanja optužnice.
Nadalje smatramo da sud nije poduzeo sve razumne mjere da bi Hurlimann dao svoj svjedočki iskaz. Naime, sudskom spisu prileži dopis švicarskih vlasti koje su obećale da će pokušati udovoljiti zahtjevu Hrvatske za uzajamnu pravnu pomoć kako bi ispitala tog svjedoka te ukazale da će istražiti okolnosti odbijanja svjedočenja. S obzirom na činjenicu da Hurlimann nije dao niti jedan razlog zbog kojeg odbija svjedočenje, sud je mogao s obzirom na stav Švicarske zatražiti da se obavi taj razgovor te temeljem njegovog ishoda odlučiti o eventualnim daljnjim mjerama.
Osim toga, postavlja se i pitanje da li je sud uopće mogao prihvatiti iskaz Hurlimanna nakon njegovog odbijanja da svjedoči.«
431. Podnositelj je u ustavnoj tužbi dalje naveo da je neosnovano odbijen prijedlog obrane za ispitivanje Z. T. Hernadija kao svjedoka »na okolnost navodnog dogovora i davanja mita optuženom Ivi Sanaderu«. Prigovorio je stajalištu sudova da Z. T. Hernadi »ne bi mogao zadržati svojstvo svjedoka ako bi se pojavio pred pravosudnim tijelima RH« s obzirom na činjenicu da je »obrana predložila ispitati Zsolta Hernadija kao svjedoka obrane dok su mađarska pravosudna tijela svoje zastupanje zasnivala na činjenici da je od njih USKOK zatražio da zamolbeno Hernadija (ispitaju) kao osumnjičenika.«
Prvostupanjski sud, prema tvrdnjama podnositelja, donio je »odluku na temelju činjenica utvrđenih u drugom postupku u kojem Hernadi ima drugu procesnu ulogu«. Zaključno, u ustavnoj tužbi ističe:
»Odbijanjem ovog dokaznog prijedloga Županijski sud je u samom početku ovaj postupak u bitnom dijelu ograničio na štetu optuženog Ive Sanadera, u smislu dokazivanja ne davši priliku da se Hernady kao navodni davatelj mita uopće o tome očituje niti da obrana koristi njegovo ispitivanje kao jak dokaz kojim se pobijaju dokazi optužbe. Na taj način teško je povrijeđeno pravo obrane na pravično suđenje. Provođenjem dokaznog postupka na ovakav način došli smo u potpuno apsurdnu i ranije nezabilježenu situaciju da osoba koja u predmetu nije optužena, a u činjeničnom opisa djela se navodi kao davatelj mita, jednostranom odlukom suda uopće nije ispitana kao svjedok u tom postupku iako su za to postojale zakonske pretpostavke i objektivne mogućnosti.«
432. Podnositelj kao (daljnju) povredu ustavnih prava na pravično suđenje ističe da »Županijski sud nije uopće odlučio o dokaznom prijedlogu obrane da se pročita rješenje i spis predmeta Središnjeg glavnog mađarskog državnog odvjetništva za istrage koje je povodom istog događaja donijelo rješenje da se obustavlja istraga pokrenuta zbog počinjenja kaznenog djela protiv službene dužnosti u međunarodnim odnosima davanjem mita temeljem čl. 190. st. točka a) Zakona o kaznenom postupku s obzirom da djelo nije kazneno djelo«. Na toj je osnovi u ustavnoj