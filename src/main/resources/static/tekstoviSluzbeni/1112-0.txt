57 27.05.2015 Zakon o dopuni Zakona o sprječavanju sukoba interesa
HRVATSKI SABOR
1113
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O DOPUNI ZAKONA O SPRJEČAVANJU SUKOBA INTERESA
Proglašavam Zakon o dopuni Zakona o sprječavanju sukoba interesa, koji je Hrvatski sabor donio na sjednici 15. svibnja 2015. godine.
Klasa: 011-01/15-01/45
Urbroj: 71-05-03/1-15-2
Zagreb, 19. svibnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O DOPUNI ZAKONA O SPRJEČAVANJU SUKOBA INTERESA
Članak 1.
U Zakonu o sprječavanju sukoba interesa (»Narodne novine«, br. 26/11., 12/12., 126/12. i 48/13.) u članku 8. stavku 10. iza riječi: »dužnosnika« dodaju se riječi: »te se na njih ne primjenjuju odredbe zakona kojim se uređuje zaštita osobnih podataka«.
PRIJELAZNA I ZAVRŠNA ODREDBA
Članak 2.
Postupci koji su započeti prije stupanja na snagu ovoga Zakona dovršit će se prema odredbama ovoga Zakona.
Povjerenstvo za odlučivanje o sukobu interesa dužno je objavljivati podatke iz članka 8. Zakona o sprječavanju sukoba interesa (»Narodne novine«, br. 26/11., 12/12., 126/12. i 48/13.), u skladu s ovim Zakonom.
Članak 3.
Ovaj Zakon stupa na snagu prvog dana od dana objave u »Narodnim novinama«.
Klasa: 022-03/15-01/01
Zagreb, 15. svibnja 2015.
HRVATSKI SABOR
Predsjednik Hrvatskoga sabora Josip Leko, v. r.
