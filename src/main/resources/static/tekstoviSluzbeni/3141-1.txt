 način da osoba ili osobe na njoj sjede, stoje ili kleče na trupu a ne unutar trupa;
10) plovilo na zračnom jastuku jest neistisninsko plovilo čiji je trup tijekom plovidbe potpuno iznad površine uslijed djelovanja aerodinamičkih sila generiranih površinskim efektom;
11) porivni stroj jest svaki motor s unutarnjim izgaranjem s paljenjem goriva iskrom ili tlakom, koji se upotrebljava u svrhu poriva plovila, a koji uključuju dvotaktne i četverotaktne ugrađene motore, krmene propulzore sa ili bez integralnog ispuha, te vanbrodske motore;
12) športska brodica ili jahta jest plovni objekt isključivo namijenjen sudjelovanju na športskim natjecanjima, a razvrstana je prema klasama športskih organizacija ili je izvan klase;
13) brodica na vesla jest brodica koja kao porivno sredstvo koristi vesla;
14) osobe u brodici ili jahti su članovi posade i putnici na brodici ili jahti;
15) posada brodice su osobe koje upravljaju brodicom i druge osobe koje obavljaju poslove u svezi s plovidbom brodice;
16) posada jahte jest zapovjednik jahte i druge osobe koje obavljaju poslove u svezi s plovidbom jahte i upisane su u popis posade jahte;
17) baždarska duljina brodice jest duljina na temelju koje se plovilo određuje kao brodica, a predstavlja 96% ukupne duljine na vodnoj liniji, povučenoj na visini od 85% najmanje visine brodice iznad gornjeg ruba kobilice, ili duljina od prednjega ruba pramčane statve do osi osovine kormila na istoj vodnoj liniji, ako je ta vrijednost veća. Na brodicama izvedenim s kosom kobilicom, vodna linija na kojoj se mjeri ta duljina mora biti paralelna s projektiranom vodnom linijom;
18) duljina brodice ili jahte jest duljina trupa brodice ili jahte, odnosno duljina od krajnje krmene do krajnje pramčane točke integralnog dijela trupa plovila mjerena paralelno s vodnom linijom koja odgovara plovilu nakrcanom punim zalihama i s najvećim dopuštenim opterećenjem plovila;
19) vlasnik brodice jest vlasnik brodice i korisnik leasinga;
20) luka upisa jest luka na čijem je području sjedište lučke kapetanije ili ispostave koja vodi očevidnik odnosno upisnik u koji je brodica ili jahta upisana;
21) ispostava jest ispostava lučke kapetanije;
22) Tehnička pravila su pravila za statutarnu certifikaciju brodica i jahti koja sukladno odredbama Pomorskog zakonika i ovog Pravilnika propisuju tehničke zahtjeve u svrhu utvrđivanja sposobnosti brodice i jahte za plovidbu.
23) Ministarstvo označava ministarstvo nadležno za pomorstvo.
24) plovilo znači bilo koje rekreacijsko plovilo ili osobno plovilo na vodomlazni pogon;
25) plovilo građeno za vlastite potrebe graditelja (samogradnja) je plovilo koje je pretežito izgradio njegov budući korisnik za vlastite potrebe;
26) vrsta pogona označava metodu kojom se pokreće plovilo;
27) porodica motora označava proizvođačevo razvrstavanje motora koji prema projektu imaju slične osobine emisije ispušnih plinova ili buke;
28) stavljanje na raspolaganje na tržištu je svaka isporuka proizvoda za distribuiranje, potrošnju ili upotrebu na tržištu Unije u okviru komercijalne djelatnosti, s plaćanjem ili bez plaćanja;
29) stavljanje na tržište je prvo stavljanje na raspolaganje proizvoda na tržištu Unije;
30) puštanje u upotrebu je prva upotreba proizvoda obuhvaćenog ovim pravilnikom unutar Unije od strane krajnjeg korisnika;
31) proizvođač je svaka fizička ili pravna osoba koja proizvodi proizvod ili za koju se takav proizvod projektira ili proizvede te koja stavlja taj proizvod na tržište pod svojim imenom ili trgovačkom oznakom;
32) ovlašteni zastupnik je svaka fizička ili pravna osoba s poslovnim nastanom unutar Unije, koju je proizvođač pisano ovlastio da u njegovo ime obavlja određene zadaće;
33) uvoznik je svaka fizička ili pravna osoba s poslovnim nastanom unutar Unije koja stavlja proizvod iz treće zemlje na tržište Unije;
34) privatni uvoznik je svaka fizička ili pravna osoba s poslovnim nastanom unutar Unije koja u okviru nekomercijalne djelatnosti uvozi proizvod iz treće zemlje na tržište Unije s