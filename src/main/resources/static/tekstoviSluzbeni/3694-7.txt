 poslovnih subjekata;
3. podrška ekonomskom rastu kako razvijenih tako i novih ekonomija u usponu;
4. predstavljanje hrvatskih poslovnih i stručnih organizacija te industrije na međunarodnoj razini;
5. koordinacija aktivnosti hrvatske poslovne zajednice i predstavljanje njihovih interesa u odnosu na nacionalne i međunarodne organizacije po pitanjima koja se odnose na međunarodnu trgovinu;
6. podrška samoregulaciji u poslovanju.
VIII. OPĆI AKTI HGK
Članak 77.
Opći akti HGK su Statut HGK, pravilnici i drugi akti koje u svom djelokrugu donose tijela HGK.
Opće akte potpisuje predsjednik HGK.
Članak 78.
Inicijativu za donošenje Statuta i njegove izmjene i dopune mogu dati Upravni odbor, Nadzorni odbor, predsjednik HGK, gospodarsko vijeće i najmanje jedna petina članova Skupštine.
Ako Upravni odbor prihvati inicijativu, stručna služba HGK izrađuje nacrt Statuta, odnosno nacrt njegovih izmjena i dopuna.
Članak 79.
Opći akti se objavljuju na internoj web stranici, a u »Narodnim novinama« kada je to predviđeno zakonom ili tim općim aktom.
Opći akti stupaju na snagu osmog dana od dana objave, a samo kada je to opravdano, može se odrediti da stupaju na snagu u kraćem roku.
Članak 80.
U HGK se prati provođenje donesenih odluka, zaključaka, preporuka i drugih općih akata, kao i učinkovitost stavova, prijedloga i mišljenja upućenih tijelima državne uprave i jedinicama lokalne i područne (regionalne) samouprave o pitanjima iz njihove nadležnosti i o tome obavještava upravna i radna tijela HGK.
IX. JAVNOST RADA HGK
Članak 81.
Javnost rada HGK ostvaruje se suradnjom sa sredstvima javnog priopćavanja.
Članak 82.
HGK može osnivati svoja glasila.
Članak 83.
Općim aktom se određuje koje su isprave i podaci poslovna tajna, čije bi iznošenje neovlaštenoj osobi, zbog njihove naravi i značaja, bilo protivno interesima HGK i njenih članica.
X. STRUČNA SLUŽBA HGK
Članak 84.
Za obavljanje stručnih, administrativnih, pomoćnih i drugih poslova HGK ima stručnu službu.
Organizacija stručne službe HGK treba odgovarati potrebama i zahtjevima članica HGK i omogućavati stručno, kvalitetno, pravodobno i odgovorno izvršenje zadaća HGK iz ovog Statuta.
Organizacija stručne službe HGK uređuje se pravilnikom koji donosi Upravni odbor.
Članak 85.
Radi davanja stručne pomoći i određenih poslovnih usluga članicama HGK, u HGK se mogu osnivati agencije, centri i slični oblici djelovanja.
XI. SREDSTVA ZA RAD HGK
Članak 86.
HGK određuje sredstva potrebna za rad godišnjim financijskim planom na osnovi predviđenih troškova za izvršenje zadaća iz programa rada HGK, troškova za rad organa, radnih tijela i stručne službe HGK te drugih tekućih troškova.
U financijskom planu kojeg donosi Skupština u dvanaestom mjesecu tekuće godine za narednu godinu, određuje se prihode i rashode HGK po namjenama.
Ako Skupština do kraja godine ne donese financijski plan, dužna je donijeti odluku o privremenom financiranju za prvo tromjesječje.
Članak 87.
Sredstva potrebna za obavljanje djelatnosti HGK osiguravaju se iz članarina koju plaćaju članice HGK, prihoda od obavljanja javnih ovlasti, prihoda od vlastite djelatnosti i drugih izvora.
Članak 88.
Odluku o financiranju Hrvatske gospodarske komore donosi Skupština za svaku kalendarsku godinu i istom se utvrđuje način financiranja, izvori sredstava, visina način i rokovi plaćanja obveza članica HGK i druga pitanja u vezi sa obračunom i naplatom obveza.
Članak 89.
U financijskom planu HGK može se izdvojiti dio prihoda kao neraspoređena sredstva (tekuća rezerva) za potrebe i zadatke za koje nisu osigurana sredstva ili nisu osigurana u dovoljnoj svoti.
O uporabi tekuće rezerve odlučuje Upravni odbor.
Članak 90.
HGK posluje preko kunskih i deviznih računa otvorenih kod poslovnih banaka.
Članak 91.
Financijsko poslovanje HGK obavlja se na način propisan zakonom i drugim propisima na temelju zakona, ovim Statutom i općim aktima HGK.
Članak 92.
HGK određuje prihode i rashode periodičnim i godišnjim obračunima.
XII. PRIJELAZNE I ZAVRŠNE ODREDBE
Članak