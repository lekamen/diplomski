 financijsku snagu odgovorne fizičke osobe ili pravnog subjekta, na što upućuje godišnji prihod odgovorne fizičke osobe i ukupni promet odgovornog pravnog subjekta,
4. značaj ostvarene dobiti ili spriječenog gubitka odgovorne fizičke osobe ili pravnog subjekta, ako ih je moguće utvrditi,
5. gubitke koje su zbog kršenja imale treće osobe, ako ih je moguće utvrditi,
6. razinu suradnje odgovorne fizičke osobe ili pravnog subjekta s Agencijom i ostalim nadležnim tijelima,
7. prethodna kršenja odgovorne fizičke osobe ili pravnog subjekta.«.
Članak 32.
Iza članka 574. dodaju se članci 574.a i 574.b koji glase:
»Članak 574.a
(1) Novčanom kaznom u iznosu izraženom u postotku od 3% do 5% ukupnog prihoda koji je poslovni subjekt ostvario u godini kada je počinjen prekršaj, utvrđenog na temelju godišnjih financijskih izvještaja za tu godinu, kaznit će se za prekršaj izdavatelj koji je pravni subjekt ako:
1. suprotno članku 403. stavku 1. ovoga Zakona, u propisanom roku ne objavi javnosti godišnji izvještaj, a što je dovelo do ozbiljnog ugrožavanja financijskog tržišta,
2. suprotno članku 407. stavku 1. ovoga Zakona, u propisanom roku ne objavi javnosti polugodišnji izvještaj, a što je dovelo do ozbiljnog ugrožavanja financijskog tržišta,
3. suprotno članku 411. stavku 1. ovoga Zakona, u propisanom roku ne objavi javnosti izvještaj o plaćanjima javnom sektoru, a što je dovelo do ozbiljnog ugrožavanja financijskog tržišta,
4. suprotno članku 430. stavku 1. ovoga Zakona, u propisanom roku ne objavi javnosti broj vlastitih dionica (u apsolutnom i relativnom iznosu) koje drži nakon svakog stjecanja ili otpuštanja vlastitih dionica, a što je dovelo do ozbiljnog ugrožavanja financijskog tržišta,
5. suprotno članku 431. stavku 1. ovoga Zakona, u propisanom roku ne objavi javnosti svaku promjenu u pravima iz izdanih dionica, a što je dovelo do ozbiljnog ugrožavanja financijskog tržišta,
6. suprotno članku 431. stavku 2. ovoga Zakona, u propisanom roku ne objavi javnosti svaku promjenu u pravima iz izdanih vrijednosnih papira koji nisu dionice, a što je dovelo do ozbiljnog ugrožavanja financijskog tržišta.
(2) Izračunati iznos iz stavka 1. ovoga članka izriče se u iznosu koji je višekratnik iznosa od 1.000,00 kuna.
(3) Kada je izračunati iznos iz stavka 1. ovoga članka manji od 500.000,00 kuna, izdavatelj iz stavka 1. ovoga članka kaznit će se za prekršaj iz stavka 1. ovoga članka novčanom kaznom u iznosu od 500.000,00 do 1.000.000,00 kuna.
(4) Kada je izdavatelj iz stavka 1. ovoga članka ostvario korist ili spriječio gubitak, a iznos tako ostvarene koristi ili spriječenog gubitka moguće je utvrditi, izdavatelj iz stavka 1. ovoga članka kaznit će se za prekršaj iz stavka 1. ovoga članka novčanom kaznom u iznosu do visine dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog maksimalnog iznosa iz stavaka 1. i 3. ovoga članka.
(5) Novčanom kaznom u iznosu od 100.000,00 do 5.000.000,00 kuna kaznit će se za prekršaj iz stavka 1. ovoga članka i odgovorna osoba izdavatelja iz stavka 1. ovoga članka.
(6) Novčanom kaznom u iznosu od 500.000,00 do 15.500.000,00 kuna kaznit će se za prekršaj izdavatelj koji je fizička osoba ako, suprotno članku 431. stavku 2. ovoga Zakona, u propisanom roku ne objavi javnosti svaku promjenu u pravima iz izdanih vrijednosnih papira koji nisu dionice, a što je dovelo do ozbiljnog ugrožavanja financijskog tržišta.
(7) Kada je fizička osoba iz stavka 6. ovoga članka ostvarila korist ili spriječila gubitak, a iznos tako ostvarene koristi ili spriječenog gubitka moguće je utvrditi, fizička osoba iz stavka 6. ovoga članka kaznit će se za prekršaj iz stavka 6. ovoga članka novčanom kaznom u iznosu do visine dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog maksimuma iz stavka 6. ovoga članka.
(8) Kada su vrijednosni papiri izdavatelja uvršteni na uređeno tržište bez suglasnosti izdavatelja,