 izvješća o obavljenoj povremenoj provjeri kvalitete u roku od dvadeset dana od dana završetka obavljanja provjere kvalitete kod korisnika proračuna te priložiti dokumentaciju koja služi kao dokaz o utvrđenom činjeničnom stanju.
(2) Nacrt izvješća iz stavka 1. ovoga članka Središnja harmonizacijska jedinica dostavlja na očitovanje rukovoditelju unutarnje revizije koji je obvezan u roku od osam dana od dana primitka nacrta izvješća dostaviti pisano očitovanje na utvrđene činjenice u nacrtu izvješća.
(3) Ako rukovoditelj unutarnje revizije uloži primjedbe na nacrt izvješća iz stavka 1. ovoga članka, a primjedbe nisu prihvaćene ili su djelomično prihvaćene, postaju sastavni dio konačnog izvješća.
(4) Konačno izvješće o obavljenoj povremenoj provjeri kvalitete Središnja harmonizacijska jedinica dostavlja odgovornoj osobi korisnika proračuna i rukovoditelju unutarnje revizije.
V. POSTUPANJE PO REZULTATIMA OBAVLJENIH PROVJERA KVALITETE
Članak 12.
Odgovorna osoba korisnika proračuna je obvezna osigurati otklanjanje slabosti u aktivnostima unutarnje revizije utvrđenih kroz obavljene provjere kvalitete iz članka 3. ovoga Pravilnika.
VI. DOKUMENTACIJA O OBAVLJENIM PROVJERAMA KVALITETE
Članak 13.
Vođenje dokumentacije o obavljenim provjerama kvalitete u nadležnosti je Središnje harmonizacijske jedinice.
VII. PRIJELAZNE I ZAVRŠNE ODREDBE
Članak 14.
Središnja harmonizacijska jedinica donijet će Uputu o obavljanju povremene provjere kvalitete aktivnosti unutarnje revizije iz članka 8. stavka 2. ovoga Pravilnika u roku od devedeset dana od dana stupanja na snagu ovoga Pravilnika.
Članak 15.
Odredbe ovoga Pravilnika ne primjenjuju se na korisnike proračuna koji su izravno odgovorni Hrvatskome saboru.
Članak 16.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/16-01/01
Urbroj: 513-08-03-16-1
Zagreb, 7. travnja 2016.
Ministar financija dr. sc. Zdravko Marić, v. r.
