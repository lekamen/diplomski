 stavka 1. ovoga članka.
(3) Ponuda pristigla nakon isteka roka za dostavu ponuda, ima obilježje zakašnjele ponude i kao takva se neće razmatrati u postupku provedbe nadmetanja.
(4) Ponude se ne smiju otvarati prije isteka roka za njihovu dostavu.
(5) Otvaranje ponuda je javno.
Članak 6.
(1) Ponuda mora sadržavati sljedeće podatke:
1. Naziv ponuditelja
2. Osobni identifikacijski broj ponuditelja
3. Grupu – redni broj
4. Upravu šuma, podružnicu
5. Šumariju
6. Stovarište ili gospodarsku jedinicu, odjel, odsjek
7. Mjesto prodaje – paritet (franco: pomoćno stovarište, glavno stovarište, na panju, kraj panja oboreno, kraj panja izrađeno)
8. Vrstu drva
9. Kvalitetu drvnih sortimenata
10. Količinu i jedinicu mjere (m3, t)
11. Iskličnu jediničnu cijenu po jedinici (kn/m3, t)
12. Ponuđeni postotak povećanja početne cijene
13. Ponuđenu vrijednost (kuna)
14. Naznaku krajnjeg odredišta robe, odnosno zemlje izvoza i naznaku izvoznika ukoliko se radi o izvozu.
(2) Podaci iz stavka 1. ovoga članka upisuju se putem web portala iz članka 5. stavka 1. ove Uredbe.
(3) Ponudu mogu podnijeti samo oni kupci koji su registrirani putem web portala: https://prodaja.hrsume.hr.
(4) Za registraciju na web portal propisan stavkom 3. ovoga članka, potrebno je dostaviti sljedeće:
1. Osobni identifikacijski broj ponuditelja
2. Naziv ponuditelja
3. Adresu ponuditelja
4. Ime i prezime osobe po kojoj je ponuditelj zastupan, ukoliko ponudu podnosi ovlašteni punomoćnik
5. E-mail adresu
6. Kontakt telefon/fax.
(5) Kupci moraju za pristupanje nadmetanju ispuniti i sljedeće uvjete, koji se provjeravaju uvidom u podatke stručnih službi i računalni sustav trgovačkog društva Hrvatske šume d.o.o.:
1. Da nema dospjelog duga starijeg od 15 dana u dospijeću prema evidenciji trgovačkog društva Hrvatske šume d.o.o. na dan dostave ponude
2. Osigurati odgovarajuće instrumente osiguranja plaćanja
3. Osigurati jamstvo u iznosu od 10% isklične vrijednosti drvnih sortimenata za koju se ponuda podnosi, a koje jamstvo se može naplatiti i putem postojećih sredstava osiguranja plaćanja položenih od strane kupca u trgovačkom društvu Hrvatske šume d.o.o.
4. Elektronički potvrditi izjavu odgovorne osobe kojom se pod kaznenom i materijalnom odgovornošću izjavljuje da pravna ili fizička osoba, odnosno odgovorna osoba u pravnoj osobi nije kažnjavana za povredu propisa iz područja šumarstva, carinskih propisa i propisa koji uređuju trgovinu drvnih proizvoda, kao i da nema nepodmirenih dospjelih javnih davanja.
Provedba
Članak 7.
(1) Provedbu nadmetanja drvnih sortimenata iz članka 1. ove Uredbe provodi Povjerenstvo koje imenuje ministar nadležan za gospodarstvo.
(2) Povjerenstvo čini pet članova od kojih je jedan predsjednik.
(3) Članovi Povjerenstva iz stavka 1. ovoga članka su po dva predstavnika ministarstva nadležnog za gospodarstvo i po jedan predstavnik ministarstva nadležnog za poslove šumarstva i drvne industrije, Ministarstva financija, Carinske uprave i trgovačkog društva Hrvatske šume d.o.o.
(4) Predsjednik i zamjenik predsjednika Povjerenstva su predstavnici ministarstva nadležnog za gospodarstvo.
(5) Članovi Povjerenstva imaju svoje zamjene.
(6) Povjerenstvo donosi Poslovnik o radu.
(7) Administrativne i tehničke poslove za Povjerenstvo obavlja trgovačko društvo Hrvatske šume d.o.o.
Članak 8.
(1) Provedba javnog nadmetanja vrši se javnim otvaranjem ponuda zaprimljenih putem web portala: https://prodaja.hrsume.hr na mjestu i u vrijeme objavljeno sukladno članku 3. stavku 2. točki 15. ove Uredbe, u prisutnosti Povjerenstva i zainteresiranih ponuditelja ili ovlaštenih zastupnika.
(2) Povjerenstvo je dužno otvoriti pristigle ponude dostavljene putem web portala: https://prodaja.hrsume.hr, izvršiti pregled ponuda i o tome sastaviti zapisnik o otvaranju i odabiru najpovoljnijih ponuditelja (u daljnjem tekstu: zapisnik).
(3) Kriterij za odabir najpovoljnije ponude je najviši ponuđeni postotak povećanja početne cijene.
(4) Ukoliko se utvrdi da su u tijeku provedbe javnog nadmetanja dva 