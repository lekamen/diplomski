izobrazbu svojih članova;
15. čuva i unapređuje društveni položaj i dignitet dentalnog zvanja i zvanja dentalnog tehničara te dentalnog asistenta;
16. izdaje glasilo Komore i druge stručne publikacije iz područja djelatnosti dentalne medicine, djelatnosti dentalnih tehničara i djelatnosti dentalnih asistenata;
17. inicira donošenje propisa kojima se utvrđuju ovlasti Komore u skladu s kriterijima europske prakse;
18. po potrebi osniva ili sudjeluje u osnivanju drugih pravnih osoba za potrebe provođenja djelatnosti Komore;
19. obavlja i druge poslove u skladu sa zakonom, statutom i općim aktima Komore.
IX. JAVNE OVLASTI
Članak 10.
Komora obavlja javne ovlasti koje su utvrđene zakonom i drugim propisima.
Akti koje Komora izdaje u obavljanju javnih ovlasti su javne isprave.
Komora može izdavati potvrde, uvjerenja i sl. o činjenicama o kojima vodi evidenciju.
Komora štiti pravo na privatnost svojih članova u okviru pozitivnih propisa Republike Hrvatske.
Članak 11.
Komora obavlja sljedeće javne ovlasti:
1. vodi registar doktora dentalne medicine u Republici Hrvatskoj;
2. vodi registar dentalnih tehničara;
3. vodi registar dentalnih asistenata;
4. daje, obnavlja i oduzima odobrenja za samostalan rad doktora dentalne medicine;
5. daje, obnavlja i oduzima odobrenja za samostalan rad dentalnih tehničara i dozvola za rad dentalnih asistenata;
6. obavlja stručni nadzor nad radom doktora dentalne medicine (u dentalnim ordinacijama, grupnoj praksi, zdravstvenim ustanovama i drugim pravnim osobama koje obavljaju djelatnost dentalne medicine);
7. obavlja stručni nadzor nad radom dentalnih tehničara i dentalnih asistenata;
8. određuje najnižu cijenu rada doktora dentalne medicine izvan mreže javne zdravstvene službe;
9. određuje najnižu cijenu rada dentalnog tehničara.
X. USTROJSTVO KOMORE
1. STRUKOVNI RAZREDI
Članak 12.
Pri Komori se ustrojavaju:
1. Strukovni razred dentalnih tehničara;
2. Strukovni razred dentalnih asistenata.
2. UREDI
Članak 13.
Za obavljanje stručnih, administrativnih, pomoćnih i drugih poslova pri Komori se ustrojavaju:
1. Ured predsjednika Komore;
2. Ured za registraciju i licenciranje;
3. Ured za financijsko poslovanje;
4. Ured za organizacijske poslove;
5. Ured za strukovne razrede.
Organizacija Ureda iz stavka 1. ovog članka treba odgovarati potrebama i zahtjevima članova Komore te omogućavati stručno, kvalitetno, pravodobno i odgovorno izvršavanje zadaća Komore, utvrđene ovim Statutom i ostalim aktima Komore.
Za zakonito, stručno i uspješno obavljanje poslova i radnih zadataka Ureda odgovaraju voditelji Ureda, a njihov rad nadzire i koordinira glavni tajnik Komore.
Voditelje Ureda imenuje i razrješuje predsjednik Komore.
Pravilnikom o radu Komore utvrdit će se radna mjesta unutar pojedinih Ureda.
3. PODRUČNA SJEDIŠTA I PODRUŽNICE KOMORE
Članak 14.
Komora u svom sastavu ima pet područnih sjedišta: Zagreb, Split, Rijeka, Osijek i Varaždin.
Svako područno sjedište u svom sastavu ima podružnice i obuhvaća više županija, s time da svaka županija ima svoju podružnicu.
Članak 15.
Područno sjedište Zagreb u svom sastavu ima pet podružnica i obuhvaća sljedeće županije:
– Grad Zagreb,
– Zagrebačku županiju,
– Krapinsko-zagorsku županiju,
– Sisačko-moslavačku županiju,
– Karlovačku županiju.
Područno sjedište Split u svom sastavu ima četiri podružnice i obuhvaća sljedeće županije:
– Zadarsku županiju,
– Šibensko-kninsku županiju,
– Splitsko-dalmatinsku županiju,
– Dubrovačko-neretvansku županiju.
Područno sjedište Rijeka u svom sastavu ima tri podružnice i obuhvaća sljedeće županije:
– Primorsko-goransku županiju,
– Ličko-senjsku županiju,
– Istarsku županiju.
Područno sjedište Osijek u svom sastavu ima pet podružnica i obuhvaća sljedeće županije:
– Virovitičko-podravsku županiju,
– Požeško-slavonsku županiju,
– Brodsko-posavsku županiju,
– Osječko-baranjsku županiju,
– Vukovarsko-srijemsku županiju.
Područno sjedište Varaždin u svom sastavu ima četiri podružnice i obuhvaća sljedeće županije:
– Varaždinsku županiju,
–