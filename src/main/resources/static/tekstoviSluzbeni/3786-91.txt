 FONDA
Dostava dokumentacije na zahtjev ulagatelja
Članak 299.
Društvo za upravljanje dužno je ulagatelju napajajućeg UCITS fonda, na njegov zahtjev, besplatno dostaviti:
1. prospekt glavnog UCITS fonda
2. revidirane godišnje izvještaje glavnog UCITS fonda
3. polugodišnje izvještaje glavnog UCITS fonda i
4. sporazum između društava za upravljanje glavnog i napajajućeg UCITS fonda, odnosno pravila poslovanja iz članka 303. ovoga Zakona.
Dodatna objava podatka
Članak 300.
Društvo za upravljanje dužno je u svim promidžbenim sadržajima povezanima s napajajućim UCITS fondom kojim upravlja navesti da je riječ o napajajućem UCITS fondu koji najmanje 85% svoje imovine ulaže u udjele glavnog UCITS fonda. Također se mora navesti i naziv glavnog UCITS fonda.
Obavještavanja ulagatelja napajajućeg UCITS fonda
Članak 301.
(1) Nakon zaprimanja odobrenja Agencije za preoblikovanje UCITS fonda u napajajući UCITS fond odnosno nakon zaprimanja odobrenja Agencije za promjenu glavnog UCITS fonda, društvo za upravljanje dužno je ulagateljima napajajućeg UCITS fonda dostaviti obavijest koja sadržava:
1. informaciju o izdavanju predmetnog odobrenja Agencije
2. ključne podatke za ulagatelje za glavni i napajajući UCITS fond
3. informaciju o planiranom datumu početka ulaganja sredstava napajajućeg UCITS fonda u glavni UCITS fond, odnosno ako već ulaže u glavni UCITS fond, informaciju o datumu od kojeg će takvo ulaganje prekoračiti ograničenje predviđeno člankom 257. stavka 1. ovoga Zakona i
4. izjavu da ulagatelji napajajućeg UCITS fonda, u roku od 30 dana od primitka ove obavijesti, mogu tražiti otkup udjela bez plaćanja izlazne naknade.
(2) Društvo za upravljanje dužno je obavijest iz stavka 1. ovoga članka dostaviti ulagateljima napajajućeg UCITS fonda najmanje 30 dana prije početka ulaganja napajajućeg UCITS fonda u glavni UCITS fond odnosno od dana od kojeg će ulaganje napajajućeg UCITS fonda u glavni UCITS fond prekoračiti ograničenje predviđeno člankom 257. stavkom 1. ovoga Zakona.
(3) Obavijest iz stavka 1. ovoga članka dostavit će se ulagateljima napajajućeg UCITS fonda na način predviđen člankom 272. ovoga Zakona.
(4) Kada se udjelima napajajućeg UCITS fonda iz druge države članice trguje na području Republike Hrvatske, obavijest iz stavka 1. ovoga članka mora ulagateljima, koji su udjele napajajućeg UCITS fonda stekli na području Republike Hrvatske, biti dostavljena na hrvatskom jeziku. Prijevod te obavijesti mora biti istovjetan njezinu izvorniku. Za točnost prijevoda obavijesti odgovorno je društvo za upravljanje napajajućim UCITS fondom.
Pravo na otkup bez izlazne naknade
Članak 302.
Ulagatelji napajajućeg UCITS fonda, u roku od 30 dana od zaprimanja obavijesti iz članka 301. stavka 1. ovoga Zakona, imaju pravo od društva za upravljanje zahtijevati otkup udjela bez plaćanja izlazne naknade.
POGLAVLJE IV. RAZMJENA INFORMACIJA IZMEĐU DRUŠTAVA ZA UPRAVLJANJE GLAVNOG I NAPAJAJUĆEG UCITS FONDA TE NJIHOVIH DEPOZITARA I REVIZORA
Sporazum o razmjeni informacija između društava za upravljanje glavnog i napajajućeg UCITS fonda
Članak 303.
(1) Društva za upravljanje glavnog i napajajućeg UCITS fonda dužna su sklopiti sporazum o razmjeni svih informacija i dokumentacije koja je potrebna da napajajući UCITS fond i njegovo društvo za upravljanje ispunjavaju zahtjeve i obveze određene ovim Zakonom.
(2) Ako glavnim i napajajućim UCITS fondom upravlja isto društvo za upravljanje, sporazum iz stavka 1. ovoga članka zamjenjuju interna pravila poslovanja.
Sporazum o razmjeni informacija između depozitara glavnog i napajajućeg UCITS fonda
Članak 304.
(1) Ako glavni i napajajući UCITS fond imaju različite depozitare, njihovi su depozitari dužni sklopiti sporazum o razmjeni svih informacija potrebnih da oba depozitara ispunjavaju zahtjeve i obveze određene ovim Zakonom.
(2) Na razmjenu informacija, koja je potrebna u opsegu određenom stavkom 1. ovoga članka, ne primjenjuju se odredbe drugih zakona koje bi mogle ograničiti ovim Zakonom određen opseg razmjene