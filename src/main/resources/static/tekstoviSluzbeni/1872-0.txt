97 11.09.2015 Uredba o pripajanju Agencije za regionalni razvoj Republike Hrvatske Središnjoj agenciji za financiranje i ugovaranje programa i projekata Europske unije
VLADA REPUBLIKE HRVATSKE
1873
Na temelju članka 69. Zakona ustanovama (»Narodne novine« br. 76/93, 29/97, 47/99 i 35/08), Vlada Republike Hrvatske je na sjednici održanoj 10. rujna 2015. godine donijela
UREDBU
O PRIPAJANJU AGENCIJE ZA REGIONALNI RAZVOJ REPUBLIKE HRVATSKE SREDIŠNJOJ AGENCIJI ZA FINANCIRANJE I UGOVARANJE PROGRAMA I PROJEKATA EUROPSKE UNIJE
Članak 1.
Ovom Uredbom javna ustanova Agencija za regionalni razvoj Republike Hrvatske, Zagreb, Stančićeva 6, pripaja se javnoj ustanovi Središnjoj agenciji za financiranje i ugovaranje programa i projekata Europske unije, Zagreb, Ulica grada Vukovara 284, objekt C.
Osnivač Agencije za regionalni razvoj Republike Hrvatske je Republika Hrvatska.
Osnivač Središnje agencije za financiranje i ugovaranje programa i projekata Europske unije je Republika Hrvatska.
Članak 2.
Postupak prijenosa poslova Agencije za regionalni razvoj Republike Hrvatske na Središnju agenciju za financiranje i ugovaranje programa i projekata Europske unije započinje danom stupanja na snagu ove Uredbe i završava stupanjem na snagu izmjena i dopuna svih niže navedenih akata:
– Odluke Europske komisije o prijenosu ovlasti za upravljanje komponentom IIb Instrumenta pretpristupne pomoći od 18. kolovoza 2010. (Commision Decision C(2010) 5665);
– Sporazuma o financiranju između Vlade Republike Hrvatske i Europske komisije o Programu prekogranične suradnje Hrvatska – Srbija u okviru komponente Prekogranična suradnja programa IPA, za godine 2009., 2010., 2011., 2012. i 2013. (»Narodne novine – Međunarodni ugovori«, broj 4/11, 5/12, 9/12 i 10/13);
– Sporazuma o financiranju između Vlade Republike Hrvatske i Europske komisije o Programu prekogranične suradnje Hrvatska – Bosna i Hercegovina u okviru komponente Prekogranična suradnja programa IPA, za godine 2009., 2010., 2011., 2012. i 2013. (»Narodne novine – Međunarodni ugovori«, br. 4/11, 5/12, 9/12 i 10/13);
– Sporazuma o financiranju između Vlade Republike Hrvatske i Europske komisije o Programu prekogranične suradnje Hrvatska – Crna Gora u okviru komponente Prekogranična suradnja programa IPA, za godine 2009., 2010., 2011., 2012. i 2013. (»Narodne novine – Međunarodni ugovori«, br. 4/11, 5/12, 9/12 i 10/13).
Članak 3.
U razdoblju prijenosa poslova iz članka 2. ove Uredbe, Središnja agencija za financiranje i ugovaranje programa i projekata Europske unije poduzet će potrebne radnje i podnijeti nadležnim nacionalnim tijelima i Europskoj komisiji zahtjev za dodjelu ovlasti za upravljanje programima na koje se odnose akti iz članka 2. ove Uredbe.
U razdoblju prijenosa poslova iz članka 2. ove Uredbe, Središnja agencija za financiranje i ugovaranje programa i projekata Europske unije uskladit će svoje poslovanje i opće akte u svrhu obavljanja poslova koje preuzima od Agencije za regionalni razvoj Republike Hrvatske.
Članak 4.
Ravnateljica Središnje agencije za financiranje i ugovaranje programa i projekata Europske unije i ravnateljica Agencije za regionalni razvoj Republike Hrvatske dužne su podnijeti prijavu za upis pripajanja iz članka 1. ove Uredbe registarskom sudu u kojem su agencije upisane.
Danom stupanja na snagu izmjena i dopuna svih akata navedenih u članku 2. ove Uredbe ostvaruju se pretpostavke za upis u sudski registar.
Agencija za regionalni razvoj Republike Hrvatske pripaja se Središnjoj agenciji za financiranje i ugovaranje programa i projekata Europske unije i prestaje s radom danom upisa pripajanja u sudski registar.
Članak 5.
Središnja agencija za financiranje i ugovaranje programa i projekata Europske unije preuzima sve poslove, opremu, pismohranu i drugu dokumentaciju, sredstva za rad, financijska sredstva te prava i obveze, kao i sve službenike i namještenike zatečene na radu u Agenciji za regionalni razvoj Republike Hrvatske.
Članak 6.
Službenici i namještenici koji su na dan