 Odjel izdaje svjedodžbe i uvjerenja o osposobljenosti te vodi evidenciju o izdanim svjedodžbama i uvjerenjima. Odjel obavlja poslove vezane za vođenje prekršajnog postupka povodom plovidbenih prekršaja u prvom stupnju, kao i poslove vođenja evidencija o prekršajnim postupcima. Odjel brine o radnopravnim pitanjima službenika i namještenika lučke kapetanije i ispostava lučke kapetanije, brine o tekućim poslovima održavanja poslovnih prostora, flote, opreme i uređaja lučke kapetanije i ispostava, obavlja poslove nabave za potrebe redovnih aktivnosti lučke kapetanije; obavlja administrativne, računovodstvene i financijske poslove. Odjel obavlja plansko-razvojne i informatičke poslove za potrebe kapetanije i ispostava, te obavlja i druge upravne, stručne i tehničke poslove prema posebnom zakonu i drugim propisima.
3.5.4. Ispostava Varaždin
Članak 51.
Ispostava Varaždin, sa sjedištem u Varaždinu iz članka 44. stavka 2. ove Uredbe nadzire provedbu zakona i drugih propisa u kojima se regulira sigurnost plovidbe, nadzire plovidbu, pristajanje, privezivanje, odvezivanje i sidrenje plovila, obavlja poslove upisa i brisanja čamaca, poslove vođenja upisnika čamaca i odgovarajućih pomoćnih knjiga, izdavanja i ovjere knjiga i isprava. Ispostava nadzire ukrcaj i iskrcaj tereta i putnika, sudjeluje u traganju i spašavanju ljudskih života i imovine, nadzire plovidbu stranih plovila, vodi očevidnik prijave dolaska i odlaska plovila, izvješćuje lučku kapetaniju o utvrđenim opasnostima za plovidbu, nastalim promjenama na plovnom putu te obavlja i druge poslove sukladno posebnim propisima.
4. UPRAVA SIGURNOSTI PLOVIDBE
Članak 52.
Uprava sigurnosti plovidbe obavlja inspekcijske, upravne i stručne poslove vezane za sigurnost plovidbe, zaštitu pomorskog dobra, traganje i spašavanje ljudskih života na moru, upravljanje pomorskim prometom, zaštitu mora i podmorja od onečišćenja s brodova, plovne putove i objekte sigurnosti plovidbe, hidrografsku djelatnost, materijalno pravne odnose u plovidbi, pomorske nesreće i prekršaje, na pomorskom dobru, u unutarnjim morskim vodama, teritorijalnom moru i gospodarskom pojasu (zaštićenom ekološko ribolovnom pojasu), obavlja inspekcijske, upravne i stručne poslove sigurnosti pomorskih objekata hrvatske državne pripadnosti, te obavlja ostale poslove utvrđene Pomorskim zakonikom (»Narodne novine«, br. 181/2004, 76/2007, 146/2008, 61/2011, 56/2013 i 26/2015) Zakonom o lučkim kapetanijama (»Narodne novine«, broj 124/97), Zakonom o pomorskom dobru i morskim lukama (»Narodne novine«, br. 158/2003, 100/004, 141/2006, 38/2009 i 123/2011), Zakonom o sigurnosnoj zaštiti pomorskih brodova i luka (»Narodne novine«, br. 124/2009 i 59/2012), Zakon o prijevozu u linijskom i povremenom obalnom pomorskom prometu (»Narodne novine«, br. 33/2006, 38/2009, 87/2009, 18/2011 i 80/2013), Zakonom o hidrografskoj djelatnosti (»Narodne novine«, br. 68/98, 110/98, 163/2003 i 71/2014), međunarodnim ugovorima iz područja nadležnosti i drugim propisima. Poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, te obavlja poslove procjene učinka propisa iz svog djelokruga. Uprava koordinira aktivnosti drugih tijela te aktivno sudjeluje u unaprjeđivanju sustava nadzora i zaštite Jadranskog mora. Uprava uspostavlja i održava sustav upravljanja kvalitetom. Uprava poslove iz svoga djelokruga obavlja u unutarnjim ustrojstvenim jedinicama – sektorima i područnim jedinicama lučkim kapetanijama, ispostavama lučkih kapetanija.
Za obavljanje poslova Uprave sigurnosti plovidbe, ustrojavaju se sljedeći sektori:
4.1. Sektor za inspekcijske poslove i tehničke standarde
4.2. Sektor za nadzor i upravljanje pomorskim prometom, traganje i spašavanje i zaštitu mora
4.3. Sektor upravnih i stručno-tehničkih poslova
4.4. Lučka kapetanija Pula
4.5. Lučka kapetanija Rijeka
4.6. Lučka kapetanija Senj
4.7. Lučka kapetanija Zadar
4.8. Lučka kapetanija Šibenik
4.9. Lučka kapetanija Split
4.10. Lučka kapetanija Ploče
