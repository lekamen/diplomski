 stupac bilježi se iznos otkupljene strane gotovine odnosno čeka od rezidenta.
4. U 4. stupac bilježi se iznos otkupljene strane gotovine odnosno čeka od nerezidenta.
5. U 5. stupac bilježi se iznos koji je u istom retku naveden u 3. odnosno 4. stupcu.
6. U 6. stupac bilježi se iznos kupovnog tečaja primjenom kojega je obavljena transakcija otkupa strane gotovine odnosno čeka, iz istoga retka.
7. U 7. stupac bilježi se iznos umnoška iznosa navedenih u istom retku u 5. i 6. stupcu, a u posljednji redak upisuje se ukupan iznos protuvrijednosti u kunama otkupljene strane gotovine odnosno otkupljenih čekova.
(3) Zaštićeni program mora omogućiti prikaz i ispis izvješća, koji obuhvaća kumulativne podatke za sva blagajnička mjesta jednoga mjenjačkog mjesta, za tekući radni dan odnosno mjesec te cjelovitog izvješća izrađenog za bilo koji prethodni mjesec u tekućoj i prethodnoj kalendarskoj godini.
(4) Izvješće »Dnevnik otkupa strane gotovine i čekova koji glase na stranu valutu« prikazan je u Prilogu br. 4A ove Upute.
e) Izvješće »Dnevnik prodaje strane gotovine« (Prilog br. 4B)
(1) U izvješće »Dnevnik prodaje strane gotovine« bilježe se podaci o svakoj prodaji strane gotovine te o naplaćenim iznosima u kunama na osnovi svake prodaje strane gotovine u određenom razdoblju.
(2) Zaštićeni program mora omogućiti prikaz i ispis izvješća, koji obuhvaća kumulativne podatke za sva blagajnička mjesta jednoga mjenjačkog mjesta, za tekući radni dan odnosno mjesec te cjelovitog izvješća izrađenog za bilo koji prethodni mjesec u tekućoj i prethodnoj kalendarskoj godini.
(3) U izvješće se propisani sadržaj bilježi na sljedeći način:
1. U 1. stupac bilježi se serijski broj transakcije prodaje strane gotovine.
2. U 2. stupac bilježi se slovna i brojčana oznaka strane valute.
3. U 3. stupac bilježi se iznos prodane strane gotovine rezidentu.
4. U 4. stupac bilježi se iznos prodane strane gotovine nerezidentu.
5. U 5. stupac bilježi se iznos koji je naveden u istom retku u 3. odnosno 4. stupcu.
6. U 6. stupac bilježi se iznos prodajnog tečaja primjenom kojega je obavljena transakcija.
7. U 7. stupac bilježi se iznos protuvrijednosti u kunama prodane strane gotovine iz 5. stupca, a u posljednji redak bilježi se ukupan iznos protuvrijednosti u kunama prodane strane gotovine.
(4) Izvješće »Dnevnik prodaje strane gotovine« prikazan je u Prilogu br. 4B ove Upute.
f) Izvješće »Specifikacija strane gotovine i čekova koji glase na stranu valutu« (Prilog br. 5)
(1) U izvješće »Specifikacija strane gotovine i čekova koji glase na stranu valutu« bilježe se podaci o stranoj gotovini, odnosno čekovima koje glase na stranu valutu, koje ovlašteni mjenjač prodaje ugovornoj banci.
(2) U vezi s prodajom strane gotovine ugovornoj banci u izvješće se propisani sadržaj bilježi na sljedeći način:
1. U 1. stupac bilježi se slovna odnosno brojčana oznaka strane valute.
2. U 2. stupac bilježi se nominalni iznos apoena strane valute iz istog retka 1. stupca.
3. U 3. stupac bilježi se količina apoena strane valute iz istog retka 2. stupca.
4. U 4. stupac bilježi se iznos umnoška iznosa navedenih u istom retku u 2. i 3. stupcu.
5. U 5. stupac bilježi se temeljni kupovni tečaj ovlaštenog mjenjača koji vrijedi na dan prodaje strane gotovine ugovornoj banci.
6. U 6. stupac bilježi se iznos umnoška iznosa navedenih u istom retku u 4. i 5. stupcu.
7. U 7. stupac bilježi se kupovni tečaj banke, za stranu valutu iz istog retka 1. stupca.
8. U 8. stupac bilježi se iznos umnoška iznosa navedenih u istom retku u 4. i 7. stupcu.
9. U 9. stupac bilježi se iznos razlike u kunama.
(3) U vezi s prodajom čekova koji glase na stranu valutu ugovornoj banci u izvješće se propisani sadržaj bilježi na sljedeći način:
1. U 1. stupac bilježi se serijski broj čeka.
2. U 2. stupac bilježi se datum do kojeg vrijedi ček.
3. U 3. stupac bilježi se slovna kratica odnosno brojčana oznaka strane valute na koju glasi ček.
4. U 4. stupac bilježi se iznos na koji glasi ček.
5. U 5. stupac bilježi se temeljni