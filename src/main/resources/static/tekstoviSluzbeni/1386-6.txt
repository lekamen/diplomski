 upisnika čamaca.
(4) Čamac brisan iz upisnika čamaca, osim čamca koji je propao ili trajno povučen iz plovidbe, može se ponovo upisati sukladno odredbama ovoga Pravilnika o prvom upisu čamca.
Članak 29.
(1) Zahtjev za upis promjene podataka u listu A uloška Knjige čamaca dužan je podnijeti vlasnik čamca ili korisnik čamca u slučaju promjene tehničkih svojstava čamca, promjene konstrukcijskih podataka, promjene namjene čamca, istekom roka valjanosti tehničkog pregleda te promjene drugih podataka koji se vode u listu A.
(2) Iznimno od odredbe stavka 1. ovoga članka, zahtjev za brisanje porivnog stroja ovlašten je podnijeti i novi vlasnik porivnog stroja.
(3) Zahtjevu za upis promjena iz stavka 1. i 2. ovoga članka prilažu se isprave kojima se dokazuju nastale promjene.
(4) Zahtjev za upis nastalih promjena podnosi se u roku 30 dana od dana nastanka promjene.
Članak 30.
(1) Podaci o porivnom stroju motornog čamca moraju se upisati u upisnik čamaca i dozvolu za plovidbu čamca.
(2) Jedan porivni stroj može se koristiti na više čamaca samo ako je vlasnik čamca i porivnog stroja ista osoba te ako je tehničkim pregledima tih čamaca utvrđena njihova sposobnost za plovidbu s tim porivnim strojem. Takav porivni stroj mora biti upisan u uloške svih čamaca i dozvole za plovidbu sa zabilježbom na kojim se čamcima koristi.
(3) Kada se promijeni vlasnik porivnog stroja ranije upisanog u upisnik čamaca ili očevidnik brodica, novi vlasnik je dužan najprije ishoditi rješenje o brisanju porivnog stroja iz uloška čamca ili brodice u koji je porivni stroj upisan. Uz zahtjev za upis ranije brisanog porivnog stroja u uložak svoga čamca, vlasnik je dužan priložiti dokaz o vlasništvu porivnog stroja i rješenje o brisanju iz uloška čamca ili brodice u koji je isti bio upisan te policu osiguranja, ako je potrebna prema posebnim propisima o obveznom osiguranju u prometu.
(4) Kada se promijeni vlasnik porivnog stroja iz stavka 2. ovoga članka, lučka kapetanija/ ispostava obrisat će porivni stroj i u ostalim ulošcima čamaca te obrisati zabilježbe u dozvolama za plovidbu čamaca na kojima se koristio obrisani porivni stroj.
Članak 31.
(1) Ukoliko vlasnik ili stjecatelj čamca upisanog u Upisnik čamaca promijeni sjedište odnosno prebivalište ili promijeni područje na kojem se čamac pretežno zadržava i koristi i time promijeni lučku kapetaniju/ispostavu nadležnu za upis čamca, dužan je u roku od 30 dana od dana nastanka promjene, podnijeti zahtjev za prijenos upisa čamca lučkoj kapetaniji/ ispostavi kod koje je čamac upisan.
(2) Uz zahtjev za prijenos upisa čamca podnositelj prilaže dozvolu za plovidbu čamca. Ako je dozvola za plovidbu čamca uništena ili izgubljena, lučka kapetanija/ispostava postupiti će sukladno članku 49. stavku 2., 3. i 4. ovoga Pravilnika.
(3) Lučka kapetanija/ispostava iz stavka 1. ovoga članka će na temelju isprava kojima se dokazuje da će čamac promijeniti luku upisa i uvažavajući stanje u upisniku čamaca, rješenjem dopustiti prijenos upisa čamca u upisnik čamaca lučke kapetanije/ispostave u koju će se čamac preupisati, a primjerak rješenja dostaviti lučkoj kapetaniji/ispostavi u čiji će se upisnik čamac preupisati.
(4) Po primitku rješenja iz stavka 3. ovoga članka lučka kapetanija/ispostava u čiji se upisnik čamac preupisuje, donijeti će rješenje o prijenosu upisa čamca i vlasniku izdati novu dozvolu za plovidbu čamca.
(5) Primjerak rješenja o izvršenom prijenosu upisa iz stavka 4. ovoga članka dostaviti će se lučkoj kapetaniji/ispostavi u čiji je upisnik čamac bio upisan, koja će odmah po primitku rješenja dostaviti zbirku ispravu predmetnog čamca, zajedno s poništenom dozvolom za plovidbu čamca, odnosno rješenjem o proglašavanju nevažećom nestale dozvole za plovidbu čamca, lučkoj kapetaniji/ ispostavi u čiji je upisnik čamac preupisan.
Članak 32.
(1) Ukoliko vlasnik ili stjecatelj brodice upisane u očevidnik brodica želi istu upisati u upisnik čamaca, podnijet će zahtjev za upis čamca lučkoj kapetaniji/ispostavi kod koje će čamac