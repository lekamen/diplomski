 podnositelj, zasnivajući založno pravo na njoj, svjesno disponirao svojim vlasništvom na toj nekretnini, sa svim posljedicama koje je time preuzeo na sebe osobno i svoju obitelj.
II. USTAVNA TUŽBA OSTALIH PODNOSITELJA (TREĆIH OSOBA U OVRŠNOM POSTUPKU)
13. Ostali podnositelji, u svojstvu trećih osoba u ovršnom postupku, podnijeli su 10. lipnja 2015. Ustavnom sudu ustavnu tužbu (broj: U-III-2551/2015) protiv točaka II. i III. izreke rješenja Županijskog suda u Zagrebu broj: Gž Ovr-1387/15-2 od 21. travnja 2015.
Točkom II. izreke rješenja Županijskog suda u Zagrebu od 21. travnja 2015. odbijena je kao neosnovana njihova žalba protiv točaka III. i IV. izreke rješenja Općinskog građanskog suda u Zagrebu broj: Ovr-1255/99 od 13. ožujka 2015. i te su točke potvrđene. Točkom III. izreke Županijskog suda u Zagrebu od 21. travnja 2015. odbačena je kao nepravovremena dopuna njihove žalbe.
13.1. Točkom III. izreke rješenja Općinskog građanskog suda u Zagrebu od 13. ožujka 2015. odbijen je kao neosnovan prigovor podnositelja protiv ovrhe izjavljen 6. ožujka 2015., dok je točkom IV. izreke tog rješenja odbijen njihov prijedlog za odgodu ovrhe od 6. ožujka 2015.
14. Uz ustavnu tužbu podnositelji su, pozivajući se na članak 67. Ustavnog zakona, podnijeli i prijedlog za odgodu provedbe ovrhe određene Zaključkom Općinskog suda u Novom Zagrebu broj: 18 Ovr-495/15-255 (v. točku 6. obrazloženja ovog rješenja).
15. Podnositelji u ustavnoj tužbi navode da su im osporenim dijelovima navedenih rješenja povrijeđena ustavna prava zajamčena člancima 16. stavkom 2., 29. stavkom 1. i 34. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.).
Ne postoje pretpostavke za odlučivanje o biti stvari u dijelu u kojem je odbijen prigovor podnositelja protiv ovrhe (točka III. izreke prvostupanjskog rješenja).
16. Člankom 71. stavcima 1. i 2. Ustavnog zakona propisano je:
»Članak 71.
(1) Vijeće, odnosno sjednica Ustavnog suda ispituje samo one povrede ustavnih prava koje su istaknute u ustavnoj tužbi.
(2) Ustavna tužba neće se uzeti u razmatranje u slučaju kad se ne radi o povredi ustavnog prava.
(...)«
Člankom 32. Ustavnog zakona propisano je:
»Članak 32.
Ustavni sud će rješenjem odbaciti ... ustavnu tužbu … u drugim slučajevima kad ne postoje pretpostavke za odlučivanje o biti stvari.«
Pod »odlučivanjem o biti stvari« u smislu članka 32. Ustavnog zakona razumijeva se odlučivanje o ustavnopravnoj biti stvari.
17. Ustavni sud prvo primjećuje da podnositelji u ovom predmetu nemaju svojstva ovršenika, kao što to svojstvo ima podnositelj Tomislav Cvjetković (o ustavnim tužbama kojega je prethodno riješeno u glavi I. ovog rješenja). Međutim, oni su djeca odnosno unuci Tomislava Cvjetkovića. Štoviše, Tomislav Cvjetković (ovršenik) zakonski je zastupnik jednoga od podnositelja u ovom predmetu, dok je drugome zakonska zastupnica njegova kćerka.
18. Ti su članovi obitelji Tomislava Cvjetkovića (ovršenika) podnijeli ovršnom sudu, u svojstvu trećih osoba, prigovor protiv ovrhe s prijedlogom za odgodu ovrhe, ističući da u pogledu nekretnine (predmeta ovrhe) imaju takvo pravo koje sprječava ovrhu, a to je njihovo pravo na dom.
19. U prvostupanjskom rješenju, kojim je odbio njihov prigovor kao neosnovan, prvostupanjski ovršni sud prvo je obrazložio zakonsko uređenje instituta »prigovora trećih osoba« u ovršnom postupku:
»Podneskom od 6. ožujka 2015. treće osobe ... podnijele su ovom sudu prigovor protiv ovrhe s prijedlogom za odgodu ovrhe.
Navedeni podnesak dostavljen je kupcu – ovrhovoditelju koji se očitovao ističući da se prijedlogu za odgodu trećih osoba u cijelosti protivi te predlaže nastavak postupka ...
Prilikom odlučivanja o prigovoru protiv ovrhe trećih osoba sud se vodio slijedećim zakonskim odredbama:
Čl. 55. OZ-a propisano je da osoba koja tvrdi da u pogledu predmeta ovrhe ima takvo pravo koje sprječava ovrhu može podnijeti prigovor protiv ovrhe tražeći da se ovrha na tom predmetu proglasi nedopuštenom. Takav 