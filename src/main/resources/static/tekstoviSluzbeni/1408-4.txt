 je u vođenju upravnog postupka i odlučivanja omogućio tužitelju da zaštiti svoja prava i pravne interese. Naime, o pokretanju inspekcijskog postupka inspektor je obavijestio tužitelja dopisom od 3. ožujka 2014. te je zatražio očitovanje o razlozima nepostupanja po odluci tuženika od 22. prosinca 2010. Nakon zaprimanja pisanog očitovanja tužitelja od 10. ožujka 2014. održana su tri sastanka nakon čega je doneseno osporeno rješenje kojim je tužitelju određen rok za izvršenje do 1. prosinca 2014.
Prema odredbi članka 18. stavka 3. ZEK-a odluke i drugi upravni akti tuženika postaju izvršnu dostavom stranci, a kad je odlukom ili drugim upravnim aktom određeno da se radnja koja je predmet izvršenja može izvršiti u ostavljenom roku, odluka ili drugi upravni akt tuženika postaju izvršni istekom tog roka.
Budući da je tužba tužitelja ustupljena ovom Sudu rješenjem Upravnog suda u Zagrebu od 31. ožujka 2015., nakon isteka roka koji je osporenim rješenjem tužitelju određen za izvršenje obveze, Sud nije posebno odlučivao o zahtjevu za donošenje rješenja o odgodnom učinku tužbe, sukladno odredbi članka 26. stavka 2. Zakona o upravnim sporovima (»Narodne novine«, broj 20/10., 143/12. i 152/14.).
Tužitelj tužbom zahtijeva da Sud osporeno rješenje oglasi ništavim. Prema odredbi članka 128. stavka 1. Zakona o općem upravnom postupku rješenje se može oglasiti ništavim 1. ako je doneseno u stvari iz sudske nadležnosti; 2. ako je doneseno u stvari o kojoj se ne može rješavati u upravnom postupku; 3. ako njegovo izvršenje nije pravno ili stvarno moguće; 4. ako se njegovim izvršenjem čini kazneno djelo; 5. ako je doneseno bez prethodnog zahtjeva stranke, a na koje stranka naknadno izričito ili prešutno nije pristala, i 6. ako sadržava nepravilnost koja je po izričitoj zakonskoj odredbi razlog za ništavost rješenja.
Tužitelj u tužbi ne navodi na temelju kojeg od zakonom propisanog razloga smatra da bi osporeno rješenje valjalo poništiti, a imajući u vidu naprijed navedeno, prema ocjeni Suda u konkretnom slučaju ne postoji ni jedan od taksativno propisanih razloga za oglašavanje osporenog rješenja ništavim.
Stoga je na temelju odredbe članka 57. stavka 1. Zakona o upravnim sporovima odlučeno kao u izreci.
Odluka o objavi ove presude temelji se na odredbi članka 14. stavka 8. ZEK-a.
Broj: UsII-21/15-2
Zagreb, 29. travnja 2015.
Predsjednica vijeća Ana Berlengi Fellner, v. r.
