
U članku 155. stavku 1. točka 1.8. mijenja se i glasi:
»1.8. mirovinu korisnika iz članka 80. stavka 7. ovoga Zakona u cijelosti ili dio mirovine korisnika iz članka 80. stavka 4. točke 14. ovoga Zakona i za obiteljsku ili dio obiteljske mirovine ostvarene nakon smrti tih pripadnika«.
Članak 38.
U članku 171. stavku 1. iza riječi: »radio radnik,« dodaju se riječi: »na obavljanju posla koji s obzirom na narav i vrstu rada te ovlasti poslodavca ima obilježje posla za koji se zasniva radni odnos, a«, a iza riječi: »mirovinsko osiguranje« riječi: »s prvim danom« zamjenjuju se riječju: »prije«.
Stavak 4. mijenja se i glasi:
»(4) Poslodavac na kojeg se odnosi usmeno rješenje iz stavka 1. ovoga članka može pisanim putem, u skladu s posebnim propisom, zatražiti da se zapečaćene prostorije privremeno otpečate i u nazočnosti inspektora rada odmah izuzeti pokvarljive namirnice i poduzeti druge sigurnosne mjere radi sprječavanja štete.«.
Stavci 5. i 6. brišu se.
Dosadašnji stavak 7. postaje stavak 5.
Članak 39.
Članak 172. mijenja se i glasi:
»(1) Poslodavac, odnosno obveznik doprinosa kaznit će se za prekršaj novčanom kaznom od 61.000,00 do 100.000,00 kuna ako ne dojavi Zavodu da osiguranik nije započeo raditi (članak 112. stavak 2.).
(2) Poslodavac, odnosno obveznik doprinosa kaznit će se za prekršaj novčanom kaznom u svoti od 5.000,00 do 50.000,00 kuna:
1. ako unese netočne podatke u dokumentaciju dostavljenu u matičnu evidenciju (članak 108. stavak 6.)
2. ako radi utvrđivanja točnosti podataka i činjenica o kojima ovisi pravo iz mirovinskog osiguranja osiguranika onemogući provjeru poslovnih knjiga, financijske dokumentacije i drugih evidencija (članak 109. stavak 1.)
3. ako ne prijavi početak ili prestanak poslovanja ili promjene u poslovanju ili to učini nakon isteka propisanog roka (članak 112. stavak 1. točka 1.)
4. ako ne prijavi ili odjavi osiguranje ili promjenu tijekom osiguranja ili to učini nakon isteka propisanog roka (članak 112. stavak 1. točke 2., 3. i 5.).
(3) Za postupke iz stavaka 1. i 2. ovoga članka kaznit će se za prekršaj i odgovorna osoba novčanom kaznom u svoti od 1.000,00 do 10.000,00 kuna.«.
Članak 40.
U članku 174. točki 2. riječi: »točka 2.« zamjenjuju se riječima: »točke 4. i 5.«.
Članak 41.
U članku 175. stavku 7. iza riječi: »zbog opće nesposobnosti za rad« briše se zarez i dodaju riječi: »zbog bolesti«.
U stavku 8. iza riječi: »članka 58.« dodaju se riječi: »stavka 1.«, a riječi: »u roku od godine dana računajući od dana stupanja na snagu ovoga Zakona« zamjenjuju se riječima: »1. siječnja 2015.«.
Iza stavka 8. dodaje se stavak 9. koji glasi:
»(9) Korisnicima prava na prijevremenu starosnu mirovinu zbog dugogodišnjeg osiguranja ostvarenu prema članku 35. Zakona do 31. prosinca 2014. prevodi se to pravo u istoj svoti na starosnu mirovinu za dugogodišnjeg osiguranika iz članka 35. ovoga Zakona.«.
Članak 42.
U članku 177. iza stavka 1. dodaje se stavak 2. koji glasi:
»(2) Iznimno od stavka 1. ovoga članka, korisnicima mirovine iz članka 80. stavka 4. točaka 1. a), b) i c) ovoga Zakona visinu obveza iz državnog proračuna iz članka 155. stavka 1. ovoga Zakona, odnosno dio mirovine koju su korisnici mirovine ostvarili prema posebnim propisima pod povoljnijim uvjetima Zavod će utvrditi prema članku 80. ovoga Zakona na dan 30. lipnja 2015.«.
Članak 43.
Članak 178. mijenja se i glasi:
»(1) Korisnicima kojima je dio mirovine određen, odnosno ostvaren prema posebnim propisima pod povoljnijim uvjetima Zavod će donijeti rješenje o dijelovima mirovine prema članku 80. ovoga Zakona koji im pripadaju na dan 31. prosinca 2014.
(2) Iznimno od stavka 1. ovoga članka, korisnicima kojima je dio mirovine određen, odnosno ostvaren prema posebnim propisima pod povoljnijim uvjetima iz članka 80. stavka 4. točaka 1. a), b) i c) Zavod će donijeti rješenje o dijelovima mirovine koji im pripadaju na dan 30. lipnja 2015.
(3) Rješenja iz stavaka 1. i 2. ovoga članka Zavod će donijeti u roku od 60 dana od dana kada je utvrdio dijelove 