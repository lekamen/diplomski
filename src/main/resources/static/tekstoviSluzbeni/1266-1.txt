 utvrđuje ispunjavanje propisanih uvjeta za početak rada (licencija) doma socijalne skrbi, centra za pružanje usluga u zajednici i centra za pomoć u kući, kao i sva naknadna rješenja (licencije) u svezi nastalih promjena (za osnivanje podružnice, promjenu djelatnosti ustanove/podružnice, povećanje kapaciteta doma/centra za pružanje usluga i zajednici/podružnice i slično), a po potrebi i druge akte.
(2) Zbirka isprava sadrži kronološkim redom uložene isprave za svaki subjekt upisa, priložene uz evidencijski list.
Upis podataka u upisnik
Članak 9.
(1) Upis u upisnik iz članka 3. ovoga Pravilnika obavlja se na zahtjev ustanove.
(2) Uz zahtjev za upis u upisnik ustanova je obvezna priložiti:
– akt o osnivanju ustanove,
– rješenje trgovačkog suda o upisu ustanove u sudski registar,
– rješenje nadležnog tijela kojim se utvrđuje ispunjavanje propisanih uvjeta za početak rada ustanove,
– nacrt statuta.
(3) Uz zahtjev za upis promjene upisanih podataka iz članka 8. ovoga Pravilnika, ustanova je obvezna priložiti odgovarajuću dokumentaciju vezanu uz traženu promjenu.
Obveza obavještavanja o promjeni podataka
Članak 10.
Zastupnik/ca ustanove dužan/na je podnijeti zahtjev Ministarstvu za upis svake promjene podataka iz članka 7. ovoga Pravilnika u roku od 8 dana od dana upisa promjene u sudskom registru, odnosno u roku od 8 dana od pribavljanja rješenja (licencije) kojim se utvrđuje ili mijenja broj ili vrsta korisnika usluga smještaja, boravka ili organiziranog stanovanja.
Uvjerenje o upisu
Članak 11.
(1) O izvršenom upisu/upisu promjene podataka iz članka 7. ovoga Pravilnika u upisnik Ministarstvo izdaje uvjerenje.
(2) Uvjerenje o upisu sadrži:
– naziv i sjedište ustanove,
– podatke o osnivaču,
– datum upisa i
– matični broj subjekta upisa u upisniku.
(3) Uvjerenje o upisu promjene podataka sadrži:
– naziv i sjedište ustanove,
– podatke o osnivaču,
– datum upisa promjene,
– matični broj subjekta upisa u upisniku i
– upis promjene podataka.
Članak 12.
Ministarstvo je dužno u roku od godinu dana od dana stupanja na snagu ovoga Pravilnika omogućiti uvid u podatke upisane u upisnik u elektroničkom obliku putem interneta.
Članak 13.
Danom stupanja na snagu ovoga Pravilnika prestaje važiti Pravilnik o sadržaju upisnika ustanova socijalne skrbi (»Narodne novine«, br. 52/2010).
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-04/5 Urbroj: 519-03-1-1/1-15-1 Zagreb, 5. lipnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
