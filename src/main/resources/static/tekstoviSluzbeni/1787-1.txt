vezane uz poljoprivredu i ruralni razvoj.
(2) Članstvo u Mreži je dobrovoljno.
(3) Prijave za članstvo u Mreži podnose se elektroničkim putem na obrascu dostupnom na mrežnim stranicama Mreže (www.mrr.hr).
(4) Popis članova Mreže vodi se u elektronskom obliku i javno je dostupan.
(5) Članstvo u Mreži prestaje na dan slanja zahtjeva za brisanje iz članstva Mreže.
Tematske radne grupe
Članak 9.
(1) Tematske radne grupe organiziraju se temeljem zajedničkog interesa dionika.
(2) Dvije stalne tematske radne grupe su LEADER-CLLD pododbor i Hrvatska mreža inovacijskog partnerstva.
(3) Članovi tematskih radnih grupa moraju biti članovi Mreže, a iznimno odlukom predsjednika Upravljačkog odbora Mreže članovi tematskih radnih grupa mogu biti i fizičke i pravne osobe koji nisu članovi Mreže.
(3) LEADER-CLLD pododbor i Hrvatska mreža inovacijskog partnerstva imaju vlastite upravljačke odbore od pet članova, uključujući predsjednika, te svaki član ima imenovanu zamjenu.
(4) Predsjednike LEADER-CLLD pododbora i Hrvatske mreže inovacijskog partnerstva za vrijeme provedbe Programa imenuje predsjednik upravljačkog odbora Mreže i oni su članovi upravljačkog odbora Mreže.
(5) Upravljački odbori LEADER-CLLD pododbora i Hrvatske mreže inovacijskog partnerstva djeluju sukladno Poslovniku o radu LEADER-CLLD pododbora i Hrvatske mreže inovacijskog partnerstva.
(6) Poslovnik o radu LEADER-CLLD pododbora i Hrvatske mreže inovacijskog partnerstva usvaja upravljački odbor Mreže.
Prihvatljive aktivnosti
Članak 10.
Prihvatljive aktivnosti koje će se sufinancirati navedene su u članku 54., stavku 3. Uredbe (EU) br. 1305/2013.
Financiranje Mreže
Članak 11.
(1) Potpora se dodjeljuje u obliku bespovratnih financijskih sredstava za provođenje prihvatljivih aktivnosti iz članka 10. ovoga Pravilnika.
(2) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85% udjela, a Republika Hrvatska s 15% udjela, a intenzitet javne potpore iznosi 100% od ukupnih prihvatljivih troškova.
(3) Ministarstvo će osigurati financiranje rada i aktivnosti Mreže kroz mjeru Tehnička pomoć iz Programa.
III. PRIJELAZNE I ZAVRŠNE ODREDBE
Nastavak članstva Mreže
Članak 12.
Članstvo u Mreži ostvareno temeljem javnih poziva iz Pravilnika o Mreži za ruralni razvoj (»Narodne novine«, br. 86/2011, 114/2011 i 96/2012), nastavlja se i u programskom razdoblju 2014.– 2020.
Prestanak važenja propisa
Članak 13.
Danom stupanja na snagu ovoga Pravilnika prestaje važiti Pravilnik o Mreži za ruralni razvoj (»Narodne novine«, br. 86/2011, 114/2011 i 96/2012).
Stupanje na snagu
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/51
Urbroj: 525-08/1196-15-1
Zagreb, 11. kolovoza 2015.
Ministar Tihomir Jakovina, v. r.
