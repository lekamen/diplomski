 sjedištima sudova županijskim sudovima dodjeljivat će se u rad automatskom (elektroničkom) nasumičnom dodjelom, primjenom algoritma propisanog odredbama Pravilnika o radu u sustavu eSpis.«.
Članak 13.
U članku 27. stavku 3. iza druge rečenice dodaje se rečenica koja glasi:
»Prilikom dodjele predmeta vodit će se računa o ravnomjernoj podjeli predmeta te vrsti i složenosti predmeta.«.
Iza stavka 3. dodaju se novi stavci 4. i 5. koji glase:
»(4) U sudovima u kojima nisu ustrojeni sudski odjeli predmeti se raspoređuju po abecednom redu prezimena sudaca, tako da svaki sudac dobije iz svakog upisnika po jedan predmet sve dok se svi predmeti ne rasporede.
(5) U sudovima u kojima su ustrojeni sudski odjeli predmeti se raspoređuju po abecednom redu prezimena sudaca u odjelu.«.
Dosadašnji stavci 4., 5., 6., 7., 8., 9., 10., 11. i 12. postaju stavci 6., 7., 8., 9., 10., 11., 12., 13. i 14.
Članak 14.
U članku 28. stavku 1. riječ: »predodijeliti« zamjenjuje se riječju: »dodijeliti«.
Članak 15.
Članak 37. mijenja se i glasi:
»(1) Na oglasnoj ploči objavljuju se sudske odluke i druga pismena sukladno odredbama o vođenju pojedinih sudskih postupaka. Prilikom objave na oglasnoj ploči, odluke i druga pismena anonimiziraju se u skladu s odlukom koju donosi ministar pravosuđa.
(2) Pismena iz stavka 1. ističu se u elektroničkom obliku, a iznimno u sudovima u kojima nisu osigurani tehnički uvjeti stavljanjem pismena na oglasnu ploču suda.
(3) Oglasna ploča postavlja se na vidnom mjestu u sudu.
(4) Ako se pismena iz stavka 1. ističu u elektroničkom obliku i postoje tehnički preduvjeti za automatsku objavu iz informacijskog sustava koji se koristi u sudu, za urednu i pravodobnu objavu skrbi administrativni referent-sudski zapisničar u referadi suca ili sudskog savjetnika. U informacijskom sustavu automatski se evidentira vrijeme stavljanja i skidanja pismena s oglasne ploče.
(5) Ako se pismena iz stavka 1. ističu u elektroničkom obliku i ne postoje tehnički preduvjeti za automatsku objavu iz informacijskog sustava koji se koristi u sudu, za urednu i pravodobnu objavu skrbi službenik određen godišnjim rasporedom poslova. Ispis potvrde o stavljanju i skidanju pismena s oglasne ploče ulaže se u spis na koji se odnosi potvrda.
(6) U sudovima u kojima se oglasna ploča ne vodi u elektroničkom obliku upravitelj sudske pisarnice skrbi o urednom i pravodobnom stavljanju oglasnih primjeraka na oglasnu ploču i njihovom skidanju. Na oglasnom primjerku stavit će se bilješka o danu stavljanja i skidanja s oglasne ploče, koju potvrđuje upravitelj sudske pisarnice stavljanjem pečata i potpisa. Nakon toga oglasni će se primjerak uložiti u odgovarajući spis.«.
Članak 16.
Članak 41. mijenja se i glasi:
»(1) Izvan redovitog radnog vremena, u dane tjednog odmora, neradne dane i državne blagdane obavljat će se, u pravilu, samo one radnje koje ne trpe odgodu.
(2) Radi obavljanja poslova u prethodnom kaznenom postupku u županijskim sudovima izvan redovitog radnog vremena, u dane tjednog odmora, neradne dane i državne blagdane osigurat će se obvezatna prisutnost u mjestu sjedišta suda (pasivno dežurstvo).
(3) Radi obavljanja poslova koji sukladno Prekršajnom zakonu ne trpe odgodu osigurat će se obvezatna prisutnost u mjestu sjedišta prekršajnih sudova (pasivno dežurstvo) u radne dane izvan redovitog radnog vremena do 20,00 sati, a u dane tjednog odmora, neradne dane i državne blagdane od 08,00 do 20,00 sati.
(4) Sud će izvijestiti nadležno državno odvjetništvo, policijsku upravu i centar za socijalnu skrb o rasporedu dežurstava sudaca i službenika te o podacima o njihovoj dostupnosti u slučaju pasivnog dežurstva.
(5) Kad se za vrijeme pasivnog dežurstva suca javi potreba za obavljanjem službene radnje, za vrijeme dok traje obavljanje radnje sucu pripada naknada za aktivno dežurstvo po posebnim propisima.
(6) Rad izvan redovitog radnog vremena za slučajeve iz ovog članka za stalne službe obavljat će se u sjedištu suda.«.
Članak 17.
U članku 58. stavku 1. riječi: »zvučnim