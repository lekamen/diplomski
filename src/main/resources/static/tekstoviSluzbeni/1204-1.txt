posebnim zakonom kojim se uređuje komasacija. Izrađuje mišljenja za tijela državne uprave, druga državna tijela, pravne osobe koje imaju javne ovlasti, pravosudna tijela, jedinice lokalne i područne (regionalne) samouprave, pravne i fizičke osobe, u vezi s primjenom propisa kojima se uređuje raspolaganje poljoprivrednim zemljištem. Izrađuje mišljenja za pravosudna tijela u vezi sa sudskim postupcima koji se vode za poljoprivredno zemljište te daje očitovanja o izvršenim uplatama troškova sudskih postupaka. Daje suglasnosti Agenciji za poljoprivredno zemljište za pojedine oblike raspolaganja poljoprivrednim zemljištem u vlasništvu Republike Hrvatske te obavlja i druge poslove u svezi s raspolaganjem poljoprivrednim zemljištem u vlasništvu Republike Hrvatske. Sudjeluje i surađuje u izradi propisa, raznih dokumenata, programa i projekata koji su u djelokrugu drugih tijela, a koji indirektno utječu na politiku poljoprivrednog zemljišta. Sudjeluje u poslovima donošenja prostorno planskih dokumenta, a posebno sljedeće: daje mišljenja na strategiju i program prostornog uređenja, daje ili odbija suglasnosti na prostorne planove, te izdaje posebne uvjete za zahvate u prostoru izvan građevinskog područja; sudjeluje u poslovima promjene namjene poljoprivrednog zemljišta, a naročito sljedeće: uspostavlja i vodi evidenciju o promjeni namjene poljoprivrednog zemljišta, izrađuje drugostupanjska rješenja u upravnom postupku kod utvrđivanja naknade za promjenu namjene poljoprivrednog zemljišta te daje tijelima državne uprave u županijama i Gradu Zagrebu stručna mišljenja i objašnjenja u vezi s promjenom namjene poljoprivrednog zemljišta. Sudjeluje u poslovima zaštite poljoprivrednog zemljišta od onečišćenja štetnim tvarima, a posebno sudjeluje u obavljanju stručnih poslova u svezi s programom i mjerama osposobljavanja neplodnoga zemljišta i povećanja proizvodne sposobnosti poljoprivrednog zemljišta. Sudjeluje u postupku ovlašćivanja laboratorija o ispunjavanju propisanih uvjeta. Sudjeluje u postupcima strateške procjene, procjene utjecaja zahvata na okoliš i utvrđivanja objedinjenih uvjeta zaštite okoliša. Sudjeluje u postupcima uređenja poljoprivrednog zemljišta i provedbi projekata uređenja poljoprivrednog zemljišta sukladno posebnim propisima; obavlja i sve ostale poslove po posebnom propisu o poljoprivrednom zemljištu; Obavlja upravni nadzor sukladno posebnim propisima. U području prehrambene industrije prati stanje u proizvodnji hrane, vina, alkoholnih pića i duhanskih proizvoda; upravno vodi i uređuje područje i izrađuje nacrte i priprema donošenje nacrta prijedloga zakona i podzakonskih akata iz područja; sudjeluje u aktivnostima vezano za restrukturiranje i konsolidaciju tvrtki poljoprivredno-prehrambenog kompleksa u većinskom državnom vlasništvu; prati programe kreditiranja u poljoprivredi; analizira gospodarski položaj pojedinih grana prehrambene i prerađivačke industrije i predlaže mjere razvitka; izrađuje i provodi strategiju razvoja i operativni program potpora prehrambenoj industriji. Obavlja inspekcijske, upravne i druge poslove vezane uz nadzor nad provođenjem zakona, drugih propisa i općih akata u djelokrugu poljoprivredne inspekcije; rješava u upravnim stvarima u prvom stupnju i vodi postupke do donošenja drugostupanjskih rješenja iz djelokruga; planira, organizira, prati i analizira rad poljoprivredne inspekcije. U području ekološke i integrirane proizvodnje prati stanje ekološke i integrirane proizvodnje; vodi upisnik subjekata u ekološkoj proizvodnji, upisnik ovlaštenih kontrolnih tijela, upisnik proizvođača u integriranoj proizvodnji; vodi bazu podataka ekološkog sjemenskog i sadnog materijala; vrši postupak ovlašćivanja kontrolnih tijela za ekološku proizvodnju; vodi poslove upravnog nadzora i analize stanja iz područja ekološke i integrirane proizvodnje; uređuje sustav i izrađuje stručne podloge za izradu nacrta prijedloga zakona i provedbenih propisa iz područja ekološke proizvodnje; uređuje sustav i izrađuje propise