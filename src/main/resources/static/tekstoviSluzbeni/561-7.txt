 objavljuje indeks je neovisan od UCITS fonda koji replicira indeks, što ne isključuje mogućnost da sastavljač indeksa i UCITS fond čine dio iste grupe ili su na drugi način povezani, pod uvjetom da su postavljeni djelotvorni mehanizmi sprječavanja sukoba interesa.
Članak 15.
Ulaganje imovine UCITS fonda u prenosive vrijednosne papire iz članka 249. stavka 2. Zakona dozvoljeno je isključivo ako je predviđeno prospektom UCITS fonda.
Transakcije na neformalnom tržištu
Članak 16.
(1) Društvu za upravljanje dozvoljene su transakcije kupnje i prodaje imovine UCITS fonda na neformalnom (OTC) tržištu samo s osobama koje se smatraju profesionalnim ulagateljima u smislu zakona kojim se uređuje tržište kapitala.
(2) Iznimno od stavka 1. ovoga članka društvo za upravljanje može za račun UCITS fonda sklapati transakcije sa osobama koje se ne smatraju profesionalnim ulagateljima isključivo kada takvu transakciju nije razumno bilo moguće sklopiti na uređenom tržištu pri čemu je dužno internim aktima propisati situacije, uvjete i okolnosti u kojima je dozvoljeno sklapanje takvih transakcija, te osigurati da se iste obavljaju pod fer uvjetima.
(3) Za svaku transakciju iz stavka 2. ovoga članka društvo za upravljanje je dužno:
1. obrazložiti i dokumentirati razloge zbog kojih se ista obavlja,
2. posjedovati dokaze o provođenju iste u skladu sa stavkom 2. ovoga članka,
3. navedenu dokumentaciju čuvati na način propisan Zakonom i propisima donesenim na temelju Zakona.
Transakcije između fondova kojima upravlja isto društvo za upravljanje
Članak 17.
(1) Društvo za upravljanje dužno je internim aktima propisati situacije, uvjete i okolnosti u kojima je dozvoljena prodaja, kupnja ili prijenos imovine, obavljanje drugih transakcija ili uobičajenih poslova na tržištu kapitala između fondova i/ili individualnih portfelja kojima upravlja te osigurati da se iste ne obavljaju pod uvjetima koji su različiti od tržišnih ili koji jedan fond i/ili individualni portfelj stavljaju u povoljniji položaj u odnosu na drugi.
(2) Za svaku kupnju, prodaju ili prijenos imovine, transakciju ili uobičajeni posao na tržištu kapitala iz stavka 1. ovoga članka potrebno je obrazložiti i dokumentirati razloge zbog kojih se obavlja, te navedenu dokumentaciju čuvati na način propisan propisima donesenim na temelju Zakona.
Članak 18.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-02/03
Urbroj: 326-01-440-441-1
Zagreb, 27. veljače 2015.
Predsjednik Upravnog vijeća Petar-Pierre Matek, v. r.
