 identifikacijski broj prijavljenog tijela uključenog u fazu kontrole proizvodnje nije stavljen u skladu s člankom 16. ovoga Pravilnika ili nije stavljen;
– natpisi iz točke 1. Dodatka III. ovoga Pravilnika nisu stavljeni ili nisu stavljeni u skladu s člankom 16. ili točkom 1. Dodatka III. ovoga Pravilnika;
– EU izjava o sukladnosti nije sastavljena;
– EU izjava o sukladnosti nije pravilno sastavljena;
– tehnička dokumentacija je nedostupna ili nepotpuna;
– podaci iz članka 6. stavka 7. ili članka 8. stavka 6. ovoga Pravilnika nedostaju, netočni su ili nepotpuni;
– nije ispunjen bilo koji drugi administrativni zahtjev iz članka 6. ili članka 8. ovoga Pravilnika.
(2) Ako se nesukladnost iz stavka 1. ovoga članka nastavi, nadležno inspekcijsko tijelo poduzima sve odgovarajuće mjere kako bi se ograničila ili zabranila posuda stavljena na raspolaganje na tržište ili osiguralo njezin povrat ili povlačenje s tržišta.
POGLAVLJE VI. PRIJELAZNE I ZAVRŠNE ODREDBE
Članak 34.
Prijelazne odredbe
(1) Ne smije se spriječiti stavljanje u uporabu ili stavljanje na raspolaganje na tržištu posuda koje su obuhvaćene Pravilnikom o jednostavnim tlačnim posudama (»Narodne novine«, br. 58/10 i 140/12) kojim je prenesena Direktiva 2009/105/EZ, a u skladu su s tim Pravilnikom i stavljene na tržište prije 20. travnja 2016.
(2) Potvrde koje su izdala prijavljena tijela u skladu s Pravilnikom o jednostavnim tlačnim posudama (»Narodne novine«, br. 58/10 i 140/12) vrijede prema ovom Pravilniku.
Članak 35.
Stavljanje izvan snage
Danom stupanja na snagu ovog Pravilnika prestaje važiti Pravilnik o jednostavnim tlačnim posudama (»Narodne novine«, br. 58/10 i 140/12).
Članak 36.
Stupanje na snagu i primjena
Ovaj Pravilnik objavljuje se u »Narodnim novinama«, a stupa na snagu 20. travnja 2016.
Klasa: 011-01/16-01/09
Broj: 526-03-01-01/1-16-08
Zagreb, 22. ožujka 2016.
Ministar Tomislav Panenić, v. r.
DODATAK I.
BITNI SIGURNOSNI ZAHTJEVI
1. MATERIJALI
Materijali se biraju prema namjeni posuda i u skladu s točkama 1.1. do 1.4.
1.1. Dijelovi pod tlakom
Materijali koji se koriste za proizvodnju dijelova pod tlakom su:
– zavarljivi;
– plastični i žilavi, tako da pri najnižoj radnoj temperaturi ne dolazi do drobljenja ili krtog loma;
– otporni na starenje.
Materijali za čelične posude zadovoljavat će osim toga zahtjeve iz točke 1.1.1., a materijali za aluminijske posude ili posude od aluminijskih legura zahtjeve iz točke 1.1.2.
Uz njih se prilaže zapisnik o kontroli kako je određeno u točki 3.1.9 Dodatka III. ovoga Pravilnika koji sastavlja proizvođač materijala.
1.1.1. Čelične posude
Nelegirani kvalitetni čelici moraju zadovoljavati sljedeće zahtjeve:
– moraju biti umireni i dostavljeni nakon postupka normalizacije ili u istovjetnom stanju;
– sadržaj ugljika u proizvodu manji je od 0,25 %, a sadržaj sumpora i fosfora manji je od 0,05 % za svaki element;
– svaki proizvod im sljedeća mehanička svojstva:
o najveću vlačnu čvrstoću Rm,max manju od 580 N/mm2;
o istezanje nakon loma iznosi:
za uzorke uzete usporedno sa smjerom valjanja:
debljina ≥ 3 mm: A ≥ 22 %, debljina < 3 mm: A80 mm ≥ 17 %,
za uzorke uzete okomito na smjer valjanja:
debljina ≥ 3 mm: A ≥ 20 %, debljina < 3 mm: A80 mm ≥ 15 %;
– udarni rad loma po površini poprečnog presjeka KCV za tri uzdužna ispitna uzorka pri najvišoj radnoj temperaturi nije manja od 35 J/cm2. Samo jedan od tri rezultata smije biti manji od 35 J/cm2, pri čemu je najmanja vrijednost 25 J/cm2.
Za čelike koji se namjeravaju koristiti za proizvodnju posuda gdje je najniža radna temperatura manja od –10 °C, a debljina stijenke posude veća od 5 mm, to se svojstvo provjerava.
1.1.2. Aluminijske posude
Nelegirani aluminij sadrži najmanje 99,5 % aluminija, a legure iz članka 1. stavka 1. točke 2. pokazuju dovoljnu otpornost na interkristalnu koroziju pri najvišoj radnoj temperaturi.
Osim toga ovi materijali zadovoljavaju sljedeće zahtjeve:
– moraju biti isporučeni u žarenom stanju;
– moraju imati sljedeća mehanička svojstva za svaki proizvod:
•