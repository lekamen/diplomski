 može razgovarati o cijenama usluga da ne bi snosili posljedice kao »pekari«.
Vezano uz trošak sata rada zaštitara isti se spominjao u smislu već prijašnjeg izračuna (Kalkulacije) i o tome se razgovaralo samo u smislu da je to matematički zbir zakonskih obveza.
AKD Zaštita ističe kako navode Priopćenja nije demantirao, te je naveo kako je glavni fokus Sastanka bilo osnivanje zaštitarske komore, a što dokazuje e-mail dopisom koji je predao u spis.
Na upit punomoćnice AKD Zaštite je li došlo do kakvih promjena u poslovanju u odnosu na razdoblje prije i poslije sastanka isti navodi kako nije, jer to ni nije bio cilj sastanka.
Klemm Sigurnost se očitovao kako zakonski zastupnik poduzetnika Klemm Sigurnost nije bio prisutan na Sastanku već je u ime poduzetnika bio gospodin B. L. koji je zaposlen u poduzetniku Klemm Sigurnost.
Prema njegovim navodima, B. L. ga je upoznao s činjenicom da postoji namjera osnivanja zaštitarske komore i da se o tome na Sastanku raspravljalo, te kako o drugome nisu razgovarali.
Na upit punomoćnika poduzetnika Klemm Sigurnost je li B.L. odgovorna osoba za zastupanje Klemm Sigurnost isti je odgovorio kako nije, a na daljnji upit je li ima ovlasti donositi odluke u ime poduzetnika, isti je odgovorio negativno.
Vezano uz Priopćenje, zakonski zastupnik je naveo kako nema saznanja jesu li demantirani navodi Priopćenja.
Bilić Erić se dodatno očitovao kako je zakonski zastupnik poduzetnika Bilić Erić bio prisutan na Sastanku na koji je pozvan putem e-maila gospodina N.M. te mu tematika sastanka nije bila poznata s obzirom da se radilo o neformalnom sastanku za koji tematika nije niti postojala.
Nadalje, naveo je kako je to bilo neformalno druženje bez ikakvih zaključaka i kako je trošak sata komentiran u smislu već donesene Kalkulacije iz 1999. godine.
Vezano uz Priopćenje navodi kako isto nije niti vidio niti autorizirao pa tako ni demantirao, a portale nema naviku pratiti.
V Grupa se dodatno očitovala kako je zakonski zastupnik poduzetnika V Grupa bio prisutan na Sastanku na koji je pozvan putem e-maila gospodina N.M. Nadalje, navodi kako je došlo do nerazumijevanja novinara i urednika časopisa »Zaštita«, a kasnije i drugih, oko pojma minimalne cijene rada i minimalne cijene usluga.
Navodi kako je točno da je dao odgovor novinarki časopisa »Novi list« vezano uz Sastanak, ali ističe kako isti nije autoriziran, te kako ni Priopćenje nije autorizirano.
Na upit voditeljice postupka je li dao odgovor objavljen u časopisu »Novi list« isti je odgovorio da je, ali kako je novinarka pogrešno interpretirala, te vezano uz podatke koje je dao o posebnom natječaju u predmetnom članku »Novog lista« isti navodi kako je potvrdio neke podatke, ali u smislu da to pokazuje da ne postoji dogovor i da ga nije moguće postići;
Sukladno njegovim navodima, Priopćenje nije niti autorizirao pa tako ni demantirao, a portale nema naviku pratiti;
Arsenal Ivezić se dodatno očitovao kako je zakonski zastupnik poduzetnika Arsenal Ivezić bio prisutan na Sastanku na koji je pozvan putem e-maila gospodina N.M. te kako je tema Sastanka bila poboljšanje u zaštitarstvu, odnosno osnivanje zaštitarske komore.
Nadalje, trošak sata rada zaštitara u navedenom iznosu od 32,50 kuna spominjao se u kontekstu već postojeće Kalkulacije iz 1999. godine koju je izradila Hrvatska gospodarska komora te je došlo do čuđenja kako neki poduzetnici u današnje vrijeme mogu poslovati s cijenama od 20 kuna pa nadalje.
Vezano uz Priopćenje istaknuo je kako je sa sadržajem Priopćenja upoznat tijekom ovog postupka te ga stoga ni nije ranije demantirao.
8. ZABRANJENI SPORAZUM
Na temelju provedenog postupka i prikupljenih podataka tijekom postupka kao i analize svih pravnih i ekonomskih činjenica i okolnosti koje su relevantne za ovaj postupak, Vijeće je utvrdilo na 40. sjednici održanoj 28. listopada 2014., a sukladno ovlastima iz članka 30. ZZTN-a, da su poduzetnici Sokol Marić, Securitas Hrvatska, AKD Zaštita, Klemm Sigurnost, Bilić Erić, V Grupa i Arsenal Ivezić sklopili 