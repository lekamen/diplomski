 zdravstvenom pregledu utvrde zdravstvena ograničenja isključuju se iz postupka daljnjeg odabira.
(3) Zdravstveno nesposobni obveznici ne mogu se rasporediti u DIP CZ.
Članak 7.
Obveznici koji zadovolje na prethodnom zdravstvenom pregledu upućuju se izvršitelju pregleda na zdravstveni pregled.
Članak 8.
Psihologijsko testiranje obveznika provodi se psihologijskim ispitivanjima s ciljem provjere psihičke sposobnosti za obavljanje zadaća u DIP-u CZ.
Članak 9.
(1) Psihologijsko testiranje obuhvaća ispitivanja kognitivnih sposobnosti, ispitivanje crta osobnosti i psihološki intervju.
(2) Moguća su i ispitivanja drugih relevantnih psihičkih značajki obveznika, osobito za obavljanje zadaća u posebno stresnim situacijama s velikim brojem fizičkih trauma i ljudskih žrtava.
Članak 10.
(1) Psihologijsko testiranje provodi izvršitelj pregleda u skladu s posebnim propisima o psihološkoj djelatnosti, kao skupno ili pojedinačno.
(2) Psihička sposobnost ocjenjuje se na sljedeći način:
– ocjenom »zadovoljava« ocjenjuje se obveznik kojem je na temelju psihologijskih testiranja utvrđeno da zadovoljava psihičke zahtjeve za obavljanje dužnosti sukladno utvrđenom rasporedu u DIP CZ
– ocjenom »ne zadovoljava« ocjenjuje se obveznik kojem je na temelju psihologijskih testiranja utvrđeno da ne zadovoljava psihičke zahtjeve za obavljanje dužnosti sukladno utvrđenom rasporedu u DIP CZ.
(3) Obveznici koji na skupnim psihologijskim testiranjima ne zadovolje propisane kriterije u pravilu se ne upućuju na dodatna i pojedinačna psihologijska ispitivanja.
Obveznik specijalističkih postrojbi civilne zaštite
Članak 11.
(1) Utvrđivanje zdravstvene sposobnosti obveznika prije postupka raspoređivanja u specijalističke postrojbe civilne zaštite jedinica lokalne i područne (regionalne) samouprave sastoji se od prethodnog zdravstvenog pregleda i zdravstvenog pregleda koji provodi izvršitelj pregleda.
(2) Obveznici kod kojih se na prethodnom zdravstvenom pregledu utvrde zdravstvena ograničenja isključuju se iz postupka daljnjeg odabira.
Članak 12.
(1) Psihologijsko testiranje obveznika provodi se psihologijskim ispitivanjima s ciljem provjere psihičke sposobnosti za obavljanje zadaća u specijalističkoj postrojbi civilne zaštite.
(2) Psihologijsko testiranje obuhvaća ispitivanja kognitivnih sposobnosti, ispitivanje crta osobnosti i psihološki intervju.
(3) Psihologijsko testiranje provodi izvršitelj pregleda u skladu s posebnim propisima o psihološkoj djelatnosti, kao skupno ili pojedinačno.
(4) Psihička sposobnost ocjenjuje se na sljedeći način:
– ocjenom »zadovoljava« ocjenjuje se obveznik kojem je na temelju psihologijskih testiranja utvrđeno da zadovoljava psihičke zahtjeve za obavljanje dužnosti sukladno utvrđenom rasporedu u specijalističku postrojbu civilne zaštite
– ocjenom »ne zadovoljava« ocjenjuje se obveznik kojem je na temelju psihologijskih testiranja utvrđeno da ne zadovoljava psihičke zahtjeve za obavljanje dužnosti sukladno utvrđenom rasporedu u specijalističku postrojbu civilne zaštite.
(5) Obveznici koji na skupnim psihologijskim testiranjima ne zadovolje propisane kriterije ne upućuju se na dodatna i pojedinačna psihologijska ispitivanja.
Obveznik postrojbe civilne zaštite opće namjene
Članak 13.
(1) Obveznik civilne zaštite raspoređuje se u postrojbu opće namjene nakon što je nadležnom tijelu jedinice lokalne samouprave predočio izjavu o općoj zdravstvenoj sposobnosti za rad, potpisanu i ovjerenu od izabranog doktora opće medicine, bez utvrđivanja zdravstvene sposobnosti i testiranja kondicijske spremnosti prema odredbama ovog Pravilnika.
(2) Izjavu o zdravstvenoj sposobnosti za rad izdaje izabrani doktor opće medicine nakon mjerenja antropometrijskih karakteristika obveznika i to kada utvrdi da indeks tjelesne mase nije veći od 30,00.
Kriteriji za raspoređivanje i uvjeti za imenovanje povjerenika civilne zaštite i njegovog zamjenika
Članak 14.
U postupku raspoređivanja obveznika civilne zaštite na dužnosti povjerenika civilne zaštite i njegovog