 ispunjavaju li propisane uvjete javnog natječaja,
6. programe, odnosno projekte koji su zadovoljili propisane uvjete natječaja ocjenjuje stručno povjerenstvo iz članka 29. ove Uredbe, odnosno posebnim propisom utvrđeno tijelo,
7. članovi povjerenstva potpisuju izjavu o nepristranosti i povjerljivosti,
8. troškovi rada povjerenstva planiraju se u okviru troškova cjelokupnog javnog natječaja,
9. rezultati javnog natječaja javno se objavljuju na isti način kao i javni natječaj,
10. svakom sudioniku natječaja davatelj financijskih sredstava ili institucija koju davatelj financijskih sredstava za to ovlasti dostavlja pisanu obavijest o razlozima neispunjavanja propisanih uvjeta natječaja, kao i o odobrenim financijskim sredstvima, odnosno ocjeni i razlozima neodobravanja financijskih sredstava,
11. prijavitelj na natječaj ima mogućnost naknadnog uvida u zbirnu ocjenu kvalitete svog prijavljenog projekta, odnosno programa,
12. davatelj financijskih sredstava omogućit će prijaviteljima podnošenje prigovora na odluku o neispunjavanju propisanih uvjeta natječaja, odnosno na odluku o dodjeli financijskih sredstava,
13. s prijaviteljem programa ili projekta, kojem su odobrena financijska sredstva iz članka 1. stavka 4. i/ili nefinancijska podrška iz članka 1. stavka 5. ove Uredbe, davatelj financijskih sredstava sklapa ugovor o financiranju iz javnih izvora, odnosno ugovor o odobravanju nefinancijske podrške u pravima, pokretninama i nekretninama,
14. prije sklapanja ugovora iz točke 13. ovoga članka davatelj financijskih sredstava pribavlja izjavu prijavitelja o nepostojanju i izbjegavanju dvostrukog financiranja,
15. dokumentacija vezana uz programe i projekte koji nisu odobreni za financiranje iz javnih izvora, odnosno kojima nije odobrena nefinancijska podrška arhiviraju se s napomenom da se radi o povjerljivim dokumentima koje davatelj financijskih sredstava ne može koristiti niti davati na uvid i korištenje trećim osobama.
C) osnovni standardi praćenja i vrednovanja financiranja i izvještavanja:
1. davatelj financijskih sredstava prati provedbu aktivnosti odobrenih programa i projekata, kao i namjensko trošenje financijskih sredstava, te vrednuje učinke natječaja na temelju praćenja provedbe programa ili projekata,
2. davatelj financijskih sredstava Uredu za udruge podnosi godišnji izvještaj o dodijeljenim financijskim sredstvima iz javnih izvora iz članka 1. stavka 4. ove Uredbe, provedenim postupcima i učincima financiranih programa i projekata.
(2) Davatelj financijskih sredstava koji nema odgovarajućih organizacijskih kapaciteta i ljudskih resursa za primjenu osnovnih standarda financiranja programa i projekata, sve ili pojedine elemente postupka financiranja na temelju posebnog sporazuma provodi u suradnji s drugim davateljima financijskih sredstava, odnosno institucijama koje imaju raspoložive organizacijske i ljudske resurse.
(3) Primjenu osnovnih standarda financiranja programa i projekata prati svaki sudionik javnog natječaja, a možebitne nepravilnosti prijavljuju se voditelju financijskog upravljanja i kontrola imenovanog od strane čelnika davatelja financijskih sredstava i Ministarstvu financija, odnosno o njima se obavještava Ured za udruge.
III. MJERILA ZA FINANCIRANJE
Mjerila koje moraju ispunjavati udruge koje koriste sredstva iz javnih izvora
Članak 5.
(1) Korisnik sredstava iz javnih izvora iz članka 1. stavka 4. i korisnik nefinancijske podrške iz članka 1. stavka 5. ove Uredbe može biti udruga upisana u Registar udruga, odnosno drugi odgovarajući registar i u Registar neprofitnih organizacija, koja se svojim statutom opredijelila za obavljanje djelatnosti i aktivnosti koje su predmet financiranja i kojima promiče uvjerenja i ciljeve koji nisu u suprotnosti s Ustavom i zakonom (u daljnjem tekstu: korisnik financiranja).
(2) Korisnik financiranja mora uredno ispunjavati obveze iz svih prethodno sklopljenih ugovora o financiranju iz javnih izvora, u suprotnom svaka prijava novog programa i/ili projekta na javni