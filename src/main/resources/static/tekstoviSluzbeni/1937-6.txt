 odnose.
(2) Radi utvrđivanja pravilnosti obračuna i uplate trošarine Carinska uprava može provoditi nadzor u prodajnim objektima, prodavaonicama, skladištima i drugim objektima i mjestima gdje se obavlja prodaja, skladištenje i čuvanje trošarinskih i drugih proizvoda koji su predmet uređenja ovoga Zakona.
(3) U postupku utvrđivanja činjenica bitnih za oporezivanje Carinska uprava može pregledati trošarinske i druge proizvode koji su predmet uređenja ovoga Zakona i uzeti uzorke za analizu ili drugo odgovarajuće ispitivanje te od trošarinskog obveznika i drugih osoba kod kojih se oni nalaze tražiti dostavu računa, otpremnica, izdatnica, popratnica, komercijalnih, trgovačkih, službenih i drugih isprava te drugih dokaza potrebnih za pravilno i potpuno utvrđivanje činjenica u poreznom postupku.
(4) Ministar financija pravilnikom propisuje posebnosti provedbe ovoga članka.«.
Članak 21.
Iza članka 50. dodaje se glava XIV.A, naslov iznad članka i članak 50.a koji glase:
»GLAVA XIV.A MJERE RADI OSIGURANJA NAPLATE TROŠARINSKOG DUGA
Članak 50.a
(1) Ako postoji opasnost da će osoba koja je postupala protivno odredbama ovoga Zakona raspolaganjem imovinom, dogovorom s trećim osobama ili na drugi način spriječiti ili znatno otežati izvršenje obveze plaćanja trošarine, odnosno ako iz drugih okolnosti proizlazi da bi izvršenje obveze plaćanja trošarine moglo biti neizvjesno, Carinska uprava može, ako je to razmjerno svrsi koja se želi postići, radi osiguranja naplate trošarine, privremeno oduzeti sve predmete i sredstva koji su namijenjeni ili uporabljeni za nezakonito postupanje te predmete koji su nastali kao posljedica nezakonitog postupanja.
(2) Postojanjem opasnosti iz stavka 1. ovoga članka osobito se smatra okolnost:
1. da je trošarinski obveznik osoba koja je teže kršila ili ponavljano kršila odredbe trošarinskih, poreznih ili carinskih propisa
2. da se zbog visine trošarinskog duga opravdano očekuje otežano izvršenje naplate
3. da je trošarinski obveznik osoba koja ne raspolaže drugim sredstvima ili imovinom koja bi osiguravala izvjesnost naplate trošarinskog duga ili osoba čija financijska sposobnost ne pruža dostatno jamstvo izvjesnosti naplate trošarinskog duga
4. da je trošarinski obveznik osoba koja nema stalno prebivalište ili boravak u Republici Hrvatskoj ili
5. da je trošarinski obveznik osoba koja nema sjedište u Republici Hrvatskoj.
(3) Predmetima i sredstvima iz stavka 1. ovoga članka osobito se smatraju trošarinski proizvodi, uređaji i druga oprema za proizvodnju, preradu i skladištenje trošarinskih proizvoda, prometna sredstva i slično. Prometnim sredstvom u smislu ovoga stavka smatra se svako sredstvo koje služi prijevozu ljudi i/ili robe.
(4) O privremenom oduzimanju predmeta i sredstava iz stavka 1. ovoga članka Carinska uprava izdaje potvrdu i u roku od 30 dana od dana izdavanja potvrde donosi rješenje kojim se određuje rok zadržavanja tih predmeta i sredstava do okončanja postupka obračuna i naplate trošarinskog duga.
(5) Ako se podnese primjereni instrument osiguranja plaćanja u visini pripadajućeg trošarinskog duga, privremeno oduzeti predmeti i sredstva iz stavka 1. ovoga članka vratit će se osobi od koje su oduzeti. Instrument osiguranja duga može podnijeti druga osoba.
(6) Ako se trošarinski dug u propisanom roku ne plati, dug će se naplatiti iz instrumenta osiguranja iz stavka 5. ovoga članka. Ako instrument osiguranja nije podnesen ili nije podnesen u visini pripadajućeg trošarinskog duga, privremeno oduzeti predmeti i sredstva iz stavka 1. ovoga članka rješenjem će se trajno oduzeti radi prodaje i namirenja trošarinskog duga.
(7) Žalba na rješenja iz stavaka 4. i 6. ovoga članka ne odgađa izvršenje rješenja.
(8) Sredstva ostvarena unovčenjem instrumenta osiguranja i prodajom predmeta i sredstava iz stavka 1. ovoga članka raspoređuju se tako da se najprije naplaćuju kamate, zatim troškovi odnosnog postupka (troškovi prikupljanja, čuvanja i prodaje), a nakon toga iznos dužne trošarine, čime se dug s osnove