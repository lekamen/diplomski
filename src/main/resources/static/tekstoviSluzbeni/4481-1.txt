 nenaplaćena potraživanja za doprinos u Garancijski fond Ukupno
Izvješće izradio/la ____________ tel. _______________________ e-mail ____________________
Članak 4.
Iza članka 14. Pravilnika dodaje se članak 15. koji glasi:
»Članak 15.
(1) HUO je dužan Hrvatskoj agenciji za nadzor financijskih usluga dostavljati dokumentaciju iz odredbe članka 3. stavka 3. i članka 14. ovog Pravilnika na način i u skladu s Tehničkom uputom za korištenje servisa unosa WEB obrazaca i dostavu dokumentacije u elektroničkom obliku i Uputom za popunjavanje WEB obrazaca za HUO.
(2) Smatra se da je HUO dostavio dokumentaciju iz članka 3. stavka 3. i članka 14. ovoga Pravilnika u trenutku kada je dokumentacija zabilježena na poslužitelju za slanje takve dokumentacije.
(3) U opravdanim slučajevima tehničke nemogućnosti dostave ili dostave koja nije pravilno izvršena (pr. kvar na sustavu, nemogućnost čitanja zaprimljene dokumentacije i sl.) na način propisan stavkom 1. ovoga članka, HUO je dužan dokumentaciju dostaviti u pisanom obliku, neposredno ili poštom u svrhu pravodobnog izvješćivanja. HUO je dužan dostaviti dokumentaciju na način propisan stavkom 1. ovoga članka čim prestanu razlozi nemogućnosti takve dostave, a najkasnije u roku od 8 dana od prestanka okolnosti koje su prouzročile tehničku nemogućnost takve dostave.
(4) Osim dokumentacije propisane člankom 3. stavkom 3. i člankom 14. ovoga Pravilnika, HUO je dužan dostaviti na zahtjev Hrvatske agencije za nadzor financijskih usluga i drugu dokumentaciju ili podatke za potrebe nadzora ili za obavljanje drugih poslova iz nadležnosti i djelokruga Hrvatske agencije za nadzor financijskih usluga u vezi s poslovanjem HUO, na način kako je propisano odredbama ovoga članka i u roku određenom u zahtjevu.
(5) Hrvatska agencija za nadzor financijskih usluga može, u slučaju potrebe, zatražiti od HUO dostavu određene dokumentacije propisane ovim Pravilnikom i u izvorniku ili ovjerenoj preslici, neovisno o izvršenoj dostavi u elektroničkom obliku.«
Članak 5.
Ovaj Pravilnik stupa na snagu osmog dana od dana objave u »Narodnim novinama«, osim članka 4. ovog Pravilnika koji stupa na snagu i primjenjuje se od 1. prosinca 2016. godine.
Klasa: 011-02/16-04/31
Urbroj: 326-01-660-663-16-1
Zagreb, 2. rujna 2016.
Predsjednik Upravnog vijeća Petar-Pierre Matek, v. r.
