62 08.07.2016 Odluka o usvajanju Programa ESIF mikro i mali zaj­movi Hrvatske agencije za malo gospodarstvo, inovacije i investicije
VLADA REPUBLIKE HRVATSKE
1570
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 9. stavka 1. Zakona o poticanju razvoja malog gospodarstva (»Narodne novine«, br. 29/02, 63/07, 53/12 i 56/13), Vlada Republike Hrvatske je na sjednici održanoj 6. srpnja 2016. godine donijela
ODLUKU
O USVAJANJU PROGRAMA ESIF MIKRO I MALI ZAJMOVI HRVATSKE AGENCIJE ZA MALO GOSPODARSTVO, INOVACIJE I INVESTICIJE
I.
Usvaja se Program ESIF mikro i mali zajmovi Hrvatske agencije za malo gospodarstvo, inovacije i investicije.
Program iz stavka 1. ove točke sastavni je dio ove Odluke.
II.
Ovlašćuje se i zadužuje Upravni odbor Hrvatske agencije za malo gospodarstvo, inovacije i investicije da u okviru ciljeva i uvjeta utvrđenih Programom iz točke I. ove Odluke samostalno donosi odluke o usvajanju proizvoda (financijskih instrumenata), te druge odluke koje su nužne za provedbu usvojenih proizvoda (financijskih instrumenata).
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/187
Urbroj: 50301-05/05-16-2
Zagreb, 6. srpnja 2016.
Predsjednik Tihomir Orešković, v. r.
PROGRAM ESIF MIKRO I MALI ZAJMOVI
Program ESIF (Europski strukturni i investicijski fondovi) mikro i mali zajmovi je namijenjen subjektima malog gospodarstva, a isti se financira iz sredstava Europskog fonda za regionalni razvoj. Na temelju navedenog Programa HAMAG-BICRO će subjektima malog gospodarstva izravno odobravati mikro i male zajmove.
1. CILJ I NAMJENA PROGRAMA
Cilj Programa je kreditiranje mikro, malih i srednjih subjekata malog gospodarstva uz povoljnije uvjete financiranja. Uz smanjenje kamatne stope i smanjenje razine potrebnih sredstava osiguranja cilj je povećati dostupnost zajmova ovoj skupini poduzetnika.
Cilj Programa je financiranje mikro, malih i srednjih subjekata malog gospodarstva u svrhu:
– osnivanja obrta i trgovačkih društava
– modernizacije i proširenja već postojećeg poslovanja
– samozapošljavanja
– zadržavanja postojećih i povećanja broja novih radnih mjesta.
Program je namijenjen financiranju osnovnih sredstava (materijalna i nematerijalna imovina) i/ili obrtnih sredstva za nove poslovne aktivnosti.
Program nije namijenjen za:
• poljoprivredne i ribarske djelatnosti (Uredba Komisije (EU) br. 1407/2013 od 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore)
• djelatnosti i aktivnosti isključene važećim propisima o potporama male vrijednosti (Uredba Komisije (EU) br. 1407/2013 od 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore)
• ostale djelatnosti i aktivnosti isključene uvjetima pojedinog proizvoda (financijskog instrumenta).
Zajmovi koji će se izravno odobravati subjektima malog gospodarstva temeljem ovoga Programa sadrže potporu male vrijednosti (de minimis) sukladno Uredbi Komisije (EU) br. 1407/2013 od 18. prosinca 2013. godine.
2. UVJETI DEFINIRANI PROGRAMOM
Značajka/Proizvod (financijski instrument) ESIF mikro zajam ESIF mali zajam Ciljana skupina Mikro i mali subjekti malog gospodarstva (uključujući novoosnovane poslovne subjekte) Mikro, mali i srednji subjekti malog gospodarstva (uključujući novoosnovane poslovne subjekte) Iznos zajma Od 1.000 EUR do 25.000 EUR Od 25.000,01 EUR do 50.000 EUR Minimalni rok otplate 12 mjeseci 12 mjeseci Maksimalni rok otplate 5 godina 10 godina Maksimalni rok otplate za obrtna sredstva 3 godine – Kamatna stopa 0,5 – 1,5% 0,5 – 1,5% Kamatna stopa za obrtna sredstva 1,5 – 3,5% – Naknada za obradu zahtjeva 0% 0% Poček Do 1 godine Do 1 godine Instrumenti osiguranja Zadužnice, ostali instrumenti osiguranja prema razini rizika Zadužnice, ostali instrumenti osiguranja prema razini rizika
3. ROK VAŽENJA PROGRAMA
Ovaj Program stupa na snagu danom donošenja i važi do