114 21.10.2015 Odluka o imenovanju članova Etičkog povjerenstva
USTAVNI SUD REPUBLIKE HRVATSKE
2189
Na temelju članka 104. stavka 2. Zakona o izborima zastupnika u Hrvatski sabor (»Narodne novine« broj 116/99., 109/00., 53/03., 69/03. – pročišćeni tekst, 167/03., 44/06., 19/07., 20/09., 145/10., 24/11., 93/11., 120/11. – pročišćeni tekst, 19/15., 66/15. – pročišćeni tekst i 104/15.), Ustavni sud Republike Hrvatske u sastavu Jasna Omejec, predsjednica Ustavnog suda te suci Ustavnog suda Snježana Bagić, Slavica Banić, Mario Jelušić, Davor Krapac, Ivan Matija, Antun Palarić, Aldo Radolović, Duška Šarin i Miroslav Šeparović, na sjednici održanoj 16. listopada 2015. donio je
ODLUKU
O IMENOVANJU ČLANOVA ETIČKOG POVJERENSTVA
I.
Na temelju članka 105. Zakona o izborima zastupnika u Hrvatski sabor, predsjednik Etičkog povjerenstva po položaju je predsjednik Hrvatske akademije znanosti i umjetnosti akademik ZVONKO KUSIĆ.
II.
Imenuju se članovi Etičkog povjerenstva:
Na prijedlog većinske koalicije političkih stranaka, Socijaldemokratske partije Hrvatske, Hrvatske narodne stranke – liberalnih demokrata, Hrvatske stranke umirovljenika, Istarskog demokratskog sabora, Samostalne demokratske srpske stranke, Bošnjačke demokratske stranke Hrvatske i Istarskih demokrata:
1. doc. dr. sc. GORAN ČULAR iz Zagreba,
2. prof. dr. sc. TAMARA PERIŠIN iz Zagreba,
3. prof. dr. sc. IVAN KOPRIĆ iz Vrbovca.
Na prijedlog oporbenih političkih stranaka Hrvatske demokratske zajednice, Hrvatske građanske stranke, Hrvatske seljačke stranke, Hrvatske stranke prava dr. Ante Starčević, Hrvatskog demokratskog saveza Slavonije i Baranje, Hrvatskih laburista – Stranke rada, Demokratskog centra, Narodne stranke – reformista, Novog vala – Stranke razvoja, Održivog razvoja Hrvatske i Naprijed Hrvatska! – Progresivnog saveza:
4. prof. dr. sc. NIKOLA MIJATOVIĆ iz Zagreba,
5. prof. dr. sc. ZVONIMIR LAUC iz Osijeka,
6. prof. dr. sc. ŽARKO PUHOVSKI iz Zagreba.
III.
Ova Odluka stupa na snagu danom donošenja, a objavit će se u »Narodnim novinama«.
Broj: SuT-A-10/2015
Zagreb, 16. listopada 2015.
Predsjednica prof. dr. sc. Jasna Omejec, v. r.
