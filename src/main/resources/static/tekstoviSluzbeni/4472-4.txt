prezime agenta unutarnje plovidbe;
– OIB agenta unutarnje plovidbe;
– mjesto i datum rođenja agenta unutarnje plovidbe;
– mjesto i datum izdavanja.
Članak 22.
(1) Nestanak ili znatno oštećenje ovlaštenja agenta unutarnje plovidbe, agent unutarnje plovidbe je dužan prijaviti lučkoj kapetaniji koja je ovlaštenje izdala.
(2) Lučka kapetanija koja je izdala nestalo ovlaštenje agenta unutarnje plovidbe isto će proglasiti nevažećim.
(3) Protiv rješenja iz stavka 2. ovoga članka žalba nije moguća.
(4) Rješenje iz stavka 2. ovoga članka objavit će se u »Narodnim novinama«, o trošku agenta unutarnje plovidbe.
(5) Lučka kapetanija koja je izdala nestalo ovlaštenje izdat će na zahtjev agenta unutarnje plovidbe novo ovlaštenje.
(6) Lučka kapetanija koja je izdala ovlaštenje koje je znatno oštećeno, na zahtjev agenta unutarnje plovidbe, izdat će novo ukoliko agent znatno oštećeno ovlaštenje priloži zahtjevu.
VI. NADZOR
Članak 23.
Nadzor nad odredbama ovoga Pravilnika, sukladno posebnim propisima, provode inspektori sigurnosti plovidbe Ministarstva i lučkih kapetanija i drugi stručni djelatnici Ministarstva i lučkih kapetanija u okviru posebnog ovlaštenja.
Članak 24.
(1) Osoba ovlaštena za obavljanje inspekcijskog nadzora rješenjem će brodarskom agentu privremeno zabraniti obavljanje agencijskih poslova ukoliko inspekcijskim očevidom utvrdi da:
– brodarski agent ne raspolaže osiguranim financijskim sredstvima za obavljanje agencijskih poslova iz članka 10. stavka 1. točke 6. ovoga Pravilnika;
– brodarski agent nema zaposlenog najmanje jednog djelatnika sa ovlaštenjem agenta unutarnje plovidbe;
– djelatnik koji neposredno obavlja agencijske poslove u brodarstvu, ne posjeduje ovlaštenje agenta unutarnje plovidbe;
– osoba koja je položila stručni ispit za stjecanje ovlaštenja agenta unutarnje plovidbe i koja je zaposlena kod brodarskog agenta, nije upisana u Upisnik agenata unutarnje plovidbe;
– brodarski agent ne obavlja svoje dužnosti sukladno ovom Pravilniku;
– djelatnost brodarskog agenta obavlja osoba koja nije upisana u Registar brodarskih agenata.
(2) Privremena zabrana obavljanja djelatnosti iz stavka 1. ovoga članka može se odrediti do otklanjanja nedostataka, a najduže tri mjeseca.
VII. PRIJELAZNE I ZAVRŠNE ODREDBE
Članak 25.
U roku od šest mjeseci od stupanja na snagu ovog Pravilnika uspostavit će se elektronski Upisnik i Registar iz ovog Pravilnika i imenovati ispitno povjerenstvo.
Članak 26.
(1) Za obavljanje agencijskih poslova na unutarnjim vodama ovlašteni su brodarski agenti i agenti unutarnje plovidbe u smislu ovoga Pravilnika.
(2) Ovlaštenja agenata unutarnje plovidbe izdana u državama članicama Europske unije smatraju se kao da su izdana u Republici Hrvatskoj.
(3) Ovlaštenja agenata unutarnje plovidbe izdana izvan država članica EU smatraju se kao da su izdana u Republici Hrvatskoj, uz uvjet uzajamnosti i jednakovrijednosti.
(4) Ovlaštenja agenata unutarnje plovidbe stečena do dana stupanja na snagu ovoga Pravilnika, moraju se zamijeniti novima u skladu sa odredbama ovoga Pravilnika, a najkasnije u roku od tri godine od dana stupanja na snagu ovoga Pravilnika.
(5) Iskaznice pomorskih agenata stečene, do dana stupanja na snagu ovoga Pravilnika, prema propisima kojima se stječu iskaznice pomorskih agenata, mogu se zamijeniti za ovlaštenja agenata unutarnje plovidbe, u skladu sa odredbama ovoga Pravilnika, a najkasnije u roku od tri godine od dana stupanja na snagu ovoga Pravilnika, ukoliko je pomorski agent radio na poslovima agenta unutarnje plovidbe najmanje godinu dana.
(6) Agenti unutarnje plovidbe iz stavka 4. ovoga članka, koji nisu upisani u Upisnik agenata unutarnje plovidbe, nakon ishođenja ovlaštenja agenata unutarnje plovidbe, upisati će se u isti kod lučke kapetanije pri kojoj su položili ispit.
(7) Agenti unutarnje plovidbe iz stavka 5. ovoga članka, koji nisu upisani u Upisnik agenata unutarnje plovidbe, nakon ishođenja ovlaštenja agenata unutarnje plovidbe, upisat će se u isti kod lučke kapetanije po osobnom