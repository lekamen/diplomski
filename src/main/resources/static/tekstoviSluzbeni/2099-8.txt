 sačuvati u izvornom obliku i oblikovanju uz mogućnost popravljanja prema potrebi te ih je moguće rehabilitirati kroz turističku ponudu, a u skladu s uvjetima nadležnog Konzervatorskog odjela.
Članak 27.
(1) Prostorno povezivanje dijelova građevinskih područja naselja (građevnih čestica) u kojima ne postoji prometna mreža omogućava se izgradnjom pristupnih cesta do postojeće ili planirane prometne mreže. Širina kolnika je min. 3,0 m za jednosmjerni promet, a 5,5 m za dvosmjerni promet. Pristupne ceste mogu se graditi kao makadamske ili asfaltne, a sukladno s prometnom mrežom na koju se spajaju.
(2) Cestovna mreža unutar neizgrađenih i neuređenih dijelova građevinskog područja naselja planirana je i usklađena s postojećim prometnim koridorima i koridorima iz katastarskog plana.
(3) Kod rekonstrukcije postojećih i izgradnje planiranih nerazvrstanih cesta moguće su manje korekcije trase, korekcije uzdužnih i poprečnih profila ceste, što se neće smatrati izmjenom Plana.
(4) Izgradnja prometnica (nerazvrstanih cesta) do planinskih stočarskih stanova i staja i pojedinačnih zgrada (staja) ovim Planom nije dopuštena. Dozvoljava se izgradnja poljskih makadamskih pristupnih putova – staza širine do 1,6 m do planinskih stočarskih stanova i staja i pojedinačnih zgrada (staja).
(5) Postojeća i planirana cestovna mreža unutar izgrađenih i neizgrađenih dijelova građevinskog područja naselja prikazana je na kartografskim prikazima 5.1.1. – 5.1.11. Građevinska područja naselja 1 : 5000.
Članak 28.
(1) Na cestovnim pravcima ŽC6199, LC61743 i na svim lokalnim i nerazvrstanim cestama planirano je uređenje ili izgradnja novih biciklističkih staza ako to širina kolnika ceste dozvoljava, a detaljni koridori biciklističkih staza odredit će se stručnom podlogom za potrebe posjećivanja Parka.
(2) Za potrebe posjećivanja Parka moguće je uređenje novih biciklističkih staza po poljskim putovima, šumskim putovima i ostalim prikladnim trasama. Detaljni koridori biciklističkih staza odredit će se stručnom podlogom za potrebe posjećivanje Parka.
Članak 29.
(1) Sjeverno od Parka (uz koridor državne ceste A1) planirana je Prostornim planom Splitsko-dalmatinske županije željeznička pruga I. reda (Jadranska željeznica).
(2) U kartografskom prikazu br. 1. Korištenje i namjena prostora ucrtan je koridor širine 150 metara načelne trase pruge velike propusne moći i velikih brzina (250 km/h) koju treba usuglasiti s interesima zaštite prirode i okoliša.
Članak 30.
Unutar zone posjetiteljske infrastrukture Štrbina – Vošac planira se izgradnja helidroma. Položaj i veličina obuhvata odredit će se prema posebnom propisu. On je prikazan simbolom koji predstavlja načelnu poziciju, u grafičkom dijelu Plana – kartografski prikaz br. 2 »Infrastrukturni sustavi« i br. 5.3.2. »Zone posjetiteljske infrastrukture« (2. Štrbina – Vošac).
Članak 31.
(1) Unutar koridora državnih, županijskih, lokalnih i nerazvrstanih cesta mogu se polagati vodovi drugih infrastrukturnih sustava: vodovoda i odvodnje, elektroopskrbe, elektroničkih komunikacija i plinoopskrbe prema posebnim propisima uz suglasnost nadležne uprave za ceste i jedinice lokalne samouprave ako se radi o nerazvrstanim cestama.
(2) Planom se omogućava istraživanje koridora i trasa prometne infrastrukture:
– žičare/uspinjače Zagvozd – vrh Sv. Jure – Štrbina (Vošac)
– žičare/uspinjače vrh Sv. Jure – lokalitet na baščanskom dijelu Biokova (Smokvina, Grebište ili neka druga pogodna lokacija)
– cesta Kaoci – Sv. Jure
– i drugih, u skladu s ciljevima iz članka 5. ovih Odredbi.
5.2. Vodoopskrba i odvodnja
Članak 32.
(1) Vodoopskrba naselja unutar Parka riješena je kroz postojeće vodoopskrbne sustave općina i gradova: s primorske strane Brela, Baška Voda, Makarska, Tučepi i Podgora, a u zaobalju Vrgorac, Zagvozd i Šestanovac. Dio kućanstava koristi vodu iz cisterni.
(2) Vodoopskrba se planira i nadalje rješavati kroz postojeće vodoopskrbne sustave uz korištenje postojećih malih izvorišta unutar Parka.
(3) Nove građevine vodoopskrbe