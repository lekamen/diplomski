značaja za sigurnost zračnog prometa na aerodromu u skladu s odredbama ovoga Pravilnika.
(2) Po završenom teorijskom stručnom osposobljavanju, a prije početka osposobljavanja na radnom mjestu instruktor za odgovarajuća stručna područja je obavezan provjeriti znanje polaznika u cilju njegovog ocjenjivanja sa: »položio« ili »nije položio«.
(3) Stručno osposobljavanje provedeno u drugoj državi članici Europske unije priznaje se ukoliko je provedeno po programu koji zadovoljava najmanje razinu osposobljenosti propisanu ovim Pravilnikom.
(4) Stručno osposobljavanje provedeno izvan Europske unije može se priznati uzimajući u obzir načelo uzajamnosti i program koji mora zadovoljavati najmanje razinu osposobljenosti propisanu ovim Pravilnikom.
Stjecanje potvrde o stručnoj osposobljenosti
Članak 15.
(1) Svaki polaznik mora uspješno završiti program stručnog osposobljavanja prije samostalnog početka rada na odgovarajućim poslovima od značaja za sigurnost zračnog prometa na aerodromu.
(2) Redoslijed, sadržaj i vrijeme trajanja stručnog osposobljavanja definirani su posebno za svaki pojedini posao u skladu s odobrenim programom stručnog osposobljavanja.
(3) Osoba koja više od 12 mjeseci kontinuirano nije obavljala poslove od značaja za sigurnost zračnog prometa na aerodromu prije ponovnog službenog početka rada na tim poslovima mora pohađati program stručnog osposobljavanja u svrhu ponovnog stjecanja potvrde o stručnoj osposobljenosti.
Produljenje potvrde o stručnoj osposobljenosti
Članak 16.
(1) Svaki imatelj važeće potvrde o stručnoj osposobljenosti mora u roku od 36 mjeseci od njenog izdavanja uspješno završiti program stručnog osposobljavanja u svrhu njenog produljenja.
(2) U svrhu produljenja potvrde o stručnoj osposobljenosti, a s obzirom na nužnost kontinuiranog održavanja potrebne razine stručnosti, svaki imatelj važeće potvrde obvezan je najmanje jednom godišnje pristupiti praktičnoj provjeri stručnih znanja i vještina pod nadzorom instruktora ili mentora.
(3) Pokretanje postupka u svrhu produljenja potvrde za poslove od značaja za sigurnost zračnog prometa na aerodromu mora započeti najkasnije 45 dana prije isteka važenja potvrde.
(4) Ako se stručno osposobljavanje u svrhu produljenja važeće potvrde provede u zadnjih 90 dana prije isteka potvrde, rok valjanosti nove potvrde se računa od datuma isteka još uvijek važeće potvrde.
(5) Redoslijed, sadržaj i vrijeme trajanja stručnog osposobljavanja u svrhu produljenja potvrde o stručnoj osposobljenosti definirani su posebno za svaki pojedini posao u odobrenim programima stručnog osposobljavanja.
Obnavljanje potvrde o stručnoj osposobljenosti
Članak 17.
(1) Osoba koja više od šest mjeseci, a manje od 12 mjeseci kontinuirano nije obavljala poslove od značaja za sigurnost zračnog prometa na aerodromu, prije ponovnog samostalnog početka rada na tim poslovima mora pohađati program stručnog osposobljavanja u svrhu obnavljanja potvrde o stručnoj osposobljenosti.
(2) Redoslijed, sadržaj i vrijeme trajanja stručnog osposobljavanja u svrhu obnavljanja potvrde o stručnoj osposobljenosti definirani su posebno za svaki pojedini posao od značaja za sigurnost zračnog prometa na aerodromu u odobrenim programima stručnog osposobljavanja.
Teorijsko stručno osposobljavanje
Članak 18.
(1) Teorijsko stručno osposobljavanje može sadržavati teorijsku nastavu i praktične vježbe.
(2) Teorijsko stručno osposobljavanje mogu obavljati samo stručne osobe iz članka 8. ovoga Pravilnika.
Osposobljavanje na radnom mjestu
Članak 19.
(1) Osposobljavanje na radnom mjestu mora se provoditi u operativnom okruženju na odgovarajućim radnim mjestima.
(2) Prije početka osposobljavanja na radnom mjestu, polaznik mora uspješno položiti provjeru iz članka 20. stavka 2. ovoga Pravilnika.
(3) Osposobljavanje na radnom mjestu provodi se u odgovarajućim prostorima, korištenjem odgovarajućih zaštitnih sredstava i opreme, te alata, uređaja i drugih sredstava rada.
(4) Osposobljavanje na radnom mjestu podrazumijeva rad polaznika pod