 dokumentacija u skladu s Prilogom IV ovoga Pravilnika.
(4) Zahtjev za potporu za isporuku voća i povrća pokrit će obračunsko razdoblje od kalendarskih mjesec dana, a može se podnijeti Agenciji za plaćanja prvog dana nakon isteka obračunskog razdoblja za koje se podnosi.
(5) Zahtjev za potporu za monitoring i evaluaciju ili komunikaciju mora biti ispravno popunjen i potpun, a može se podnijeti Agenciji za plaćanja tijekom njihove provedbe.
(6) Neispravno popunjen i nepotpun Zahtjev za potporu neće se obrađivati niti se temeljem njega može isplatiti potpora. Agencija za plaćanja obavijestit će podnositelja Zahtjeva za potporu o potrebi njegove izmjene ili dopune.
(7) Obrasci Zahtjeva za potporu nalaze se u Prilogu IV i V ovoga Pravilnika.
Isplata potpore
Članak 18.
(1) Potpora Shemi školskog voća i povrća isplatit će se u skladu sa člankom 11. Uredbe Komisije (EZ) br. 288/2009, a na temelju:
(a) Zahtjeva za potporu za isporuku voća i povrća uz koji su priloženi dokazi o plaćanju (izvornik ili preslika računa i otpremnice ili račun – otpremnice potpisane i ovjerene od škole i dobavljača za isporučene količine voća i povrća). Na računu je potrebno naznačiti: Napomena: »Troškove za voće i povrće franco škola po ovom računu u ime škole podmirit će Agencija za plaćanja u poljoprivredi, ribarstvu i ruralnom razvoju.«
(b) Zahtjeva za potporu za monitoring uz koji su priloženi dokazi o plaćanju (računi tijekom provedbe monitoringa) i izvješće o monitoringu po završetku provedbe.
(c) Zahtjeva za potporu za evaluacijsko izvješće uz koji su priloženi dokazi o plaćanju (računi tijekom provedbe evaluacije) i evaluacijsko izvješće po završetku provedbe.
(d) Zahtjeva za potporu za komunikaciju uz koji su priloženi dokazi o plaćanju (računi za robe i usluge).
(2) Potpora Shemi školskog voća i povrća isplatit će se u roku od tri mjeseca od dana zaprimanja pravilno ispunjenog i potpunog Zahtjeva za potporu.
Inspekcijski nadzor
Članak 19.
(1) Ministarstvo nadležno za poljoprivredu poduzet će sve potrebne mjere kako bi se osiguralo poštivanje ovoga Pravilnika.
(2) Mjere iz stavka 1. ovoga članka odnose se na inspekcijski nadzor nad provedbom ovoga Pravilnika.
Povrat potpore
Članak 20.
(1) U slučaju nepropisno isplaćene potpore, korisnik mora vratiti Agenciji za plaćanja taj iznos u roku od 30 dana od dana zaprimanja Odluke o povratu.
(2) Ukoliko povrat sredstava nije izvršen u roku iz stavka 1. ovoga članka, na iznos glavnice zaračunat će se zakonska zatezna kamata od prvog dana kašnjenja do uplate sredstava.
(3) Kamatna stopa obračunava se i ne smije biti niža od kamatne stope u skladu sa zakonodavstvom kojim se uređuju kamatne stope.
(4) Povrat isplaćenog iznosa potpore uvećanog za kamate ne primjenjuje se ako je potpora isplaćena greškom Agencije za plaćanje i ako podnositelj Zahtjeva za potporu nije otkrio grešku u isplaćenoj potpori. U tom slučaju podnositelj Zahtjeva za potporu mora vratiti Agenciji za plaćanja samo isplaćeni iznos potpore.
Obavijesti
Članak 21.
Obavijesti iz članka 15. Uredbe Komisije (EZ) br. 288/2009 izradit će se u skladu s Uredbom Komisije (EZ) br. 792/2009 od 31. kolovoza 2009. kojom se utvrđuju detaljna pravila o slanju države članice Europske unije Europskoj komisiji informacija i dokumenata koji se koriste u provedbi zajedničke organizacije tržišta, režima izravnih plaćanja, promocije poljoprivrednih proizvoda i režima koji se primjenjuje na najudaljenije regije i na manje Egejske otoke.
PRIJELAZNE I ZAVRŠNE ODREDBE
Članak 22.
(1) Stupanjem na snagu ovoga Pravilnika prestaje važiti Pravilnik o provedbi Sheme školskog voća i povrća (»Narodne novine« broj 51/14).
(2) Postupci u provedbi Sheme školskog voća i povrća za kalendarsku godinu 2014./2015. dovršit će se prema odredbama Pravilnika o provedbi Sheme školskog voća i povrća (»Narodne novine« broj 51/14).
Članak 23.
Ovaj Pravilnik stupa na snagu prvi dan od dana njegove objave u »Narodnim novinama«.
Klasa: 011-01/15-01/07
Urbroj: 525-07/0004-15-2
Zagreb, 15.