 17.
Na upravljačkoj jedinici prijenosnog rendgenskog uređaja moraju postojati vidljivo označene oznake namjene svakog prekidača.
Na upravljačkoj jedinici prijenosnog rendgenskog uređaja mora biti ugrađena svjetlosna signalizacija koja ukazuje da je uređaj uključen te svjetlosna signalizacija koja ukazuje da je emitiranje ionizirajućeg zračenja u tijeku.
Na prijenosnom rendgenskom uređaju koji ima ugrađen i zvučni signal koji se javlja kad se emitira ionizirajuće zračenje, trajanje tog signala mora biti najmanje jednako vremenu u kojem se emitira ionizirajuće zračenje. Ako se prijenosni rendgenski uređaj koristi u prostorijama koje nisu namijenjene za uporabu izvora ionizirajućeg zračenja ili u otvorenom prostoru moraju se odrediti granica područja izloženosti i granica posebnog nadgledanja.
Prijenosni rendgenski uređaj mora imati dostatno duge priključne vodiče kako bi se omogućilo rukovanje uređajem iz područja nadgledanja, kad god je moguće. Prije početka rada s prijenosnim rendgenskim uređajem treba postaviti daljinski upravljački uređaj na takvo mjesto da ozračenje izloženih radnika bude što je moguće niže. Korisni snop rendgenskog uređaja ne smije se u bilo kojim uvjetima rada usmjeriti prema mjestu s kojeg se uključuje uređaj.
Uz rendgenske uređaje moraju biti dostupne upute za rad s rendgenskim uređajem, kao i upute za prvu pomoć od udara električne struje. S navedenim uputama moraju se upoznati svi radnici koji rukuju rendgenskim uređajima te o tome dati pisanu izjavu.
Obrazac izjave iz stavka 4. ovog članka nalazi se u Prilogu 2. ovog Pravilnika i njegov je sastavni dio.
VIII. MJERE ZAŠTITE OD IONIZIRAJUĆEG ZRAČENJA KOJE JE POTREBNO PODUZIMATI I NAČIN NJIHOVOG PROVOĐENJA
Članak 18.
Kabinetskim rendgenskim uređajem za provjeru sadržaja prtljage, ručne prtljage, paketa i pismovnih pošiljki upravlja se putem računala koje se nalazi neposredno uz rendgenski uređaj ili u drugoj prostoriji u blizini samog uređaja.
Kabinetski rendgenski uređaj za provjeru sadržaja prtljage, ručne prtljage, paketa i pismovnih pošiljki je vrsta rendgenskog uređaja kod kojeg je područje izloženosti ograničeno kućištem samog uređaja te se niti jedan radnik koji upravlja takvim rendgenskim uređajem ili radi uz njega ne smatra izloženim radnikom.
Članak 19.
Smanjenje ozračenja postiže se povećanjem udaljenosti radnika koji provodi rendgensku provjeru sadržaja prtljage, ručne prtljage, paketa i pismovnih pošiljki uporabom kabinetskog rendgenskog uređaja od ulaza/izlaza u inspekcijski tunel te osiguranjem da su tijekom provođenja rendgenske kontrole olovne zavjesice rendgenskog uređaja pravilno zatvorene tijekom rada rendgenske cijevi.
Radnik koji radi s kabinetskim rendgenskim uređajem nikada tijekom rada ne smije stavljati ruke i druge dijelove tijela unutar inspekcijskog tunela, a iza olovnih zavjesica tijekom rada rendgenske cijevi, u cilju stavljanja/vađenja predmeta koji se prosvjetljavaju.
Članak 20.
Prijenosni rendgenski uređaj uključuje se putem vremenskog prekidača na dostatno dugim priključnim vodičima kako bi se omogućilo rukovanje uređajem iz područja nadgledanja, kad god je moguće. Korisni snop ionizirajućeg zračenja ne smije se u bilo kojim uvjetima rada usmjeriti prema mjestu s kojeg se uključuje uređaj.
Izloženi radnik koji rukuje prijenosnim rendgenskim uređajem obavezan je postupati i sukladno točkama 3.1 Zaštita izvora ionizirajućeg zračenja i prostorija u kojima se izvor ionizirajućeg zračenja koristi i 3.2 Sustavi zaštite (znakovi upozorenja, sustavi za prekid zračenja i sl.) Analize rizika.
Članak 21.
Radnik koji radi s rendgenskim uređajem je obvezan upoznati osobu odgovornu za zaštitu od ionizirajućeg zračenja o opaženim nedostacima i kvarovima na uređajima, opremi i priboru za rad, te na zaštitnim sredstvima, koja bi mogli njemu ili drugim osobama u blizini izvora zračenja ugroziti zdravlje i život.
Osoba odgovorna za zaštitu od ionizirajućeg zračenja dužna je o nedostacima i kvarovima iz stavka 1. ovog članka izvijestiti 