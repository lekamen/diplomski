 ozljeđivanja, odnosno do trenutka kada se utvrdi da je takvo izlječenje nemoguće, jer je Pomorac trajno nesposoban za zvanje Pomorca.
4. Dokaz o trajanju bolovanja temelji se na izvješću o bolovanju (doznakama) i medicinskoj dokumentaciji prema potrebi potvrđenoj od strane nominiranog liječnika Poslodavca. Ako se liječnik nominiran od Pomorca ne slaže sa mišljenjem nominiranog liječnika Poslodavca, Poslodavac i Pomorac će nominirati trećeg liječnika čije će mišljenje biti konačno i obvezujuće za obje stranke.
5. Naknada za bolovanje bit će isplaćena Pomorcu nakon što pravovremeno, a najkasnije do obračuna plaće za prethodni mjesec, dostavi Poslodavcu pisanu ispravu izdanu od nadležnog liječnika kojom se potvrđuje da je Pomorac na bolovanju odnosno liječenju.
Materinstvo
Članak 24.
U slučaju kada Pomorac zatrudni tijekom trajanja Ugovora o zaposlenju:
a) Treba obavijestiti Poslodavca čim je trudnoća potvrđena;
b) Poslodavac će repatrirati Pomorca čim je razumno moguće, ali ni u kom slučaju poslije 26 – tog tjedna trudnoće i kada priroda putovanja Broda može biti u nekim okolnostima rizična – u prvoj luci ticanja;
c) Pomorac ima pravo na 120 dana osnovne plaće;
d) Pomorac će imati prednost u ponovnom zaposlenju odnosno zaključenju Ugovora o zaposlenju s Poslodavcem u popunjavanju slobodnog mjesta u istom ili odgovarajućem svojstvu unutar 3 godine nakon rođenja djeteta.
Invaliditet
Članak 25.
1. Ako Pomorac za vrijeme trajanja Ugovora o zaposlenju kod Poslodavca, što uključuje i putovanje od njegova stalnog prebivališta do Broda i obrnuto, doživi nezgodu od čijih je posljedica nastupio invaliditet u određenom stupnju sukladno Općem dodatku (3), Poslodavac će isplatiti Pomorcu naknadu navedenu u Općem dodatku (2) ovog Kolektivnog ugovora. Razlike između postotka invaliditeta i stupnja u Općem dodatku (2), uključujući invaliditet manji od 10%, obračunavaju se pro rata.
2. Poslodavac nije dužan isplatiti naknadu iz stavka 1. ovoga članka ako dokaže da je:
a) Invaliditet nastao zbog namjernog samoozljeđivanja Pomorca;
b) Nezgoda koja je prouzročila invaliditet prouzročena opijenošću alkoholom i/ili drogama;
c) Pomorac onemogućio uzimanje dokaza o opijenosti alkoholom ili drogom; i
d) Invaliditet posljedica bolesti o čijem je postojanju Pomorac propustio izvijestiti prigodom liječničkog pregleda radi utvrđivanja sposobnosti za ukrcanje na Brod.
3. Stupanj invaliditeta utvrđuje liječnik koga je odredio Poslodavac. Ako se liječnik imenovan od ili u ime Pomorca ne slaže s nalazom, tada je odluka trećeg liječnika koga će zajednički nominirati Poslodavac i Pomorac obvezujuća za obje strane.
4. Pomorac kome je liječničkim izvješćem potvrđena trajna nesposobnost za daljnji rad u bilo kojem svojstvu na Brodu tj. gubitak zanimanja ili struke ima pravo, bez obzira na stupanj invaliditeta, na 100% – tnu naknadu sukladno tablici iz Općeg dodatka (2) Kolektivnog ugovora.
5. U smislu ovoga članka, gubitak zanimanja ili struke znači fizičko stanje koje Pomorcu onemogućava da se vrati u službu na Brodu, prema hrvatskim i međunarodnim standardima, i/ili stanje u kojem je i na drugi način jasno da se Pomorac ni u budućnosti neće moći vratiti na odgovarajući posao, tj. službu na Brodu.
6. Poslodavac je dužan naknadu iz stavka 1. i 4. ovoga članka isplatiti čim Pomorac podnese zahtjev za takvu isplatu i nakon što prikupi sve isprave kojima potvrđuje da su se stekli uvjeti za isplatu ugovorene naknade koje su nesporne Poslodavcu. Prilikom donošenja odluke o isplati Poslodavac neće tražiti da se zahtjev za isplatom podmiri isplatom manjeg iznosa od ugovorenih. Kada priroda ozljede stvara poteškoće Poslodavcu da izvrši plaćanje tražbine u cijelosti, razmotrit će isplatu privremenog iznosa kako bi se izbjegle teškoće.
7. Isplate prema stavcima 1. i 4. ovoga članka ne sprječavaju Pomorca da postavi zahtjev za naknadu štete prema Poslodavcu zbog ozljede.
8. Svota isplaćena prema stavcima 1. i 4. ovoga članka odbija se od svote dosuđene u mogućem arbitražnom