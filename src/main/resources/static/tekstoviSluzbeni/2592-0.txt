138 24.12.2015 Pravilnik o naknadi za uporabu objekata sigurnosti plovidbe
MINISTARSTVO POMORSTVA, PROMETA I INFRASTRUKTURE
2593
Na temelju članka 52. stavka 10. Pomorskog zakonika (»Narodne novine«, broj 181/04., 76/07., 146/08., 61/11., 56/13. i 26/15.), ministar pomorstva, prometa i infrastrukture donosi
PRAVILNIK
O NAKNADI ZA UPORABU OBJEKATA SIGURNOSTI PLOVIDBE
Opće odredbe
Članak 1.
(1) Ovim Pravilnikom propisuje se visina, osnovica za obračun naknade za uporabu objekata sigurnosti plovidbe (u daljnjem tekstu: naknada) te izvanredne okolnosti odnosno okolnosti koje nisu redovita plovidba, a pod kojima se naknada ne plaća, kao i način plaćanja naknade.
(2) Naknadu naplaćuje trgovačko društvo Plovput d.o.o. (u daljnjem tekstu: Plovput) za obavljanje usluga postavljanja i održavanja objekata sigurnosti plovidbe.
(3) Pod objektima sigurnosti plovidbe iz stavka 2. ovog članka podrazumijevaju se objekti pomorske signalizacije (svjetionici, obalna svjetla, oznake, plutače, radarski farovi, signali za maglu, signalne postaje, Centar za nadzor i upravljanje plovidbom kanalom Sv. Ante, elektroničke oznake – AIS AtoN) i obalne radijske postaje s opremom na pripadajućim kotama.
Članak 2.
Izrazi upotrijebljeni u ovome Pravilniku, ako pojedinim odredbama nije drugačije određeno, imaju sljedeća značenja:
1. brod označava svaki plovni objekt namijenjen za plovidbu morem, čija je duljina veća od 12 metara, a bruto tonaža veća od 15, ili je ovlašten prevoziti više od 12 putnika, a uključuje, ali se ne ograničava samo na teretni brod, putnički brod, ratni brod, tehnički plovni objekt, ribarski brod, javni brod i znanstvenoistraživački brod
2. brod bez vlastitog pogona označava brod bez vlastitog mehaničkog poriva
3. brod za opskrbu označava brod koji je prvenstveno namijenjen za prijevoz posebnog osoblja, posebnih materijala i opreme za opskrbu pomorskih uređaja i pomorskih odobalnih objekata i ispomoć pri obavljanju posebnih aktivnosti
4. brod za prijevoz kontejnera označava teretni brod koji sav svoj teret prevozi u kontejnerima
5. brod za prijevoz rasutih tereta označava brod namijenjen za prijevoz suhog rasutog tereta
6. domaći plovni objekt označava plovni objekt koji ima hrvatsku državnu pripadnost
7. Ministarstvo označava ministarstvo nadležno za pomorstvo
8. ostali neimenovani brodovi označava brodove koji nisu taksativno navedeni u Tarifi iz Priloga I. ovog Pravilnika koja čini njegov sastavni dio (u daljnjem tekstu: Tarifa)
9. plovni objekt označava brod i druge plovne objekte koji nisu brodica ili jahta
10. putnički brod označava svaki brod na mehanički pogon koji je ovlašten prevoziti više od 12 putnika
11. putnički brod za kružna putovanja označava putnički brod čija namjena nije prijevoz osoba od jedne do druge luke odredišta, nego je namijenjen za uživanje u putovanju i sadržajima na brodu (luksuznom ugođaju, avanturama, obrazovanju, kulturi, zabavi, športskim aktivnostima, wellnessu ili rekreaciji), te je opremljen za višednevni boravak putnika i pruža usluge prehrane, pića i napitaka i usluge smještaja
12. ribarski brod označava svaki brod s mehaničkim porivom namijenjen i opremljen za ulov ribe i drugih živih bića iz mora ili na morskom dnu, čija je duljina veća od 12 metara, a bruto tonaža veća od 15
13. ro – ro putnički brod označava putnički brod opremljen tako da omogućava cestovnim i željezničkim vozilima da se ukrcaju na brod ili iskrcaju s njega vlastitim pogonom, povlačenjem ili potiskivanjem
14. ro – ro teretni brod označava teretni brod opremljen tako da omogućava cestovnim i željezničkim vozilima da se ukrcaju na brod ili iskrcaju s njega vlastitim pogonom, povlačenjem ili potiskivanjem
15. strani plovni objekt označava plovni objekt koji ima stranu državnu pripadnost
16. strani ratni brod označava plovni objekt, uključujući podmornicu, koji ima stranu državnu pripadnost, pripada ratnoj mornarici, nosi vanjske znakove raspoznavanja ratnoga plovnog objekta i njegove državne pripadnosti, nalazi se pod