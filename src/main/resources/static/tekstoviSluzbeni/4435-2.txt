 izrada i popravak aluminijskih struktura, NDT, popravak radioopreme i instrumenata, revizija i popravak klipnih, turbinskih motora i propelera);
5) prijedlog voditelja obnove;
6) prijedlog zrakoplovnih stručnjaka uključenih u obnovu, uz njihovu pisanu suglasnost;
7) prijedlog zrakoplovnih kontrolora uključenih u obnovu, uz njihovu pisanu suglasnost.
Izdavanje Odobrenja za obnovu povijesnog zrakoplova
Članak 8.
(1) Na temelju zahtjeva za izdavanje Odobrenja za obnovu povijesnog zrakoplova, Agencija procjenjuje mogućnost obnove prema programu iz članka 7. ovoga Pravilnika, te u slučaju povoljne procjene mogućnosti obnove izdaje Odobrenje za obnovu povijesnog zrakoplova.
(2) U Odobrenje za obnovu povijesnog zrakoplova unosi se:
a) proizvođač, tip, model i serijski broj zrakoplova,
b) ime i prezime voditelja obnove,
c) ime i prezime zrakoplovnih stručnjaka uključenih u obnovu,
d) ime i prezime zrakoplovnih kontrolora uključenih u obnovu,
e) rok valjanosti tog odobrenja.
(3) Odobrenje za obnovu povijesnog zrakoplova izdaje se sa rokom valjanosti od 5 godina.
Dnevnik obnove
Članak 9.
(1) Voditelj obnove je dužan osigurati da se tijekom cijele obnove povijesnog zrakoplova vodi dnevnik obnove. U dnevnik obnove unose se:
a) podaci iz Odobrenja za obnovu povijesnog zrakoplova,
b) zapisi o pojedinim obavljenim radovima,
c) skice, mjere, vrste materijala i datum izrade dijelova i podsklopova zrakoplova, rezultati izvršenih ispitivanja i važnija zapažanja,
d) podaci o upotrijebljenim alatima, napravama, mjernim uređajima i dr.,
e) rezultati izvršenih funkcionalnih proba komandi, motora i drugih sustava na zrakoplovu,
f) zapažanja zrakoplovnog stručnjaka i kontrolora radova,
g) drugi podaci koje voditelj obnove, zrakoplovni stručnjak i kontrolor smatraju bitnim.
(2) Točnost podataka upisanih u dnevnik obnove ovjerava voditelj obnove.
(3) Po završetku obnove primjerak Dnevnika obnove predaje se Agenciji.
Korištenje nadomjesnih dijelova
Članak 10.
(1) U tijeku obnove povijesnog zrakoplova, da bi se nadomjestilo neispravan ili nedostajući dio, mogu se u taj zrakoplov ugraditi certificirani zrakoplovni dijelovi, uređaji i oprema bez obzira na to da li su oni novi ili već korišteni, te da li imaju propisanu potvrdu o otpuštanju u uporabu.
(2) Osim certificiranih mogu se ugraditi i necertificirani zrakoplovni dijelovi, uređaji i oprema te druga oprema po potrebi prilagođena uporabi na zrakoplovu.
(3) Pri gradnji zrakoplova potrebno je za komponente koje nisu certificirani zrakoplovni dijelovi dokazati prikladnost za namjeravanu upotrebu.
(4) Ako se za predmetni zrakoplov namjerava tražiti izdavanje Svjedodžbe o plovidbenosti u skladu s Konvencijom o međunarodnom civilnom zrakoplovstvu od 7. prosinca 1944. (u daljem tekstu: Čikaška konvencija) ugrađeni dijelovi, uređaji i oprema moraju biti certificirani i posjedovati potvrdu o otpuštanju u uporabu.
(5) Iznimno od stavka 4. ovog članka Agencija može u slučaju dokumentirane potrebe prihvatiti i ugradnju drugih dijelova, uređaja i opreme ako se dokaže da to neće smanjiti sigurnost zrakoplova.
Produžavanje roka Odobrenja za obnovu povijesnog zrakoplova
Članak 11.
Zahtjev za produžavanje roka valjanosti Odobrenja za obnovu povijesnog zrakoplova podnosi se Agenciji, a prilaže mu se obrazloženje zahtjeva, te na uvid dnevnik obnove zrakoplova.
Glava 3 PRIHVAĆANJE POVIJESNOG ZRAKOPLOVA
Prihvaćanje projekta
Članak 12.
(1) Projekt povijesnog zrakoplova prihvaća se bez postupka validacije ako su zrakoplovi toga tipa građeni u seriji te korišteni u civilne ili vojne svrhe.
(2) Da bi se za povijesni zrakoplov izdala Svjedodžba o plovidbenosti, projekt tog povijesnog zrakoplova mora biti certificiran u skladu sa primjenjivim zahtjevima Čikaške konvencije.
(3) Ako je predmetni zrakoplov jedan od prototipova modela koji nije dalje razvijan, potreban je dokaz osnovnih elemenata plovidbenosti (performansi, čvrstoće, stabilnosti). Dokaz mogu biti provedena ispitivanja i/ili proračuni.
Prihvaćanje pojedinog