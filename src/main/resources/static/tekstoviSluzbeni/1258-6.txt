 matični broj građana« brisane su.
KANDIDIRANJE
Članak 20.
Pravo predlaganja stranačkih lista za izbor zastupnika u Sabor imaju sve političke stranke registrirane u Republici Hrvatskoj na dan stupanja na snagu odluke o raspisivanju izbora iz članka 5. ovoga Zakona.
Odredbom članka 12. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., izmijenjen stavak 1.
Listu za izbor zastupnika u Sabor može samostalno predložiti jedna politička stranka, te dvije ili više političkih stranaka (koalicijska lista).
Odredbom članka 19. ZIDZIZHDS »Narodne novine«, br. 53/03., koji je stupio na snagu 2. travnja 2003., u stavku 1. i 2. riječju: »Sabor« zamijenjene su riječi: »Zastupnički i Županijski dom Sabora«.
Političke stranke samostalno utvrđuju svoje stranačke liste i redoslijed na njima istaknutih kandidata, na način predviđen statutom političke stranke, odnosno u skladu s posebnim statutarnim odlukama.
Političke stranke predlažu liste na temelju pravovaljano prikupljenih potpisa birača. Za pravovaljanost prijedloga liste izborne jedinice za izbor zastupnika u Sabor potrebno je prikupiti najmanje 1500 potpisa birača.
Političke stranke određuju na temelju odredbi svojih statuta ovlaštenog podnositelja stranačke liste i kandidature.
Na stranačkoj listi mora biti toliko kandidata koliko se zastupnika bira u Sabor.
Ako predlagatelj predloži manji broj kandidata od broja zastupnika koji se biraju u Sabor, odnosno ako nije ispunjena pretpostavka iz stavka 4. ovoga članka, stranačka lista nije pravovaljana.
Odredbom članka 12. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dodani stavci 4., 5., 6. i 7.
Članak 21.
Birači predlažu kandidacijske liste na temelju pravovaljano prikupljenih potpisa.
Za pravovaljanost prijedloga liste izborne jedinice za izbor zastupnika u Sabor potrebno je prikupiti najmanje 1500 potpisa birača.
Odredbom članka 20. ZIDZIZHDS »Narodne novine«, br. 53/03., koji je stupio na snagu 2. travnja 2003., riječju: »Sabor« zamijenjene su riječi: »Zastupnički dom Sabora i županijske liste za izbor zastupnika u Županijski dom Sabora«.
Odredbom članka 13. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., djelomično izmijenjen stavak 2.
Osoba ovlaštena za zastupanje neovisne liste, u skladu s odredbama ovoga Zakona, je prvi kandidat na listi.
Na neovisnoj listi mora biti toliko kandidata koliko se zastupnika bira u Sabor.
Ako predlagatelj predloži manji broj kandidata od broja zastupnika koji se biraju u Sabor, odnosno ako nije ispunjena pretpostavka iz stavka 2. ovoga članka, neovisna lista nije pravovaljana.
Odredbom članka 13. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dodani stavci 3., 4. i 5.
Članak 21.a
Prilikom utvrđivanja i predlaganja stranačkih lista i neovisnih lista za izbor zastupnika u Sabor predlagatelji lista dužni su poštovati načelo ravnopravnosti spolova i voditi računa o uravnoteženoj zastupljenosti žena i muškaraca na listama.
Lista za izbor zastupnika u skladu je s načelima iz stavka 1. ovoga članka ako je na listi najmanje 40% pripadnika svakog spola. Lista na kojoj nije zastupljeno najmanje 40% pripadnika svakog spola nije pravovaljana.
Odredbom članka 14. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dodan članak 21.a.
Članak 22.
Prijedlozi lista moraju prispjeti Državnom izbornom povjerenstvu Republike Hrvatske (u daljnjem tekstu: Državno izborno povjerenstvo), najkasnije u roku od 14 dana od dana stupanja na snagu odluke o raspisivanju izbora iz članka 5. ovoga Zakona.
Odredbom članka 21. stavkom 1. ZIDZIZHDS »Narodne novine«, br. 53/03., koji je