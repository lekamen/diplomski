 smislu posebnog zakona kojim se uređuje konačnost namire u platnim sustavima i sustavima za namiru financijskih instrumenata, a koji nije sudionik, ili
– bilo koje druge osobe koja je dala instrument financijskog osiguranja u slučaju proglašenja stečaja bilo kojeg od navedenih subjekata.
(2) Proglašenje stečaja sudionika u platnom sustavu ili sustavu za poravnanje ili namiru financijskih instrumenata neće spriječiti korištenje:
1. novčanih sredstava i financijskih instrumenata u smislu ovoga Zakona, položenih i upisanih na obračunskom računu sudionika, koji nisu opterećeni stvarnim pravima u korist trećih osoba,
2. financijskih instrumenata na obračunskom računu subjekta u stečaju upisanih kao financijsko osiguranje za kredit, u smislu posebnog zakona kojim se uređuje konačnost namire u platnim sustavima i sustavima za namiru financijskih instrumenata, pružen platnom sustavu ili sustavu za namiru financijskih instrumenata ako takav kredit, sukladno ugovoru o kreditu, može biti isplaćen za svrhe ispunjenja obveza subjekta u stečaju koje proizlaze iz naloga za namiru unesenih u sustav najkasnije na sistemski radni dan koji je počeo na datum kada je stečaj proglašen (sistemski radni dan je ciklus izvršenja naloga definiran u operativnim pravilima platnog sustava ili sustava za namiru financijskih instrumenata, tijekom kojeg se izvršavaju poravnanje i namira kao i ostale povezane radnje, a takav dan može završiti i sljedećeg kalendarskog dana).
Članak 501.c
(1) Financijski instrumenti i novčana sredstva sudionika sustava poravnanja iz članka 501. stavka 1. ovoga Zakona, te financijski instrumenti i novčana sredstva klijenata sudionika sustava poravnanja iz članka 501. stavka 1. ovoga Zakona, nad kojima je zasnovano financijsko osiguranje u korist operatera sustava poravnanja u smislu zakona kojim se uređuje financijsko osiguranje, ne ulaze u imovinu niti u stečajnu ili likvidacijsku masu operatera sustava poravnanja, niti mogu biti predmetom ovrhe protiv operatera sustava poravnanja.
(2) Novčana sredstva na računu operatera sustava za poravnanje ili namiru financijskih instrumenata otvorenom u platnom sustavu kod Hrvatske narodne banke nad kojima je zasnovano financijsko osiguranje ne mogu biti predmetom ovrhe protiv operatera sustava poravnanja.
(3) Odredbe stavka 1. ovoga članka ne primjenjuju se ako ugovorom o financijskom osiguranju dolazi do prijenosa instrumenta financijskog osiguranja, u smislu posebnog zakona kojim je uređeno financijsko osiguranje, na operatera sustava poravnanja, što ne isključuje pravo sudionika sustava poravnanja iz članka 501. stavka 1. ovoga Zakona i klijenata sudionika poravnanja iz članka 501. stavka 1. ovoga Zakona na primjenu prijevremenog prestanka obveza u smislu zakona kojim je uređeno financijsko osiguranje.
(4) Operater sustava poravnanja ovlašten je raspolagati instrumentima financijskog osiguranja iz stavaka 1., 2. i 3. ovoga članka sukladno pravilima sustava poravnanja, odredbama zakona kojim se uređuje financijsko osiguranje, te odredbama Uredbe (EU) br. 648/2012.
Članak 501.d
U slučaju da se nad sudionikom sustava poravnanja iz članka 501. stavka 1. točke 1. ovoga Zakona pokrene stečajni postupak ili drugi postupak radi insolventnosti, stečajni upravitelj sudionika sustava poravnanja nije ovlašten pobijati ili osporavati postupke za prijenos imovine i pozicija klijenata sudionika sustava poravnanja koje drži sudionik sustava poravnanja nad kojim je stečajni postupak ili drugi postupak radi insolventnosti pokrenut, a koji su pokrenuti sukladno odredbama Uredbe (EU) br. 648/ 2012.«.
Članak 13.
Iza članka 518. dodaje se članak 518.a koji glasi:
»Članak 518.a
(1) Na središnju drugu ugovornu stranu iz članka 501. stavka 1. točke 1. ovoga Zakona, koja dobije odobrenje za rad od strane Agencije, na odgovarajući se način primjenjuju odredbe članka 518. stavaka 2. do 6. ovoga Zakona.
(2) Središnja druga ugovorna strana iz članka 501. stavka 1. točke 1. ovoga Zakona, koja dobije odobrenje za rad