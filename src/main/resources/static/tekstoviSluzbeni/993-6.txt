 zamjenik, četiri člana i njihovi zamjenici koji ih zamjenjuju u slučaju spriječenosti te tajnik.
(3) Predsjednika i članove povjerenstva te njihove zamjenike imenuje i razrješava Vlada Republike Hrvatske na prijedlog središnjega tijela državne uprave nadležnog za imovinskopravne poslove.
(4) Predsjednik povjerenstva i njegov zamjenik imenuju se iz reda sudaca županijskoga suda ili iz reda državnih službenika središnjega tijela državne uprave nadležnog za imovinskopravne poslove, koji imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij pravne struke i položen pravosudni ispit.
(5) Za članove povjerenstva i njihove zamjenike imenuju se osobe koje imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij poljoprivredne i geodetske struke.
(6) Tajnika povjerenstva imenuje čelnik središnjega tijela državne uprave nadležnog za imovinskopravne poslove iz reda državnih službenika toga tijela koji imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij pravne struke i položen državni stručni ispit.
(7) Državno komasacijsko povjerenstvo donosi poslovnik o radu kojim se pobliže uređuje način sazivanja, rad i tijek sjednice, glasovanje i vođenje zapisnika, kao i održavanje reda na sjednici i druga pitanja značajna za rad.
Članak 38.
(1) Županijsko komasacijsko povjerenstvo imenuje odbor sudionika komasacije na prijedlog izvršnog tijela jedinice lokalne samouprave na području na kojem se komasacija provodi.
(2) Odbor sudionika komasacije predstavlja sudionike komasacije i savjetodavno je tijelo županijskoga komasacijskog povjerenstva i izvođača stručnih geodetskih poslova.
(3) Odbor sudionika komasacije čini pet članova koji su vlasnici ili posjednici većih površina poljoprivrednog zemljišta unutar komasacijskog područja.
(4) Odbor sudionika komasacije sudjeluje na svim raspravama županijskoga komasacijskog povjerenstva.
(5) Županijsko komasacijsko povjerenstvo dužno je uzeti u razmatranje primjedbe i prijedloge odbora sudionika komasacije, a u slučaju njihova neprihvaćanja dužno je u zapisniku obrazložiti zašto ih nije prihvatilo.
Članak 39.
(1) Nakon objavljivanja pravomoćnoga rješenja o pokretanju postupka komasacije Agencija imenuje povjerenstvo za procjenu zemljišta koje čini pet procjenitelja.
(2) Predsjednik i članovi povjerenstva iz stavka 1. ovoga članka su osobe koje imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij poljoprivredne struke i ovlašteni su sudski procjenitelji.
Članak 40.
(1) Granice i brojevi razreda za procjenu unose se u katastarske podloge koje potpisuju članovi povjerenstva za procjenu zemljišta, a rezultati procjene upisuju se u iskaz zemljišta o stanju prije komasacije.
(2) Povjerenstvo za procjenu zemljišta sastavlja zapisnik o procjeni i podnosi ga županijskom komasacijskom povjerenstvu.
Prethodni radovi u vezi s komasacijom
Članak 41.
Stručne geodetske poslove u vezi s komasacijom provode osobe ovlaštene za obavljanje stručnih geodetskih poslova u skladu s posebnim zakonom (u daljnjem tekstu: izvođač stručnih geodetskih poslova), a radove na vodnim građevinama za melioracije i druge radove u vezi s komasacijom izvode pravne osobe registrirane za obavljanje te djelatnosti.
Članak 42.
(1) U postupku komasacije izvođač stručnih geodetskih poslova obavlja sljedeće poslove:
− obilježava granice komasacijskoga područja
− izrađuje projekt mreže poljoprivrednih putova
− obilježava na terenu projektiranu putnu i kanalsku mrežu te komasirane katastarske čestice
− sudjeluje u izlaganju projekta mreža poljoprivrednih putova i u rješavanju prigovora na projekt
− izrađuje planove