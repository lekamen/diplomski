39 08.04.2015 Pravilnik o načinu vođenja evidencije o obavljenim inspekcijskim pregledima mjeriteljskog inspektora
DRŽAVNI ZAVOD ZA MJERITELJSTVO
814
Na temelju članka 63. stavka 2. Zakona o mjeriteljstvu, (»Narodne novine«, broj 74/14), ravnatelj Državnog zavoda za mjeriteljstvo donosi
PRAVILNIK
O NAČINU VOĐENJA EVIDENCIJE O OBAVLJENIM INSPEKCIJSKIM PREGLEDIMA MJERITELJSKOG INSPEKTORA
Članak 1.
(1) Ovim Pravilnikom propisuje se sadržaj, oblik i način vođenja evidencije o obavljenim inspekcijskim pregledima (u daljnjem tekstu: očevidnik) koju vode mjeriteljski inspektori Državnog zavoda za mjeriteljstvo.
(2) Očevidnik sadrži podatke o obavljenim inspekcijskim pregledima (nadzorima) i poduzetim mjerama koje su obavili, odnosno poduzeli mjeriteljski inspektori.
(3) Mjeriteljski inspektori dužni su voditi očevidnik (obrazac OMI) koji je tiskan uz ovaj Pravilnik i njegov je sastavni dio.
Članak 2.
(1) Očevidnik iz članka 1. ovoga Pravilnika vodi se kao službena evidencija na računalu u elektroničkom obliku.
(2) Način unošenja podataka u računalo u svakom trenutku osigurava naknadni sumarni prikaz svih podataka koji se mogu zbrajati.
(3) Svi podaci koji se unose u računalo moraju imati svoju sigurnosnu kopiju pohranjenu na odgovarajućem magnetskom mediju (pričuvna kopija).
(4) Pričuvna kopija stvara se najmanje jednom u pola godine za nove podatke.
Članak 3.
(1) Očevidnik iz članka 1. ovoga Pravilnika dužan je voditi svaki inspektor koji obavlja inspekcijski nadzor sukladno svom djelokrugu rada.
(2) Očevidnik se vodi za svaku kalendarsku godinu.
(3) Podaci u propisani obrazac upisuju se odmah ili najkasnije u roku od 3 dana od dana sastavljanja zapisnika o obavljenom inspekcijskom nadzoru i nastale promjene koje podliježu upisu.
Članak 4.
Očevidnik se sastoji od 11 tablica sačinjenih u excelu u koje se unose sljedeći podaci:
TABLICA 1. MJESEČNA EVIDENCIJA O KORIŠTENJU RADNOG VREMENA INSPEKTORA (ime i prezime)
U Tablicu 1. mjeriteljski inspektor unosi podatke o korištenju radnog vremena za pojedine mjesece u tekućoj godini (službena putovanja, dnevnice, dopusti i sl.).
TABLICA 1.a. GODIŠNJA EVIDENCIJA I SPECIFIKACIJA SLUŽBENIH PUTOVANJA INSPEKTORA (ime i prezime)
Tablica 1a. sadrži sumarni prikaz broja i specifikacije službenih putovanja inspektora tijekom cijele tekuće godine (ovu tablicu inspektor ne popunjava već ona automatski nastaje kao ovisna radna bilježnica u excelu temeljem 12 popunjenih tablica o mjesečnoj evidenciji).
TABLICA 2. URUDŽBENI ZAPISNIK INSPEKTORA (ime i prezime) ZA TEKUĆU GODINU (MJERITELJSTVO)
Način upisivanja podataka u pojedine rubrike i stupce Tablice 2.:
1. redni broj: daje se svakom inspekcijskom nadzoru obavljenom po službenoj dužnosti ili provedenom postupku po prijavi građana ili drugog tijela državne uprave (MUP, drugo inspekcijsko tijelo i sl.);
2. unutarnja organizacijska jedinica: navodi se brojčana oznaka unutarnje organizacijske jedinice Državnog zavoda za mjeriteljstvo;
3. ime i prezime (naziv) stranke i adresa: upisuje se naziv subjekta koji je bio predmet nadzora kao i adresa na kojoj je obavljen nadzor. Za pravnu osobu upisuje se naziv pravne osobe a za fizičku osobu obrtnika ime i prezime fizičke osobe – vlasnika obrta;
4. osnovni broj spisa: upisuje se klasifikacijska oznaka spisa (neupravni postupak);
5. broj pismena (priloga): upisuje se urudžbeni broj pismena ili broj priloga;
6. datum nastanka pismena (priloga): upisuje se datum završene radnje iz zapisnika o obavljenom inspekcijskom nadzoru ili datum nastanka priloga;
7. datum upisa pismena (priloga): upisuje se datum upisa pismena (priloga) u urudžbeni zapisnik;
8. kratak sadržaj pismena (priloga): pobliže se upisuje što je u pismenu (prilogu) sadržano, (npr. u pismenu – predmet nadzora, u prilogu – slika mjerila, izvješće o ispitivanju i sl.);
9. napomena: upisuje se podatak značajan za pismeno (prilog).
TABLICA 3. UPISNIK PREDMETA UPRAVNOG POSTUPKA INSPEKTORA (ime i prezime) ZA TEKUĆU GODINU (MJERITELJSTVO)
Način upisivanja