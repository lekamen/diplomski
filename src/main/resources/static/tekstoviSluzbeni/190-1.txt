 nadležni ribarski inspektor.
(4) Mreže stajaćice u malom obalnom ribolovu dozvoljeno je upotrebljavati samo na doček.
Članak 6.
(1) Umjetna rasvjeta u malom obalnom ribolovu smije se koristiti samo kod ribolova ostima i kod ribolova povrazima s kukom za lov glavonožaca.
(2) U obavljanju maloga obalnog ribolova ostima i povrazima s kukom za lov glavonožaca smije se koristiti umjetna rasvjeta po plovilu snage do 400 W, odnosno kod plinskih ferala do 400 kandela.
(3) U obavljanju maloga obalnoga ribolova iz stavka 2. ovoga članka zabranjeno je koristiti umjetnu rasvjetu za lov glavonožaca u razdoblju od 1. ožujka do 1. listopada.
(4) Za vrijeme obavljanja maloga obalnog ribolova ostima zabranjeno je koristiti plovilo koje se pokreće uz pomoć porivnog stroja te plovila s ugrađenim staklom na dnu plovila ili druge naprave pomoću kojih je moguće gledati pod morem.
Broj sudionika u malom obalnom ribolovu
Članak 7.
(1) Maksimalan broj sudionika u malom obalnom ribolovu kojima je izdana povlastica na temelju važećeg odobrenja za mali ribolov može biti 3.500 u kalendarskoj godini.
(2) Ministarstvo poljoprivrede (u daljnjem tekstu: ministarstvo) će donijeti rang listu sudionika koja će se utvrditi sustavom bodovanja na temelju podnesenih zahtjeva za izdavanje povlastice (u daljnjem tekstu: zahtjev).
(3) Broj sudionika u malom obalnom ribolovu koji će se utvrditi na temelju rang liste umanjiti će se za broj sudionika kojima je izdana povlastica ili su podnijeli zahtjev za izdavanje povlastice na temelju zakonskih propisa koji su važili do dana stupanja na snagu ovog Pravilnika.
(4) Broj sudionika u malom obalnom ribolovu može biti veći za broj sudionika koji imaju pravo na izdavanje povlastice kao umirovljeni ovlaštenici povlastica za gospodarski ribolov na moru ili povlastica za uzgoj riba i drugih morskih organizama
(5) Obrazac zahtjeva iz stavka 2. ovoga članka tiskan je uz ovaj Pravilnik i čini njegov sastavni dio (Prilog 1), a podnosi se nadležnoj ispostavi ministarstva prema prebivalištu podnositelja.
(6) Ukoliko podnositelj zahtjeva iz stavka 2. ovoga članka nema prebivalište u jednoj od županija na jadranskoj obali, tada se zahtjev može podnijeti bilo kojoj ispostavi ministarstva
(7) Ukoliko više podnositelja podnese zahtjev na isto plovilo, pravo na izdavanje povlastice ima vlasnik plovila ili stariji suvlasnik.
(8) Ukoliko dođe do promjene podataka koji su upisani u povlasticu, ovlaštenik povlastice je obvezan zatražiti upis nastale promjene u registar povlastica i obrazac povlastice.
(9) Zahtjev iz stavka 2. ovoga članka, podnosi se u roku od 30 dana od objave ovoga Pravilnika.
(10) Nepotpuni i nepravodobno podneseni zahtjevi bit će odbačeni.
Kriteriji za izdavanje povlastice
Članak 8.
(1) Kriterije za rang listu iz članka 7. stavka 2. čini zbroj bodova koji pojedini podnositelj zahtjeva može ostvariti:
a) Prebivalište i trajanje prebivališta prema popisima iz Zakonu o otocima (»Narodne novine«, broj 158/2013) i Odluke o razvrstavanju jedinica lokalne i područne (regionalne) samouprave prema stupnju razvijenosti (»Narodne novine«, br. 34/1999, 149/1999, 32/2002 i 33/2006).
– Otoci I. skupine 20 + 1 bod za svaku godinu (do 40 bodova)
– Otoci II. skupine i nerazvijene obalne općine i gradovi 10 + 1 bod za svaku godinu (do 30 bodova)
b) Dob:
– 50 i više godina 5 +1 bod za svaku godinu preko 50 (do 15 bodova)
c) Socijalni status:
– Nezaposleni preko 1 godine 5 + 2 boda za svaku godinu više (do 15 bodova)
– Nezaposleni do 1 godine 5
d) Invalidnost prema stupnju oštećenja:
– do 100%                    10
– do 80 %                      8
– do 60%                      6
– do 40%                      4
e) Hrvatski branitelji:     20
f) mjesečni prihod po članu kućanstva u 2013. godini:
– do 800 kn         20
– do 1500 kn      12
– do 2500 kn         6.
(2) Ukoliko više podnositelja zahtjeva ostvari jednak broj bodova, prednost imaju osobe s prebivalištem na otocima I. skupine, II. skupine, te priobalja, a ukoliko taj kriterij nije