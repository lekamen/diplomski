97 11.09.2015 Pravilnik o uvjetima i načinu ostvarivanja statusa i prava žrtve seksualnog nasilja u Domovinskom ratu
MINISTARSTVO BRANITELJA
1888
Na temelju članka 33. stavka 2. Zakona o pravima žrtava seksualnog nasilja za vrijeme oružane agresije na Republiku Hrvatsku u Domovinskom ratu (»Narodne novine« broj 64/15), ministar branitelja donosi
PRAVILNIK
O UVJETIMA I NAČINU OSTVARIVANJA STATUSA I PRAVA ŽRTVE SEKSUALNOG NASILJA U DOMOVINSKOM RATU
DIO PRVI UVODNE ODREDBE
Članak 1.
Ovim Pravilnikom o uvjetima i načinu ostvarivanja statusa i prava žrtava seksualnog nasilja u Domovinskom ratu (u daljnjem tekstu: Pravilnik) razrađuju se uvjeti i način stjecanja statusa te ostvarivanja prava žrtava seksualnog nasilja u Domovinskom ratu predviđenih Zakonom o prvima žrtava seksualnog nasilja za vrijeme oružane agresije na Republiku Hrvatsku u Domovinskom ratu (u daljnjem tekstu: Zakon).
Članak 2.
Izrazi rodnog značenja koji se koriste u ovom Pravilniku su neutralni i odnose se jednako na muški i ženski rod.
DIO DRUGI UVJETI I NAČIN OSTVARIVANJA STATUSA I PRAVA
POGLAVLJE I.
ODJELJAK A OSTVARIVANJE STATUSA I PRAVA ŽRTVE SEKSUALNOG NASILJA
Zahtjev žrtve seksualnog nasilja
Članak 3.
(1) Žrtva seksualnog nasilja u Domovinskom ratu (u daljnjem tekstu: žrtva) može podnijeti zahtjev za stjecanje statusa i ostvarivanje prava na obrascu (Obrazac Z) koji je sastavni dio ovoga Pravilnika, neposredno, poštom ili elektroničkom poštom ministarstvu nadležnom za branitelje (u daljnjem tekstu: Ministarstvo).
(2) Zahtjev iz stavka 1. ovoga članka sadrži osobne podatke stranke (ime, ime roditelja, prezime, adresa, datum i mjesto rođenja, OIB), te naznaku prava koje se potražuje.
(3) Uz zahtjev iz stavka 1. ovoga članka stranka je dužna priložiti:
– presliku osobne iskaznice ili putovnice
– dokaz o državljanstvu države članice Europske unije
– dokaz o boravištu na području Republike Hrvatske u vrijeme počinjenja seksualnog nasilja (ako tada nije imala prijavljeno prebivalište/boravište u Republici Hrvatskoj)
– medicinsku i drugu dokumentaciju odnosno izravne dokaze kojima raspolaže u svrhu dokazivanja proživljenog seksualnog nasilja u smislu Zakona.
Zdravstvena i psihosocijalna pomoć
Članak 4.
(1) Stranka kojoj je rješenjem Ministarstva utvrđen status žrtve (u daljnjem tekstu: korisnik) može ostvariti zdravstvenu pomoć u Nacionalnom centar za psihotraumu u sklopu Klinike za psihijatriju Kliničkog bolničkog centra Zagreb, koja pruža usluge psihijatrijske pomoći, bolničku skrb i stacionarno liječenje te u regionalnim centrima za psihotraumu u sastavu kliničkih bolnica i kliničkih bolničkih centara (Zagreb – Rebro, Rijeka, Split i Osijek), koji pružaju usluge dijagnostičkih i terapijskih postupaka.
(2) Zdravstvena pomoć iz stavka 1. ovoga članka ostvaruje se temeljem uputnice izabranog doktora primarne zdravstvene zaštite.
(3) Psihosocijalna pomoć ostvaruje se temeljem izvršnog rješenja o statusu žrtve u centru za psihosocijalnu pomoć.
Pravna pomoć
Članak 5.
(1) Uredi državne uprave u jedinici područne (regionalne) samouprave, odnosno nadležno upravno tijelo Grada Zagreba i centri za psihosocijalnu pomoć Ministarstva pružaju pravnu pomoć koja obuhvaća davanje općih pravnih informacija (opća i načelna pravna uputa), pravnih savjeta i sastavljanje podnesaka vezano uz ostvarivanje prava iz Zakona.
(2) Pravna pomoć ostvaruje se izravnim obraćanjem korisnika nadležnim tijelima iz stavka 1. ovoga članka, temeljem izvršnog rješenja o statusu žrtve ili prije toga, kada je to stranci potrebno za ostvarivanje prava iz Zakona.
(3) Ovlaštene udruge pružaju pravnu pomoć temeljem izvršnog rješenja o statusu žrtve, te izravnog obraćanja korisnika, sukladno posebnim propisima.
Pravo na obvezno i dopunsko zdravstveno osiguranje
Članak 6.
(1) Korisnik može ostvariti pravo na obvezno zdravstveno osiguranje temeljem izvršnog rješenja o statusu žrtve seksualnog nasilja, na način i pod uvjetima određenim propisima o obveznom zdravstvenom osiguranju.
(2) Korisnik može ostvariti