posjedovati valjanu Part-FCL dozvolu privatnog pilota helikoptera PPL(H), profesionalnog pilota helikoptera CPL(H) ili prometnog pilota helikoptera ATPL(H) i valjan certifikat o zdravstvenoj sposobnosti kategorije 2 ili 1 izdan u skladu s Part-MED.
(d) za stjecanje NCPL(H) dozvole kandidat mora posjedovati valjanu Part-FCL dozvolu profesionalnog pilota helikoptera CPL(H) ili prometnog pilota helikoptera ATPL(H) i valjan certifikat o zdravstvenoj sposobnosti kategorije 1 izdan u skladu s Part MED.
(2) Iznimno od stavka 1. ovoga članka, imatelju valjane dozvole izdane od strane Agencije s upisanim tipom Aneks II zrakoplova, Agencija će na zahtjev izdati nacionalnu dozvolu NPPL ili NCPL te upisati ovlaštenje za tip Aneks II zrakoplova koji je već upisan u tu dozvolu.
Valjanost nacionalne dozvole
Članak 9.
Valjanost dozvole određena je valjanošću certifikata o zdravstvenoj sposobnosti, upisa razine jezične sposobnosti i ovlaštenja za tip.
Uvjeti za stjecanje ovlaštenja za tip
Članak 10.
(1) Agencija će u nacionalnu dozvolu na zahtjev kandidata upisati pripadajuće ovlaštenje za tip ako kandidat dostavi dokaz o obavljenom osposobljavanju u skladu sa zahtjevima ovoga Pravilnika.
(2) Prije početka osposobljavanja iz stavka 1. ovoga članka instruktor s privilegijom za obavljanje osposobljavanja mora izraditi i dostaviti Agenciji program osposobljavanja na odobrenje. Instruktor mora dostaviti i dokaze iz kojih je razvidno kako instruktor i kandidat ispunjavaju zahtjeve za provođenje osposobljavanja utvrđene ovim Pravilnikom. Agencija će izdati odobrenje samo ukoliko program osposobljavanja smatra prihvatljivim.
(3) Prije početka osposobljavanja za prvo stjecanje ovlaštenja za tip jednopilotnog Aneks II aviona kandidat mora imati najmanje 70 sati naleta u ulozi zapovjednika aviona.
(4) Prije početka osposobljavanja za prvo stjecanje ovlaštenja za tip jednopilotnog Aneks II aviona visokih performansi ili višepilotnog Aneks II aviona kandidat mora imati najmanje 200 sati naleta na avionu, od čega 70 sati u ulozi zapovjednika aviona.
(5) Prije početka osposobljavanja za prvo stjecanje ovlaštenja za tip Aneks II višemotornog helikoptera kandidat mora imati najmanje 70 sati naleta u ulozi zapovjednika helikoptera.
(6) Prije početka osposobljavanja kandidat mora položiti teorijske ispite za stjecanje dozvole prometnog pilota aviona ili helikoptera (ATPL theory) u skladu s odredbama Part-FCL-a.
(7) Iznimno od stavka 6. ovoga članka u slučaju osposobljavanja za tip jednopilotnog aviona ili helikoptera kandidat može završiti tečaj dodatnog teorijskog znanja odobrenog od strane Agencije u organizaciji za osposobljavanje pilota odobrenoj u skladu s Uredbom Komisije (EU) br. 1178/2011.
(8) Nakon obavljenog teorijskog i praktičnog osposobljavanja instruktor mora utvrditi sposobnost kandidata za samostalno upravljanje tipom Aneks II aviona ili helikoptera, na način da kandidat položi ispit iz teorijskog znanja koji sadrži sve elemente teorijskog osposobljavanja i položi provjeru u letu u prisutnosti inspektora Agencije.
(9) Nakon obavljenog osposobljavanja, položenoga teorijskog ispita i provjere u letu, instruktor mora provedeno osposobljavanje upisati i ovjeriti svojim potpisom u knjižicu letenja te potvrditi da je kandidat sposoban sigurno upravljati Aneks II zrakoplovom.
(10) Provedeno osposobljavanje, ispiti i provjere prihvatit će se u svrhu upisa ovlaštenja za tip u dozvolu ukoliko su završeni u roku od 12 mjeseci od datuma odobrenja programa osposobljavanja. U protivnom kandidat mora obaviti novo osposobljavanje za koje se prethodno mora ishoditi odobrenje u skladu s odredbama stavka 2. ovoga članka.
(11) Iznimno od stavka 1. ovoga članka, osobi koja posjeduje ovlaštenje za upravljanje tipom Aneks II aviona ili helikoptera izdano od strane ministarstva nadležnog za poslove obrane Agencija će u nacionalnu dozvolu upisati ovlaštenje za tip ukoliko:
(a) ministarstvo nadležno za poslove obrane potvrdi kako je ovlaštenje valjano u trenutku