74 03.07.2015 Pravilnik o stručnom osposobljavanju ovlaštenih osoba
MINISTARSTVO POLJOPRIVREDE
1427
Na temelju članka 65. stavka 5. Zakona o morskom ribarstvu (»Narodne novine« br. 81/2013, 14/14 i 152/14), ministar poljoprivrede donosi
PRAVILNIK
O STRUČNOM OSPOSOBLJAVANJU OVLAŠTENIH OSOBA
OPĆE ODREDBE
Članak 1.
(1) U svrhu inspekcijskog nadzora nad provedbom odredbi Zakona o morskom ribarstvu, ovim Pravilnikom propisuje se:
– program stručnog osposobljavanja ovlaštenih osoba za obavljanje inspekcijskog nadzora i
– postupak izdavanja Rješenja ovlaštenim osobama.
(2) Cilj stručnog osposobljavanja je da polaznici steknu znanja i vještine potrebne za samostalnu provedbu inspekcijskog pregleda na moru ribarskih plovila i osoba koje obavljaju ribolov na moru.
PROGRAM STRUČNOG OSPOSOBLJAVANJA
Članak 2.
(1) Program stručnog osposobljavanja ovlaštenih osoba sastoji se od dva izvedbena plana po istom programu, izvedbenog plana A i izvedbenog plana B.
(2) Izvedbeni plan A namijenjen je polaznicima koji imaju osnove znanja i vještina u provođenju nadzora nad morskim ribolovom, dok je izvedbeni plan B namijenjen polaznicima bez znanja i vještina u provođenju nadzora nad morskim ribolovom.
(3) Svaki izvedbeni plan sastoji se od predavanja i praktičnog dijela – vježbi.
(4) Ribarski inspektori Ministarstva ovlašteni su provoditi program stručnog osposobljavanja.
Članak 3.
(1) Izvedbeni plan A sastoji se od četiri tematske cjeline, dvadeset i pet sati nastave i pet sati praktične nastave. Tematske cjeline su podijeljene na sljedeći način:
1. Provedba inspekcijskog nadzora:
1.1. Zakonska osnova za provedbu nadzora morskog ribolova:
– Legislativa RH,
– Legislativa EU,
– Ovlasti ovlaštenih osoba u nadzoru ribolova na moru.
1.2. Nadzor nad rekreacijskim, sportskim ribolovom i malim obalnim ribolovom.
1.3. Početne radnje pri ukrcaju:
– Oprema i podaci obvezni prije ukrcaja,
– Provjera pozicije ribarskog plovila,
– Provjera brodskih ljestvi,
– Provjera identiteta ribarskog plovila,
– Provjera identiteta vlasnika, ovlaštenika i odgovorne osobe,
– Provjera suradnje zapovjednika (odgovorne osobe),
– Provjera ribolovne aktivnosti.
2. Provjera sukladnosti dokumentacije:
2.1. Provjera sukladnosti dokumentacije:
– Potvrda registra flote,
– Ribolovna dozvola (povlastica za obavljanje ribolova),
– Odobrenje za ribolov,
– Potvrda snage motora,
– Potvrda o skladištu za ribu,
– Provjera nad izvješćima zapovjednika (odgovorne osobe),
– Postojeći sustavi izvješćivanja,
– VMS sustav,
– Očevidnik o ribolovu (u papirnatom i elektroničkom obliku),
– Ostala izvješća,
– Zahtjevi posebnog programa kontrole i inspekcije (SCIP).
3. Provjera sukladnosti ulova na plovilu:
3.1. Procjena količina i vrsta zadržanih na plovilu,
– Utvrđivanje proizvoda obrade ulova,
– Način identificiranja tereta,
– Procjena žive mase po vrsti,
– Procjena najmanje veličine morskih organizama za zadržavanje,
– Provjera sukladnosti ulova na plovilu,
– Usporedba ulova s podacima koje je o njemu unio zapovjednik,
– Provjera zahtjeva slaganja i označavanje tereta,
– Provjera ribolovnih mogućnosti,
– Zahtjevi SCIP-a kod kontrole ulova.
4. Provjera sukladnosti ribolovnog alata.
4.1. Utvrđivanje i ispitivanje ribolovnog alata koji se koristi i ostalog koji se eventualno nalazi na plovilu:
– Utvrđivanje i ispitivanje alata u upotrebi i ostalog alata na plovilu,
– Konstrukcijsko-tehničke osobine ribolovnog alata,
– Identificiranje oznaka ribolovnog alata,
– Zabranjene ribolovne metode,
– Provjera sukladnosti alata.
Članak 4.
(1) Izvedbeni plan B sastoji se od pet tematskih cjelina, pedeset sati nastave i deset sati praktične nastave. Tematske cjeline su raspoređene na sljedeći način:
1. Uvod – Nadzor ribolova na ribolovnom moru RH:
1.1 Ribolovno more RH:
– Unutarnje i vanjsko ribolovno more, ribolovne zone i podzone,
– ZERP,
– Kategorije ribolova,
– Nadzor nad rekreacijskim i športskim ribolovom,
– Nadzor nad malim obalnim ribolovom,
– Kontrola provođenja ribolova u znanstvene i znanstveno-nastavne svrhe