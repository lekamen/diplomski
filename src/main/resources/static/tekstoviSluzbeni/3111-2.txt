 osiguranju i reosiguranju, obavljanje poslova posredovanja u osiguranju i reosiguranju, odgovornost posrednika u osiguranju i reosiguranju, zahtjevi stranka (ugovaratelja osiguranja), informiranje ugovaratelja osiguranja, zaštita stranaka (ugovaratelja osiguranja), registar posrednika u osiguranju i reosiguranju, prekogranično pružanje usluga zastupanja u osiguranju/posredovanja u osiguranju i reosiguranju, nadzor posrednika u osiguranju i reosiguranju i društava za posredovanje u osiguranju i reosiguranju.
(2) Ispit za provjeru stručnih znanja za stjecanje ovlaštenja za zastupnika u osiguranju obuhvaća provjeru stručnih znanja iz područja utvrđenih stavkom 1. točkama 1., 2., 3. i 4. ovoga članka.
(3) Ispit za provjeru stručnih znanja za stjecanje ovlaštenja za posrednika u osiguranju i reosiguranju obuhvaća provjeru stručnih znanja iz područja utvrđenih stavkom 1. točkama 1., 2., 3., 4. i 5. ovoga članka.
(4) Literatura za stjecanje znanja potrebnih za dobivanje ovlaštenja za obavljanje poslova zastupanja u osiguranju, odnosno posredovanja u osiguranju i reosiguranju obuhvaća: Zakon o osiguranju, Zakon o obveznim osiguranjima u prometu, Zakon o obveznim odnosima, (Odsjek 27. i članci 1045. – 1046.), Zakon o trgovačkim društvima, (čl. 1. – 36., čl. 41. – 58., čl. 159. – 175., čl. 385. – 421. i čl. 473.), Kodeks poslovne osigurateljne i reosigurateljne etike, Udruženje osiguratelja, Hrvatska gospodarska komora, Osnove osiguranja – načela i praksa, K. Klasić i I. Andrijanić, TEB-Poslovno savjetovanje d.o.o. Zagreb.
Mjesto i vrijeme polaganja ispita
Članak 6.
(1) Mjesto i vrijeme polaganja ispita Agencija će utvrditi najkasnije 35 (trideset i pet) dana prije dana održavanja ispita i objaviti na svojoj internetskoj stranici, a kandidati su dužni podnijeti prijavu Agenciji (obrazac broj 1) sa dokumentacijom propisanom ovim Pravilnikom najkasnije 20 (dvadeset) dana prije dana održavanja ispita.
(2) Agencija će 5 (pet) dana prije dana održavanja ispita, na svojoj internetskoj stranici pozvati kandidate koji su dostavili uredno popunjenu prijavu za ispit s propisanom dokumentacijom, da pristupe ispitu, objavom šifre kandidata navedene u prijavi za ispit.
Ispitna Komisija
Članak 7.
(1) Upravno vijeće Agencije Odlukom imenuje i razrješava predsjednika i zamjenika predsjednika Komisije, tajnika i zamjenika tajnika Komisije i članove Komisije.
(2) Način rada Komisije propisan je Poslovnikom o radu, koji je predsjednik Komisije dužan donijeti u roku od 15 (petnaest) dana od dana imenovanja na tu funkciju.
Ispit
Članak 8.
(1) Ispit se polaže na hrvatskom jeziku i to u pisanom obliku.
(2) Smatra se da je kandidat uspješno položio ispit ukoliko je točno odgovorio na 60% postavljenih pitanja.
(3) Uspjeh na ispitu ocjenjuje se s »položio« ili »nije položio«.
(4) Predsjednik Komisije dužan je sastaviti zapisnik o održanom ispitu i rezultatima ispita i dostaviti ga Upravnom vijeću Agencije u roku od 8 (osam) dana od dana održavanja ispita.
(5) Agencija će najkasnije u roku od 8 dana od dana održavanja ispita na svojoj internetskoj stranici objaviti neslužbenu listu kandidata koji su položili ispit, s naznakom šifre kandidata iz prijave za ispit te objaviti rok od najmanje 7 dana u kojem se može ostvariti uvid u ispit.
(6) Kandidati imaju pravo uvida u svoj ispit. Ako kandidat smatra da mu odgovori nisu točno vrednovani, može Agenciji na službenu adresu dostaviti pisanu predstavku, a sve u roku u kojem se može ostvariti uvid u ispit.
(7) Komisija će odgovoriti na pisanu i potpisanu predstavku kandidata najkasnije u roku od 8 dana od dana primitka predstavke.
(8) Nakon isteka roka za rješavanje predstavki, Agencija će na svojoj internetskoj stranici objaviti službenu listu kandidata koji su položili ispit s naznakom šifre kandidata iz prijave za ispit.
Članak 9.
(1) Agencija će kandidata koji je položio ispit za provjeru stručnih znanja za dobivanje ovlaštenja za obavljanje poslova zastupanja u osiguranju, najkasnije u roku od 30 (trideset) dana