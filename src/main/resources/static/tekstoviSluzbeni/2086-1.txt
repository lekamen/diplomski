 prethodni mjesec.
(4) Izvješće iz stavka 1. ovoga članka dostavlja se Agenciji za plaćanja putem web aplikacije ili na drugi način koji odredi Agencija za plaćanja i objavi na svojim mrežnim stranicama.
Članak 6.
(1) Proizvođač mlijeka obveznik je dostave godišnjeg izvješća:
– o ukupnim količinama mlijeka koje je izravno prodao u prethodnoj godini i
– o ukupnim količinama mlijeka koje su upotrijebljene za proizvodnju mliječnih proizvoda koji su neposredno prodani u prethodnoj godini.
(2) Izvješće iz stavka 1. ovoga članka podnosi se Agenciji za plaćanja na obrascu, a nalazi se u Prilogu III. ovoga Pravilnika.
(3) Rok za dostavu izvješća iz stavka 1. ovoga članka je petnaesti dan veljače tekuće godine za prethodnu godinu.
(4) Izviješće iz stavka 1. ovoga članka dostavlja se Agenciji za plaćanja putem web-aplikacije ili na drugi način koji Agencija za plaćanja stavi na raspolaganje.
Vođenje evidencije i čuvanje dokumentacije
Članak 7.
(1) Prvi otkupljivač dužan je voditi evidenciju o količinama mlijeka koje su mu isporučene i o kojima dostavlja izvješće sukladno člancima 3. i 4. ovoga Pravilnika te čuvati pripadajuću dokumentaciju najmanje pet godina od završetka godine u kojoj je nastala.
(2) Proizvođač mlijeka dužan je voditi mjesečnu evidenciju o količinama mlijeka koje je isporučio prvom otkupljivaču koji ima sjedište izvan područja Republike Hrvatske i o kojima dostavlja izvješće sukladno članku 5. ovoga Pravilnika te čuvati pripadajuću dokumentaciju najmanje pet godina od završetka godine u kojoj je nastala.
(3) Proizvođač mlijeka dužan je voditi mjesečnu evidenciju o količinama mlijeka koje su neposredno prodane i o količinama mlijeka koje su upotrijebljene za proizvodnju mliječnih proizvoda koji su neposredno prodani te o kojima dostavlja izvješće sukladno članku 6. ovoga Pravilnika kao i čuvati pripadajuću dokumentaciju najmanje pet godina od završetka godine u kojoj je nastala.
Viša sila
Članak 8.
(1) U slučaju više sile i izvanrednih okolnosti, obveznici dostave izvješća prema ovome Pravilniku dužni su u pisanom ili elektroničkom obliku izvijestiti Agenciju za plaćanja o nastupu više sile i izvanrednih okolnosti zbog kojih nisu bili u mogućnosti dostaviti izvješće, uz dostavljanje odgovarajućeg dokaza u roku od 30 dana od dana nastanka događaja.
(2) Viša sila i izvanredne okolnosti iz stavka 1. ovoga članka imaju jednako značenje kao definicija korištena u članku 2. stavku 2. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (SL L 347, 20. 12. 2013.).
Izvješćivanje
Članak 9.
(1) Agencija za plaćanja izvješćuje Europsku komisiju o količinama mlijeka iz članka 3. stavka 1. ovoga Pravilnika sukladno članku 1. stavku 2. Provedbene uredbe Komisije (EU) br. 1097/2014.
(2) Agencija za plaćanja izvješćuje:
– poljoprivrednu inspekciju Ministarstva poljoprivrede jednom u tri mjeseca o dostavljenim izvješćima sukladno ovome Pravilniku, a u slučaju utvrđenih nepravilnosti i ranije i
– Ministarstvo poljoprivrede i Hrvatsku poljoprivrednu agenciju:
a) jednom mjesečno o ukupnim količinama mlijeka iz članka 3. stavka 1. i članka 5. stavka 1. ovoga Pravilnika i
b) jednom godišnje o ukupnim količinama mlijeka iz članka 6. stavka 1. ovoga Pravilnika.
Kontrola
Članak 10.
(1) Agencija za plaćanja provodi kontrolu na terenu svake godine na uzorku od najmanje 5% obveznika, utvrđenom na temelju analize rizika i slučajnim odabirom.
(2) Analiza rizika uzima u obzir:
– pravovremenost dostave podataka
– ispravnost dostavljenih podataka
– potpunost dostavljenih podataka
– udio u reprezentativnosti primljenih podataka
– kontrole provedene u prethodnim godinama i
– primjenu drugih kriterija koji se mogu odrediti naknadno, ukoliko se prema prikupljenim podacima ili iskustvu iz obavljenih kontrola utvrdi 