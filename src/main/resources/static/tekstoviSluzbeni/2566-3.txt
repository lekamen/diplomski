 ima mogućnost prije isteka predmetnog roka namiriti svoja potraživanja iz dostavljenog instrumenta osiguranja plaćanja. Pri tom je obrazloženje tuženika da tužitelj u razdoblju nakon proteka 60 dana od zaprimanja računa od strane operatora ima pravo na zatezne kamate bespredmetno, budući da svrha roka dospijeća plaćanja nije da njegovim protekom vjerovnik stječe pravo na zatezne kamate zbog zakašnjenja u plaćanju već da protekom tog roka vjerovnik ima pravo krenuti u prisilnu naplatu svojeg potraživanja. Stoga oduzimanjem ovog prava tužitelju kao vjerovniku, tuženik je zapravo odlukom propisao da je rok dospijeća plaćanja računa koje je tužitelj izdao operatorima za pružene usluge 90 dana. Tužitelj smatra da je tuženik kao nacionalno regulatorno tijelo za područje elektroničkih komunikacija ovlašteno i specijalizirano za uređivanje odnosa između operatora elektroničkih komunikacija specifičnih za tržište elektroničkih komunikacija, pa pitanja nelikvidnosti i insolventnosti, te s tim u vezi i pitanja primjerenih rokova dospijeća plaćanja u situaciji gospodarske krize nisu pitanja koja su uređena ZEK-om slijedom čega se ne radi o pitanjima koja bi bio ovlašten regulirati tuženik. Smatra da su i tužitelj i ostali operatori na tržištu elektroničkih komunikacija kao i svi ostali poduzetnici u Republici Hrvatskoj dužni svoje poslovanje uskladiti s odredbama ZFPPN, a provedbu tog Zakona sukladno članku 87. stavak 1. nadzire Ministarstvo financija. Stoga smatra da je tuženik uvelike prekoračio svoje ovlasti upustivši se osporenom odlukom u reguliranje materije koja je predmet ZFPPN i upustivši se u tumačenje odredaba tog Zakona. Tužitelj se poziva na obrazloženje tuženika u Odluci (stranica 100. Analize) u kojem je iznijeto tumačenje tuženika da bi sukladno ZFPPN među poduzetnicima bilo dopušteno ugovoriti i dulji rok dospijeća plaćanja s 30 na 60 dana što bi bilo u skladu s odredbom članka 11. stavak 1. ZFPPN jer se tom odredbom omogućava poduzetnicima da ugovorom ugovore rok ispunjenja novčane obveze do 60 dana. Tim Zakonom se u članku 11. stavku 2. omogućava ugovaranje i duljeg roka ukoliko dužnik novčane obveze, vjerovniku pruža instrument osiguranja plaćanja u vidu ovršne isprave. Kada bi prema mišljenju tužitelja takvo tumačenje tuženika i bilo ispravno, dan nakon donošenja odluke Hrvatski sabor je izmijenio ZFPPN i to na način da je dulji rok dospijeća od 60 dana dopušteno ugovoriti među poduzetnicima isključivo kod ugovora o robno trgovačkom kreditu. Prema tome i u slučaju ispravnosti tog tumačenja time što je odlukom tuženik definirao obvezu tužitelja u ugovoru s operatorima ugraditi rok za ispunjenje novčane obveze u trajanju od faktično 90 dana odlučio je protivno članku 11. stavak 1. ZFPPN i onemogućio tužitelju da svoje poslovanje uskladi s naknadnim izmjenama ZFPPN.
Tužitelj smatra da je tuženik svojom odlukom tužitelja stavio u diskriminirani položaj u odnosu na druge vjerovnike operatora, koji se nalazi u postupku predstečajne nagodbe. Pri tome se tužitelj poziva na odredbu članka 22. i 23. ZFPPN i smatra da je taj Zakon jedini propis koji uređuje pitanja postupanja poduzetnika tijekom postupka predstečajne nagodbe i čije je provođenje u nadležnosti Ministarstva financija, i ne predviđa da bi određene kategorije vjerovnika tijekom postupka predstečajne nagodbe bile obvezne ne samo ne uskratiti dužniku postojeće usluge već i omogućiti dužniku da poveća opseg svog poslovanja. Stoga je osporenom odlukom tuženik promijenio položaj tužitelja kao vjerovnika operatora u odnosu na kojeg se vodi postupak predstečajne nagodbe i to na način da je položaj tužitelja kao vjerovnika postao izrazito otegotan u odnosu na položaj svih drugih vjerovnika uključujući pružatelje javnih usluga kao što su usluge električne energije, vode i sl., kojima ZFPPN takve obveze ne propisuje. Time je također tuženik svojom odlukom obvezao tužitelja kao vjerovnika operatora koji je u postupku predstečajne nagodbe da poduzima radnje kojima može