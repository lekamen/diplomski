62 05.06.2015 Odluka o utvrđivanju interesa Republike Hrvatske za izgradnju skijališta "Omanovac" u k.o. Kraguj
VLADA REPUBLIKE HRVATSKE
1191
Na temelju članka 9. stavka 4. Zakona o izvlaštenju (»Narodne novine«, br. 9/94, 35/94, 112/2000, 114/2001, 79/2006, 45/2011 i 34/2012), a u vezi s člankom 62. Zakona o izvlaštenju i određivanju naknade (»Narodne novine«, broj 74/2014), Vlada Republike Hrvatske je na sjednici održanoj 3. lipnja 2015. godine donijela
ODLUKU
O UTVRĐIVANJU INTERESA REPUBLIKE HRVATSKE ZA IZGRADNJU SKIJALIŠTA »OMANOVAC« U k.o. KRAGUJ
I.
Izgradnja skijališta »Omanovac« na k.č.br. 322/11, zk.ul.br. 175, Omanovac, površine 44 800 m2 i k.č.br. 322/7, zk.ul.br. 141, šuma Omanovac površine 3651 m2, ukupne površine 48 451 m2, sve k.o. Kraguj, u vlasništvu Republike Hrvatske, a kojima gospodare Hrvatske šume d.o.o., Zagreb, u interesu je Republike Hrvatske.
II.
Interes Republike Hrvatske iz točke I. ove Odluke utvrđuje se na temelju pravomoćne lokacijske dozvole za zahvat u prostoru: izgradnja skijališta »Omanovac« u Omanovcu, klase: UP/I-350-05/13-02/41, urbroja: 2177/1-06-01/1-13-5, od 21. studenoga 2013. godine, izdane od Požeško-slavonske županije, Upravnog odjela za gospodarstvo i graditeljstvo i mišljenja Županijske skupštine Požeško-slavonske županije, klase: 021-02/13-03/07, urbroja: 2177/1-05-05/1-13-12, od 17. prosinca 2013. godine, te parcelacijskog elaborata izrađenog u siječnju 2012. godine, od ovlaštenog inženjera geodezije Branka Đaniša iz Pakraca, ovjerovljenog da je izrađen u skladu s katastarsko-geodetskim propisima i prostorno-planskom dokumentacijom.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/110
Urbroj: 50301-09/06-15-5
Zagreb, 3. lipnja 2015.
Predsjednik Zoran Milanović, v. r.
