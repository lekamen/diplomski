 osigurati dodatna financijska sredstva. Za 2016. godinu ukupno osigurana sredstva iznose 98.819.000 kuna od čega je na Razdjelu 040 Ministarstvo unutarnjih poslova, Glavi 28305 Državna uprava za zaštitu i spašavanje na projektu K260089 Program u provedbi posebnih mjera za zaštitu i spašavanje osiguran iznos od 24.330.000 kuna, a na Razdjelu 030 Ministarstvo obrane, Glavi 05 Ministarstvo obrane na aktivnosti A545035 Protupožarna zaštita iznos od 74.489.000 kuna.
Izvršitelji zadatka: Ministarstvo obrane Državna uprava za zaštitu i spašavanje Rok: kontinuirano
48. Državna uprava za zaštitu i spašavanje izvršit će refundaciju financijskih sredstava u iznosu 50% bruto stvarnog troška, a maksimalno do iznosa 3.000,00 kuna bruto po angažiranom sezonskom vatrogascu sukladno zahtjevima i odgovarajućoj ovjerenoj knjigovodstvenoj dokumentaciji vatrogasnih zajednica županija. Ukupan broj i razdoblje angažiranja prema dostavljenom planu vatrogasnih zajednica županija, odobrava Državna uprava za zaštitu i spašavanje.
Sukladno zapovijedima glavnog vatrogasnog zapovjednika vatrogasnoj postrojbi/zajednici, za ostale gasitelje angažirane u provedbi ovoga Programa aktivnosti, Državna uprava za zaštitu i spašavanje će sukladno računovodstvenim propisima, zahtjevima i ovjerenoj knjigovodstvenoj dokumentaciji izvršiti isplate stalnim i dopunskim pripadnicima i povrat isplaćenih sredstava naknade u visini od 170,00 kuna (neto po gasitelju i danu angažiranja), utvrđene Pravilnikom o ustroju, opremanju, osposobljavanju, načinu pokretanja i djelovanja intervencijskih vatrogasnih postrojbi te naknadi troškova nastalih njihovim djelovanjem (»Narodne novine«, broj 31/11).
Državna uprava za zaštitu i spašavanje izvršit će isplate i refundaciju sredstava po angažiranom vatrogascu u Državnim intervencijskim postrojbama. Ukupan broj i razdoblje angažiranja vatrogasaca (koji ispunjavaju uvjete iz članaka 21. Zakona o vatrogastvu i podzakonskih propisa) odobrava Državna uprava za zaštitu i spašavanje.
Refundacija mjesečnih troškova po profesionalnom dopunskom domicilnom vatrogascu iz točke 38. stavka 4. i točke 39. stavka 2. u maksimalnom iznosu do 8.000,00 kuna izvršit će se sukladno zahtjevu i ovjerenoj knjigovodstvenoj dokumentaciji.
Izvršitelji zadaća (javne vatrogasne postrojbe i vatrogasne zajednice županija za koje je to predviđeno) obvezni su izvješće o izvršenoj aktivnosti s utemeljenim zahtjevom za povrat troškova dostaviti najkasnije u roku 15 dana po prestanku zadnje aktivnosti u smislu provedbe zadaća iz ovoga Programa.
Povrat sredstava (refundacije) od strane Državne uprave za zaštitu i spašavanje izvršit će se na temelju dostavljenih izvješća o izvršenju aktivnosti sa zahtjevom i odgovarajućom knjigovodstvenom dokumentacijom i obračunom troškova sukladno Uputama Državne uprave za zaštitu i spašavanje.
Državna uprava za zaštitu i spašavanje će svojim sredstvima za potrebe Oružanih snaga Republike Hrvatske osigurati punjenje vodom aviona Air Tractor u zrakoplovnim lukama Udbina i Zadar, prijevoz i ograničeno opremanje pripadnika Oružanih snaga Republike Hrvatske.
49. Svi izvršitelji i sudjelovatelji zadataka iz ovog Programa aktivnosti snose svoje cjelokupne troškove priprema (obuke, edukacije, vježbi, održavanja sredstava, nabave pjenila i sredstava za gašenje), izrade projekata, studija i procjena kao i angažiranja svojih snaga i resursa u provedbi posebnih mjera zaštite od požara od interesa za Republiku Hrvatsku.
50. Svi izvršitelji zadataka obvezni su dostaviti Državnoj upravi za zaštitu i spašavanje – Sektoru za vatrogastvo ime i prezime, funkciju, broj telefona i ostale potrebne podatke kontakt osoba za koordinaciju, odmah po objavi Programa aktivnosti u »Narodnim novinama«.
51. Inspekcijske službe državnih tijela dužne su Državnoj upravi za zaštitu i spašavanje – Sektoru za vatrogastvo dostavljati mjesečna izvješća o provedbi zadaća Programa aktivnosti tijekom svibnja (do 6. lipnja), lipnja (do 11. srpnja) i srpnja (do 8. kolovoza) 2016.