 države članice, treća država ili javno međunarodno tijelo kojemu pripadaju jedna ili više država članica,
6. iznimno od ograničenja iz točke 1. ovoga stavka najviše 25% neto vrijednosti imovine AIF-a može biti uloženo u pokrivene obveznice koje izdaju kreditne institucije koje imaju registrirano sjedište u Republici Hrvatskoj ili drugoj državi članici koje su na temelju posebnog zakona predmetom posebnoga javnog nadzora sa svrhom zaštite ulagatelja u te obveznice. Sredstva od izdavanja takvih obveznica moraju biti uložena u skladu s posebnim zakonom u imovinu koja će do dospijeća obveznica omogućiti ispunjenje obveza koje proizlaze iz obveznica i koja bi se, u slučaju neispunjenja obveza izdavatelja, ponajprije iskoristila za isplatu glavnice i stečenih kamata iz tih obveznica. Ako je više od 5% neto vrijednosti imovine AIF-a uloženo u takve obveznice jednog izdavatelja, ukupna vrijednost takvih ulaganja koja čine više od 5% neto vrijednosti imovine AIF-a ne smije prijeći 80% neto vrijednosti imovine AIF-a,
7. ograničenja ulaganja iz točaka 1. – 6. ovoga stavka neće se kombinirati i, prema tome, ulaganja u:
a) prenosive vrijednosne papire ili instrumente tržišta novca čiji je izdavatelj jedna te ista osoba,
b) depozite kod te osobe i
c) financijske izvedenice koje je ta osoba izdala i OTC izvedenice sklopljene s tom osobom,
izvršena u skladu s točkama 1. do 6. ovoga stavka, ne smiju prijeći ukupno 35% neto vrijednosti imovine AIF-a,
8. najviše 20% neto vrijednosti imovine AIF-a može biti uloženo u prenosive vrijednosne papire i/ili instrumente tržišta novca čiji su izdavatelji osobe koje čine povezana društva u skladu s odredbama zakona kojim se uređuje osnivanje i poslovanje trgovačkih društava, u skladu s propisima koji uređuju računovodstvo poduzetnika i primjenu standarda financijskog izvještavanja, te osobe koje su u odnosu uske povezanosti. Navedene osobe smatraju se jednom osobom u smislu izračuna ograničenja iz točaka 4. i 7. ovoga stavka.
9. najviše 10% neto vrijednosti imovine AIF-a može se uložiti u robe iz članka 10. stavka 2. točke 8. ovoga Pravilnika,
10. najviše 20% neto vrijednosti imovine AIF-a može se uložiti u nekretnine iz članka 10. stavka 2. točke 10. ovoga Pravilnika,
11. najviše 10% neto vrijednosti imovine AIF-a može se uložiti u jednu nekretninu (zemljište ili građevinu) u trenutku stjecanja nekretnine, a ukupna izloženost prema toj nekretnini može se povećati na maksimalno 20% neto vrijednosti imovine AIF-a ako je to povećanje posljedica rasta vrijednosti ulaganja. Nekretnine koje su susjedne ili se nalaze u neposrednoj blizini nekretnina iz imovine AIF-a smatraju se jednom nekretninom.
(2) UAIF može za zajednički račun ulagatelja odnosno AIF-a koristiti tehnike i instrumente vezane uz prenosive vrijednosne papire u svrhu učinkovitog upravljanja portfeljem koji uključuju, ali nisu ograničeni na repo ugovore i posuđivanje vrijednosnih papira. Na tehnike i instrumente iz ovoga stavka na odgovarajući način se primjenjuju odredbe zakona koji uređuje osnivanje i poslovanje otvorenih investicijskih fondova s javnom ponudom i propisa donesenih na temelju tog zakona, u dijelu koji se odnosi na dozvoljena ulaganja i ograničenja ulaganja i utvrđivanje vrijednosti imovine i cijene udjela fonda.
(3) Ako UAIF namjerava uložiti više od 40% neto vrijednosti imovine AIF-a u neuvrštene prenosive vrijednosne papire, tvrtka AIF-a mora uključivati riječi 'zatvoreni AIF s javnom ponudom za ulaganje u neuvrštene prenosive vrijednosne papire'.«.
Članak 9.
Iza članka 12. dodaju se novi članci 12.a do 12.d i naslovi iznad njih koji glase:
»Ograničenja ulaganja kod repliciranja indeksa
Članak 12.a
(1) Iznimno od ograničenja iz članka 12. stavka 1. točke 1. ovoga Pravilnika, i neovisno o ograničenjima ulaganja iz članka 12.d ovoga Pravilnika, do 20% neto vrijednosti imovine AIF-a može se uložiti u dionice ili dužničke vrijednosne papire jednog izdavatelja, ako je cilj strategije ulaganja AIF-a replicirati određeni dionički