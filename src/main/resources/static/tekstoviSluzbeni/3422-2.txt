 dopust ili na rad u skraćenom radnom vremenu radi njege djeteta (Narodno novine, broj 18/09) utvrđeno je da zaposleni roditelj ili samozaposleni roditelj djeteta s težim smetnjama u razvoju ima pravo na dopust za njegu djeteta ili pravo na rad u skraćenom radnom vremenu pod uvjetom da radi s punim radnim vremenom, da drugi roditelj nije nezaposlen prema propisima o zapošljavanju, odnosno ako živi sam s djetetom u zajedničkom kućanstvu (npr. samohrani ili razvedeni roditelj).
Uvidom u Informatičku bazu podataka HZZO-u ZOROH utvrđeno da je osiguranici dana 04. 1. 2010. prestao radni odnos kod poslodavca Mirjane Ušljebrka, te ista nakon toga nema utvrđen status u obveznom zdravstvenom osiguranju.
Slijedom navedenog, riješeno je kao u izreci ovog rješenja.«
13. Podnositeljica je u žalbi protiv tog rješenja tvrdila da je saznala za retroaktivnu odjavu poslodavčevog obrta (s danom 4. studenoga 2010.) tek nakon što je primila ispravljeno rješenje o prestanku obrta od 23. svibnja 2012. U žalbi je navela sljedeće:
»Ovim putem želim izjaviti Žalbu na rješenje od 11.06. 2012. Klasa: UP/i-502-06/12-01/979 Ur.br. 338-08-14-12-2 zato jer sam Vam po članku 52. stavku 1. Zakona (kako je i navedeno u rješenju) bila dužna prijaviti svaku promjenu u roku od 8 dana od dana nastanka okolnosti koja utječe na korištenje priznatog prava po Zakonu, međutim to nikako nisam mogla učiniti jer mi nisu bile poznate okolnosti iz kojih ste po službenoj dužnosti obustavili isplatu novčane naknade. Naime, poslodavka me ni u jednom trenutku nije obavijestila o svojim namjerama, niti usmenim niti pismenim putem, te sam za cijelu situaciju saznala od Vaše službe primitkom gore navedenog rješenja, i također nikako ne mogu znati okolnosti poslovanja moje poslodavke (koje spada u poslovnu tajnu) te zdravstvenog stanja moje poslodavke (što spada u povjerljivu medicinsku dokumentaciju koja nije dostupna široj javnosti,a tiče se samo bolesnika ili skrbnika bolesnika). Naime, moja poslodavka (Ušljebrka Mirjana) je ove godine (2012), tijekom mjeseca svibnja, zatvorila svoj obrt (frizersko-kozmetički-pedikerski obrt 'D'Image'), te je o tome izdano rješenje Klasa: UP/l-311 -02/12-04/179 Ur.br. od 10.05.2012. godine od strane Ureda državne uprave u Primorsko-goranskoj županiji, Ureda za gospodarstvo u Rijeci, a koje je poslano također i Vašoj službi na uvid, iz kojeg se jasno vidi da je datum prestanka obavljanja obrta 08.05.2012. godine. Nadalje, 23.05.2012. je izdano rješenje od iste službe Ureda državne uprave, Klasa: UP/l-311-02/12-04/179 Ur.br. 2170-03-02/4-12-03 u kojem se datum prestanka obavljanja obrta mijenja u datum 04.11.2010., koje je isto poslano Vašoj službi na uvid, zato jer moja poslodavka od tog datuma ima pravo na invalidsku mirovinu i pravomoćno rješenje da to potkrijepi.
Slijedom navedenog, još jednom ponavljam da ja nikako nisam mogla imati informacije o tome što i kako moja poslodavka posluje, dok mi ona sama to ne kaže, niti kakvog je zdravlja te da li je žena toliko bolesna da joj je zbog zdravstvenog stanja potrebna invalidska mirovina, a da sam to znala prije (što nisam jer sam tek pred dva dana stupila s njom u kontakt nakon što sam od Vaše službe saznala za ove okolnosti), svakako bih bila obavijestila Vašu službu o novonastalim promjenama, kako sam činila i prije.
Isto tako, s obzirom da je zatvaranje obrta moje poslodavke riješeno i doneseno rješenjem od ove (tekuće) godine, molim Vas da to uzmete u obzir i da mi obustavite isplate novčane naknade s početkom od ove godine, kad je rješenje o zatvaranju obrta zapravo i doneseno.
Također, želim naglasiti da sam u okolnostima ove situacije izgubila pravo na obavezno zdravstveno osiguranje kod Vas, koje ne mogu nikako napraviti na sebe zato jer je propisani rok prošao, i Vaša služba to ne priznaje, te me ni jedan eventualni novi poslodavac ne može prijaviti, te mi kao jedina mogućnost koju imam da to pravo opet steknem je da me suprug prijavi kao uzdržavanu osobu, a isto tako sam izgubila i prava 