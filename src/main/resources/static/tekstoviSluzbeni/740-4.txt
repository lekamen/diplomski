 financiranja; priprema izvješća i planove iz djelokruga rada; upravlja rizicima na razini prioritetnih osi i općenito, upravlja nepravilnostima, sudjeluje u aktivnostima zatvaranja Operativnog programa; brine da svaki rashod bude opravdan stvarnom potrebom i potvrđen prethodnom kontrolom; obavlja i druge poslove iz svog djelokruga.«.
Članak 10.
Podnaslov iznad članka 80. i članak 80. mijenjaju se i glase:
»9.2.2. Odjel za pripremu, odabir, provedbu i praćenje projekata Europske unije
Članak 80.
Odjel za pripremu, odabir, provedbu i praćenje projekata Europske unije obavlja stručne, administrativne i upravne poslove koji se odnose na pripremu, odabir, praćenje i analizu uspješnosti provedbe projekata financiranih iz pretpristupnih programa pomoći, Prijelaznog instrumenta, i europskih strukturnih i investicijskih fondova u području zdravstva; prati i koordinira provedbu projekata te osigurava potrebnu pomoć ugovarateljima u provedbi aktivnosti projekata kao i svim uključenim dionicima; osigurava uspostavu i održavanje upravljačkih odbora; sudjeluje u izradi Priručnika o internim procedurama za provedbu poslovnih procesa u skladu s odgovarajućim smjernicama; organizira mjesečne sastanke sa svim relevantnim dionicima uključenim u provedbu projekata s ciljem praćenja provedbe u skladu s rokovima; prati cjelokupnu kvalitetu provedbe projekata; sudjeluje u kontroli administrativnog i financijskog upravljanja te u provjerama provedbe aktivnosti; izrađuje izvješća o provedbi projekata; priprema planove nabave; planira i upravlja alokacijama sredstava Europske unije i nacionalnih izvora te osigurava nacionalno sufinanciranje projekata; dostavlja tijelu odgovornom za plaćanje zahtjev za prijenos javnih sredstava korisniku te osigurava ukupnost plaćanja javnog doprinosa; osigurava povrat nepravilno utrošenih sredstava od strane korisnika; sudjeluje s Upravljačkim tijelom i Tijelom za ovjeravanje u postupku godišnjeg poravnanja računa i godišnjeg zatvaranja dovršenih operacija; vodi evidenciju o povratima te dostavlja Tijelu za ovjeravanje informacije o utvrđenim i izvršenim povratima; održava stalnu stručnu komunikaciju sa svim relevantnim ustrojstvenim jedinicama Ministarstva i drugim relevantnim dionicima u provedbi projekata i programa (voditeljima projekata, stručnim timovima, Posredničkim tijelom razine 2 te krajnjim korisnicima); sudjeluje u radu odbora za ocjenjivanje ponuda; upravlja rizicima na razini prioritetnih osi i općenito, provodi aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama; u skladu s Komunikacijskom strategijom za Operativni program provodi mjere informiranja i komunikacije, s posebnim naglaskom na mjere namijenjene korisnicima; sudjeluje u definiranju pokazatelja za praćenje provedbe (indikatora) na razini prioriteta/mjera; prati provedbu i predlaže korektivne mjere; vodi poslove vezane uz upisivanje podataka u Izvještajni sustav (MIS) i za pripremu sektorskih, godišnjih i završnih izvješća o provedbi projekata te sudjeluje u pripremi izvješća za nadzorne odbore; prati nacionalne i međunarodne dokumente i propise europskih strukturnih i investicijskih fondova, programa Europske unije i drugih izvora financiranja; priprema izvješća i planove iz djelokruga rada, brine da svaki rashod bude opravdan stvarnom potrebom i potvrđen prethodnom kontrolom; obavlja i druge poslove iz svog djelokruga.«.
Članak 11.
Iza članka 80. dodaju se naslov iznad članka i članak 80.a, te podnaslovi iznad članaka i članci 80.b i 80.c koji glase:
»9.3. Služba za javnu nabavu
Članak 80.a
Služba za javnu nabavu planira, provodi i upravlja procesima javne nabave roba, radova i usluga za potrebe Ministarstva koje pojedini korisnici iskažu kao potrebu kroz svoje zahtjeve za javnu nabavu; planira, provodi i upravlja procesima javne nabave roba, radova i usluga za potrebe zdravstvenih