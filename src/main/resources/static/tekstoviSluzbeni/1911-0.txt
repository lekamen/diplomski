98 14.09.2015 Presuda i Rješenje Upravnog suda u Splitu, broj: UsI-147/14-12 od 24. srpnja 2015.
UPRAVNI SUD U SPLITU
1912
PRESUDA
i
RJEŠENJE
Upravni sud u Splitu, po sucu Milanu Franiću, uz sudjelovanje zapisničarke Vesne Šimić, u upravnom sporu tužiteljice Ane Braškin iz Splita, Pod Kosom 37, protiv tuženika Hrvatske regulatorne agencije za mrežne djelatnosti (ranije: Hrvatske agencije za poštu i elektroničke komunikacije), Zagreb, Ulica Roberta Frangeša Mihanovića 9, zastupanog po službenoj osobi Marini Ljubić-Karanović, uz sudjelovanje zainteresirane osobe Hrvatskog Telekoma d.d. Zagreb, Ulica Roberta Frangeša Mihanovića 9, radi rješavanja spora između korisnika i operatora, 24. srpnja 2015.,
presudio je
Odbija se kao neosnovan tužbeni zahtjev tužiteljice radi poništenja Odluke tuženika Hrvatske agencije za poštu i elektroničke komunikacije klasa: UP/I-344-08/14-01/205, urbroj: 376-05/LGŠ-14-07 (IM) od 5. svibnja 2014. i vraćanja predmeta na ponovni postupak.
i
riješio je
Odbacuje se tužba u dijelu kojim je tužiteljica spram zainteresirane osobe Hrvatskog Telekoma d.d. Zagreb istaknula zahtjev radi isplate naknade neimovinske štete u iznosu 11.000,00 kuna i zahtjev radi isplate nagrade za korištenje njene ideje u poboljšanju usluge u iznosu 20.000,00 kuna.
Obrazloženje
Osporenom odlukom klasa: UP/I-344-08/14-01/205, urbroj: 376-05/LGŠ-14-07 (IM) od 5. svibnja 2014. odbijen je kao neosnovan zahtjev za rješavanje spora pretplatnice (ovdje tužiteljice) vezano za prigovor na sporni iznos zaduženja za obavljenu javnu komunikacijsku uslugu i obavijest govornog automata.
Tuženik svoju odluku u bitnome obrazlaže kako slijedi. Tužiteljica smatra da račun za prosinac 2013. nije dužna podmiriti jer ju je operator (ovdje zainteresirana osoba) uznemiravao pozivanjem četiri puta dnevno u razdoblju od 11. prosinca 2013. do 31. prosinca 2013., koje nije prestalo unatoč njenom pozivanju službe za korisnike operatora (ovdje zainteresirane osobe) i dolasku u prostorije operatora (ovdje zainteresirane osobe) u Splitu, te joj je uskratio uslugu odlaznih poziva u ožujku 2014. koja je opet uspostavljena nakon što je podmirila račune za prosinca 2013. i veljaču 2014., o kojem dugovanju je tužiteljica bila opomenuta. Spornim višestrukim pozivanjima tužiteljice da je operator izvršavao obvezu iz članka 24. stavak 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga, a zbog povećane mjesečne potrošnje tužiteljice, koja pozivanja putem govornog automata operatora (ovdje zainteresirane osobe) prestaju kada se govorna poruka odsluša do kraja, dok se u suprotnom, što je ovdje slučaj, ponavljaju četiri puta dnevno, o čemu je tužiteljica obaviještena u odgovoru na prigovor tužiteljice od 14. siječnja 2014. i u odgovoru na pritužbu tužiteljice od veljače 2014. Tužiteljici da nije moglo biti rečeno da u prosincu 2013. podmiri račun za taj mjesece jer se isti ispostavlja i dospijeva u siječnju 2014. Ukoliko tužiteljica smatra da je pretrpjela štetu, naknadu iste od operatora (ovdje zainteresirane osobe) da može potraživati u postupku pred nadležnim općinskim sudom.
Tužiteljica u tužbi osporava zakonitost tuženikove odluke navodeći u bitnome kako slijedi. Nakon duljeg telefonskog razgovora s inozemstvom koji je obavila 10. prosinca 2013. da su u razdoblju od 11. prosinca 2013. do 31. prosinca 2013. započela pozivanja na njen fiksni telefonski broj po četiri puta dnevno. Zbog teškog zdravstvenog stanja (tužbi prilaže medicinsku dokumentaciju o marfanovom sindromu i kroničnim cervikobrahijalnim bolovima uzrokovanima opterećenjima s mialgijama) da je smanjene pokretljivosti pa nije mogla odgovoriti na te ponavljajuće pozive zbog kratkoće pozivnog signala. Povratnim biranjem broja s kojeg su ti pozivi dolazili da se nije uspostavljala veza. Stoga je kontaktirala policiju i saznala da se radi o broju govornog automata operatora (ovdje zainteresirane osobe). Potom je kontaktirala službu za korisnike operatora (ovdje 