95 04.09.2015 Odluka o davanju suglasnosti na Odluku Županijske skupštine Šibensko-kninske županije o izmjeni i dopuni Odluke o utvrđivanju granica lučkih područja
VLADA REPUBLIKE HRVATSKE
1835
Na temelju članka 74. stavka 1. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11) i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 3. rujna 2015. godine donijela
ODLUKU
O DAVANJU SUGLASNOSTI NA ODLUKU ŽUPANIJSKE SKUPŠTINE ŠIBENSKO-KNINSKE ŽUPANIJE O IZMJENI I DOPUNI ODLUKE O UTVRĐIVANJU GRANICA LUČKIH PODRUČJA
I.
Daje se suglasnost na Odluku o izmjeni i dopuni Odluke o utvrđivanju granica lučkih područja, klase: 342-21/13-01/3, urbroja: 2182/1-01-13-01, koju je donijela Županijska skupština Šibensko- -kninske županije na 4. sjednici održanoj 12. prosinca 2013. godine, a koja se odnosi na proširenje lučkog područja za luke: Gradska luka Šibenik, Zlarin, Muna na Žirju, Vodice, Tribunj, Prvić Luka, Prvić Šepurine, Tisno, Murter-Butina, Pirovac, Primošten, Rogoznica te utvrđivanje lučkog područja za luku Bilice.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/354 Urbroj: 50301-05/16-15-3 Zagreb, 3. rujna 2015.
Predsjednik Zoran Milanović, v. r.
