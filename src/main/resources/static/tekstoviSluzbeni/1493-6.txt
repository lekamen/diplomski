 dostavljaju Koordinaciji u skladu s odredbama članka 13. stavka 1. ovoga Zakona
b. ocjenu sposobnosti operatora u svezi s ispunjavanjem zahtjeva iz ovoga Zakona
c. savjetovanje i suradnju s tijelima državne uprave i ostalim tijelima u skladu s odredbama ovoga Zakona
d. izradu godišnjih planova i izvješća u skladu s odredbama ovoga Zakona.
(2) Koordinacija mora biti neovisna i objektivna u obavljanju svojih djelatnosti.
(3) Uredbom iz članka 10. stavka 2. ovoga Zakona Koordinaciji moraju biti osigurani primjereni ljudski resursi i financijska sredstva za obavljanje djelatnosti iz ovoga Zakona. Financijski troškovi Koordinacije za obavljanje djelatnosti iz ovog Zakona mogu se namiriti od ovlaštenika dozvole.
(4) Vlada Republike Hrvatske, na prijedlog Koordinacije, može sklapati formalne dogovore s odgovarajućim tijelima Europske unije ili drugim prikladnim tijelima kako bi osigurala specijalističko stručno znanje koje će pomoći Koordinaciji u obavljanju djelatnosti.
(5) Koordinacija je dužna izraditi i dostaviti Vladi Republike Hrvatske, putem Ministarstva, godišnje izvješće o svom radu za prethodnu godinu tijekom trećeg kvartala tekuće godine.
(6) Vlada Republike Hrvatske nadzire rad Koordinacije i poduzima sve potrebne mjere kako bi se poboljšala njezina učinkovitost u obavljanju djelatnosti koje su određene ovim Zakonom.
Članak 12.
(1) Koordinacija je dužna:
a. djelovati neovisno od politike
b. jasno odrediti opseg svojih odgovornosti, kao i odgovornosti ovlaštenika dozvole, operatora, vlasnika i izvođača glede nadzora nad rizicima od velike nesreće
c. utvrditi pravila, procese i postupke za temeljitu procjenu izvješća o velikim opasnostima i drugih dokumenata koji se dostavljaju u skladu s odredbama ovoga Zakona i drugih posebnih propisa
d. učiniti dostupnim pravila, procese i postupke za temeljitu procjenu izvješća o velikim opasnostima i drugih dokumenata, a koji se dostavljaju u skladu s odredbama ovoga Zakona i drugih posebnih propisa ovlaštenicima dozvola, operatorima, vlasnicima i izvođačima, te njihove sažetke staviti na raspolaganje javnosti i zainteresiranoj javnosti
e. prema potrebi provoditi zajedničke postupke s tijelima javne vlasti radi izvršavanja dužnosti iz ovoga Zakona
f. temeljiti svoju politiku, organizaciju i operativne postupke na načelima transparentnosti, dosljednosti, razmjernosti i objektivnosti kod odobalnih radova.
(2) Koordinacija je dužna:
a. u roku od 30 dana od dana stupanja na snagu uredbe iz članka 10. stavka 2. ovoga Zakona izraditi opis svojih dužnosti i prioritete djelovanja, kao i organizacijski ustroj, te iste oglasiti na mrežnim stranicama Agencije
b. u roku od 60 dana od dana stupanja na snagu uredbe iz članka 10. stavka 2. ovoga Zakona, izraditi plan postupaka u kojima opisuje način kontrole i osiguravanja da ovlaštenici dozvole, operatori, vlasnici i izvođači izvršavaju svoje obveze u skladu s ovim Zakonom, te iste oglasiti na mrežnim stranicama Agencije
c. u roku od 90 dana od dana stupanja na snagu uredbe iz članka 10. stavka 2. ovoga Zakona, uspostaviti formalni sporazum s tijelima javne vlasti kojim se uspostavlja mehanizam potreban za učinkovito djelovanje, uključujući nadzor aktivnosti, zajedničko planiranje, podjelu odgovornosti za obrađivanje izvješća o velikim opasnostima, unutarnje komunikacije, te izvješća koja se zajednički objavljuju, te iste oglasiti na mrežnim stranicama Agencije.
(3) Koordinacija je dužna u roku od 90 dana od dana stupanja na snagu uredbe iz članka 10. stavka 2. ovoga Zakona, izraditi smjernice za operatore i vlasnike, te oglasiti iste na mrežnim stranicama Agencije, s jasno određenim zahtjevima glede:
a. identificiranja svih predvidljivih opasnosti koje mogu uzrokovati veliku nesreću, vrednovanja svih rizika od tih opasnosti i utvrđenih mjera nadzora rizika, uključujući odgovore na iznenadni događaj
b. određivanja sustava upravljanja sigurnošću, zaštitom okoliša i prirode, primjereno opisanog kako bi se dokazala sukladnost s ovim Zakonom
c.