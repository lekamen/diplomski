123 11.11.2015 Izmjene i dopune Sudskog poslovnika
MINISTARSTVO PRAVOSUĐA
2339
Na temelju članka 76. stavka 1. Zakona o sudovima (»Narodne novine«, broj 28/13, 33/15 i 82/15), ministar pravosuđa donosi
IZMJENE I DOPUNE
SUDSKOG POSLOVNIKA
Članak 1.
U Sudskom poslovniku (»Narodne novine«, broj 37/14, 49/14, 8/15 i 35/15) u članku 4. podstavku 3. riječi: »i prekršajnopravnih sankcija« brišu se.
Članak 2.
U članku 20. stavak 2. mijenja se i glasi:
»(2) Poslovi podrške žrtvama i svjedocima mogu se obavljati u okviru zajedničke službe za potrebe više pravosudnih tijela sukladno odluci Ministarstva pravosuđa.«.
Iza stavka 2. dodaje se novi stavak 3. koji glasi:
»(3) Način obavljanja poslova iz stavka 2. ovog članka u okviru zajedničke službe za potrebe više pravosudnih tijela uređuju čelnici tih tijela sporazumom.«.
Dosadašnji stavci 3., 4., 5., 6., 7., 8., 9., 10., 11., 12., 13. i 14. postaju stavci 4., 5., 6., 7., 8., 9., 10., 11., 12., 13., 14. i 15.
Članak 3.
Članci 25.a i 25.b brišu se.
Članak 4.
U članku 91. stavku 5. iza riječi: »kaznenog naloga« dodaju se riječi: »ili da je donijeta nepravomoćna presuda«.
Članak 5.
U članku 167. stavku 1. točki 4. riječi: »te ovrhama u kojima je rješenje doneseno na temelju vjerodostojne isprave koji se čuvaju 10 godina,« brišu se.
Članak 6.
U članku 172. iza stavka 1. dodaje se novi stavak 2. koji glasi:
»(2) Pomoćni upisnici služe za praćenje nastavka rada i statističko praćenje podataka o riješenim, ali nearhiviranim predmetima općinskih, prekršajnih i trgovačkih sudova koji su nastavili s radom kao stalne službe.«.
Dosadašnji stavak 2. postaje stavak 3.
U dosadašnjem stavku 3. koji postaje stavak 4. iza riječi: »upisnike« dodaje se zarez i riječi: »pomoćne upisnike«.
Dosadašnji stavci 4. i 5. postaju stavci 5. i 6.
Članak 7.
U članku 189. iza podstavka 2. dodaje se novi podstavak 3. koji glasi:
»Upisnik za razne prekršajne predmete Pp R«.
Dosadašnji podstavci 3., 4., 5., 6. i 7. postaju podstavci 4., 5., 6., 7. i 8.
Članak 8.
U članku 190. podstavku 6. riječi: »i IP« brišu se.
Iza podstavka 6. dodaje se novi podstavak 7. koji glasi:
»Upisnik za predmete iz područja priznanja i izvršenja odluka o novčanoj kazni između država članica Europske unije IR-eu«.
Dosadašnji podstavci 7., 8. i 9. postaju podstavci 8., 9. i 10.
Članak 9.
U članku 191. podstavku 5. riječi: »Upisnik za stečajeve i predstečajne nagodbe St i Stpn« zamjenjuju se riječima: »Upisnik za predstečajne i stečajne postupke St«.
Članak 10.
Iza članka 201. dodaju se članci 201.a, 201.b i 201.c s naslovom iznad njih koji glase:
»12. Pomoćni upisnici
Članak 201.a
Općinski sudovi mogu voditi sljedeće pomoćne upisnike:
Pu P za parnične vrste postupaka
Pu O za ostavinske vrste postupaka
Pu Ovr za ovršne vrste postupaka
Pu K za kaznene vrste postupaka
Pu R za razne predmete
Pu Su-Gzp I za građanske predmete razumnog roka.
Članak 201.b
Prekršajni sudovi mogu voditi sljedeće pomoćne upisnike:
Ppu G za predmete iz područja gospodarstvenih prekršaja
Ppu J za predmete iz područja javnog reda i mira i javne sigurnosti
Ppu P za predmete iz područja sigurnosti prometa na cestama
Ppu R za predmete koji su upisivani u sve druge upisnike.
Članak 201.c
Trgovački sudovi mogu voditi sljedeće pomoćne upisnike:
Pu Ovr za ovršne vrste postupaka
Pu P za parnične vrste postupaka
Pu R za razne predmete
Pu St za predmete stečajnog postupka.«.
Članak 11.
Iza članka 231. dodaje se članak 231.a s naslovom iznad njega koji glase:
»30.a Upisnik za razne prekršajne predmete Pp R
Članak 231.a
U upisnik Pp R prekršajni sudovi koji rješavaju predmete u vijeću primjenom žalbenog postupka upisuju sve ostale prekršajne predmete koje nije moguće upisati u neki drugi upisnik.«.
Članak 12.
Iza članka 239. dodaje se članak 239.a s naslovom iznad njega koji glase:
»38.a Upisnik za predmete iz područja priznanja i izvršenja odluka o novčanoj kazni između država članica Europske unije (IR-eu)
Članak 239.a
U upisnik IR-eu Visoki prekršajni sud Republike Hrvatske upisuje