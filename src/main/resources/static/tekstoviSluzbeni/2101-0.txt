108 09.10.2015 Uredba o izmjenama i dopunama Uredbe o metodologijama vještačenja
VLADA REPUBLIKE HRVATSKE
2102
Na temelju članka 5. Zakona o jedinstvenom tijelu vještačenja (»Narodne novine«, br. 85/14 i 95/15), Vlada Republike Hrvatske je na sjednici održanoj 7. listopada 2015. godine donijela
UREDBU
O IZMJENAMA I DOPUNAMA UREDBE O METODOLOGIJAMA VJEŠTAČENJA
Članak 1.
U Uredbi o metodologijama vještačenja (»Narodne novine«, broj 153/14), u članku 3. stavku 1. iza prve rečenice dodaje se druga rečenica koja glasi: »Iznimno, više vještake može imenovati Upravno vijeće Zavoda iz redova vještaka koji su u radnom odnosu u Zavodu za vještačenje.«.
Stavak 3. mijenja se i glasi:
»(3) Za vještaka i višeg vještaka, može biti imenovana osoba iz redova doktora medicine bez specijalizacije s najmanje deset godina radnog iskustva u struci ili iz redova doktora medicine – specijalista medicine rada/medicine rada i sporta, opće obiteljske medicine, interne medicine, psihijatrije, neurologije, ortopedije/ortopedije i traumatologije, fizikalne medicine i rehabilitacije, reumatologije i drugih specijalnosti, s najmanje dvije godine radnog iskustva u specijalnosti, te klinički psiholog, psiholog, diplomirani socijalni radnik ili magistar socijalnog rada, stručnjak edukacijsko-rehabilitacijskog profila (logoped, rehabilitator, defektolog), pedagog i drugi stručnjak prema potrebi vještačenja s najmanje pet godina radnog iskustva u struci.«.
U stavku 6. riječi: »specijalista pojedinih grana medicine,« brišu se.
U stavku 7. iza riječi: »doktora medicine« zarez se zamjenjuje točkom, a riječi: »specijalista pojedinih grana medicine.« brišu se.
Članak 2.
U članku 4. stavku 1. riječi: »na neodređeno vrijeme« brišu se.
U stavku 2. iza riječi: »izabran« briše se zarez i dodaju riječi: »ili postoji nedostatak vještaka ili viših vještaka u radnom odnosu u Zavodu za vještačenje,«.
Stavak 3. mijenja se i glasi:
»(3) Vještak ili viši vještak iz stavka 2. ovoga članka imenuje se s Popisa stručnjaka za vještačenje koji donosi Upravno vijeće Zavoda za vještačenje.«.
Članak 3.
U Prilogu 3 LISTA OŠTEĆENJA ORGANIZMA – LISTA I, u poglavlju A) OŠTEĆENJA LOKOMOTORNOG SUSTAVA, u naslovu odjeljka II. iza riječi: »STEČENA« dodaju se riječi: »I PRIROĐENA«.
U naslovima pododjeljaka II A i II B iza riječi: »stečena« dodaju se riječi: »i prirođena«.
Naslov odjeljka III. mijenja se i glasi: »III. DORZALGIJE KAO POSLJEDICE PRIROĐENIH I DEGENERATIVNIH PROMJENA ILI OZLJEDA KRALJEŽNICE«.
U naslovu poglavlja C) DUŠEVNE BOLESTI, PSIHIČKI POREMEĆAJI I INTELEKTUALNE TEŠKOĆE riječ: »PSIHIČKI« zamjenjuje se riječju: »MENTALNI«.
U poglavlju D) OŠTEĆENJA ORGANA I ORGANSKIH SUSTAVA, naslov odjeljka IV. mijenja se i glasi: »III. BOLESTI I OŠTEĆENJA UROGENITALNOG SUSTAVA«.
U naslovu odjeljka V. brojka: »V.« zamjenjuje se brojkom: »IV.«.
U naslovu odjeljka VI. brojka: »VI.« zamjenjuje se brojkom: »V.«.
Naslov odjeljka VII. mijenja se i glasi: »VI. OSTALA OŠTEĆENJA UNUTRAŠNJIH ORGANA I TROVANJA«.
Naslov poglavlja F) mijenja se i glasi: »F) KROMOSOMSKE ABERACIJE, PRIROĐENE MALFORMACIJE I RIJETKE BOLESTI«.
U naslovu poglavlja F) NOVOTVORINE I BOLESTI KRVI I KRVOTVORNIH ORGANA, slovo: »F)« zamjenjuje se slovom: »G)«, a slovo: »i« zamjenjuje se slovom: »I«.
Članak 4.
U Prilogu 5 LISTA TEŽINE I VRSTE INVALIDITETA – OŠTEĆENJA FUNKCIONALNIH SPOSOBNOSTI, odjeljak »Teške kronične bolesti« mijenja se i glasi:
Kronične bolesti Osobama kod kojih je postavljena dijagnoza kronične bolesti zbog čega moraju uzimati stalnu terapiju i pridržavati se određenog higijensko – dijetetskog režima M: medicinska dokumentacija S: liječnik specijalist Osobama kod kojih je ustanovljena kronična bolest sa komplikacijama na ciljnim organima i zahtijevaju stalnu terapiju, koje trebaju povremenu skrb druge osobe (2 – 3 puta tjedno za aktivnosti izvan kuće) M: medicinska dokumentacija S: liječnik specijalist Osobama kod kojih je ustanovljena kronična bolest sa komplikacijama na ciljnim organima koje zahtijevaju stalnu terapiju