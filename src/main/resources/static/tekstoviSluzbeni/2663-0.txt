2 05.01.2016 Pravilnik o sadržaju i obliku obrazaca na kojima se podnose podnesci u izvansudskom postupku i postupku stečaja potrošača
MINISTARSTVO PRAVOSUĐA
12
Na temelju članka 6. stavka 2. Zakona o stečaju potrošača (»Narodne novine«, broj 100/15.), ministar nadležan za poslove pravosuđa donosi
PRAVILNIK
O SADRŽAJU I OBLIKU OBRAZACA NA KOJIMA SE PODNOSE PODNESCI U IZVANSUDSKOM POSTUPKU I POSTUPKU STEČAJA POTROŠAČA
Članak 1.
(1) Ovim Pravilnikom se propisuje oblik i sadržaj sljedećih obrazaca za podnošenje podnesaka u izvansudskom postupku i postupku stečaja potrošača:
1. Zahtjev potrošača za provedbu izvansudskog postupka na temelju članka 12. stavka 2. Zakona o stečaju potrošača (obrazac 1.)
2. Zahtjev vjerovnika za provedbu izvansudskog postupka na temelju članka 12. stavka 2. Zakona o stečaju potrošača (obrazac 2.)
3. Popis imovine i obveza na temelju članka 13. Zakona o stečaju potrošača (obrazac 3.)
4. Plan ispunjenja obveza na temelju članka 17. Zakona o stečaju potrošača (obrazac 4.)
5. Izvansudski sporazum na temelju članka 20. Zakona o stečaju potrošača (obrazac 5.).
(2) Obrasci iz stavka 1. ovoga članka sastavni su dio ovog Pravilnika.
Članak 2.
Sadržaj i oblik obrazaca propisanih ovim Pravilnikom objavljuje se na mrežnoj stranici e-Oglasna ploča sudova.
Članak 3.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-01/15-01/151
Urbroj: 514-04-15-1
Zagreb, 4. siječnja 2016.
Ministar Orsat Miljenić, v. r.
Obrazac 1. – Obrazac 5.

