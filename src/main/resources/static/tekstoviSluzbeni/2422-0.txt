127 24.11.2015 Odluka Ustavnog suda Republike Hrvatske broj: U-IIIA-324/2015 od 28. listopada 2015.
USTAVNI SUD REPUBLIKE HRVATSKE
2423
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Snježana Bagić, predsjednica Vijeća, te suci Mato Arlović, Marko Babić, Davor Krapac, Antun Palarić i Duška Šarin, članovi Vijeća, odlučujući o ustavnoj tužbi koju je podnio Lazo Pikić iz Dubrovnika, na sjednici održanoj 28. listopada 2015. jednoglasno je donio
ODLUKU
I. Ustavna tužba se usvaja.
II. Općinski sud u Dubrovniku dužan je donijeti odluku u predmetu koji se vodi pred tim sudom pod poslovnim brojem P-1425/08 u najkraćem mogućem roku, ali ne duljem od šest (6) mjeseci, računajući od prvog idućeg dana nakon objave ove odluke u »Narodnim novinama«.
III. Na temelju članka 63. stavka 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), podnositelju ustavne tužbe, Lazi Pikiću iz Dubrovnika, Petra Zoranića 5, određuje se primjerena naknada zbog povrede ustavnog prava iz članka 29. stavka 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) u iznosu od 11.900,00 kuna.
IV. Naknada iz točke III. izreke ove odluke bit će isplaćena iz državnog proračuna u roku od tri (3) mjeseca od dana podnošenja zahtjeva podnositelja Ministarstvu pravosuđa Republike Hrvatske za njezinu isplatu.
V. Ova odluka objavit će se u »Narodnim novinama«.
Obrazloženje
1. Na temelju članka 63. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) podnositelj je 17. siječnja 2015. podnio ustavnu tužbu smatrajući da u parničnom postupku, koji se vodi pred Općinskim sudom u Dubrovniku pod brojem P-1425/08, nije donesena odluka u razumnom roku čime mu je povrijeđeno njegovo pravo na suđenje u razumnom roku, zajamčeno člankom 29. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.).
I. ČINJENICE VAŽNE ZA USTAVNOSUDSKI POSTUPAK
2. Ustavni sud je u postupku pokrenutom ustavnom tužbom, primjenom članka 63. Ustavnog zakona, na temelju navoda ustavne tužbe i uvida u spis Općinskog suda u Dubrovniku broj: P-1425/08 (P-365/96), utvrdio sljedeće pravno relevantne činjenice za odlučivanje o povredi ustavnog prava podnositelja zajamčenog člankom 29. stavkom 1. Ustava.
Podnositelj je 20. svibnja 1996. zajedno s drugim tužiteljima, podnio tužbu protiv Grada Dubrovnika, radi isplate.
Tijekom ustavnosudskog postupka utvrđeno je da je podnositelj 3. listopada 2005. Ustavnom sudu već podnio ustavnu tužbu zbog duljine parničnog postupka na čiju se nerazumnu duljinu ukazuje ovom ustavnom tužbom. Odlučujući o ustavnoj tužbi podnositelja Ustavni sud je odlukom broj: U-IIIA-4007/2005 od 13. ožujka 2008. usvojio ustavnu tužbu, naložio Županijskom sudu u Dubrovniku donošenje odluke u najkraćem mogućem roku, ali ne duljem od šest (6) mjeseci te je zbog utvrđene povrede prava na suđenje u razumnom roku podnositelju odredio primjerenu naknadu u iznosu od 14.000,00 kuna.
Županijski sud u Dubrovniku je rješenjem broj: Gž-447/08 od 25. rujna 2008. ukinuo prvostupanjsku presudu te predmet vratio Općinskom sudu u Dubrovniku na ponovni postupak.
Predmet se još uvijek vodi pred Općinskim sudom u Dubrovniku pod brojem P-1425/08.
II. PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Parnični postupak pokrenut je pred Općinskim sudom u Dubrovniku 20. svibnja 1996.
Do dana donošenja ove ustavnosudske odluke postupak još uvijek nije okončan, te se vodi pred Općinskim sudom u Dubrovniku pod brojem P-1425/08.
Budući da je o povredi ustavnog prava podnositelja na suđenje u razumnom roku u navedenom parničnom postupku Ustavni sud već 