 Kodeksa veterinarske etike i Kodeksa dobre veterinarske prakse, predsjednik Odbora dužan je od predsjednika Komore zatražiti pokretanje postupka protiv veterinara pred Časnim sudom.
Članak 76.
Odbor je neovisan u svom radu, njegov se rad temelji na Zakonu o veterinarstvu, Zakonu o zaštiti životinja, Zakonu o veterinarsko-medicinskim proizvodima, provedbenim propisima navedenih zakona, ovom Statutu, Kodeksu veterinarske etike, Kodeksu dobre veterinarske prakse i drugim općim aktima Komore.
Odbor je sastavljen od sedam članova koje bira Skupština, s tim da iz svake podružnice u odboru mora biti član.
Predsjednika i zamjenika predsjednika Odbora biraju članovi između sebe.
Mandat članova Odbora traje četiri godine.
Za svoj rad Odbor je odgovoran Skupštini te je dužan jednom godišnje Skupštini podnijeti izvješće o svom radu.
Članak 77.
Odbor za veterinarsku etiku odlučuje većinom glasova, a svoje stavove, preporuke, zaključke i odluke donosi u pisanom obliku.
Član Odbora koji je obrađivao slučaj ne može o njemu glasovati.
Članak 78.
Član Odbora koji se ne slaže sa stavovima i odlukama Odbora za veterinarsku etiku može Upravnom odboru Komore podnijeti prigovor.
Upravni odbor Komore razmatra dostavljeni prigovor te nakon provedene rasprave može donijeti odluku kojom se prigovor odbija ili se prihvaća. U slučaju da se prigovor člana Odbora prihvaća, predmet se vraća Odboru za veterinarsku etiku na ponovno razmatranje.
3.12. Odbor za stručni nadzor nad radom veterinara i kontrolu sustava upravljanja kvalitetom
Članak 79.
Odbor za stručni nadzor nad radom veterinara i kontrolu sustava upravljanja kvalitetom obavlja sljedeće poslove:
– izrađuje prijedlog propisa kojim se utvrđuju uvjeti i način rada, naknade i nagrade za rad povjerenstva za nadzor nad stručnim radom veterinara i povjerenstva za kontrolu sustava upravljanja kvalitetom;
– izrađuje prijedlog godišnjeg programa stručnog nadzora nad radom veterinara i godišnjeg programa kontrola sustava upravljanja kvalitetom, koji usvaja Upravni odbor Komore, a donosi Skupština komore;
– predlaže listu veterinara, članova Komore koji provode stručni nadzor i kontrolu sustava upravljanja kvalitetom;
– nadzire provođenje stručnog nadzora i kontrole sustava upravljanja kvalitetom te predlaže stručna mjerila za obavljanje stručnog nadzora;
– izrađuje obrazac upitnika te ostale obrasce za provođenje stručnog nadzora i kontrole sustava upravljanja kvalitetom;
– nadzire vođenje evidencije o obavljenim stručnim nadzorima nad radom veterinara i obavljenim kontrolama sustava upravljanja kvalitetom;
– izrađuje godišnje izvješće o obavljenim stručnim nadzorima i obavljenim kontrolama sustava upravljanja kvalitetom;
– obavlja ostale poslove predviđene ovim Statutom te poslove određene odlukama Skupštine, Upravnog odbora i drugim općim aktima Komore.
Nakon što Skupština donese godišnji program nadzora nad radom veterinara i godišnji program kontrola sustava upravljanja kvalitetom, Komora ga dostavlja Upravi.
O obavljenim nadzorima i kontrolama sustava upravljanja kvalitetom te poduzetim mjerama, Komora izvješćuje Upravu.
Članak 80.
Odbor za stručni nadzor nad radom veterinara sastavljen od sedam članova koje bira Skupština, s time da u Odboru mora biti jedan član iz svake podružnice Komore.
Predsjednika Odbora biraju članovi između sebe.
Mandat članova Odbora traje četiri godine.
Odbor za stručni nadzor nad radom veterinara može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
3.13. Gospodarstveni odbor
Članak 81.
Gospodarstveni odbor obavlja sljedeće poslove:
– štiti materijalne interese svojih članova;
– priprema prijedloge za financiranje veterinarskih djelatnosti;
– razmatra propise s područja financiranja veterinarstva;
– izrađuje kriterije za financijsko vrednovanje rada veterinara;
– predlaže kriterije za formiranje cijena veterinarskih usluga i minimalne cijene veterinarskih usluga, prema nomenklaturi;
– u suradnji s