 dostaviti presliku rješenja nadležnog tijela kojim je odobren šumskogospodarski plan ili potvrdu Savjetodavne službe kojom je odobren jednakovrijedni instrument s kojim je predmetno ulaganje usklađeno kako slijedi:
1. za šume šumoposjednika, ulaganje mora biti u skladu s programom za gospodarenje šumama šumoposjednika i/ili elaboratom šumskouzgojnih radova za šume šumoposjednika i
2. za šume i šumska zemljišta u vlasništvu Republike Hrvatske, ulaganje mora biti u skladu s osnovom gospodarenja gospodarskim jedinicama i/ili programom za gospodarenje gospodarskim jedinicama na kršu i/ili programom za gospodarenje šumama posebne namjene.
(2) U slučaju nepropisanih radova izgradnje primarne šumske prometne infrastrukture u važećim programima za gospodarenje šumama šumoposjednika, na zahtjev korisnika potpore Savjetodavna služba može izdati elaborat šumskouzgojnih radova za šume šumoposjednika u kojem predlaže radove izgradnje primarne šumske prometne infrastrukture, ukoliko smatra da je takve radove potrebno izvršiti.
(3) Ukoliko je korisnik šumoposjednik, mora biti upisan u Upisnik šumoposjednika.
(4) Ukoliko je korisnik udruga šumoposjednika, mora biti registrirana sukladno posebnim propisima.
(5) Ako se projekt planira provoditi unutar područja ekološke mreže Natura 2000, korisnik je dužan prije početka ulaganja provesti postupak ocjene prihvatljivosti zahvata za ekološku mrežu, osim u slučaju kada je taj postupak već proveden za šumskogospodarski plan s kojim je usklađeno predmetno ulaganje.
(6) Prilikom podnošenja zahtjeva za potporu korisnik je dužan priložiti odgovarajući elaborat učinkovitosti mreže šumskih prometnica kako slijedi:
1. kod ulaganja u izgradnju i/ili rekonstrukciju primarne šumske prometne infrastrukture, korisnik je dužan priložiti elaborat učinkovitosti mreže šumskih prometnica-primarne šumske prometne infrastrukture
2. kod ulaganja u izgradnju sekundarne šumske prometne infrastrukture korisnik je dužan priložiti elaborat učinkovitosti mreže šumskih prometnica-sekundarne šumske prometne infrastrukture i
3. kod ulaganja u rekonstrukciju sekundarne šumske prometne infrastrukture (traktorski putovi) u primarnu šumsku prometnu infrastrukturu (šumske ceste) korisnik je dužan priložiti elaborat učinkovitosti mreže šumskih prometnica-primarne šumske prometne infrastrukture.
(7) Prilikom ulaganja u izgradnju primarne šumske prometne infrastrukture u elaboratu učinkovitosti mreže šumskih prometnica – primarne šumske prometne infrastrukture mora biti navedena gustoća mreže primarnih šumskih prometnica gospodarske jedinice, odnosno većeg šumskog kompleksa (grupa odjela/odsjeka) nakon provedbe ulaganja.
(8) Maksimalna gustoća mreže primarnih šumskih prometnica gospodarske jedinice, odnosno većeg šumskog kompleksa (grupa odjela/odsjeka) nakon provedbe ulaganja ne smije prelaziti vrijednosti kako slijedi:
1. nizinsko područje 12 km/1000 ha
2. brdsko (prigorsko) područje 18 km/1000 ha
3. planinsko (gorsko) područje 22,5 km/1000 ha i
4. krško područje 12 km/1000 ha.
(9) Kad se ulaganje u šumsku prometnu infrastrukturu dijelom provodi izvan šumskog zemljišta, u elaboratu učinkovitosti mreže šumskih prometnica mora biti vidljivo da će ulaganje služiti ponajprije za potrebe održivog gospodarenja šumama.
(10) Kod ulaganja u šumsku prometnu infrastrukturu koje obuhvaća zemljišta više vlasnika i/ili posjednika, korisnik uz dokumente navedene u stavcima 1. i 5. ovoga članka mora priložiti suglasnost za provedbu ulaganja svih pravnih i fizičkih osoba koje imaju u vlasništvu i/ili posjedu ili gospodare zemljištima obuhvaćenim ulaganjem.
(11) U slučaju zajedničkog projekta predmet ulaganja koriste svi korisnici zajedničkog projekta. Korisnici sklapaju ugovor o suradnji kojim definiraju jednog korisnika koji će biti podnositelj zahtjeva za potporu/zahtjeva za isplatu u ime svih njih.
Članak 11.
(1) U slučaju ulaganja iz članka 8. točke 3. ovoga Pravilnika korisnik mora u trenutku podnošenja zahtjeva za potporu priložiti ugovor o