83 28.07.2015 Pravilnik o izmjenama i dopunama Pravilnika o trošarinama
MINISTARSTVO FINANCIJA
1613
Na temelju članka 115. Zakona o trošarinama (»Narodne novine«, broj 22/2013, 32/2013 i 81/2013) ministar financija donosi
PRAVILNIK
O IZMJENAMA I DOPUNAMA PRAVILNIKA O TROŠARINAMA
Članak 1.
U Pravilniku o trošarinama (»Narodne novine«, broj 64/2013, 129/2013, 11/2014, 70/2014, 157/2014 i 8/2015) u članku 23. stavku 3. točka 3. mijenja se i glasi:
»3. potvrdu nadležnog tijela o zadovoljavanju minimalno tehničko-tehnoloških uvjeta za proizvodnju, skladištenje i obavljanje trgovine na veliko sukladno posebnim propisima, odnosno potvrdu ili drugi odgovarajući akt nadležnog tijela o zadovoljavanju minimalnih tehničkih ili drugih uvjeta sukladno posebnim propisima ako se traži izdavanje trošarinskog odobrenja za poslovanje s energentima,«.
Članak 2.
Iza članka 80. dodaje se naslov i članak 81.a koji glase:
»Obveza upisa u registar trošarinskih obveznika i posebne mjere nadzora nad ubranim duhanom
Članak 81.a
(1) Kao osobe koje su izravno ili neizravno poslovno ili na drugi način uključene u radnje s trošarinskim proizvodima, obvezi prijave djelatnosti i registracije trošarinskih obveznika te posebnim mjerama nadzora, osim osoba koje posluju s duhanskim prerađevinama, podliježu i sve fizičke i pravne osobe koje namjeravaju posjedovati, skladištiti, obavljati promet ili na bilo koji drugi način činjenično ili pravno raspolagati duhanom koji je ubran, neovisno o stupnju njegove prerade ili obrade, a koji se u smislu članaka 70. do 73. Zakona ne smatra duhanskom prerađevinom, što uključuje i obavljanje financijskih transakcija ili radnji koje podrazumijevaju izdavanje, potvrđivanje ili ovjeravanje bilo koje knjigovodstvene ili računovodstvene isprave, sklapanje ugovora ili sudjelovanje u ugovornim odnosima ili izdavanje, potvrđivanje ili ovjeravanja prijevozne ili neke druge isprave u svojstvu kupca, prodavatelja, posrednika, primatelja ili pošiljatelja.
(2) Obveza upisa u registar trošarinskih obveznika se ne odnosi na osobe koje obavljaju isključivo djelatnost prijevoza duhana, kao i na osobe koje sukladno posebnim propisima imaju status obrađivača duhana, kao i status proizvođača duhana koji u svemu postupaju u skladu s tim propisima. Posebnim propisima smatraju se propisi kojima se uređuje postupanje s duhanom u proizvodnji, otkupu, obradi i/ili prometu duhanom, osim propisa o ograničavanju uporabe duhanskih proizvoda (u daljnjem tekstu: duhanski propisi).
(3) Prijavu za upis u registar trošarinskih obveznika osobe iz stavka 1. ovoga članka podnose carinskom uredu nadležnom prema sjedištu, odnosno prebivalištu podnositelja prijave, i to najkasnije 8 dana od dana izvršnog rješenja o upisu u odgovarajući upisnik sukladno duhanskim propisima. Nadležnom carinskom uredu mora se prijaviti svaka izmjena podataka navedena prilikom prijave za upis u registar trošarinskih obveznika, kao i prestanak djelatnosti zbog koje je proveden upis u registar trošarinskih obveznika u roku od 8 dana od dana nastanka promjene, odnosno od dana saznanja za izvršenu promjenu.
(4) Uz prijavu za upis u registar trošarinskih obveznika (za status XVII. Ostali trošarinski obveznici) osobe iz stavka 1. ovoga članka prilažu:
1. izvršno rješenje o upisu u odgovarajući upisnik izdano prema duhanskim propisima,
2. izjavu da nad tvrtkom podnositelja zahtjeva nije započet stečajni postupak, ne stariju od 15 dana,
3. potvrdu nadležnog tijela o redovnom podmirenju poreznih obveza, ne stariju od 15 dana.
4. izjavu ovjerenu od javnog bilježnika (koja se daje pod materijalnom i kaznenom odgovornošću i koju potpisuje ovlaštena osoba podnositelja prijave) o uvjetima i načinu obavljanja poslovne aktivnosti s detaljnim prikazom uključenih subjekata i njegovom ovlaštenju o pravu na isporuku, primitak i raspolaganje duhanom te poslovnom korespondencijom za period od 1 godine od dana upisa u registar trošarinskih obveznika, ne stariju od 15 dana.
(5) Izjava iz stavka 4. točke 4. ovoga