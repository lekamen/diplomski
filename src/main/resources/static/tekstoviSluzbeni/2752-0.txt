7 22.01.2016 Pravilnik o drugim uslugama koje može pružati društvo za zastupanje u osiguranju
HRVATSKA AGENCIJA ZA NADZOR FINANCIJSKIH USLUGA
101
Na temelju članka 418. stavka 7. Zakona o osiguranju (»Narodne novine« broj 30/15), Hrvatska agencija za nadzor financijskih usluga na sjednici Upravnog vijeća održanoj 15. siječnja 2016. donijela je
PRAVILNIK
O DRUGIM USLUGAMA KOJE MOŽE PRUŽATI DRUŠTVO ZA ZASTUPANJE U OSIGURANJU
Članak 1.
(1) Društvo za zastupanje u osiguranju je osim obavljanja poslova zastupanja u osiguranju, ovlašteno pod uvjetima propisanim ovim Pravilnikom obavljati i sljedeće poslove:
1. pružati druge intelektualne i tehničke usluge u vezi s poslovima osiguranja pod uvjetima propisanim ovim Pravilnikom,
2. obavljati poslove nuđenja udjela investicijskih fondova u skladu s odredbama zakona koji uređuju nuđenje udjela investicijskih fondova,
3. obavljati poslove ponude mirovinskih programa dobrovoljnih mirovinskih fondova i mirovinskih osiguravajućih društava u skladu s odredbama zakona koji uređuju poslovanje dobrovoljnih mirovinskih fondova i mirovinskih osiguravajućih društava,
4. surađivati s drugim osobama ovlaštenim za obavljanje poslova zastupanja u osiguranju u obavljanju poslova zastupanja u osiguranju pod uvjetima propisanim ovim Pravilnikom.
(2) Usluge iz stavka 1. ovoga članka društvo za zastupanje u osiguranju može pružati ako raspolaže stručnim, organizacijskim i tehničkim kapacitetima za pružanje tih usluga i ako sklopi pisani ugovor s društvom za osiguranje za pružanje tih usluga.
Članak 2.
(1) Društvo za zastupanje u osiguranju može pružati:
1. usluge savjetovanja, izrade i provođenja promidžbenih aktivnosti u vezi s poslovima osiguranja, uz poštovanje odredbi o promidžbi iz Zakona o osiguranju i podzakonskih propisa donesenih na temelju tih odredbi,
2. usluge edukacije vezane za proizvode osiguranja i zastupanje u osiguranju,
3. usluge savjetovanja i pomoći pri izvršavanju i ostvarivanju prava iz ugovora o osiguranju u vezi s kojim su zastupali društvo za osiguranje.
(2) Usluge iz stavka 1. točke 1. i 3. ovoga članka društvo za zastupanje u osiguranju može pružati ako raspolaže stručnim, organizacijskim i tehničkim kapacitetima za pružanje tih usluga i ako sklopi pisani ugovor s društvom za osiguranje za pružanje tih usluga.
(3) Usluge iz stavka 1. točke 2. ovoga članka društvo za zastupanje u osiguranju može pružati ako raspolaže stručnim, organizacijskim i tehničkim kapacitetima za pružanje tih usluga i ako sklopi pisani ugovor za pružanje tih usluga.
Članak 3.
(1) Društvo za zastupanje u osiguranju može pružati i sljedeće usluge:
1. istraživanje tržišta za potrebe društva za osiguranje,
2. zastupanje društva za osiguranje kod prodaje, odnosno prodaja predmeta koji pripadnu društvu za osiguranje po osnovi obavljanja poslova osiguranja,
3. poduzimanje mjera radi sprječavanja i otklanjanja opasnosti koje ugrožavaju osiguranu imovinu i osobe.
(2) Usluge iz stavka 1. ovoga članka društvo za zastupanje može pružati ako raspolaže stručnim, organizacijskim i tehničkim kapacitetima za pružanje tih usluga i ako sklopi pisani ugovor s društvom za osiguranje o pružanju tih usluga.
Članak 4.
(1) Društvo za zastupanje u osiguranju može u suradnji s drugim društvima za zastupanje u osiguranju obavljati poslove zastupanja u osiguranju za koje je ovlašteno, osim sklapanja ugovora o osiguranju, pod uvjetima:
1. da ima pisanu suglasnost društva za osiguranje da može u suradnji s osobom ili osobama koje su ovlaštene obavljati poslove zastupanja u osiguranju, obaviti ili obavljati poslove zastupanja u osiguranju za koje je ovlašteno od tog društva za osiguranje,
2. da se poslovi iz stavka 1. točke 1. ovoga članka ne obavljaju kako bi se izbjegle obveze i zahtjevi predviđeni Zakonom,
3. da se poslovi obavljaju u suradnji iz objektivnih razloga i isključivo radi povećanja učinkovitosti obavljanja tih poslova,
4. da je suradnja iz stavka 1. ovoga članka uređena pisanim ugovorom.
(2) Društvo za zastupanje u