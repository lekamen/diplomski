 operativnu površinu divljih i drugih životinja, dovoljno velikih da predstavljaju opasnost za hidroavion.
(2) Na dijelu aerodroma na vodi smještenom na kopnu, postavlja se ograda ili druga prikladna prepreka kako bi se neovlaštene osobe odvratilo od nenamjernog ili planiranog ulaska na one površine aerodroma koje nisu dostupne javnosti.
(3) Ograda ili prepreka postavljaju se tako da odvajaju: operativnu površinu i druge sadržaje ili zone aerodroma na vodi od ključne važnosti za sigurnost operacija hidroaviona, od površina koje su dostupne za javnost.
(4) U cilju unapređenja sigurnosti, operator aerodroma na vodi mora osigurati slobodan prostor te servisnu površinu za vozila s obje strane ograde ili prepreke, kako bi se olakšao nadzor i otežao neovlašten pristup.
DIO SEDMI ODRŽAVANJE AERODROMA
Općenito
Članak 40.
Na aerodromu na vodi moraju se uspostaviti programi održavanja, koji uključuju preventivno održavanje gdje je to prikladno, kako bi se:
a) operativne površine,
b) vizualna sredstva,
c) ograda oko aerodroma,
d) sustavi za odvodnju i
e) zgrade
održavali u onom stanju koje ne ugrožava sigurnost, redovitost i učinkovitost zračnog prometa.
DIO OSMI PRIJELAZNE I ZAVRŠNE ODREDBE
Usklađenost s međunarodnim propisima
Članak 41.
Ovaj Pravilnik je usklađen s ICAO Annex-om 14, sveskom 1., od srpnja 2013.
Stupanje na snagu
Članak 42.
(1) Ovaj Pravilnik stupa na snagu osmog dana od dana objave u »Narodnim novinama«.
(2) Danom stupanja na snagu ovoga Pravilnika prestaje važiti Pravilnik o aerodromima na vodi (»Narodne novine«, broj 35/11, 86/12 i 36/14).
Klasa: 011-01/15-01/176
Urbroj: 530-06-1-1-15-2
Zagreb, 22. listopada 2015.
Ministar pomorstva, prometa i infrastrukture dr. sc. Siniša Hajdaš Dončić, v. r.
