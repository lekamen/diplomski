ocjenu probnog rada, organizira i priprema stručne radionice, seminare i druge stručne skupove, priprema stručni i upravni nadzor nad radom sudionika u sustavu zaštite prirode, priprema odgovore na zastupnička pitanja i odgovore na upite temeljem prava na pristup informacijama, postupa po predstavkama i pritužbama građana te zahtjevima nadležnih tijela za odnose s građanstvom koje su upućene Upravi, dostavlja predstavke na nadležno postupanje drugim tijelima, prati primjenu i osiguravanje izvršavanja zakona i drugih propisa, priprema optužne prijedloge i prijedloge kaznenih prijava, po potrebi sudjeluje u upravnim nadzorima koje provodi Ministarstvo, provodi stručne nadzore, priprema i provodi nadzor primjene propisa u području zaštite okoliša, zaštite zraka, održivog gospodarenja otpadom i području zaštite prirode te propisa kojim se uređuje zaštita od svjetlosnog onečišćenja na teritoriju Republike Hrvatske. Služba sudjeluje u pripremi i izradi godišnjih planova rada inspekcija koji sadrži opći prikaz zadaća i poslova Ministarstva, sudjeluje u izradi nacrta prijedloga propisa iz područja zaštite okoliša i zaštite prirode, te obavlja i druge poslove u okviru svoga djelokruga.«.
Članak 6.
Članak 10. mijenja se i glasi:
»Samostalni sektor za Europsku uniju obavlja sve koordinacijske poslove vezano za suradnju s institucijama Europske unije. Samostalni sektor je koordinacijsko tijelo za izradu podloga i pregovaračkih stajališta Republike Hrvatske za sastanke Vijeća ministara okoliša i Europske unije i njegovih radnih tijela, surađuje sa svim tijelima državne uprave u čijoj su nadležnosti sastavnice okoliša koje čine sektor okoliš sukladno pravnoj stečevini Europske unije. Samostalni sektor obavlja stručne i administrativne poslove u koordinaciji pripreme i provedbe strateških dokumenata i operativnih programa za korištenje strukturnih instrumenata Europske unije. Za operativni program za koji je Ministarstvo imenovano Upravljačkim tijelom za strukturne instrumente, te za operativni program za koji je Ministarstvo određeno kao Posredničko tijelo razine 1 za europske strukturne i investicijske fondove Samostalni sektor obavlja poslove utvrđene posebnim propisom.
Samostalni sektor obavlja poslove vezane uz koordinaciju i podršku projektima iz programa IPA I komponenta, IPA fleksibilni instrument (IPA FFRAC) te Prijelazni instrument (TF), iz nadležnosti Ministarstva, kao i IPA II komponenta – prekogranična suradnja. U Samostalnom sektoru se obavljaju poslovi vezani za aktivnosti Ministarstva kao nacionalne kontakt točke za provedbu programa LIFE.
Samostalni sektor izrađuje i koordinira pripremu podloga za potrebe Kabineta ministra, izrađuje očitovanja na nacrte prijedloga zakonskih i podzakonskih akata ostalih tijela državne uprave, sudjeluje u pripremi proračuna, strateškog plana Ministarstva, definiranju pokazatelja uspješnosti i utvrđivanju rizika. Samostalni sektor obavlja i druge poslove u okviru svoga djelokruga.
U Samostalnom sektoru za Europsku uniju ustrojavaju se sljedeće ustrojstvene jedinice:
7.1. Služba za koordinaciju operativnih programa
7.2. Služba za EU projekte
7.3. Služba za europske poslove.
7.1. Služba za koordinaciju operativnih programa
Za operativni program za koji je Ministarstvo imenovano Upravljačkim tijelom za strukturne instrumente Europske unije u programskom razdoblju 2007.-2013., Služba za koordinaciju operativnih programa obavlja stručne i administrativne poslove u okviru čega prati i nadzire provedbu operativnog program, provodi evaluacije operativnog programa, u suradnji s Koordinacijskim tijelom uspostavlja Odbor za praćenje operativnog programa, osigurava uvjete i priprema dokumentaciju za rad tog Odbora, priprema godišnja i završno izvješće za operativni program. Služba provodi aktivnosti informiranja i vidljivosti, prosljeđuje Europskoj komisiji informacije potrebne za ocjenjivanje velikih projekata, koordinira pripremu plana provedbe operativnog program, organizira godišnje sastanke s