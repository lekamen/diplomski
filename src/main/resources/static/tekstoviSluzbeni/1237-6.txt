 za sigurnost informacijskog sustava u suradnji sa savjetnikom za informacijsku sigurnost, vodi evidenciju o raspodjeli informatičke i komunikacijske opreme, osigurava savjetodavnu podršku korisnicima informacijskog sustava, organizira i sudjeluje u provedbi edukacije korisnika informacijskog sustava, sudjeluje u planiranju i provedbi projekta izgradnje računalno-komunikacijske mreže tijela državne uprave HITRONet, koordinira interne aktivnosti prema središnjim tijelima državne uprave zaduženim za informatizaciju, elektroničko poslovanje i tehnička pitanja u vezi s informacijskom sigurnošću. Surađuje s drugim tijelima državne uprave i samostalnim agencijama s kojima dijeli zajedničku informacijsko-komunikacijsku infrastrukturu po pitanjima funkcionalnosti, ekonomičnosti, raspoloživosti, pouzdanosti i sigurnosti zajedničkih resursa. Sudjeluje u izradi internih planova, pravilnika i procedura iz područja informatike i komunikacija, informacijske sigurnosti i provodi ih u granicama svojih ovlasti. Obavlja poslove informacijske sigurnosti i obrambenih priprema, poslove provođenja mjera protupožarne zaštite na objektima Ministarstva sukladno zakonu kojim se regulira zaštita od požara, obavlja uviđaje i sastavlja zapisnike o nastalim povredama na radu, daje očitovanja o poduzetim mjerama zaštite na radu i druge poslove iz djelokruga rada Službe.
Za obavljanje poslova Službe za informatiku, komunikacije i informacijsku sigurnost, ustrojavaju se sljedeći odjeli:
2.2.2.1. Odjel za informatiku
2.2.2.2. Odjel za komunikacije
2.2.2.3. Odjel za informacijsku sigurnost i obrambene pripreme.
2.2.2.1. Odjel za informatiku
Članak 19.
Odjel za informatiku inicira, koordinira i provodi plan razvoja primjene informacijske tehnologije u Ministarstvu, provodi planiranje, organiziranje, nabavu i implementaciju informatičke strojne i programske opreme, sudjeluje u razvoju i održavanju središnjih baza podataka u Ministarstvu, sudjeluje u definiranju, razradi i održavanju korisničkih programskih aplikacija za pojedine ustrojstvene jedinice Ministarstva, sudjeluje u projektima povezivanja aplikacijskih sustava između tijela državne uprave, vodi evidenciju o raspodjeli informatičke opreme, provodi program sigurnosti informacijskih resursa iz svoga djelokruga, brine se za održavanje strojne i programske opreme, osigurava savjetodavnu podršku korisnicima informacijskog sustava, organizira i sudjeluje u provedbi informatičke izobrazbe korisnika, prati korištenje informatičke opreme te izrađuje izvješća, analize i prijedloge poboljšanja i unaprjeđenja.
2.2.2.2. Odjel za komunikacije
Članak 20.
Odjel za komunikacije inicira, koordinira i provodi plan razvoja primjene komunikacijske tehnologije u Ministarstvu, provodi planiranje, nabavu i implementaciju komunikacijske opreme (telefonska centrala, telefonski sustavi i računalno-komunikacijska mreža), sudjeluje u projektima međusobnog povezivanja tijela državne uprave, brine se za funkcioniranje i održavanje informacijsko-komunikacijske infrastrukture, vodi evidenciju o raspodjeli komunikacijske opreme, provodi program sigurnosti komunikacijske infrastrukture iz svoga djelokruga, koordinira rad s davateljima usluga za fiksnu i mobilnu telefoniju, vodi i ažurira bazu podataka državnih službenika koji koriste službene mobitele, priprema ispis troškova fiksne telefonije Ministarstva, prema potrebi vrši audio zapise sastanaka u Ministarstvu, obavlja poslove posredovanja na telefonskoj centrali te vodi evidenciju o naručenim telefonskim razgovorima, prati korištenje komunikacijske opreme te izrađuje izvješća, analize i prijedloge poboljšanja i unaprjeđenja.
2.2.2.3. Odjel za informacijsku sigurnost i obrambene pripreme
Članak 21.
Odjel za informacijsku sigurnost i obrambene pripreme organizira, provodi, usklađuje i nadzire provođenje poslova vezanih za informacijsku sigurnost i obrambene pripreme u Ministarstvu i pravnim osobama u nadležnosti Ministarstva. Sudjeluje u obavljanju poslova provedbe fizičke sigurnosti,