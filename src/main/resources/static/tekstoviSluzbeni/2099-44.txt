 rekonstrukcije moguća je prenamjena građevine u gospodarsku građevinu tradicijske poljoprivrede i pružanja usluga agroturizma, bez smještajnih sadržaja
– uz ovu građevinu može se izgraditi pomoćna građevina (spremišta alata i strojeva, drvarnice i sl.) kao dogradnja ili samostalna građevina, a planira se na istoj – postojećoj katastarskoj čestici
– maksimalna površina pomoćne građevine je 20 m2 visine prizemlja s kosim krovom
– čestica mora imati osiguran pristup na prometnu površinu
– oblikovanje građevina mora biti u skladu s lokalnom graditeljskom tradicijom i to naročito u izboru materijala (kamen, kamena ploča, cigla, slama), i s dvostrešnim kosim krovom.
Članak 112.
Zona posjetiteljske infrastrukture »Zagvozd – Milići« planira se kao sekundarni ulaz s građevinom ulazne recepcije i nadzorničke postaje Javne ustanove Parka te prilaznim parkingom. Nalazi se u zoni korištenja (zona III) – podzona posjetiteljske infrastrukture (3b). Površina zone (građevinske čestice) iznosi 0,04 ha i prikazana je na kartografskom prikazu 5.3.1. Zona posjetiteljske infrastrukture Zagvozd – Milići u mjerilu 1 : 5000. Unutar zone moguća je izgradnja građevine (manjeg posjetiteljsko-informacijskog centra), koja se sastoji od: ulazne recepcije, suvenirnice, postaje službe čuvara prirode Javne ustanove Parka, prostora za pohranu spasilačke opreme i prostora za povremeni boravak članova službe spašavanja, pomoćne, radne, skladišne i sanitarne prostorije prema sljedećim uvjetima:
– ukupna građevinska (bruto) površina građevine ne može biti veća od 60 m2, maksimalne visine 3,5 metra do vijenca, kosine krovišta 27° – 35°
– pokrivanje krovišta dozvoljeno je isključivo tradicionalnom kamenom pločom
– dozvoljeno je okolno, tradicionalno uređenje, popločavanje kamenom, izgradnja nužne uslužno-posjetiteljske infrastrukture – klupa, sjedala od kamena ili drva te postavljanje informacijskih oglasnih ploča i sjenice
– u okviru građevine planiran je i WC za posjetitelje
– dozvoljen je samo tradicionalni način građenja, s uklapanjem u prirodnu cjelinu
– u sklopu centra moguća je izgradnja parkirališta s 10 parkirnih mjesta (PM).
Članak 113.
(1) Zona posjetiteljske infrastrukture Kaoci nalazi se u zoni korištenja (zona III) – podzona posjetiteljske infrastrukture (3b). Površina zone je 0,64 ha i prikazana je na kartografskom prikazu 5.3.1. Zona posjetiteljske infrastrukture Kaoci u mjerilu 1 : 5000. Zona obuhvaća prirodnu zaravan s bunarima. U sklopu ove zone nalazi se planinarski dom/ šumarska kuća Kaoci.
(2) Ova zona planira se kao posjetiteljsko-rekreacijska (rekreacija, izletište) s mogućnošću gradnje novog planinarskog doma uz prateće sadržaje: jahački centar, brdski biciklizam, prateći ugostiteljski sadržaji, edukacijski sadržaji (škola u prirodi, edukacijske staze), prateća infrastruktura (vidikovac, pristupna servisna cesta na kraju koje se planira okretište i površina za parkiranje za 10 automobila) i rekreacijske površine.
(3) Planinarski dom/šumarska kuća Kaoci je postojeća građevina tlocrtne površine oko 30 m2, visine Pr+1.
(4) Ovim Planom predviđa se rekonstrukcija i dogradnja postojećeg planinarskog doma/šumarske kuće Kaoci koji s novoplaniranim planinarskim domom unutar zone čini jedinstvenu prostorno funkcionalnu cjelinu. Rekonstrukcija i dogradnja postojeće građevine moguća je prema sljedećim uvjetima:
– ukupna tlocrtna površina rekonstruirane i dograđene građevine može iznositi maks. 50 m2, odnosno građevinske (bruto) površine do 100 m2
– visina građevine je Pr + 1 s kosim krovom, visine vijenca maks. 6,0 m
– nagib krovnih ploha može biti maks. do 35°, a prostor ispod krova može se planirati kao korisni u skladu s osnovnom namjenom
– u prizemlju se smještaju uslužni i ugostiteljsko-turistički sadržaji
– u prizemlju se nalazi prostorija za okupljanje (dnevni boravak), čajna kuhinja, sanitarni prostor i spremišta (za planinarsku opremu) te drvarnica
– u glavnoj prostoriji za okupljanje obavezna je izrada manjeg ložišta ili peći na kruto gorivo