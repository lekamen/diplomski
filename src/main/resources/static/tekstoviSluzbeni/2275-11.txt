
a) cjelovitom vježbom izvanrednog događaja na aerodromu na vodi minimalno jednom u dvije godine, te
b) djelomičnom vježbom izvanrednog događaja na aerodromu na vodi u godini između provođenja cjelovitih vježbi, kako bi se potvrdilo da su ispravljene sve manjkavosti utvrđene tijekom cjelovitih vježbi,
c) dokumentiranjem:
− svih zapažanja tijekom vježbe,
− rezultata provedene analize, te
− rokova i načina uklanjanja svih uočenih nedostataka.
(15) U planu aerodroma na vodi za slučaj izvanrednog događaja moraju biti predviđene izvanredne situacije u zahtjevnim okruženjima. U tom smislu u njemu mora biti:
a) definiran način koordinacije sa odgovarajućim specijaliziranim spasilačkim službama uvježbanim i opremljenim za djelovanje na teškim, nepristupačnim područjima i vodi, te
b) sadržan popis specijaliziranih spasilačkih službi i aktualni brojevi telefona / mobitela njihovih odgovornih pripadnika, ovlaštenih za pokretanje aktivnosti.
Uklanjanje nepokretnog hidroaviona
Članak 35.
Operator aerodroma na vodi odgovoran je za planiranje, organizaciju i provedbu uklanjanja nepokretnog hidroaviona sa manevarske površine. U tom smislu mora osigurati:
a) plan i upute za uklanjanje nepokretnog hidroaviona,
b) opremu za njegovo uklanjanje, te
c) koordinatora odgovornog za organizaciju i koordinaciju svih sudionika u provedbi uklanjanja nepokretnog hidroaviona.
Smanjenje opasnosti od kretanja i zadržavanja divljih životinja na području aerodroma na vodi
Članak 36.
(1) Prisutnost divljih životinja (ptica i drugih životinja) na aerodromu na vodi ili u njegovoj neposrednoj blizini predstavlja ozbiljnu opasnost za sigurnost operacija hidroaviona.
(2) Operator aerodroma na vodi dužan je u suradnji sa Agencijom poduzeti aktivnosti kako bi se uklonilo ili spriječilo postavljanje smetlišta za odlaganje otpada ili bilo kakvih drugih izvora koji bi mogli privlačiti divlje životinje na aerodromu na vodi, ili u njegovoj blizini, osim ako odgovarajuća studija o procjeni opasnosti od divljih životinja pokaže da nije vjerojatno da će sigurnost zračnog prometa biti ugrožena pojavom divljih životinja.
(3) Tamo gdje nije moguće ukloniti takve postojeće izvore, nadležno tijelo lokalne i područne (regionalne) samouprave mora osigurati izradu studije o procjeni rizika koje takvi izvori predstavljaju za hidroavione, kao i osigurati da se takvi rizici smanje na minimum.
(4) Sprječavanje kretanja i boravka divljih životinja na području aerodroma u nadležnosti je operatora aerodroma koji mora osigurati:
a) plan i upute, te mjere i postupke u svezi sa tim, te
b) potrebnu opremu.
(5) Operator aerodroma na vodi mora dokumentirati provedbu svih mjera i postupaka usmjerenih na sprječavanje kretanja i boravka divljih životinja na području aerodroma na vodi, te Agenciju obavijestiti o svakoj nesreći, nezgodi ili događaju uzrokovanom kolizijom divlje životinje sa hidroavionom u području aerodroma na vodi.
Punjenje hidroaviona gorivom
Članak 37.
Za vrijeme punjenja hidroaviona gorivom moraju biti spremni i na raspolaganju:
a) vatrogasna oprema prikladna za početnu intervenciju u slučaju požara goriva,
b) osoblje obučeno za uporabu te opreme, i
c) sredstva za brzo pozivanje spasilačke vatrogasne službe u slučaju požara ili velikog izlijevanja goriva.
Operacije aerodromskih plovila
Članak 38.
(1) Operacije aerodromskih plovila utvrđena su primjenjivim pomorskim propisima.
(2) Zapovjednici hidroaviona odnosno nadležna služba operatora aerodroma ili aerodromski kontrolni toranj dužni su kontinuirano komunicirati s Nacionalnom središnjicom za nadzor i upravljanje pomorskim prometom (VTS Hrvatska) u skladu s posebnim propisima.
(3) Zapovjednici hidroaviona dužni su prilikom plovidbe na moru pridržavati se primjenjivih odredbi pomorskih propisa.
(4) Zapovjednik hidroaviona mora biti osposobljen za voditelja brodice kategorije C.
Ograde
Članak 39.
(1) Na dijelu aerodroma na vodi smještenom na kopnu, postavlja se ograda ili druga prikladna prepreka, kako bi se spriječio ulazak na