 fondu i nadzor nad UCITS fondom i
o) ostvarenje prava glasa i ostalih prava imatelja udjela UCITS fonda s obzirom na podtočke a) do m) ove točke
2. u cijelosti poštivati odredbe prospekta i pravila tog UCITS fonda i
3. primjenjivati i druge relevantne propise koji radi zaštite javnog interesa uređuju prava potrošača i sprječavanje pranja novca i financiranje terorizma, a na snazi su u Republici Hrvatskoj.
(2) Društvo za upravljanje iz stavka 1. ovoga članka dužno je usvojiti i provoditi mjere i postupke kojima će se osigurati usklađenost s odredbama koje se odnose na osnivanje i poslovanje UCITS fonda i odredbama prospekta i pravila UCITS fonda.
DIO ŠESTI TRGOVANJE UDJELIMA, OGLAŠAVANJE I NUĐENJE UDJELA UCITS FONDOVA I OTVORENIH INVESTICIJSKIH FONDOVA S JAVNOM PONUDOM IZ TREĆIH DRŽAVA
GLAVA I. TRGOVANJE UDJELIMA UCITS FONDOVA I OTVORENIH INVESTICIJSKIH FONDOVA S JAVNOM PONUDOM IZ TREĆIH DRŽAVA
POGLAVLJE I. OPĆE ODREDBE
Članak 134.
(1) Trgovanje udjelima UCITS fondova i otvorenih investicijskih fondova s javnom ponudom iz trećih država obuhvaća sve usluge i aktivnosti na bilo koji način povezane s distribucijom udjela od društva za upravljanje odnosno osoba iz članka 164. ovoga Zakona do ulagatelja. Trgovanje udjelima uključuje i aktivnosti povezane s oglašavanjem, obavještavanjem i nuđenjem udjela UCITS fondova.
(2) Trgovanje udjelima fondova iz stavka 1. ovoga članka u Republici Hrvatskoj provodi se na temelju odredaba ovoga Zakona i propisa donesenih na temelju ovoga Zakona te propisa koji radi zaštite javnog interesa uređuju zaštitu potrošača i sprječavanje pranja novca i financiranje terorizma, a na snazi su u Republici Hrvatskoj.
(3) Agencija će na svojim mrežnim stranicama na engleskom jeziku, na pregledan i razumljiv način, objaviti zakonodavne i administrativne odredbe koje uređuju trgovanje udjelima UCITS fondova osnovanih u državama članicama, na području Republike Hrvatske, a koje Direktiva 2009/65/EZ Europskog parlamenta i Vijeća izravno ne uređuje.
Vrste otvorenih investicijskih fondova s javnom ponudom za koje je dozvoljeno trgovanje udjelima u Republici Hrvatskoj
Članak 135.
U Republici Hrvatskoj je, u skladu s odredbama ovoga Zakona, dozvoljeno trgovanje udjelima:
1. UCITS fondova osnovanih na temelju odredaba ovoga Zakona, ako su ispunjeni uvjeti iz poglavlja 2. ovoga dijela Zakona
2. UCITS fondova osnovanih u drugoj državi članici, ako su ispunjeni uvjeti iz poglavlja 3. ovoga dijela Zakona i
3. otvorenih investicijskih fondova s javnom ponudom iz treće države, ako su ispunjeni uvjeti iz poglavlja 4. ovoga dijela Zakona.
POGLAVLJE II. TRGOVANJE UDJELIMA UCITS FONDOVA OSNOVANIH NA TEMELJU ODREDABA OVOGA ZAKONA U REPUBLICI HRVATSKOJ
Trgovanje udjelima UCITS fonda
Članak 136.
Udjelima UCITS fonda osnovanog u Republici Hrvatskoj, u Republici Hrvatskoj može trgovati samo:
1. društvo za upravljanje koje ima odobrenje za upravljanje tim UCITS fondom ili
2. društvo za upravljanje iz druge države članice koje ima odobrenje za upravljanje tim UCITS fondom, na temelju ovoga Zakona.
POGLAVLJE III. TRGOVANJE UDJELIMA UCITS FONDOVA OSNOVANIH U DRUGOJ DRŽAVI ČLANICI NA PODRUČJU REPUBLIKE HRVATSKE
Osobe ovlaštene za trgovanje
Članak 137.
(1) Udjelima UCITS fonda osnovanog u drugoj državi članici (matična država članica UCITS fonda) u Republici Hrvatskoj, u skladu s odredbama ovoga poglavlja, može trgovati društvo za upravljanje iz Republike Hrvatske i društvo za upravljanje iz druge države članice, koje ima odobrenje za upravljanje tim UCITS fondom od nadležnog tijela matične države članice UCITS fonda prema propisu kojim se u pravni poredak matične države članice UCITS fonda prenose odredbe Direktive 2009/65/EZ.
(2) Odredbe ovoga poglavlja Zakona koje se odnose na društvo za upravljanje iz druge države članice primjenjuju se i na društvo za upravljanje iz Republike Hrvatske koje ima odobrenje za upravljanje UCITS fondom od matične države članice UCITS fonda.
(3) Odredbe ovoga dijela Zakona koje se odnose na UCITS fond na