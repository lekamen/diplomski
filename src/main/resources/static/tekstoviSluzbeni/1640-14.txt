 sanitarne inspekcije (SISSI) kao i pristup vlastitim podacima u Upisniku registriranih subjekata i objekata.
Članak 40.
(1) Subjekti u poslovanju s hranom dužni su osigurati da objekti u poslovanju s hranom u kojima se obavljaju djelatnosti iz članka 36. ovoga Pravilnika, udovoljavaju odredbama propisa o hrani.
(2) Subjekti u poslovanju s hranom iz članka 37. stavka 3. ovoga Pravilnika dužni su voditi i dati na uvid prilikom provođenja službene kontrole, popis prodajnih mjesta na tržnici, popis prodajnih vozila sa lokacijama za prodaju te popis lokacija na kojima se nalaze automati za prodaju.
Promjena podataka
Članak 41.
(1) Subjekt u poslovanju s hranom mora u roku od 30 dana obavijestiti Upravu nadležnu za poslove sanitarne inspekcije o svakoj promjeni podataka iz članka 38. stavka 5. ovoga Pravilnika, osim u dijelu koji se odnosi na kontakt podatke.
(2) Za ažuriranje promjena koje se odnose na kontakt podatke u Upisniku registriranih subjekata i objekta odgovoran je sam subjekt u poslovanju s hranom, a pristup u isti ostvaruje se u skladu s člankom 38. stavkom 1. ovoga Pravilnika.
(3) Iznimno od stavka 1. ovog članka ukoliko u registriranom objektu u poslovanju s hranom dođe do promjene subjekta u poslovanju s hranom, isti je dužan podnije novi zahtjev za registraciju sukladno članku 38. ovoga Pravilnika.
Brisanje iz Upisnika registriranih subjekata i objekata
Članak 42.
(1) U slučaju prestanka obavljanja djelatnosti službena osoba subjekta u poslovanju s hranom u roku od 8 dana mora Upravi nadležnoj za poslove sanitarne inspekcije podnijeti zahtjev za brisanje iz Upisnika registriranih subjekata i objekata.
(2) Ako službena osoba inspekcijskim nadzorom utvrdi nedostatke koji zahtijevaju trajno brisanje objekta koji posluje s hranom odnosno pouzdano zna/ima dokaze da u objektu ne posluje subjekt u poslovanju s hranom, dužna je prijedlog za brisanje dostaviti Upravi nadležnoj za poslove sanitarne inspekcije.
(3) Uz prijedlog o brisanju službena osoba dužna je dostaviti i svu dokumentaciju na temelju koje se predlaže brisanje.
Poglavlje IV. POSEBNE ODREDBE ZA OBJEKTE NA RAZINI PRIMARNE PROIZVODNJE KOJI PODLIJEŽU NADZORU POLJOPRIVREDNE INSPEKCIJE
Članak 43.
Subjekti u poslovanju s hranom na razini primarne biljne proizvodnje, koji su prema Zakonu o službenim kontrolama koje se provode sukladno propisima o hrani, hrani za životinje, zdravlju i dobrobiti životinja, u nadležnosti poljoprivredne inspekcije, dužni su provesti registraciju sukladno Uredbi (EZ) br. 852/2004 i odredbama ovoga Poglavlja.
REGISTRACIJA SUBJEKATA
Članak 44.
(1) Subjekti u poslovanju s hranom na razini primarne biljne proizvodnje obvezni su upisati se u Upisnik poljoprivrednika sukladno Zakonu o poljoprivredi (»Narodne novine«, br. 30/15.)
(2) U smislu ovoga Poglavlja subjekti u poslovanju s hranom registrirani su ako su upisani u Upisnik poljoprivrednika.
(3) Ministarstvo nadležno za poljoprivredu nadležno je za Upisnik poljoprivrednika, a poslovi njegovog vođenja povjereni su Agenciji za plaćanja u poljoprivredi, ribarstvu i ruralnom razvoju u skladu s odredbama Zakona o poljoprivredi (»Narodne novine«, br. 30/15).
(4) Subjekt u poslovanju s hranom obavezan je podnijeti zahtjev za upis u Upisnik poljoprivrednika u roku od 30 dana od dana početka obavljanja djelatnosti.
Članak 45.
Subjekti u poslovanju s hranom, koji u primarnoj proizvodnji proizvode i stavljaju na tržište hranu i hranu za životinje biljnog podrijetla, moraju osigurati uvjete propisane Prilogom I. Dijelom A. Uredbe (EZ) br. 852/2004.
ODOBRAVANJE OBJEKATA
Postupak odobravanja
Članak 46.
(1) Subjekt u poslovanju s hranom podnosi zahtjev za odobravanje objekta za proizvodnju klica Upravi nadležnoj za poslove poljoprivrede i prehrambene industrije na obrascu koji je objavljen na mrežnim stranicama ministarstva nadležnog za poljoprivredu.
(2) Uz zahtjev iz stavka 1. ovoga članka prilaže se obrtnica ili izvod iz registra trgovačkog suda ili rješenje o upisu u Upisnik poljoprivrednika.
(3) Ako