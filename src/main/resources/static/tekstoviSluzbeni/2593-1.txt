 omogućava kontrolirani i djelomični otklon (zakret) plovnih objekata od smjera kretanja potiskivača, također se smatra čvrstim;
4) »Bočni sastav« označava grupu plovila privezanih bokom uz bok od kojih se nijedno ne nalazi ispred motornog plovila koje pokreće sastav.
III. Svjetlosni i zvučni signali
1) »Bijelo svjetlo«, »crveno svjetlo«, »zeleno svjetlo«, »žuto svjetlo« i »plavo svjetlo« označavaju svjetla čije su boje u skladu s Prilogom 4 ovoga Pravilnika;
2) »Snažno svjetlo«, »jasno svjetlo« i »obično svjetlo« označavaju svjetla čije su jačine u skladu s Prilogom 5 ovoga Pravilnika;
3) »Trepćuće svjetlo« i »brzo trepćuće svjetlo« označavaju ujednačeno ritmičko svjetlo s 40 – 60 bljeskova u minuti odnosno 100-120 bljeskova u minuti;
4) »Kratak zvuk« označava zvuk s dužinom trajanja od oko jedne sekunde, a »dugi zvuk« označava zvuk s dužinom trajanja od oko 4 sekunde. Razmak između dva uzastopna zvuka iznosi oko jedne sekunde;
5) »Niz vrlo kratkih zvukova« označava niz od najmanje šest zvukova, pri čemu pojedinačna dužina zvuka iznosi oko jedne četvrtine sekunde u razmacima dužine oko jedne četvrtine sekunde;
6) »Tritonalni zvučni znak« je znak koji se ponavlja tri puta, sastavljen je od tri zvuka različitih visina bez razmaka, traje dvije sekunde ukupno. Frekvencija odaslanih zvukova mora biti između 165 i 297 hertza i mora postojati razmak od barem dvije cijele note od najvišeg zvuka do najnižeg. Svaki niz od tri zvuka mora započeti od najniže note a završiti najvišom;
7) »Zvuk zvona« označava dva udarca u zvono.
IV. Ostali izrazi
1) »Plutajući objekt« označava svaku plutajuću konstrukciju koja je, u pravilu, nepomična (npr. pristani, stambeni objekti, restorani, radionice, skladišta, pontonski mostovi, plutajući hangari, vodenice, dokovi, bazeni za plivanje, pristaništa ili kućice za čamce);
2) »Plutajuće tijelo« označava splav ili bilo kakvu konstrukciju, skup materijala ili objekt osposobljen za plovidbu a koji nije plovilo ili plutajući objekt;
3) Plovilo, plutajuće tijelo ili plutajući objekt »stoji« kada je posredno ili neposredno usidreno ili vezano za obalu;
4) Plovilo, plutajuće tijelo ili plutajući objekt »putuje« ili »se kreće« kada nije posredno ili neposredno usidreno niti vezano za obalu ili nasukano. Za navedena plovila dok se kreću, izraz »zaustaviti se« podrazumijeva stati u odnosu na kopno;
5) »Ribarsko plovilo« označava svako plovilo koje ribari s mrežama, užadi, kočama ili nekim drugim ribarskim oruđem koje umanjuje sposobnost manevriranja, ali se ne odnosi na plovilo koje ribari s povlačnim udicama ili drugim ribarskim oruđem koje ne umanjuju sposobnost manevriranja;
6) »Noć« označava period koji obuhvaća vrijeme između zalaza i izlaza sunca;
7) »Dan« označava period koji obuhvaća vrijeme između izlaza i zalaza sunca;
8) »Stanje umora« označava stanje nastalo kao rezultat nedovoljnog odmora ili bolesti, a izražava se kao odstupanje od pravila ponašanja i brzine reakcije. Smatra se da je stanje zapovjednika plovila ili sastava u komercijalnoj plovidbi koji je bio u službi više od 16 sati unutar 24 sata u svakom slučaju stanje umora;
9) »Stanje opijenosti« smatrat će se da je u stanju opijenosti osoba za koju se analizom krvi ili krvi i urina ili drugom metodom mjerenja količine alkohola u organizmu utvrdi da udio alkohola u krvi iznosi više od 0,5 g/kg ili ako je prisutnost alkohola u organizmu utvrđena odgovarajućim sredstvima ili aparatima (alkometrom i dr.) za mjerenje alkoholiziranosti, što odgovara količinama većim od 0,5 g/kg ili kod kojeg se, bez obzira na udio alkohola u krvi, stručnim pregledom utvrdi da pokazuje znake alkoholne poremećenosti. Isto tako smatrat će se da je u stanju opijenosti osoba koja je pod utjecajem narkotika, lijekova ili drugih sličnih tvari, što je ustanovljeno uz pomoć rezultata laboratorijskih ispitivanja ili kliničkih simptoma.
10) »Ograničena vidljivost« označava uvjete u kojima je vidljivost smanjena zbog utjecaja magle, sumaglice, mećave ili pljuska;
11) »Sigurna