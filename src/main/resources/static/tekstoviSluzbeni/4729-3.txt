 pisani dio ispita po granama prava (kaznena ili građanska) te posebno za suce, a posebno za zamjenike državnog odvjetnika.
(2) Testovi se dijele na testove za suce i testove za zamjenike državnog odvjetnika te po granama prava (građansko ili kazneno). Ukupno četiri testa – kazneno za suce i zamjenike državnog odvjetnika te građansko za suce i zamjenike državnog odvjetnika, stavljaju se u omotnicu koja se zatvara i dostavlja na čuvanje Akademiji. Svaka omotnica označava se rednim brojem, a prilikom polaganja pisanog dijela završnog ispita predsjednik Povjerenstva ždrijebom određuje iz koje omotnice će biti testovi koje će kandidati rješavati.
(3) Omotnice koje sadrže testove čuvaju se u odgovarajućem prostoru u Akademiji.
VI. POTVRDA O ZAVRŠNOM ISPITU I ZAVRŠENOJ ŠKOLI
Članak 17.
(1) Nakon provedenog završnog ispita za sve kandidate koji polože završni ispit Povjerenstvo izdaje Potvrdu o završnom ispitu.
(2) Potvrda o završnom ispitu izdaje se na obrascu koji je sastavni dio ovog Pravilnika, a sadrži ime i prezime kandidata, dan održavanja završnog ispita, imena članova Povjerenstva koji su provodili završni ispit te broj ostvarenih bodova.
Članak 18.
(1) Akademija odlukom utvrđuje završnu ocjenu koja odgovara broju bodova na završnom ispitu u roku od 15 dana od dana održavanja završnog ispita, odnosno dana održavanja ponovljenog završnog ispita.
(2) Protiv odluke o završnoj ocjeni može se pokrenuti upravni spor.
(3) Smatra se da su Školu završile osobe koje su položile završni ispit.
Članak 19.
(1) Akademija izdaje osobi koja je položila završni ispit potvrdu o završenoj Školi.
(2) Potvrda o završenoj Školi izdaje se na obrascu koji je sastavni dio ovog Pravilnika, a sadrži ime i prezime osobe koja je položila završni ispit, završnu ocjenu te potpis ravnatelja Akademije.
VII. TAJNOST PODATAKA
Članak 20.
Sve osobe koje su u obavljanju svojih poslova saznale za sadržaj testa i zaporki kandidata dužne su navedene podatke čuvati kao poslovnu tajnu.
VIII. ZAVRŠNE ODREDBE
Članak 21.
Ovaj Pravilnik stupa na snagu po isteku roka od 8 dana od dana objave na oglasnoj ploči i mrežnoj stranici Akademije i objavit će se u »Narodnim novinama«.
Članak 22.
Stupanjem na snagu ovog pravilnika stavlja se izvan snage Pravilnik o završnom ispitu i završnoj ocjeni o Državnoj školi za pravosudne dužnosnike od 26. ožujka 2013. godine.
Klasa: 023-01/16-02/01
Urbroj: 390-01-01/01-16-08
Zagreb, 6. svibnja 2016.
Predsjednik Upravnog vijeća Pravosudne akademije Branko Hrvatin, v. r.
Utvrđuje se da je Pravilnik objavljen na oglasnoj ploči i mrežnim stranicama Akademije 10. svibnja 2016. godine.








