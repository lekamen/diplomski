67 17.06.2015 Odluka o izmjenama i dopunama Odluke o statističkom i bonitetnom izvješćivanju
HRVATSKA NARODNA BANKA
1288
Na temelju članka 162. stavka 1. točke 2. Zakona o kreditnim institucijama (»Narodne novine«, br. 159/2013. i 19/2015.), članka 394. Uredbe (EU) br. 575/2013 i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZMJENAMA I DOPUNAMA ODLUKE O STATISTIČKOM I BONITETNOM IZVJEŠĆIVANJU
Članak 1.
U Uputi za statističko i bonitetno izvješćivanje, koja je sastavni dio Odluke o statističkom i bonitetnom izvješćivanju (»Narodne novine«, br. 35/2010., 95/2010., 146/2010., 68/2011., 37/2012., 121/2013., 41A/2014. i 127/2014.), u točki 85. mijenja se podtočka 14. i glasi:
»14. Modalitet »1314« – fondovi socijalne sigurnosti;«
Članak 2.
U točki 86., u dijelu »1220 Društva koja primaju depozite osim središnje banke«, mijenja se tekst u zadnjoj zagradi i glasi: »(ESA 2010, stavci 2.75 do 2.78)«.
U dijelu »1230 Novčani fondovi«, mijenja se tekst u zadnjoj zagradi i glasi: »(ESA 2010, stavci 2.79 do 2.81)«.
Dio »1290 Mirovinski fondovi« mijenja se i glasi:
»1290 Mirovinski fondovi
Podsektor mirovinskih fondova sastoji se od svih financijskih društava i kvazidruštava koja se uglavnom bave financijskim posredovanjem koje proizlazi iz udruživanja socijalnih rizika i potreba osiguranih osoba. Mirovinski fondovi kao programi socijalne sigurnosti osiguravaju prihod pri umirovljenju, a često i povlastice u slučaju smrti i invalidnosti (ESA 2010, stavci 2.105 do 2.110).«
Dio »1311 Središnja država« mijenja se i glasi:
»1311 Središnja država
Ovaj podsektor uključuje administrativne odjele državnih i ostalih središnjih agencija čija se nadležnost odnosi na cijelo gospodarsko područje, osim upravljanja fondovima socijalne sigurnosti (ESA 2010, stavak 2.114).«
Dio »1312 Regionalna država« mijenja se i glasi:
»1312 Regionalna država
Ovaj se podsektor sastoji od onih vrsta javne uprave koju čine zasebne institucionalne jedinice koje obavljaju neke državne funkcije na razini nižoj od središnje države, a višoj od lokalne države, osim upravljanja fondovima socijalne sigurnosti na razini nižoj od središnje države, a višoj od državnih institucionalnih jedinica na lokalnoj razini (ESA 2010, stavak 2.115).«
Dio »1313 Lokalna država« mijenja se i glasi:
»1313 Lokalna država
Ovaj podsektor uključuje one vrste javne uprave čija se nadležnost odnosi samo na lokalni dio gospodarskog područja, isključujući lokalne agencije fondova socijalne sigurnosti (ESA 2010, stavak 2.116).«
Dio »1314 Fondovi socijalnog osiguranja« mijenja se i glasi:
»1314 Fondovi socijalne sigurnosti
Podsektor fondova socijalne sigurnosti uključuje središnje, regionalne i lokalne institucionalne jedinice čija je glavna aktivnost osiguravanje socijalnih naknada, a koje ispunjavaju oba sljedeća kriterija: (a) određene skupine populacije obvezne su prema zakonu ili propisu sudjelovati u sustavu ili plaćati doprinose i (b) opća država je odgovorna za upravljanje institucijom u odnosu na namiru ili odobravanje doprinosa i povlastica neovisno o njezinoj ulozi nadzornog tijela ili poslodavca (ESA 2010, stavak 2.117).«
Članak 3.
Točka 102. mijenja se i glasi:
»Protustranka je pojedinačno značajna ako ispunjava bilo koji od sljedećih uvjeta:
1) protustranka ispunjava jedan kriterij ili više kriterija identificiranja opisanih modalitetima »D1«, »P1«, »P2«, »P3«, »P4«, »P5«, »P6«, »P7«, »P8« i »P9«, neovisno o tome navodi li izvještajna institucija za tu protustranku iznos u grupi izvješća bilance ili grupi izvješća računa dobiti i gubitka
2) protustranka ispunjava jedan kriterij ili više kriterija identificiranja opisanih modalitetima »N1«, »N2«, »F1«, »F2«, »D2«, »PA«, »PB«, »PC«, »PD«, »PE«, »PF«, »IZ«, »ZZ«, »DZ«, »FD«, »VP«, »U1«, »U2«, »S1«, »S2«, »U3«, »I1«, »K« i »G« i izvještajna institucija za tu protustranku navodi barem jedan iznos u grupi izvješća bilance ili grupi izvješća