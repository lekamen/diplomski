 životinje
Članak 72.
(1) Ministar donosi pravilnike kojima se prenose direktive Europske unije iz područja kojim se uređuju standardi kvalitete za hranu za životinje.
(2) Kada standardi kvalitete za hranu za životinje nisu uređeni propisima Europske unije, ministar donosi pravilnike o standardima za hranu za životinje koji se primjenjuju ne dovodeći u pitanje Ugovor o funkcioniranju Europske unije, a posebno njegove članke 34. – 36.
(3) Standardi kvalitete iz stavaka 1. i 2. ovoga članka uključuju klasifikaciju, kategorizaciju i vrstu hrane za životinje te njezina fizikalna, kemijska, fizikalno-kemijska i nutritivna svojstva koja su uvjetovana osnovnim sastavom, dodanim tvarima, tehnološkim postupcima, pakiranjem, uvjetima prijevoza, čuvanja i skladištenja.
(4) Za određenu hranu za životinje, osim standarda iz stavaka 1. i 2. ovoga članka, ministar pravilnikom propisuje postupak koji je potrebno provesti prije stavljanja te hrane za životinje na tržište te uvjete kojima ta hrana za životinje mora udovoljavati.
(5) Ministar donosi pravilnike o metodama koje je utvrdila Europska unija radi kontrole propisanih standarda kvalitete hrane za životinje.
(6) Subjektima u poslovanju s hranom za životinje nije dopušteno stavljati na tržište hranu za životinje koja ne udovoljava propisima iz stavaka 1., 2. i 4. ovoga članka i članka 8. ovoga Zakona.
Doniranje hrane i hrane za životinje
Članak 73.
(1) Radi sprječavanja uništavanja velikih količina hrane, zaštite okoliša i pomoći krajnjim primateljima ovim Zakonom propisuje se sustav doniranja hrane i hrane za životinje.
(2) Donirati se može samo hrana i hrana za životinje koja mora biti prikladna za prehranu ljudi i/ili životinja te ispunjavati sve zahtjeve sigurnosti, odnosno zdravstvene ispravnosti hrane i hrane za životinje sukladno propisima Europske unije i nacionalnim propisima.
(3) Subjekti u poslovanju s hranom i hranom za životinje koji su sudionici u lancu doniranja hrane i hrane za životinje moraju osigurati da u fazi koja je pod njihovom kontrolom (proizvodnja, prerada, skladištenje, transport, distribucija, priprema) hrana i hrana za životinje koja se donira udovoljava propisanim zahtjevima za sigurnost, odnosno zdravstvenu ispravnost hrane i hrane za životinje.
(4) Ministar donosi rješenje o upisu u Registar posrednika, rješenje o upisu promjena u Registar posrednika i rješenje o brisanju iz Registra posrednika.
(5) Ministarstvo vodi Registar iz stavka 4. ovoga članka.
Provedbeni propisi
Članak 74.
(1) Detaljne uvjete, kriterije i načine doniranja hrane i hrane za životinje, uvjete koje mora ispunjavati posrednik u doniranju hrane i hrane za životinje, sadržaj i način vođenja Registra posrednika propisat će ministar pravilnikom.
(2) Uz uvjete propisane stavkom 1. ovoga članka jedinice lokalne i područne (regionalne) samouprave u okviru vlastitih socijalnih programa mogu odrediti dodatne uvjete, kriterije i načine doniranja hrane.
GLAVA X. EKOLOŠKA I INTEGRIRANA PROIZVODNJA
Poglavlje A. Ekološka proizvodnja
Zadaće nadležnog tijela
Članak 75.
(1) Ministarstvo kao nadležno tijelo u provedbi Uredbe (EZ) br. 834/2007 ima sljedeće zadaće:
– dostavlja izvješća i obavijesti nadležnim tijelima država članica Europske unije, odnosno Europskoj komisiji u slučajevima propisanim Uredbom (EZ) br. 834/2007
– provodi službene kontrole nad primjenom ovoga Zakona, odnosno nad provedbom propisa iz članka 8. ovoga Zakona te Uredbe (EZ) br. 834/2007 sukladno odredbama posebnog propisa kojim se uređuje provedba Uredbe (EZ) br. 882/2004 o službenim kontrolama koje se provode radi provjere postupanja u skladu s odredbama propisa o hrani i hrani za životinje te propisa o zdravlju i zaštiti životinja
– ovlašćuje kontrolna tijela za provođenje stručne kontrole u ekološkoj proizvodnji
– uređuje provođenje proizvodnih pravila
– uređuje vođenje Upisnika subjekata u ekološkoj proizvodnji (u daljnjem tekstu: Upisnik subjekata) i vođenje Upisnika kontrolnih tijela
– objavljuje popise subjekata i kontrolnih