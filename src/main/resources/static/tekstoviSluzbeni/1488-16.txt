 djelatnosti građenja izdane prema odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) i propisa donesenih na temelju tog Zakona ostaju važiti do isteka roka na koji su izdane.
Članak 103.
(1) Postupci davanja i oduzimanja suglasnosti za obavljanje stručnih poslova prostornog uređenja, započeti do stupanja na snagu ovoga Zakona, po odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) i Pravilnika o uvjetima i mjerilima za davanje suglasnosti za obavljanje stručnih poslova prostornog uređenja (»Narodne novine«, br. 118/09.) dovršit će se po odredbama tog Zakona i propisa donesenog na temelju tog Zakona.
(2) Uredi ovlaštenog arhitekta i pravne osobe registrirane za obavljanje stručnih poslova prostornog uređenja kojima su suglasnosti za obavljanje stručnih poslova prostornog uređenja izdane po odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) i Pravilnika o uvjetima i mjerilima za davanje suglasnosti za obavljanje stručnih poslova prostornog uređenja (»Narodne novine«, br. 118/09.) mogu nastaviti obavljati poslove izrade urbanističkih planova uređenja i imaju obvezu upisati se u imenik ovlaštenog arhitekta urbanista koji će se ustrojiti u odgovarajućoj komori.
(3) Suglasnosti za obavljanje stručnih poslova prostornog uređenja izdane uredu ovlaštenog arhitekta i pravnoj osobi registriranoj za obavljanje stručnih poslova prostornog uređenja po odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) i Pravilnika o uvjetima i mjerilima za davanje suglasnosti za obavljanje stručnih poslova prostornog uređenja (»Narodne novine«, br. 118/09.) za stručne poslove prostornog uređenja, osim izrade urbanističkih planova uređenja, ostaju važiti dvije godine od dana stupanja na snagu ovoga Zakona.
Članak 104.
Prekršajni postupci započeti do stupanja na snagu ovoga Zakona, po odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) dovršit će se po odredbama tog Zakona.
Članak 105.
Obvezuje se ministar pravilnike iz članka 9. stavka 5., članka 37. stavka 3. i članka 57. donijeti u roku od šest mjeseci od dana stupanja na snagu ovoga Zakona.
Članak 106.
(1) Do stupanja na snagu propisa koji se donosi na temelju ovlasti iz članka 9. stavka 2. ovoga Zakona u dijelu u kojem nije u suprotnosti s odredbama ovoga Zakona primjenjuje se Pravilnik o uvjetima i mjerilima za davanje suglasnosti za obavljanje stručnih poslova prostornog uređenja (»Narodne novine«, br. 118/09.).
(2) Do stupanja na snagu propisa koji se donosi na temelju ovlasti iz članka 37. stavka 3. ovoga Zakona u dijelu u kojem nije u suprotnosti s odredbama ovoga Zakona primjenjuje se Pravilnik o potrebnim znanjima iz područja upravljanja projektima (»Narodne novine«, br. 45/09.).
(3) Do stupanja na snagu propisa koji se donosi na temelju ovlasti iz članka 57. ovoga Zakona u dijelu u kojem nije u suprotnosti s odredbama ovoga Zakona primjenjuje se Pravilnik o stručnom ispitu te upotpunjavanju i usavršavanju znanja osoba koje obavljaju poslove prostornog uređenja i graditeljstva (»Narodne novine«, br. 24/08., 141/09., 23/11., 129/11., 109/12., 02/14., 65/14. i 136/14.).
Članak 107.
Danom stupanja na snagu ovoga Zakona prestaje važiti Pravilnik o suglasnosti za započinjanje obavljanja djelatnosti građenja (»Narodne novine«, br. 43/09.)
Članak 108.
(1) Osobe koje su na dan stupanja na snagu ovoga Zakona na temelju Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08.,