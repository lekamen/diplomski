 stavka 2. točke 2. ovoga članka, među ostalim, i u slučaju naglog pogoršanja financijskog stanja investicijskog društva, a na koje upućuju sljedeće okolnosti:
– narušena likvidnost investicijskog društva,
– narušena adekvatnost kapitala,
– pad regulatornog kapitala,
– porast razine financijske poluge investicijskog društva ili
– povećanje koncentracije izloženosti.
(4) Agencija će o izrečenim mjerama temeljem stavka 2. ovoga članka bez odgode obavijestiti sanacijsko tijelo koje je propisano zakonom kojim se uređuje sanacija investicijskih društava.
Mjere rane intervencije
Članak 264.h
(1) Kada utvrdi nastupanje neke okolnosti iz članka 264.g stavka 2. ovoga Zakona, Agencija može investicijskom društvu izreći sljedeće mjere rane intervencije:
1. provedbu jedne ili više mjera iz plana oporavka,
2. izmjenu plana oporavka i dostavu izmijenjenog plana oporavka ako su se okolnosti na kojima se temelji plan oporavka promijenile,
3. detaljno razmatranje financijskog stanja investicijskog društva i izradu plana aktivnosti za rješavanje utvrđenih slabosti, kao i vremenski okvir za njegovu provedbu,
4. zahtijevati sazivanje glavne skupštine odnosno članova društva ili sama sazvati glavnu skupštinu društva odnosno članove društva s dnevnim redom koji odredi Agencija i, ako je potrebno, izložiti dioničarima odnosno članovima društva izvješće o poslovanju investicijskog društva koje je Agencija sastavila na temelju obavljenog nadzora,
5. razrješenje ili zamjenu jednog ili više članova uprave ili višeg rukovodstva investicijskog društva ako se utvrdi da isti nisu u mogućnosti izvršavati svoje dužnosti,
6. izradu plana pregovora o restrukturiranju duga investicijskog društva s pojedinim ili svim vjerovnicima u skladu s planom oporavka, kada je to primjenjivo,
7. promjenu u poslovnoj strategiji investicijskog društva,
8. promjene pravne ili operativne strukture investicijskog društva,
9. dostavu svih potrebnih informacija kako bi se nadopunio plan sanacije i pripremilo investicijsko društvo za moguću sanaciju te za vrednovanje imovine i obveza investicijskog društva kako je to propisano zakonom kojim se uređuje sanacija investicijskih društava.
(2) Osim mjera iz stavka 1. ovoga članka, Agencija može investicijskom društvu naložiti bilo koju mjeru iz ovoga Zakona kao mjeru rane intervencije.
(3) Na postupak izricanja mjera rane intervencije na odgovarajući se način primjenjuju odredbe ovoga Zakona koje se odnose na izricanje nadzornih mjera.
Razrješenje višeg rukovodstva i članova uprave
Članak 264.i
Ako se unatoč izrečenim mjerama iz članka 264.h ovoga Zakona financijsko stanje investicijskog društva ne poboljša te ako investicijsko društvo i dalje u značajnoj mjeri krši zahtjeve iz ovoga Zakona, Uredbe (EU) br. 575/2013 i drugih relevantnih propisa kojima se uređuje poslovanje investicijskih društava ili ako utvrdi da i dalje postoje značajni nedostaci u poslovanju investicijskog društva, Agencija može:
a) investicijskom društvu naložiti razrješenje pojedinog člana ili svih članova višeg rukovodstva, neovisno o tome jesu li primjereni za obavljanje te funkcije, i/ili
b) neovisno o uvjetima iz članka 23. ovoga Zakona poništiti ili ukinuti rješenje kojim je dana suglasnost za obavljanje funkcije člana uprave investicijskog društva, neovisno o tome ispunjava li član uprave uvjete iz članka 21.a ovoga Zakona.
Posebni povjerenik
Članak 264.j
(1) Kada ocijeni da mjere iz članaka 264.h i 264.i ovoga Zakona nisu dostatne da isprave situaciju u društvu, Agencija rješenjem može imenovati posebnog povjerenika u investicijskom društvu.
(2) Rješenjem o imenovanju posebnog povjerenika Agencija može imenovati jednog ili više posebnih povjerenika.
(3) Za posebnog povjerenika može se imenovati radnik Agencije ili druga osoba koja ima odgovarajuća stručna znanja i sposobnosti za obavljanje povjerenih dužnosti te koja nije u sukobu interesa.
(4) Rješenjem o imenovanju posebnog povjerenika utvrđuju se posebno:
a) ovlasti i dužnosti posebnog povjerenika,
b) kada