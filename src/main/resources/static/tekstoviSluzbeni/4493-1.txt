 izvanparničnim postupcima (npr. koji se vode radi utvrđivanja izvanbračne zajednice, diobu zajedničke imovine ili bračne stečevine i dr.) 40 2. za sastavljanje redovnih i izvanrednih pravnih lijekova 50 3. za zastupanje na ročištu 20
(2) Za izvanparnični postupak donosi se rješenje za najviše pet pravnih radnji.
Upravni spor
Članak 7.
(1) U upravnom sporu utvrđuje naknada u iznosu od:
PRAVNE RADNJE BODOVI 1. za sastavljanje tužbe, odgovora na tužbu, prijedloga za donošenje privremene mjere, prijedloga za nagodbu 50 2. za zastupanje na raspravi 40 3. za sastavljanje pravnih lijekova 60 4. za sastavljanje ostalih podnesaka 40
(2) Za upravni spor donosi se rješenje za najviše pet pravnih radnji iz stavka 1. točaka 1. i 2. ovoga članka. Ako u upravnom sporu nije predviđeno održavanje rasprave, donosi se rješenje na vrijednost radnje iz stavka 1. točke 1. ovoga članka.
Postupak zaštite prava radnika pred poslodavcem
Članak 8.
(1) U postupku zaštite prava radnika pred poslodavcem utvrđuje se naknada u iznosu od:
PRAVNE RADNJE BODOVI 1. za sastavljanje obrazloženih podnesaka 50 2. za sastavljanje zahtjeva za zaštitu prava 50
(2) Za postupak zaštite prava radnika pred poslodavcem donosi se rješenje u vrijednosti za najviše četiri pravne radnje u vrijednosti do 200 bodova.
Pravni savjet
Članak 9.
Za pravni savjet utvrđuje se naknada u iznosu od 25 bodova, a rješenje se donosi za najviše jednu pravnu radnju.
III. NAKNADA ZA RAD VJEŠTAKA
Članak 10.
(1) Naknada za obavljeno vještačenje utvrđuje se u bodovima.
(2) Za 2016. godinu vrijednost boda utvrđuje se u visini od 1,25 kuna.
(3) Ako je naknada obračunata u satima, vještak je dužan uz račun dostaviti i obrazloženje svake stavke.
Članak 11.
Naknada za vještačenje povjereno pravnoj osobi pripada toj pravnoj osobi, što vrijedi i kada je vještačenje povjereno državnom tijelu, stručnoj ustanovi ili drugoj pravnoj osobi koji to vještačenje ne obavljaju kao svoju registriranu djelatnost.
Zajedničke odredbe za sve sekcije
Članak 12.
Ako ovom Uredbom nije drukčije propisano, za rad vještaka utvrđuje se naknada u iznosu od:
VRSTA TROŠKA BODOVI 1. pristup na glavnu raspravu 100 2. izradba pisanog nalaza i mišljenja 150 – 4000 3. interdisciplinarno vještačenje 150 4. vrijednost radnog sata 35
Građevinska sekcija
Članak 13.
Za rad vještaka građevinske sekcije utvrđuje se naknada u iznosu od:
AKTIVNOSTI BODOVI 1. izrada nacrta u mjerilu 50 – 300 2. izrada troškovnika s dokaznicom mjera po satu 35
Medicinska sekcija
Članak 14.
Za rad vještaka medicinske sekcije utvrđuje se naknada u iznosu od:
AKTIVNOSTI BODOVI A Klinička medicina 1. pregled osoba i medicinske dokumentacije 140 2. provedba dodatnih pretraga 80 B Sudska medicina 1. davanje nalaza i mišljenja 160
Sekcija za promet i vozila
Članak 15.
Za rad vještaka sekcije za promet i vozila utvrđuje se naknada u iznosu od:
AKTIVNOSTI BODOVI 1. procjena štete na vozilu 170 – 300 2. procjena vrijednosti vozila 100 3. utvrđivanje tehničke ispravnosti vozila 100 – 250
IV. NAKNADA ZA RAD TUMAČA
Naknada za pisani prijevod
Članak 16.
(1) Naknada za obavljeni pisani prijevod obračunava se po normiranom retku od 50 znakova. Najmanja obračunska jedinica je jedna normirana kartica s 30 redaka. U obračun retka ulazi svaki otkucani znak (slovo, interpunkcija, formula, znakovlje).
(2) Naknada za pisani prijevod iznosi:
AKTIVNOST NAKNADA 1. prijevod sa stranog jezika na hrvatski jezik i prijevod s hrvatskoga jezika na strani jezik 2,60 kuna po retku 2. prijevod znanstvenih, stručnih i tekstova s posebnim pismom (arapski, kineski, japanski i sl.) 4,40 kuna po retku 3. prijevod s jednoga stranog jezika na drugi strani jezik 2,60 kuna po retku 4. ovjera teksta 30% na cijenu obavljenog prijevoda 5. hitan prijevod 50% na cijenu obavljenog prijevoda
Naknada za prevođenje izgovorenog teksta
Članak 17.
(1) Za prevođenje izgovorenog teksta s hrvatskoga jezika na strani jezik i obratno, kao i s jednoga stranog jezika na drugi, stalnom sudskom tumaču pripada naknada u iznosu