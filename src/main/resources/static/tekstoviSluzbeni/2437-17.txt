 niža razina međunarodnih pričuva kao posljedica konverzije bi mogla narušiti funkcionalnu nezavisnost Hrvatske narodne banke (HNB), posebice mogućnost središnje banke da postavi instrumente svoje politike s namjerom postizanja svojih ciljeva.
3.1.2 Prijedlog zakona bi također mogao imati negativne posljedice ako bi doveo do narušavanja naklonosti stranih investitora zbog zamijećenog porasta pravne nesigurnosti i rizika države. Stoga ESB predlaže da hrvatska nadležna tijela provedu temeljitu analizu mogućih učinaka koje bi na gospodarstvo mogle imati predložene mjere.
3.2 Povratno djelovanje
3.2.1 Primajući na znanje da se Direktiva 2014/17/EU Europskog parlamenta i Vijeća[6] ne primjenjuje na ugovore o kreditu koji postoje prije 21. ožujka 2016., kako je ranije primijetio ESB[7], povratno djelovanje prijedloga zakona nije u skladu s općim ciljem i načelima članka 25. stavka 3. Direktive 2014/17/EU. Ova Direktiva omogućava državama članicama da mogu dodatno regulirati kredite u stranoj valuti, pod uvjetom da se takvi propisi ne primjenjuju retroaktivno.
3.2.2 Na hrvatskim je nadležnim tijelima da ocijene je li karakter povratnog djelovanja prijedloga u skladu s hrvatskim zakonskim i ustavnim načelima. Međutim, ESB primjećuje da će uvođenje mjera s povratnim djelovanjem kao što je prijedlog zakona, umanjiti pravnu sigurnost te da nije u skladu s načelom opravdanih »(legitimnih – op. Ustavnog suda)« očekivanja.
3.3 Kriterij podobnosti
ESB primjećuje da prijedlog zakona ne predviđa posebne kriterije za dužnike koji su podobni za sudjelovanje u konverziji, što daje razlog za zabrinutost u pogledu svrhe prijedloga zakona. ESB naročito primjećuje da bi bila primjerena primjena određenih ciljanih kriterija kao što su, na primjer, vezanje prava na konverziju sa stvarnim prihodovnim stanjem dužnika ili odnos vrijednosti i kreditnog plasmana (eng. LTV – loan to value (LTV) ratio).
3.4 Učinci na bankarski sektor
3.4.1 ESB primjećuje da će provođenje prijedloga zakona dovesti do financijskih troškova za bankarski sektor. Ovo će pak dovesti do negativnog učinka na profitabilnost, kapitalizaciju i buduće kreditne kapacitete pogođenih kreditnih institucija. Ocjena učinaka sačinjena po HNB-u[8] ukazuje da troškovi konverzije za banke mogu doseći oko 8 milijarda HRK 8 ili 1.1 milijarde EUR, čime bi se nametnuli gubici za bankarski sektor koji odgovaraju otprilike trogodišnjoj očekivanoj dobiti. Predviđene mjere će uglavnom utjecati na osam najvećih banaka u Hrvatskoj, koje drže oko 90% imovine bankarskog sektora u Hrvatskoj, s talijanskim, austrijskim i francuskim bankama među najvećim institucijama.
3.4.2. Potrebno je također navesti da će restrukturiranje dovesti do jednokratnog povećanja operativnih troškova za pogođene kreditne institucije u Hrvatskoj, posebno zbog popuštanja u postojećem ograničavanju rizika i zbog dodatnih potreba za refinanciranjem i ograničavanjem rizika u eurima te zbog troškova povezanih s obvezom obavješćivanja svakog dužnika pojedinačno, a što će opteretiti resurse banaka.
3.5 Učinci na financijsku stabilnost
3.5.1. ESB je istaknuo u nekoliko navrata rizike povezane s kreditima u stranoj valuti[9]. Posebice, oni predstavljaju glavni rizik financijskoj stabilnosti u nekoliko država članica, gdje je udio kredita u stranoj valuti relativno visok. ESB ukazuje u tom pogledu na analizu takvih rizika koju je napravio Europski odbor za sistemske rizike (ESRB) te na preporuke ESRB-a za suočavanje s takvim rizicima, navedene u Preporuci ESRB/2011/1 od 21. rujna 2011. o kreditiranju u stranim valutama[10].
3.5.2 Doista, u slučaju Hrvatske, prevladava kreditiranje u stranoj valuti, s gotovo 70% kreditnog portfelja banaka denominiranih u stranoj valuti ili vezanih uz stranu valutu, posebice u eurima. Nadalje, značajni zaštitni slojevi kapitala podupiru mogućnosti apsorbiranja šokova od strane hrvatskog bankarskog sektora. Naime, na razini sektora, procjena učinka HNB-a ukazuje na smanjenje u omjeru adekvatnosti kapitala sa