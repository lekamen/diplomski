 Zakona razriješiti osobu za praćenje usklađenosti, kao i iz razloga nedostatne neovisnosti u radu ili nedostatnih stručnih sposobnosti.«.
Iza stavka 12. dodaje se stavak 13. koji glasi:
»(13) Agencija je dužna donijeti odluku iz stavka 11. ovoga članak u roku od 30 dana od dana zaprimanja zahtjeva nadzornog odbora .«.
Članak 11.
U članku 23. stavku 3. iza točke 2. riječi: »Operator prijenosnog sustava mora Agenciji dostaviti svoje podatke i na zahtjev Agencije sve dokumente potrebne za certifikaciju.» brišu se te se umjesto točke stavlja zarez i dodaje točka 3. koja glasi:
»3. dostaviti svoje podatke i na zahtjev Agencije sve dokumente potrebne za certifikaciju.«.
Stavak 9. mijenja se i glasi:
»(9) Nakon okončanja postupka certifikacije Agencija rješenjem određuje operatora prijenosnog sustava sukladno stavku 1. ovoga članka te o tome bez odgađanja obavještava Europsku komisiju.«.
Iza stavka 9. dodaju se stavci 10., 11. i 12. koji glase:
»(10) Na određivanje neovisnog operatora sustava sukladno odredbama stavka 1. točke 2. ovoga članka prethodnu suglasnost daje Europska komisija.
(11) Ako Agencija u provođenju nadzora utvrdi da su zbog povrede odredbi o razdvajanju prestali postojati uvjeti temeljem kojih je izdan certifikat, donijet će rješenje kojim se oduzima izdani certifikat.
(12) Rješenje kojim se izdaje, odnosno oduzima certifikat operatoru prijenosnog sustava objavljuje se na internetskoj stranici Agencije te u Službenom listu Europske unije.«.
Članak 12.
U članku 25. stavak 1. mijenja se i glasi:
»(1) Operator prijenosnog sustava svake godine podnosi Agenciji na odobravanje desetogodišnji plan razvoja prijenosne mreže utemeljen na postojećoj i predviđenoj proizvodnji i opterećenju sustava, nakon savjetovanja sa svim relevantnim zainteresiranim stranama. Desetogodišnji plan razvoja prijenosne mreže sadrži učinkovite mjere koje jamče dostatnost mreže i sigurnost opskrbe.«.
Stavak 5. mijenja se i glasi:
»(5) Agencija provjerava pokriva li desetogodišnji plan razvoja prijenosne mreže sve investicijske potrebe prepoznate tijekom savjetodavnog postupka i usklađenost desetogodišnjeg plana razvoja prijenosne mreže s neobvezujućim desetogodišnjim planom razvoja prijenosne mreže na razini Europske unije prema Uredbi (EZ) br. 714/2009, a u slučaju neusklađenosti, Agencija se može savjetovati s Agencijom za suradnju energetskih regulatora te zahtijevati od operatora prijenosnog sustava izmjenu i dopunu desetogodišnjeg plana razvoja prijenosne mreže.«.
Članak 13.
U članku 28. stavak 7. briše se.
Dosadašnji stavci 8. i 9., koji postaju stavci 7. i 8., mijenjaju se i glase:
»(7) Operator prijenosnog sustava obavlja komercijalne i tehničke poslove vezane za uravnoteženje sustava, koji se propisuju pravilima o uravnoteženju elektroenergetskog sustava.
(8) Pravila iz stavka 7. ovoga članka donosi operator prijenosnog sustava, uz prethodno mišljenje operatora tržišta električne energije i uz prethodnu suglasnost Agencije.«.
Dosadašnji stavci 9., 10., 11. i 12. postaju stavci 8., 9., 10. i 11.
Iza dosadašnjeg stavka 13., koji postaje stavak 12., dodaje se novi stavak 13. i stavci 14. i 15. koji glase:
»(13) Pravila o uravnoteženju elektroenergetskog sustava propisuju ugovorne odnose i nabavu pomoćnih usluga, ugovorne odnose i nabavu energije uravnoteženja, obračun energije uravnoteženja, ugovorne odnose i odgovornost za odstupanje, obračun odstupanja uvažavajući pravila primjene nadomjesnih krivulja opterećenja, financijsko poravnanje odstupanja i objavu podataka.
(14) Operator prijenosnog sustava dužan je provesti javnu raspravu sa zainteresiranom javnošću o prijedlogu pravila o uravnoteženju elektroenergetskog sustava u trajanju od najmanje 15 dana.
(15) Operator prijenosnog sustava dužan je javno objaviti pravila o uravnoteženju elektroenergetskog sustava na svojim internetskim stranicama, minimalno 15 dana prije njihovog stupanja na snagu.«.
Članak 14.
Članak 29. mijenja se i glasi:
»Operator prijenosnog sustava osobito je odgovoran