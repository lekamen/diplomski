Članak 25.
Ispunjavanje tehničkih uvjeta kompatibilnosti vozila s elektroenergetskim infrastrukturnim podsustavom provjerava se sukladno normi HRN EN 50388.
IV. ODRŽAVANJE VOZILA
Članak 26.
(1) Ove odredbe o održavanju vozila odnose se na sva vozila u uporabi na prugama Republike Hrvatske.
(2) Svakom vozilu prije puštanja u uporabu ili prije korištenja mora biti dodijeljen subjekt nadležan za održavanje (engl. Entity in Charge of Maintenance – ECM) koji može biti željeznički prijevoznik, upravitelj infrastrukture, posjednik vozila ili druge pravne osobe ovlaštene za održavanje vozila.
Članak 27.
(1) Održavanje vozila se mora provoditi u skladu s odredbama ovog Pravilnika i odgovarajućim TSI-jevima te uputama za održavanje proizvođača i posjednika vozila.
(2) Održavanje se provodi prema unaprijed utvrđenim kriterijima, rokovima i ciklusima preventivnog i korektivnog održavanja, temeljem iskustava stečenih korištenjem sličnih ili istih vozila i ispitivanja obavljenih u navedenu svrhu.
(3) Subjekt nadležan za održavanje mora osigurati dokumentaciju koja će osigurati jedinstvenost održavanja i sljedivost podataka o održavanju.
(4) Vrste održavanja vozila i uređaja su preventivno i korektivno održavanje (popravak). Preventivno održavanje se dopunjuje korektivnim održavanjem.
(5) Osnovna načela pri organizaciji održavanja vozila su:
a) pripremljena tehnička dokumentacija za održavanje vozila u obliku podesnom za neposrednu primjenu u radionicama i pogonima,
b) unaprijed propisane vrste, opisi i rokovi održavanja,
c) prilagodba opisa i rokova na temelju stalnog praćenja stanja vozila u prometu i pri obavljanju radova održavanja. Radovi na održavanju moraju biti prilagođeni stvarnom trošenju i oštećenjima dijelova i sklopova na vozilu,
d) pridržavanje propisanih rokova i opsega radova za pojedine vrste preventivnog održavanja,
e) opseg poslova na održavanju i ugrađeni materijal moraju jamčiti kvalitetu,
f) optimiziranje radnog vremena i materijala za obavljanje radova na održavanju,
g) pravodobno osiguravanje zamjenskih dijelova potrebnih za zamjenu istrošenih dijelova i određen broj zamjenskih sklopova radi mogućeg organiziranja popravka vozila po sustavu zamjene sklopova,
h) ugradnja originalnih zamjenskih dijelova, dijelova proizvedenih po originalnoj tehničkoj dokumentaciji ili dijelova proizvedenih po istim tehničkim specifikacijama, odnosno dijelova za koje postoji odgovarajući certifikat kojim se potvrđuje podobnost za ugradnju na vozilo,
i) postojanje specijaliziranih radionica za obavljanje popravaka određenih serija vozila ili pojedinih sklopova i uređaja,
j) vođenje propisanih evidencija i njihovo čuvanje.
Članak 28.
(1) Mjerila za preventivno održavanje vozila su:
a) kalendarsko vrijeme iskorištavanja vozila ili
b) prijeđeni put vozila.
(2) Mjerila za preventivno održavanje vozila mogu biti i potrošeno dizel gorivo ili broj sati rada dizel motora, a rokovi po ovim kriterijima ne mogu biti duži od rokova predviđenih za kalendarsko vrijeme iskorištavanja vozila ili prijeđenog puta.
(3) Subjekt nadležan za održavanje mora odrediti mjerila, redoslijed i opise radova za svaku razinu preventivnog održavanja svake vrste i tipa vozila. Opseg radova mora sadržavati minimalne, obvezne radove kojima se postiže pogonska pouzdanost i omogućuje sigurno prometovanje vozila.
(4) Najviša razina preventivnog održavanja vozila mora obuhvaćati najmanje: pregled i demontažu svih dijelova, popravak ili zamjenu neispravnih dijelova ili uređaja ispravnima, te montažu, pregled i funkcionalnu provjeru dijelova ili uređaja i vozila u cjelini.
(5) Opseg, mjerila i razine preventivnog održavanja vozila koja određuje subjekt nadležan za održavanje moraju zadovoljiti sljedeće zahtjeve po pojedinim vrstama vozila:
a) vučna vozila:
– najmanje 3 razine održavanja za svaki tip vozila,
– najveći vremenski razmak između uzastopnih obavljanja održavanja najviše razine može biti 12 godina, uz mogućnost produljenja istog do dva puta po jednu godinu ukoliko