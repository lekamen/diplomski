 dokumentacija tražena putem Zahtjeva za dopunu nije dostavljena u propisanom roku ili nije potpuna ili nije prihvatljiva;
d) dostavljanja Zahtjeva za isplatu nakon roka propisanog Odlukom o odobrenju projekta;
e) onemogućavanja obavljanja kontrole na terenu te pristupa prilikom kontrole dobavljačima;
f) da kontrola na terenu utvrdi nepoštivanje i neispunjavanje uvjeta propisanih Pravilnikom;
g) korištenja ulaganja na način koji nije u skladu s njegovom namjenom;
h) da se utvrdi prethodno financiranje troškova u projektu iz drugih izvora koji su predmet Zahtjeva za isplatu potpore;
i) da se ne utvrdi Završetak aktivnosti u smislu ispunjavanja kriterija prihvatljivosti sukladno članku 3. ovoga Pravilnika za one aktivnosti za koje je podnesen Zahtjev za isplatu.
(2) Ukoliko je Odlukom o odobrenju projekta odobrena potpora u iznosu od 80%, a administrativnom kontrolom Zahtjeva za isplatu se utvrdi da je pojedina aktivnost ili cijeli projekt u suprotnosti s člankom 14. stavkom 1. ovoga Pravilnika odnosno da projekt nije izveden u skladu sa Odlukom o odobrenju projekta, Agencija za plaćanja će izdati Odluku o poništenju projekta te postupiti u skladu sa člankom 34. stavkom 3. ovoga Pravilnika.
(3) Odluku o odbijanju zahtjeva za isplatu Agencija za plaćanja će izdati u roku od 60 dana od dana zaprimanja potpunog Zahtjeva za isplatu u slučaju da se tijekom obrade utvrde razlozi za njegovo odbijanje, odnosno u kasnijem roku ukoliko se kontrolom na terenu utvrdi nepoštivanje navedenih uvjeta.
Članak 29.
(1) U slučaju da Korisnik ne dostavi Zahtjev za isplatu do krajnjeg roka navedenog u Odluci o odobrenju projekta ili dostavi informaciju da odustaje od isplate ili daljnje provedbe projekta, Agencija za plaćanja će izdati Odluku o poništenju projekta.
(2) Informaciju iz stavka 1. ovoga članka o odustajanju od isplate ili daljnje provedbe ulaganja Korisnik je dužan dostaviti pisanim putem, potpisano i ovjereno preporučenom pošiljkom Agenciji za plaćanja.
(3) Na Odluke iz članaka 26., 27., 28. i ovoga članka primjenjuju se odredbe iz članka 20. ovoga Pravilnika.
XI. KONTROLA I NADZOR
Članak 30.
Administrativnu kontrolu provode djelatnici Agencije za plaćanja, kontrolom Prijave Podnositelja i dokumenata priloženih uz Prijavu, izradom rang liste, kontrolom Zahtjeva za isplatu i dokumenata priloženih uz Zahtjev za isplatu, te analizom projekta i istragom u evidencijama tijela državne uprave te drugim institucijama.
Članak 31.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Osim djelatnika iz stavka 1. ovoga članka kontrolu na terenu svakog projekta mogu obavljati i djelatnici Službe za unutarnju reviziju Agencije za plaćanja, službenici Nacionalnog fonda, Agencije za reviziju sustava provedbe programa Europske unije, revizori Europske komisije i Europski revizorski sud.
Članak 32.
(1) Za dovršene projekte kontrola na terenu se provodi prije zadnje isplate na najmanje 20 – 25% korisnika.
(2) Izbor projekata za kontrolu na terenu provodi se na uzorku na temelju analize rizika.
(3) Kontrola na terenu obavlja se u sjedištu korisnika temeljeno na računima i dokaznoj dokumentaciji (fotografije i zapisi).
Članak 33.
(1) Pri obavljanju kontrole na terenu kontrolori mogu:
a) pregledati poslovnu dokumentaciju Podnositelja Prijave/Korisnika,
b) izvršiti uvid u isprave Podnositelja Prijave/Korisnika koje se odnose na ostvarivanje tog prava,
c) provjeravati poslovne knjige i dokumente kao što su računi, određeni popisi, dokumenti o ispunjavanju uvjeta, potvrde o plaćanju, garantni listovi, rješenja, ugovori, potvrde, podaci o korištenom materijalu, obavljenom poslu i bankovna izvješća u posjedu Korisnika i s njim vezanih osoba,
d) provjeravati podatke u računalima,
e) provjeravati opremu, proizvodnju, pakiranje, otpremu i skladištenje,
f) provjeravati sve podatke koji se odnose na prirodu, kvantitetu i kvalitetu roba i usluga,
g) provjeriti računovodstvene podatke i dokumente,
h) provjeravati