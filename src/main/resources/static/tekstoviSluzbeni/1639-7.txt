 na sjevernoj obali otoka Brača;
5. od istočnog rta Tičje luke do rta Sumartin na istočnoj obali otoka Brača;
6. od istočnog rta uvale Vela Studena do istočnog rta uvale Vero Zvirje na južnoj obali otoka Brača;
7. od uvale Potočina (koja se nalazi oko jednu morsku milju sjeverno od Dugog rata) do Zamorskog rata na južnoj obali otoka Brača;
8. od Grižev rta do južnog rta uvale Malinova na južnoj obali otoka Brača;
9. od rta Zastup do rta Ražanj na jugozapadnoj obali otoka Brača;
10. od rta Pelegrin do zapadnog rta uvale Veli bok na sjevernoj obali otoka Hvara;
11. od rta Kabal do rta Glavica na sjevernoj strani otoka Hvar, uključujući i akvatorij oko otočića Zečeva;
12. od rta Prapatna do zapadnoj rta uvale Divlja na sjevernoj obali otoka Hvara;
13. od istočnog rta uvale Zidigova do naselja Ivan dolac na južnoj obali otoka Hvara;
14. oko otoka Šćedro i hridi Lukavci;
15. oko Paklenih otoka;
16. od rta Ražnjić do rta Veli Zaglav na jugozapadnoj obali otoka Korčule;
17. od rta Ključ do rta Velo Dance na jugozapadnoj obali otoka Korčule uključujući lovište Trstenik;
18. od rta Vela Stiniva do rta Borova na sjevernoj obali otoka Korčule i
19. od istočnog rta uvale Babina do zapadnog rta uvale Račišće na sjeveroistočnoj obali otoka Korčule.
Redoslijed i uvjeti obavljanja ribolova tramatom
Članak 25.
(1) Radi nesmetanog obavljanja ribolova ministar nadležan za morsko ribarstvo može odlučiti da se redoslijed obavljanja ribolova tramatom za tekuću godinu utvrdi ždrijebom.
(2) Odluku iz stavka 1. ovoga članka ministar donosi najkasnije do 31. ožujka tekuće godine, na prijedlog strukovnih udruženja ribara (Hrvatska obrtnička komora ili Hrvatska gospodarska komora).
(3) Odluka o ždrijebu mora sadržavati:
– tko ga provodi;
– mjesto i datum provođenja;
– tko i pod kojim uvjetima može pristupiti;
– način provođenja ždrijeba i
– postupak obavljanja ribolova tramatom nakon provedenog ždrijeba.
(4) Odluka se dostavlja strukovnim udruženjima ribara navedenim u stavku 2. ovoga članka i objavljuje se u sredstvima javnog priopćavanja.
(5) Ukoliko postupak obavljanja ribolova tramatom nije određen ždrijebom, pravo na korištenje lovišta stječe se postavljanjem ribolovnih alata na lovištu.
Izlov i sakupljanje drugih morskih organizama
Članak 26.
(1) Pod izlovom drugih morskih organizama podrazumijeva se izlov velikog morskog crva (Eunice gigantea) uz upotrebu klopke (trapula za lov velikog morskog crva), malih ostiju ili priručne opreme, ronjenjem bez upotrebe ronilačkih aparata.
(2) Pod priručnom opremom iz stavka 1. ovoga članka podrazumijevaju se sve naprave koje se pokreću isključivo snagom ljudskog tijela.
(3) Izlov velikog morskog crva dozvoljeno je obavljati uz upotrebu do 20 komada trapula, malih ostiju ili priručne opreme.
Članak 27.
Pod sakupljanjem drugih morskih organizama podrazumijeva se:
1. ručno sakupljanje školjkaša (Bivalvia) i puževa (Gastropoda),
2. ručno sakupljanje koralja (Corallium rubrum; Anthozoa),
3. ručno sakupljanje spužava (Spongia) i
4. ručno sakupljanje bodljikaša (Echinodermata) i plaštenjaka (Tunicata).
Članak 28.
(1) Sakupljanje drugih morskih organizama smije se obavljati sa ili bez upotrebe ronilačkih aparata i priručne opreme.
(2) Sakupljanje drugih morskih organizama uz upotrebu ronilačkih aparata dozvoljeno je isključivo ako su ronilački aparati kao ribolovna oprema upisani u povlasticu za gospodarski ribolov.
Članak 29.
(1) U sakupljanju koralja, osim druge priručne opreme, dozvoljeno je korištenje do dvije sjekirice za otkidanje koralja ukoliko su kao ribolovna oprema upisane u povlasticu za gospodarski ribolov.
(2) Sakupljanje koralja zabranjeno je od 1. prosinca do 31. ožujka.
(3) Sakupljanje koralja dozvoljeno je samo na dubinama većim od 50 m.
(4) Radi zaštite koralja, po jednoj povlastici za gospodarski ribolov dozvoljeno je sakupiti do najviše 200 kg koralja godišnje.
Članak 30.
(1) Sakupljanje drugih morskih organizama zabranjeno je obavljati na području svih luka.
(2) Pod lukama iz stavka 1. ovog