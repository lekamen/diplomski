 utičnice za 220 V i to neposredno uz prostor za smještaj medicinskih električnih uređaja. Svaka utičnica zasebno mora imati prikladan svjetlosni signal koji upozorava na ispad električne energije ili neki drugi kvar.
Na desnoj bočnoj strani (gledajući u smjeru vožnje) mora biti smještena polica zatvorenog tipa od tvrde plastike i mora biti učvršćena ručka kod stražnjih vrata za ulazak u automobil.
Na pregradnoj stijeni uz desna bočna vrata mora biti rukohvat za ulazak u odjeljak za pacijenta.
Pod mora biti presvučen antibakterijskom, vodootpornom, lako perivom, nezapaljivom i protukliznom podnom oblogom otpornom na dezinficijense, ulja, naftne derivate, sredstva za pranje i mehanička oštećenja. Podna obloga mora ispunjavati zahtjeve iz EN 14041:2004 odnosno slijednicu navedene norme. Podna obloga mora biti na bočnim stranama prevučena prema gore za najmanje 100 mm. Pod mora biti svijetloplave boje. Uglovi moraju biti zaobljeni s radijusom od najmanje 5 mm. Svi spojevi moraju biti izrađeni od istog materijala i slijepljeni/zavareni tako da onemogućavaju nakupljanje tekućina. Pod mora biti presvučen materijalom koji zadovoljava test na sklizanje od minimalno R11 (prema HSE ili DIN 51130).
Članak 15.
Sva oprema i uređaji u odjeljku za pacijenta moraju biti postavljeni i učvršćeni tako da omogućavaju nesmetanu upotrebu i nadzor pacijenta tijekom vožnje te nesmetano izvlačenje i uvlačenje glavnih nosila s pacijentom i bez pacijenta u položaju koji zahtjeva pacijentovo zdravstveno stanje.
Članak 16.
Sva oprema koja treba biti ugrađena ili za koju treba ugraditi nosače tijekom prerade osnovnog vozila u medicinsko vozilo je sljedeća:
a) Sjedala za pacijente i osoblje
U odjeljku za pacijente moraju biti minimalno dva sjedala. Sjedala za pacijente i osoblje moraju ispunjavati uvjete HRN EN 1789:2011 – 4.5.3., odnosno slijednicu iste norme. Ukoliko je to moguće sjedala mogu biti podesiva po visini. Sjedala moraju biti presvučena u materijal otporan na dezinficijense i jednostavan za čišćenje. Materijal sjedala i naslona za sjedala mora biti testiran u skladu sa standardima NF M1, BS 5852 IS0+1+5, EN 1021-1+2, DIN 53483 i DIN 4102 (B2).
Nasloni za glavu svih sjedala moraju zadovoljavati Smjernicu Vijeća Europe 78/932/EEC. Sigurnosni pojasevi moraju zadovoljavati zahtjeve izmijenjene Smjernice Vijeća Europe 77/541 EEC. Sigurnosni pojasevi moraju biti učvršćeni prema zahtjevima izmijenjene Smjernice Vijeća Europe 76/115 EEC. Sjedala trebaju imati pojaseve učvršćene na tri točke tipa Ar4m.
Sjedala u odjeljku za pacijente su preklopno sjedalo na pregradnoj stijeni i preklopno sjedalo smješteno sa desne strane. Preklopno sjedalo na pregradnoj stijeni mora biti u osi sa glavnim nosilima okrenuto suprotno od smjera vožnje, imati naslon za glavu koji se može namještati po visini ili imati naslon za glavu visine koja osigurava da se glava prosječno visoke osobe u cijelosti oslanja na naslon, imati preklopive naslone za ruke, imati automatski sigurnosni pojas u tri točke, imati sjedalo širine 450 mm i dubine 330 mm s debljinom sjedećeg uloška najmanje 50 mm, imati naslon minimalnih dimenzija 300x500 mm s debljinom uloška najmanje 20 mm i imati nosivost najmanje 150 kg. Preklopno sjedalo smješteno sa desne strane mora biti smješteno bočno od nosila u visini gornje 2/3 nosila okrenuto u smjeru vožnje, imati naslon za glavu koji se može namještati po visini ili imati naslon za glavu visine koja osigurava da se glava prosječno visoke osobe u cijelosti oslanja na naslon, imati preklopive naslone za ruke, imati automatski sigurnosni pojas u tri točke, imati sjedalo širine 450 mm i dubine 400 mm s debljinom sjedećeg uloška od 50 mm, imati naslon minimalnih dimenzija 300x500 mm s debljinom uloška od minimalno 20 mm i imati nosivost najmanje 150 kg.
b) Glavna nosila
Glavna nosila u medicinskom vozilu moraju imati nosila i podvozje. Glavna nosila mogu biti izgrađena tako da nosila i podvozje čine jedinstvenu cjelinu tzv. monoblok ili su nosila odvojiva od