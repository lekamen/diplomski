 Predsjednika, zamjenik Predsjednika ili najstariji članovi Predsjedništva Stranke redom dok jedan ne prihvati obvezu sazivanja Predsjedništva Stranke uz obvezu predsjedavanja.
(9) Predsjedništvo Stranke bira i razrješava rizničara, glavnog tajnika, glasnogovornika, glavnog IT eksperta.
(10) Predsjedništvo Stranke donosi pravovaljane odluke ako je prisutna natpolovična većina članova Predsjedništva Stranke, natpolovičnom većinom prisutnih glasova članova Predsjedništva Stranke, uz prethodnu obavijest svim članovima Predsjedništva Stranke bar tri dana prije sazvane sjednice.
Članak 39.
Kandidiranje i izbor predsjednika Stranke i dva zamjenika predsjednika Stranke
(1) Predsjednika Stranke i dvojicu zamjenika predsjednika Stranke bira Sabor tajnim glasovanjem na četiri godine.
(2) Predsjednik Stranke postaje onaj kandidat koji dobije u prvom krugu glasovanja natpolovičnu većinu glasova članova Sabora Stranke, a ako niti jedan kandidat ne dobije natpolovičnu većinu glasova, u drugom krugu između dva najuspješnija kandidata iz prvog kruga glasovanja, bira se kandidat koji dobije više glasova i postaje Predsjednik Stranke.
(3) Zamjenici predsjednika Stranke postaju ona dva kandidata koja dobiju u jednom krugu glasovanja najviše glasova članova Sabora Stranke.
Članak 40.
Prijedlog kandidata za Predsjednika Stranke (minimalno dva kandidata) i Zamjenike predsjednika Stranke (minimalno tri kandidata) daje GO na zajedničkoj sjednici, kojoj predsjedava Predsjednik Stranke koji saziva sjednicu i obavezno informira sve članove GO o sjednici najmanje 8 dana prije sjednice.
Odluke o kandidatima iz prethodnog stavka donose se natpolovičnom većinom prisutnih članova GO.
Članak 41.
Predsjednik Stranke saziva i predsjedava Predsjedništvu Stranke i GO.
Predsjednik Stranke je dužan sazvati sjednice uz obavijesti svim članovima Predsjedništva Stranke i GO minimalno tri dana prije sjednice.
Predsjednik ima pravo pozvati na sjednicu Predsjedništva Stranke svakog koga smatra kako je potrebno i to uz natpolovičnu suglasnost članova Predsjedništva Stranke (Rizničar, Glasnogovornik i dr.).
Članak 42.
Glavni tajnik Stranke:
a) pomaže u radu svim članovima Predsjedništva Stranke
b) brine za tehničku realizaciju poslova
c) rukovodi administrativno-stručnim poslovima putem Glavnog tajništva
d) Glavno tajništvo upućuje u sve zakonom propisane izvještaje u suradnji s NO
e) uz pisana ovlaštenja može obavljati sve druge poslove.
Članak 43.
Savjetodavno nadzorno vijeće
(1) SNV je savjetodavno nadzorno tijelo Stranke u pogledu statutarnosti i rada drugih tijela Stranke i surađuje s Predsjedništvom Stranke, te radi na provođenju programa Stranke.
Članove SNV čine osobe izabrane na Saboru Stranke, a predsjednika i zamjenika predsjednika SNV biraju članovi SNV na konstituirajućoj sjednici SNV.
SNV ima najmanje 5 članova, uz pravo prvopredlaganja članova Inicijativnog odbora.
(2) SNV saziva predsjednik ili zamjenik SNV, koji mogu sazvati i GO u skladu sa Statutom Stranke, te mogu sazvati Sabor Stranke ako prođe 15 dana od proteka roka unutar kojeg su tijela Stranke bila dužna sazvati Sabor Stranke.
(3) SNV je nadležno za tumačenje Statuta Stranke.
(4) Predsjednik SNV dužan je sazvati sjednicu unutar 8 dana ako to od njega zatraži natpolovična većina članova SNV, ako to ne učini nakon 8 dana, sjednicu saziva zamjenik SNV ili najstariji član SNV.
(5) SNV sve odluke donosi natpolovičnom većinom prisutnih članova.
Odluke su pravovaljane ako je sjednici prisutna natpolovična većina članova SNV.
Članak 44.
Svi dužnosnici u tijelima Stranke obnašaju mandat od četiri godine od trenutka izbora.
U svim tijelima Stranke može se kooptirati do 1/5 članova tih tijela ako je to od interesa za Stranku, a odluku o tome donose dužnosnici tijela uz suglasnost Predsjedništva Stranke.
Kooptirani član ima pravo odlučivanja i glasovanja u tijelu Stranke.
Članak 45.
Rizničar Stranke
Rizničar Stranke:
a) odgovoran je za vođenje financijskog poslovanja Stranke
b) izrađuje Godišnji plan prihoda 