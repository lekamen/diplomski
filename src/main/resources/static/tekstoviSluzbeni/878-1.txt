čije karakteristike omogućavaju uzlijetanje i slijetanje uz pomoć nogu, ali pilot koristeći noge ne može sigurno uzletjeti i sletjeti u uvjetima bez vjetra, ili
d) kojim se primarno upravlja pokretnim aerodinamičkim površinama po uzdužnoj osi (nagibu), a kojim pilot koristeći noge može sigurno uzletjeti i sletjeti u uvjetima bez vjetra, pri čemu se pilot ne smije nalaziti unutar konstrukcije ili oplate ovjesne jedrilice, osim unutar sustava vezova i okvira za upravljanje,
(17) Ovjesna jedrilica s pomoćnim motorom: ovjesna jedrilica opremljena motorom kojom se uzlijeće uz pomoć nogu pilota,
(18) Ovlaštenje: dokaz o dodatnoj osposobljenosti pilota koje se upisuje u dozvolu, a koje može biti:
a) nastavnik letenja,
b) tandem pilot,
c) akrobatski pilot, i
d) pokusni pilot,
(19) PART-FCL: Aneks I Uredbe Europske komisije br. 1178/2011 kako je izmijenjena i dopunjena, kojim su određeni zahtjevi koji se odnose na stjecanje, izdavanje, produžavanje, obnavljanje dozvola i ovlaštenja letačkog osoblja te zahtjevi za polaganje teorijskih ispita za stjecanje dozvola i ovlaštenja,
(20) Padobran s pogonom: zrakoplov s podvozjem koji nema više od dva sjedala, uzgon u letu dobiva poglavito zbog aerodinamičkih reakcija na površinama koje nemaju krutu osnovnu konstrukciju, čija najveća dopuštena masa pri uzlijetanju (MTOM) nije veća od:
a) 300 kg za padobran s pogonom s jednim sjedalom,
b) 450 kg za padobran s pogonom s dva sjedala,
c) 315 kg za padobran s pogonom s jednim sjedalom opremljen padobranskim sustavom za spašavanje cijelog zrakoplova koji je montiran na strukturi zrakoplova, ili
d) 472,5 kg za padobran s pogonom s dva sjedala opremljen padobranskim sustavom za spašavanje cijelog zrakoplova koji je montiran na strukturi zrakoplova,
(21) Parajedrilica: zrakoplov koji nema krutu osnovnu konstrukciju, a kojim pilot koristeći noge može sigurno uzletjeti i sletjeti u uvjetima bez vjetra,
(22) Parajedrilica s pomoćnim motorom: parajedrilica opremljena motorom kojom se uzlijeće uz pomoć nogu pilota,
(23) Povlastica: dokaz o dodatnoj osposobljenosti pilota koje se upisuje u dozvolu, a koja može biti:
a) uzlijetanje s brda,
b) uzlijetanje uređajima i sustavima sa zemlje,
c) uzlijetanje u aerozaprezi, i
d) uzlijetanje pomoćnim motorom,
(24) Provjera praktične osposobljenosti: provjera osposobljenosti u letu radi stjecanja dozvole ili ovlaštenja, kao i provjere osposobljenosti za provođenje osposobljavanja za stjecanje ovlaštenja nastavnika letenja. Provjera može uključivati i usmeno ispitivanje ako ispitivač smatra potrebnim,
(25) Provjera stručnosti: provjera u letu radi produženja valjanosti ovlaštenja, kao i stjecanja hrvatske dozvole ili ovlaštenja temeljem inozemne dozvole i ovlaštenja. Provjera može uključivati i usmeno ispitivanje ako ispitivač smatra potrebnim,
(26) Prelet: let zrakoplovom od početne do završne točke rute korištenjem uzlaznih zračnih strujanja i navigacijskih postupaka,
(27) Rukovoditelj letenja: osoba odgovorna za pripremu i rukovođenje organiziranog letenja,
(28) Silabus: sadržaj teorijskog i praktičnog osposobljavanja koji objavljuje Agencija, prema kojem se razrađuje program osposobljavanja,
(29) SIV/SIF: trening simulacija incidentnih situacija tijekom leta (»Simulation d’ Incident de Vol/Simulated Incident sin Flight«),
(30) Tandem zrakoplov: zrakoplov namijenjen za istodobno letenje dvije ili više osoba,
(31) Učenik: osoba koja se osposobljava za stjecanje dozvole, ovlaštenja ili povlastice.
DIO DRUGI UVJETI I NAČIN UPOTREBE ZRAKOPLOVA
Opće odredbe
Članak 3.
(1) Let zrakoplovom mora se izvoditi na način da se svaka faza leta odvija na području, visinama, brzinama, kao i u okolnostima koje u slučaju nužde osiguravaju sigurno prisilno slijetanje, a da se pritom ne ugrožavaju osobe i imovina na tlu.
(2) Pilot i učenik odgovorni su za sigurno izvođenje leta.
(3) Pilot i učenik smiju upotrebljavati zrakoplov samo u skladu s uputama proizvođača.
(4) Pilot i učenik upotrebljavaju zrakoplov na vlastitu odgovornost.
(5)