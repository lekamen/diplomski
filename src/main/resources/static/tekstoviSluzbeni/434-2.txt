proširit će se za sezonski prilagođene podatke o BDP-u. Prva procjena tromjesečnoga bruto domaćeg proizvoda prema proizvodnoj i rashodnoj metodi objavit će se u rokovima t + 60 dana nakon završetka predmetnog tromjesečja, dok će se širi skup podataka objaviti u rokovima t + 70 dana nakon završetka predmetnog tromjesečja
– kompilacija podataka uz kontinuirano unaprjeđenje metodologije u vezi s izračunom statistike javnih financija te izrada Izvješća o prekomjernome proračunskom manjku i razini duga opće države
– nastavak rada na izračunu bruto nacionalnog dohotka prema standardima sustava nacionalnih računa za potrebe vlastitih sredstava EU-a te izrada Izvješća o osnovici za vlastita sredstva od Poreza na dodanu vrijednost prema standardima Europske unije za praćenje vlastitih sredstava od poreza na dodanu vrijednost
– redoviti rad na izračunu i objavi indeksa potrošačkih cijena čija je osnovna namjena mjerenje inflacije. Indeks potrošačkih cijena izračunava se mjesečno iz maloprodajnih cijena prikupljenih na devet geografskih lokacija za reprezentativna dobra i usluge za osobnu potrošnju. Redoviti izračun harmoniziranog indeksa potrošačkih cijena (Harmonized Index of Consumer Prices – HICP), koji odražava promjenu cijena dobara i usluga koje u tijeku vremena nabavlja, koristi se njima ili ih plaća referentno stanovništvo (uključujući potrošnju nerezidentnog stanovništva i institucionalnih kućanstava) te kao takav predstavlja skupinu europskih indeksa potrošačkih cijena izračunanih prema harmoniziranom pristupu i posebnoj skupini definicija koje omogućuju usporedivu mjeru inflacije u eurozoni, Europskoj uniji, Europskome gospodarskom prostoru te za zemlje kandidate
– sudjelovanje u Višekorisničkom programu IPA 2012, komponenta 18 – Statistika cijena, Harmonizirani indeks potrošačkih cijena – razvoj eksperimentalnog Indeksa cijena stambenih nekretnina, razvoj i implementacija Harmoniziranog indeksa potrošačkih cijena po stalnim porezima, nastavak rada na implementaciji klasifikacije COICOP na petoj razini, uspostavljanje procesa prikupljanja podataka za godišnje ažuriranje HICP administrativnih cijena za potrebe izračuna Harmoniziranog indeksa potrošačkih cijena po administrativnim cijenama od strane Eurostata, daljnji razvoj istraživanja o detaljnim prosječnim cijenama u sklopu srednjoročne strategije Eurostata, vezano za potrošačke cijene
– pripremne radnje na izradi centralne baze podataka nacionalnih računa
– redoviti rad na Europskom programu usporedbe (European Comparison Programme, ECP/PPP) radi izrade svih setova podataka kroz istraživanja koja je definirao Eurostat s krajnjim ciljem izračuna BDP-a prema paritetu kupovne moći
– kontinuirano unaprjeđivanje i usklađivanje sa standardima Europske unije u području statistike robne razmjene s inozemstvom te unaprjeđenje kvalitete podataka vodeći računa o smanjenju opterećenja izvještajnih jedinica za Intrastat. Uvođenje programa SIMSTAT (Single Market Statistics), čiji su ciljevi pojednostavnjenje Intrastata putem razmjene mikro podataka na razini poduzeća i smanjenje opterećenja izvještajnim jedinicama. U sklopu projekta Europske unije u 2015. planirana je testna razmjena mikropodataka na razini poduzeća između zemalja članica Europske unije te analiza dobivenih rezultata
– s obzirom na dva izvora podataka (Jedinstvena carinska deklaracija i Intrastat obrazac) potrebno je pripremiti i dodatno prilagoditi informatički sustav za novu statističku obradu podataka robne razmjene po poslovnim karakteristikama poduzeća te diseminaciju navedenih podataka u Eurostat
– razvoj i kontinuirano unaprjeđivanje te modernizacija obrade podataka za Extrastat primjenom uredbi Europske unije te njihovih izmjena i dopuna iz područja trgovine robama radi postizanja što veće kvalitete podataka statistike robne razmjene s inozemstvom. Priprema podataka o robnoj razmjeni prema valuti plaćanja te njihova diseminacija u Eurostat
III. POSLOVNE STATISTIKE
– daljnje usklađivanje PRODCOM statistika za