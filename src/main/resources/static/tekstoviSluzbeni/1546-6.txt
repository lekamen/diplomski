 godine od datuma nabave, mora platiti porez čijeg plaćanja je pri nabavi bila oslobođena.
(2) Osoba iz stavka 1. ovoga članka, dužna je prijaviti otuđenje Poreznoj upravi, Područnom uredu Zagreb kako bi se utvrdila obveza plaćanja poreza te je dužna platiti utvrđeni iznos PDV-a o čemu Porezna uprava, Područni ured Zagreb donosi rješenje, kao i utvrđeni iznos trošarina te posebnog poreza na motorna vozila o čemu rješenje donosi Carinska uprava.
(3) Iznimno od stavka 1. ovoga članka, porezi se ne plaćaju ako je otuđenje posljedica smrti osobe koja je imala pravo na oslobođenje u skladu s ovim Pravilnikom ili ako dobro otuđi član obitelji osobe koja ima pravo na oslobođenje, a koji prestaje boraviti u Republici Hrvatskoj zbog smrti osobe koja je imala pravo na oslobođenje. Porez se ne plaća ni u slučaju uništenja motornog vozila koje je bilo oslobođeno, a vrijednost na dan nezgode mu je umanjena najmanje 70% ili ako je ukradeno i nije pronađeno u roku od 6 mjeseci od prijave krađe, o čemu postoji očevidnik nadležnog tijela. Ako osoba iz članka 2. ovoga Pravilnika prodaje uništeno motorno vozilo koje ima tržišnu vrijednost, a koje je bilo u skladu sa Zakonom o porezu na dodanu vrijednost predmet oslobođenja od plaćanja poreza, dužna je to prijaviti Poreznoj upravi, Područnom uredu Zagreb kako bi se utvrdila obveza plaćanja poreza te je dužna platiti utvrđeni iznos PDV-a o čemu Porezna uprava, Područni ured Zagreb donosi rješenje, kao i utvrđeni iznos posebnog poreza na motorna vozila o čemu rješenje donosi Carinska uprava.
(4) U slučaju da se dobro nabavljeno uz primjenu oslobođenja od plaćanja poreza u skladu s ovim Pravilnikom prodaje osobama koje također imaju pravo na oslobođenje od plaćanja poreza u skladu s ovim Pravilnikom, takvo otuđenje oslobođeno je plaćanja poreza.
VIII. PRIJELAZNE I ZAVRŠNE ODREDBE
Članak 17.
(1) Stupanjem na snagu ovoga Pravilnika prestaje važiti Pravilnik o postupku ostvarivanja oslobođenja od plaćanja poreza na dodanu vrijednost i trošarina za diplomatska i konzularna predstavništva, institucije i tijela Europske unije te međunarodne organizacije (»Narodne novine«, broj 160/2013).
(2) Iznimno od članka 3. stavka 3. i 4. ovoga Pravilnika, oslobođenje od plaćanja poreza ostvaruje se putem povrata poreza sukladno članku 6. ovoga Pravilnika za isporuke pogonskog goriva za motorna vozila i nekretnina do 30. rujna 2015, a za usluge najma ili zakupa poslovnog prostora do 31. prosinca 2015.
(3) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/125
Urbroj: 513-07-21-01/15-12
Zagreb, 1. srpnja 2015.
Ministar financija mr. sc. Boris Lalovac, v. r.
Obrasci

