 gospodarstvima zemalja partnera i predlaže aktivnosti za jačanje gospodarskih odnosa te s tim u vezi surađuje sa svim tijelima državne uprave, agencijama, institucijama i poslovnom zajednicom u Republici Hrvatskoj; priprema i sudjeluje u sjednicama međuvladinih komisija/odbora/radnih tijela/povjerenstava za gospodarsku suradnju i provedbi njihovih zaključaka; priprema i sudjeluje u bilateralnim posjetima i ostalim bilateralnim gospodarskim aktivnostima; obavlja stručne poslove vezane uz sklapanje i izvršavanje međunarodnih ugovora iz područja gospodarske suradnje te prati provedbu navedenih ugovora; daje mišljenja, priprema očitovanja, stručna izvješća i materijale za državne dužnosnike, sudjeluje u aktivnostima koje se odnose na međunarodne institucije i projekte u području energetike; te obavlja i druge poslove iz svog djelokruga.
U Upravi za gospodarske poslove ustrojavaju se:
8.1. Sektor za trgovinsku politiku i gospodarsku multilateralu;
8.2. Sektor za gospodarske odnose.
8.1. Sektor za trgovinsku politiku i gospodarsku multilateralu
Članak 74.
Sektor za trgovinsku politiku i gospodarsku multilateralu obavlja upravne i stručne poslove koji se odnose na trgovinsku politiku Republike Hrvatske te provedbu Zajedničke trgovinske politike EU, na suradnju s međunarodnim gospodarskim i financijskim organizacijama: predlaže, provodi i nadzire provedbu mjera trgovinske politike, u skladu s gospodarskom politikom Vlade Republike Hrvatske i u suradnji s drugim tijelima državne uprave, i poslovnom zajednicom; priprema prijedloge i stručne podloge iz svoje nadležnosti za utvrđivanje i provedbu trgovinske politike Republike Hrvatske; priprema prijedloge propisa iz Sektora; promiče i štiti trgovinske interese Republike Hrvatske u odnosima s drugim državama i međunarodnim organizacijama; sudjeluje u izradi propisa EU iz područja trgovinske politike te predlažu propise ili mjere koji će omogućiti izravnu primjenu uredbi EU; u suradnji s ostalim nadležnim tijelima državne uprave sudjeluje u koordinaciji pripreme nacionalnih stajališta i usklađivanja aktivnosti koje se odnose na sudjelovanje i zastupanje interesa Republike Hrvatske u tijelima EU u procesu usvajanja zajedničke trgovinske politike i trgovinskih mjera; provodi i koordinira s drugim tijelima državne uprave aktivnosti u vezi sa članstvom Republike Hrvatske u Svjetskoj trgovinskoj organizaciji (WTO) te sudjelovanjem u multilateralnim ili plurilateralnim trgovinskim pregovorima u okviru te organizacije; priprema i provodi aktivnosti vezane uz odnose s drugim međunarodnim multilateralnim gospodarskim i financijskim organizacijama i institucijama, posebice s Organizacijom za gospodarsku suradnju i razvoj (OECD) u cilju učlanjenja u OECD te gospodarskim agencijama ili formatima unutar UN-a i izvan UN-a; koordinira i provodi sustav nadzora izvoza robe s dvojnom namjenom; izdaje dozvole za izvoz robe s dvojnom namjenom i pružanje usluga, izrađuje godišnja izvješća za Vladu Republike Hrvatske za nadzor robe s dvojnom namjenom,provodi propise za izvoz i uvoz robe koja bi se mogla koristiti za izvršenje smrtne kazne, mučenje ili drugo okrutno, nečovječno ili ponižavajuće postupanje ili kažnjavanje, sudjeluje u radu i ispunjavanju međunarodnih obveza preuzetih pristupanjem Republike Hrvatske međunarodnim konvencijama i režimima povezanim s nadzorom oružja i robe s dvojnom namjenom (Australska skupina i Wassenaar aranžman), provodi sustav uvoznih dozvola EU; obavlja stručne poslove vezane uz sklapanje, objavu i stavljanje van snage međunarodnih ugovora o poticanju i uzajamnoj zaštiti ulaganja s trećim državama i s državama članicama EU; sudjeluje u radu radnih tijela Vijeća EU vezano uz sklapanje ugovora o ulaganjima između EU i trećih država, te poglavlja o ulaganjima u ugovorima o slobodnoj trgovini koje sklapa EU; sudjeluje u radnim tijelima Komisije (komitologija) vezanim uz ugovore o ulaganjima; surađuje s nadležnim tijelima Republike Hrvatske u postupcima prijateljskog rješavanja