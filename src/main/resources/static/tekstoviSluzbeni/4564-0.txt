89 05.10.2016 Presuda Upravnog suda u Splitu broj: UsI-2704/13-14 od 9. rujna 2016.
UPRAVNI SUD U SPLITU
1913
PRESUDA
Upravni sud u Splitu, po sutkinji tog suda Mirandi Gulišija Jurišić uz sudjelovanje Maje Ivulić kao zapisničarke, u upravnom sporu tužitelja Ozrena Bečića iz Splita, Kliška 11. protiv tuženika Hrvatske regulatorne agencije za mrežne djelatnosti (u daljnjem tekstu HAKOM, ranije: Hrvatska agencija za poštu i elektroničke komunikacije), Roberta Frangeša Mihanovića 9. Zagreb, radi rješavanja spora između korisnika i operatera, nakon javne rasprave održane i zaključene dana 1. rujna 2016., objavom odluke na temelju članka 61. stavka 5. Zakona o upravnim sporovima (»Narodne novine«, broj 20/10, 143/12, 152/14; dalje ZUS), 9. rujna 2016.
presudio je
I. Djelomično se odbija se tužbeni zahtjev kojim se traži oglašavanje ništavom podredno poništavanje Odluke tuženika Hrvatske agencije za poštu i elektroničke komunikacije, klasa: UP/I-344-0/11-01/1132, urbroj: 376-05/AŠP-12-13 (DB) od 10. prosinca 2012.
II. Djelomično se usvaja tužbeni zahtjev te se naređuje tuženiku da u roku od 30 dana od dostave prijepisa ove presude postupi po predstavci tužitelja od 10. studenoga 2011. naslovljenoj kao zahtjev za provođenje inspekcijskog nadzora.
III. Odbija se zahtjev tužitelja za naknadu troška upravnog spora.
riješio je
Odbacuje se tužbeni zahtjev u dijelu koji glasi:
»Nalaže se tuženiku da u roku od 15 dana prestane s nedopuštenim postupanjem u Dopisu klase: UP/1-344-08/11-01/1132 urbroj: 376-05/JK-11-02 (DB) od 14. studenoga 2011. u svezi načina na koji se javnopravnom tijelu mogu predati podnesci te se uskladi postupanje s odredbom članka 71. stavak 3. Zakona o općem upravnom postupku te posebnih zakona o elektroničkom potpisu.«
Ova presuda i rješenje objavit će se u »Narodnim novinama« i na internetskim stranicama agencije.
Obrazloženje
Osporavanim Rješenjem tuženika klasa: UP/I-344-0/11-01/1132, urbroj: 376-05/AŠP-12-13 (DB) od 10. prosinca 2012. odbija za zahtjev za rješavanje spora pretplatnika, ovdje tužitelja, s operatorom javnih komunikacijskih usluga Hrvatski telekom d.d. iz Zagreba, Savska cesta 32, zbog iznosa kojima je zadužen za pruženu uslugu govorne pošte kao neosnovan.
Tužitelj u svojoj tužbi uvodno opširno izlaže kronologiju događaja koja je prethodila donošenju osporene odluke te u bitnome navodi kako je istom odlučeno samo o dva, a ne o osam razloga iz zahtjeva za rješavanje spora. Tužitelj je u zahtjevu za rješavanje spora i zahtjevu za provođenje inspekcijskog nadzora oznake hakom-05/11 zatražio utvrđivanje nepravilnosti u točkama 3. – 8., dok je tužitelj odlučio samo o točkama 9. i 10. i to primjenom zakona koji nije na snazi, budući izreka odluke govori samo o prigovoru na iznos zaduženja, dok se nigdje ne spominje prigovor zbog povrede pretplatničkog ugovora. Tuženik je propustio utvrditi da mu operator nikada nije dostavio podrobne ispise računa za veljaču, ožujak, rujan, listopad i studeni 2010.; da je dostavio potvrdu o obavljenom tehničkom nadzoru koji ne odgovara propisnoj formi tek po naknadnom zahtjevu tužitelja, a ne uz rješenje prigovora, što predstavlja povredu odredba pretplatničkog ugovora; da podrobni ispis računa iz kolovoza 2011. kojeg je dostavio operater ne odgovara propisanoj formi kao i da je različit od ranijih i naknadnih ispisa računa, na što je tužitelj izjavio prigovor na koji mu nije odgovoreno do današnjeg dana; da je tuženik propustio utvrditi da je operator sustavno kršio tužiteljeva prava na kontrolu troškova pruženih usluga sve do rješenja inspektora elektroničkih komunikacija od 5. srpnja 2011. Smatra kako je iz cjelokupnog ponašanja tužitelja razvidno sustavno kršenje zakonskih odredbi na tužiteljevu štetu, i to propuštanjem donošenja pojedinačnih odluka i propuštanja postupanja u zakonskom roku. Tuženik je propustio tužitelja obavijestiti o pravu koje mu pripada, odbio je tužitelja obavijestiti o utvrđenom činjeničnom stanju i poduzetim radnjama. Tužitelj je uputio tri