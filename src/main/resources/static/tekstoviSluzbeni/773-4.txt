
Dentalni laboratorij
Članak 16.
(1) Dentalni laboratorij mora imati:
– prostor za prijam materijala od najmanje 4 m²
– prostoriju za čiste poslove od najmanje 10 m²
– prostor za nečiste poslove od najmanje 8 m²
– prostor ili odgovarajući ormar za zbrinjavanje lako zapaljivih ili lako hlapljivih tvari
– sanitarni čvor za djelatnike.
(2) Oprema: računalo s pisačem, radni stol s mikromotorom, usisivačem, osvjetljenjem, puhaljkom i plamenikom, kompresor, aparat za polimerizaciju, hladnjak, pult za odlaganje uređaja, preciznu vagu, artikulator, lopaticu za sadru, gumi miješalicu, noževe, pincete, škare, kliješta, stalak za brusne elemente, kivete, set instrumenata za modeliranje, posudu za odlaganje otisaka, zaštitne naočale za lijevanje, vibrator, obrezivač sadre, uređaj za pjeskarenje, uređaj za poliranje, sudoper s pultom i pult za uređaje. Za polimerizaciju treba osigurati kompresor i hidrauličnu prešu.
(3) Ljevaonica mora imati: ljevač, peć za žarenje i ventilaciju.
(4) Djelatnici: 1 dentalni tehničar za 8 sati radnog vremena.
3. SPECIFIČNA ZDRAVSTVENA ZAŠTITA
Ordinacija medicine rada
Članak 17.
(1) Ordinacija medicine rada mora ispunjavati uvjete u pogledu prostora propisane člankom 12. ovoga Pravilnika.
(2) Ordinacija medicine rada mora sadržavati sljedeću opremu:
– osnovnu medicinsko-tehničku opremu iz članka 13. ovoga Pravilnika
– perkusijski čekić, otoskop, pribor za ispiranje uha, oftalmoskop, negatoskop, dinamometar, kaliper, spirometar, EKG uređaj s pisačem, zaporni sat, tablice za ispitivanje oštrine vida i raspoznavanje boja, Ischiara tablice, test-audiometar, vaga za mjerenje tjelesne težine, visinometar, platneni metar, ortoreter, glukometar, test trake za urin, set testova na droge i lijekove, pribor za uzimanje uzoraka za medicinsko-biokemijske i mikrobiološke pretrage.
(3) Ordinacija medicine rada koja obavlja zdravstvene preglede zrakoplovnog osoblja i posade brodova mora udovoljavati kriterijima u pogledu prostora i medicinsko-tehničke opreme propisanim pravilnicima kojima se uređuje utvrđivanje zdravstvene sposobnosti ovih osoba.
(4) Funkcionalna dijagnostika po potrebi i provođenje anketa o zdravstvenom stanju djelatnika može se obaviti i na radnom mjestu djelatnika.
(5) Vojno zdravstveno središte za potrebe ocjene radne i sportske sposobnosti uz uvjete iz stavaka 1. i 2. ovoga članka mora osigurati uporabu sljedeće opreme: ergometar (pokretna traka ili bicikl ergometar), defibrilator s ekranom, aparat za davanje kisika, bocu s kisikom, rezervnu bocu kisika, stalak za infuzije, setovi za infuzije, dva endotrahealna tubusa (za dijete i odraslog), set za reanimaciju, čeono ogledalo ili izvor hladnog svjetla, spekulume za pregled nosnih šupljina, ručnu baterijsku lampu, liječničku torbu.
(6) U skladu s odredbama pravilnika kojim se uređuje organizacija i način rada Vojno zdravstvenog središta osigurat će se dodatni uvjeti u pogledu prostora i opreme za provedbu specijalističkih pregleda i pretraga timova doktora specijalista pojedinih grana medicine.
(7) Djelatnici: 1 doktor medicine specijalist medicine rada ili doktor medicine specijalist medicine rada i športa i 1 medicinska sestra opće njege za 8 sati radnog vremena.
Hiperbarična komora
Članak 18.
Za potrebe rada u hiperbaričnoj komori i obavljanje hiperbarične oksigenoterapije (u daljnjem tekstu: HBOT) za višemjesnu hiperbaričnu komoru osigurava se:
– prostorija za hiperbaričnu komoru površine 40 m2 (5×8 m)
– prostor za skladištenje terapijskih plinova (otvoren, natkriven, fizički osiguran) minimalne površine 20 m2 (4×5 m)
– prostor za kompresor 36 m2 (6×6 m)
– čekaonica 10 m2
– garderoba za presvlačenje bolesnika 6 m2
– prostorija za pregled bolesnika – uvjeti propisani člankom 12. ovoga Pravilnika
– sanitarni čvor za bolesnike
– sanitarni čvor za djelatnike.
Članak 19.
(1) Za obavljanje HBOT osigurava se:
– oprema ordinacije za preglede propisana člankom 13. ovoga Pravilnika
– oprema barokomore uključuje: sjedišta za bolesnike i pratioca, nosači za