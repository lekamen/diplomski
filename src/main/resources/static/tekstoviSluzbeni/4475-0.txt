81 09.09.2016 Pravilnik o prostornom i vremenskom ograničenju obavljanja gospodarskog ribolova na moru pridnenom povlačnom mrežom - koćom u 2016. godini
MINISTARSTVO POLJOPRIVREDE
1824
Na temelju članka 9. stavka 1. točke 1. Zakona o morskom ribarstvu (»Narodne novine«, br. 81/13, 14/14 i 152/14) ministar poljoprivrede donosi
PRAVILNIK
O PROSTORNOM I VREMENSKOM OGRANIČENJU OBAVLJANJA GOSPODARSKOG RIBOLOVA NA MORU PRIDNENOM POVLAČNOM MREŽOM – KOĆOM U 2016. GODINI
Članak 1.
Ovim Pravilnikom propisuje se prostorno i vremensko ograničenje obavljanja gospodarskog ribolova na moru pridnenom povlačnom mrežom – koćom u 2016. godini.
Članak 2.
(1) Ribolov plovilima koja obavljaju ribolov pridnenom povlačnom mrežom – koćom zabranjen je u ribolovnim zonama C, D i E u razdoblju od 16. rujna 2016. godine u 00:00 sati do 15. listopada 2016. godine u 24:00 sata.
(2) Iznimno od stavka 1. ovoga članka, u ribolovnoj zoni E, sljedeća područja su izuzeta od ograničenja:
1. dio podzone E1 sjeverno od spojnice: rt Grota na otoku Cresu – rt Pelova na otoku Krku,
2. podzona E2.
(3) Sukladno stavcima 1. i 2. ovoga članka, karta područja obuhvaćenog prostornim i vremenskim ograničenjem nalazi se u Prilogu 1.
Članak 3.
Stupanjem na snagu ovoga Pravilnika ne dovode se u pitanje odredbe Pravilnika o obavljanju gospodarskog ribolova na moru pridnenom povlačnom mrežom - koćom (»Narodne novine« br. 101/14, 118/14, 125/14, 2/15, 37/15 i 47/15 i 134/15) i Pravilnika o posebnim staništima riba i drugih morskih organizama i regulaciji ribolova u Velebitskom kanalu, Novigradskom i Karinskom moru, Prokljanskom jezeru, Marinskom zaljevu i Neretvanskom moru (»Narodne novine« br. 148/04, 152/04, 55/05, 96/06 i 123/09).
Članak 4.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-02/16-01/29
Urbroj: 525-13/1282-16-1
Zagreb, 6. rujna 2016.
Ministar prof. dr. sc. Davor Romić, v. r.
PRILOG 1.

