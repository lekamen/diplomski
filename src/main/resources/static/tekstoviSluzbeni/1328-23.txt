 politika i strateških akata izrađenih u skladu s novom metodologijom
Mjera 1.2. Unaprijediti proces godišnjeg planiranja i izvještavanja u tijelima javne uprave
Nositelji: Ministarstvo uprave, Ministarstvo financija
Sunositelji: druga tijela državne uprave
Rok za provedbu: III. tromjesečje 2015.
Potrebna sredstva: nisu potrebna dodatna sredstva
Provedbene aktivnosti:
a1.2.1. Prikupiti i analitički obraditi podatke o godišnjem planiranju i izvještavanju u tijelima javne uprave (podaci o donošenju godišnjih planova, objavi, izvršenju planiranih aktivnosti, neplaniranim aktivnostima i sl.)
a1.2.2. Izraditi normativni okvir za izradu, donošenje, izvršenje, praćenje i odgovornost za izvršenje godišnjih planova rada i izvješća o radu
a1.2.3. Osigurati nadzor nad povezanošću strateškog, godišnjeg i proračunskog planiranja u tijelima javne uprave
a1.2.4. Na razini tijela propisati u opisima poslova izradu godišnjih planova
a1.2.5. Uvrštavati aktivnosti iz Strategije u godišnje planove tijela javne uprave
Pokazatelj ostvarenosti mjere:
p1.2.1. Postotak godišnjih planova izrađenih i objavljenih u skladu s novom metodologijom
p1.2.2. Postotak godišnjih izvješća izrađenih i objavljenih u skladu s novom metodologijom
p1.2.3. Postotak tijela javne uprave u čije su godišnje planove ugrađene aktivnosti iz Strategije razvoja javne uprave za razdoblje od 2015. do 2020. godine
Mjera 1.3. Standardizirati poslove javne uprave
Nositelji: javnopravna tijela
Rok za provedbu: II. tromjesečje 2016.
Potrebna sredstva: nisu potrebna dodatna sredstva
Provedbene aktivnosti:
a1.3.1. Izraditi metodologiju prikupljanja podataka o obavljanju upravnih poslova, uključujući upravno postupanje, stručno-kreativne poslove i horizontalne funkcije
a1.3.2. Izraditi analizu vrsta upravnih poslova usporedno s prikazom opsega poslova, broja javnih službenika i namještenika koji ih obavljaju i njihovim kompetencijama
a1.3.3. Izraditi sistematizaciju i klasifikaciju (katalog) upravnih poslova i upravnih područja, usluga i procesa
a1.3.4. Definirati standarde za pojedine vrste upravnih poslova
a1.3.5. Izraditi smjernice za standardiziranje upravnih poslova u jedinicama lokalne i područne (regionalne) samouprave i pravnim osobama s javnim ovlastima sukladno djelokrugu pojedinih središnjih tijela državne uprave
Pokazatelji ostvarenosti mjere:
p1.3.1. Postotak tijela javne uprave čiji su ustrojstveni akti usklađeni s katalogom upravnih funkcija i upravnih područja
Mjera 1.4. Pratiti i vrednovati rezultate i učinke poslova u javnoj upravi
Nositelji: Ministarstvo uprave, Ministarstvo financija
Sunositelji: druga tijela državne uprave, Državna škola za javnu upravu
Rok za provedbu: II. tromjesečje 2016.
Potrebna sredstva: procijeniti
Provedbene aktivnosti:
a1.4.1. Razviti smjernice i kriterije za praćenje i vrednovanje rezultata i učinaka poslova u javnoj upravi
a1.4.2. Odrediti tijelo nadležno za praćenje i analizu ostvarenih rezultata i učinaka poslova u javnoj upravi
a1.4.3. Kontinuirano osposobljavati rukovodeće državne službenike za praćenje i vrednovanje rezultate i učinaka poslova u javnoj upravi u njihovoj nadležnosti sukladno smjernicama
a1.4.4. Usvojiti jedinstvenu metodologiju za praćenje i vrednovanje rezultata i učinaka poslova u javnoj upravi i definirati pokazatelje do razine ustrojstvenih jedinica
a1.4.5. Na razini tijela propisati u opisima poslova praćenje i vrednovanje rezultata i učinaka poslova u javnoj upravi i odgovornost za ostvarene rezultate
a1.4.6. Propisati način, oblik i obvezu tijela da obavještavaju Vladu Republike Hrvatske i javnost o ostvarenim rezultatima
Pokazatelji ostvarenosti mjere:
p1.4.1. Postotak tijela državne uprave koja izvještavaju Vladu Republike Hrvatske i obavještavaju javnost o ostvarenim rezultatima sukladno propisanoj obvezi
p1.4.2. Pozitivan trend pokazatelja uspješnosti u odnosu na prethodno razdoblje
Mjera 1.5. Unaprijediti praćenje upravnog postupanja i odlučivanja u javnopravnim tijelima
Nositelj: Ministarstvo uprave