 na sreću klađenje, pozivamo Vas da razmotrite izneseni prijedlog te da se također odlučite za navedenu metodu obračuna.«
Nova metodologija obračuna MT-a, utvrđena na sjednici Udruge od 26. ožujka 2014., istovjetna je iznosu mjesečne naknade koju su sukladno članku 51. stavku 3. Zakona o igrama na sreću dužni plaćati priređivači igara na sreću, u iznosu od 5% od osnovice, koju čini ukupan iznos zaprimljene uplate (ulog + MT). Navedeno je Agencija utvrdila i uvidom u uplatne listiće priređivača igara na sreću.
Obveza plaćanja godišnje naknade u fiksnom iznosu koja propisana člankom 31. Zakona o igrama na sreću i mjesečne naknade iz članka 51. stavka 3. Zakona o igrama na sreću, postoji neovisno o tome obračunavaju li priređivači igara na sreću MT ili ne.
Hoće li obračunavati MT prilikom uplate klađenja (i u kojem iznosu), ovisi isključivo o priređivaču igara klađenja. Naime, MT, njegova visina i način obračuna nisu regulirani propisom, već ovise isključivo o volji priređivača igara na sreću. Navedeno su potvrdili i priređivači igara klađenja u svojim očitovanjima.
Isto tako, u dopisu Hrvatskoj lutriji klase: 461-05/14-01/14, urbroja: 513-07-21-01/14-2, od 16. travnja 2014., a koji je ista dostavila Agenciji u predmet klase: 034-08/2014-01/171, Porezna uprava je navela kako Zakonom o igrama na sreću nije propisana visina i način obračuna MT-a, već iste određuje sam priređivač.
Visina MT-a ovisi o načinu njegova obračuna, a budući da je MT sastavni dio cijene, način njegova obračuna utječe na visinu cijene usluge klađenja. Isto tako, za priređivača igara na sreću – klađenja je irelevantno je li listić dobitni ili gubitni, jer isti u svakom slučaju naplaćuju MT.
Člankom 8. stavkom 1. ZZTN-a zabranjeni su svi sporazumi između dva ili više neovisnih poduzetnika, odluke udruženja poduzetnika i usklađeno djelovanje, koje kao cilj ili posljedicu imaju narušavanje tržišnog natjecanja na mjerodavnom tržištu, a osobito oni kojima se izravno ili neizravno utvrđuju kupovne ili prodajne cijene, odnosno drugi trgovinski uvjeti.
Sporazumima u smislu članka 8. stavka 1. ZZTN-a smatraju se osobito ugovori, pojedine odredbe ugovora, usmeni ili pisani dogovori među poduzetnicima te usklađena praksa koja je posljedica takvih dogovora, odluke poduzetnika ili udruženja poduzetnika, opći uvjeti poslovanja i drugi akti poduzetnika koji jesu ili mogu biti sastavni dio ugovora i slično, neovisno o tome jesu li takvi sporazumi sklopljeni između poduzetnika koji djeluju na istoj razini proizvodnje, odnosno distribucije (horizontalni sporazumi) ili između poduzetnika koji ne djeluju na istoj razini proizvodnje, odnosno distribucije (vertikalni sporazumi).
U konkretnom slučaju, stranke su na sjednici Udruge održanoj 26. ožujka 2014. sklopile dogovor o budućem načinu obračuna MT-a, koji će početi primjenjivati 1. travnja 2014., te su o navedenoj odluci obavijestile Hrvatsku Lutriju i pozvale istu da se odluči za navedeni način obračuna.
Nesporno je kako su članice Udruge dogovorile način obračuna MT-a koji je nepovoljniji za krajnje korisnike jer su smanjile potencijalnu zaradu igrača odnosno njihov eventualni dobitak, a što je prikazano u tablicama 3. i 4. Prilikom obračuna MT-a, navedenih 5% MT-a članice Udruge obračunavaju na način da MT (5%) pomnože sa primljenom uplatom (manipulativni trošak = 0,05 x uplata), te se tako dobiveni iznos MT-a oduzima od iznosa uplate, a ostatak uplate (ulog) se množi sa odabranom kvotom. S obzirom da je početni ulog (zbog većeg MT-a) manji, tada je i potencijalni dobitak igrača manji.
Stranke u postupku su u svojim očitovanjima navele kako dogovor o načinu obračuna MT-a nije postignut na sjednici Udruge 26. ožujka 2014., već da je riječ o prethodno donesenim pojedinačnim poslovnim odlukama svakog poduzetnika.
Agencija prvenstveno ističe kako tijekom postupka niti jedna od stranaka nije dostavila bilo kakav dokaz iz kojeg bi proizlazilo navedeno. Navodi Super Sporta kako u pravilima tog poduzetnika postoji mogućnost