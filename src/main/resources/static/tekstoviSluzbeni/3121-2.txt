 članovi vijeća.
Zapisnik o vijećanju i glasovanju čuva se u spisu u zatvorenom omotu.
Članak 21.
Povjerenstvo donosi odluku o pravima općina, gradova i županija.
Odluka je ovršna isprava.
Odluku potpisuje predsjednik Povjerenstva.
Članak 22.
Odluka iz članka 21. ovoga Poslovnika pored obveznih dijelova upravnog akta mora sadržavati:
1. sastav vijeća koje je odlučivalo o predmetu postupka
2. naziv dosadašnje jedinice čija se imovina, prava i obveze raspoređuju
3. popis imovine, prava i obveza dosadašnje jedinice
4. podjelu imovine, prava i obveza dosadašnje jedinice na općine, gradove i županije
5. odredbu da je odluka isprava za upis u zemljišne knjige
6. odredbu o troškovima postupka.
Članak 23.
Predsjednik vijeća izrađuje pisani otpravak odluke, koji se dostavlja strankama u sporu.
Članak 24.
Sjednicu Povjerenstva saziva predsjednik Povjerenstva.
Sjednicom Povjerenstva rukovodi predsjednik Povjerenstva ili član Povjerenstva po ovlaštenju predsjednika Povjerenstva.
Članak 25.
Sjedište Povjerenstva je u Zagrebu.
Povjerenstvo ima pečat s grbom Republike Hrvatske i natpisom »Republika Hrvatska; Povjerenstvo Vlade Republike Hrvatske za rješavanje sporova o pravima općina, gradova i županija; Zagreb«.
Članak 26.
Danom stupanja na snagu ovog Poslovnika prestaje važiti Poslovnik o radu Komisije Vlade Republike Hrvatske za rješavanje sporova o pravima općina, gradova i županija (»Narodne novine«, br. 9/95).
Članak 27.
Poslovnik stupa na snagu osmoga dana od dana objave u »Narodnim novinama«.
Klasa: 940-01/14-01/4
Urbroj: 515-20/2-16-12
Zagreb, 28. siječnja 2016.
Predsjednica Povjerenstva Marina Pinjagić Telak, v. r.
