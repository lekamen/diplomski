40 30.04.2016 Pravilnik o strukturi i sadržaju financijskih izvještaja i drugih izvještaja mirovinskog društva koje upravlja dobrovoljnim mirovinskim fondovima
HRVATSKA AGENCIJA ZA NADZOR FINANCIJSKIH USLUGA
1056
Na temelju članka 73. stavak 2., 4. i 5. Zakona o dobrovoljnim mirovinskim fondovima (»Narodne novine«, broj 19/14) i članka 19. stavka 6. Zakona o računovodstvu (»Narodne novine«, broj 78/15 i 134/15) Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.) u djelu koji se odnosi na propisanu strukturu i sadržaj godišnjih financijskih izvještaja, na sjednici Upravnog vijeća održanoj 21. travnja 2016. godine donosi
PRAVILNIK
O STRUKTURI I SADRŽAJU FINANCIJSKIH IZVJEŠTAJA I DRUGIH IZVJEŠTAJA MIROVINSKOG DRUŠTVA KOJE UPRAVLJA DOBROVOLJNIM MIROVINSKIM FONDOVIMA
UVODNE ODREDBE
Članak 1.
Ovaj Pravilnik uređuje vođenje računovodstva, sadržaj, oblik, objavu, način i rokove izrade i dostave godišnjih financijskih izvještaja i financijskih izvještaja za izvještajna razdoblja tijekom poslovne godine kojima mirovinska društva izvještavaju Agenciju i druge vanjske korisnike o financijskom položaju, uspješnosti poslovanja i novčanim tokovima i drugih izvještaja koji se dostavljaju za potrebe Agencije.
VOĐENJE POSLOVNIH KNJIGA I PRIPREMA FINANCIJSKIH IZVJEŠTAJA I DRUGOG IZVJEŠTAJA
Članak 2.
(1) Mirovinsko društvo dužno je voditi poslovne knjige, sastavljati knjigovodstvene isprave, vrednovati imovinu i obveze te sastavljati financijske izvještaje sukladno Zakonu o dobrovoljnim mirovinskim fondovima, propisima koji uređuju računovodstvo i Međunarodnim standardima financijskog izvještavanja.
(2) Mirovinsko društvo dužno je poslovne događaje evidentirati u svojim poslovnim knjigama koristeći konta najmanje u opsegu koji je jednak kontnom planu propisanom u Prilogu 1. ovoga Pravilnika.
SADRŽAJ I OBLIK FINANCIJSKIH IZVJEŠTAJA
Članak 3.
(1) Financijske izvještaje mirovinskog društva čine:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanim tokovima,
– Izvještaj o promjenama kapitala i
– Bilješke uz financijske izvještaje.
(2) Mirovinsko društvo dužno je sastaviti godišnje financijske izvještaje za razdoblje poslovne godine sa stanjem na zadnji dan poslovne godine i polugodišnje izvještaje za prvih šest mjeseci poslovne godine sa stanjem na zadnji dan polugodišnjeg razdoblja.
(3) Godišnji financijski izvještaji iz stavka 1. ovoga članka moraju biti sastavljeni sukladno strukturi i sadržaju koji su definirani na obrascima Financijski izvještaji mirovinskog društva, a koji se nalaze u Prilogu 2. ovoga Pravilnika i revidirani od strane neovisnog ovlaštenog revizora.
(4) Bilješke uz financijske izvještaje iz stavka 1. alineja 5. ovoga članka za razdoblja tijekom poslovne godine trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene godišnje financijske izvještaje.
(5) Mirovinsko društvo prilikom sastavljanja Izvještaja o novčanim tokovima iz stavka 1. alineja 3. ovoga članka može koristiti ili direktnu ili indirektnu metodu.
(6) Pored izvještaja iz stavka 1. ovoga članka Agencija može od mirovinskog društava zatražiti dodatne podatke, informacije i objašnjenja pojedinih stavki u financijskim izvještajima.
IZVJEŠTAJ O STRUKTURI FINANCIJSKE IMOVINE I OBVEZA
Članak 4.
Mirovinsko društvo je dužno osim financijskih izvještaja iz članka 3. ovoga Pravilnika sastavljati Izvještaj o strukturi financijske imovine i obveza mirovinskog društva iz Priloga 3. ovoga Pravilnika.
ROKOVI I NAČIN DOSTAVE
Članak 5.
(1) Mirovinsko društvo je dužno polugodišnje financijske izvještaje iz članka 3. stavka 1. i izvještaj iz članka 4. ovoga Pravilnika dostaviti u roku od dva mjeseca od završetka izvještajnog razdoblja.
(2) Mirovinsko društvo je dužno revidirane godišnje financijske