 HKAS-a, koji su na snazi za dotičnu natjecateljsku godinu/sezonu. Ovlašteno osoblje podrazumijeva: suce, steward-e, tajnika utrka, handikapera, startera, vagara, pomoćnog startera, postavljače parkura i pomagače u parkuru, voditelja padoka i pomagače u padoku, tehničke delegate, zapisničara, mjeritelje vremena, osobe koje obrađuju podatke, osoble zaduženo za razglas, veterinare, osoblje saniteta i potkivače.
– »službene osobe« natjecanja su također i odgovorne osobe/osoba ispred organizatora i ostale službene osobe propisane Pravilnicima Nacionalnih sportskih saveza. Naknada za rad službenih osoba podrazumijeva bruto fond financijskih sredstava sukladno Pravilnicima pojedinih Nacionalnih sportskih saveza uz odbitak pripadajućih poreza, a isplaćuje se na žiro račun službenih osoba.
– »organizatori natjecanja« podrazumijeva konjičke klubove članove HKS-a (za discipline za koje je nadležan HKS), Hrvatski galopski savez, galopske klubove, hipodrome i Hrvatski konjički pool te konjičke kasačke klubove i HKAS za utrke konja, sukladno svojim općim aktima.
– »Nacionalni sportski savez« je udruženje koje se osniva ako na području Republike Hrvatske djeluju najmanje tri sportska kluba, odnosno najmanje dva sportska saveza osnovana u istom sportu.
– »FEI« podrazumijeva Međunarodnu konjičku federaciju (Fédération Equestre Internationale) čiji je zadatak promicanje konjičkog sporta i razvoja FEI konjičkih disciplina u cijelom svijetu. FEI konjičke discipline su: dresurno jahanje, preponsko jahanje, eventing (kombinacija disciplina dresurnog jahanja, cross-country-a i preponskog jahanja), endurance (daljinsko jahanje), vožnja zaprega, reining (western jahanje), voltažiranje te oblici parakonjičkih disciplina (paradresurnog jahanja i paravožnje zaprega).
– »UET« podrazumjeva Europsku kasačku uniju (European Trotting Union) čiji je zadatak promicanje i razvoj kasačkog konjičkog sporta.
– »IFHA« podrazumjeva Međunarodnu federaciju nadležnih tijela u konjičkim utrkama (International Federation of Horseracing Authorities) čiji je zadatak promicanje i razvoj konjičkih utrka.
(2) Za potrebe ovoga Pravilnika primjenjuju se definicije:
– određene člankom 2. te člankom 9.a Zakona o stočarstvu (»Narodne novine«, br. 70/97, 36/98, 151/2003 i 132/2006, 14/2014),
– određene člankom 2. Pravilnika o identifikaciji i registraciji kopitara (»Narodne novine« br. 123/2009),
– određene člankom 2., člankom 7. i člankom 13. Pravilnika o metodama za ispitivanje osobina i procjenu uzgojnih vrijednosti uzgojno valjanih kopitara (»Narodne novine« br. 134/2005),
– određene člankom 47. i člankom 18. Zakona o sportu (»Narodne novine« br. 71/2006, 150/2008, 124/2010, 124/2011, 86/2012, 94/2013).
(3) HKS, HGS i HKAS predstavljaju Nacionalne sportske saveze (u daljnjem tekstu: Nacionalni sportski savez/i) u domeni konjičkog sporta.
(4) Ovlaštena ustanova iz članka 2. točke 34. Zakona o stočarstvu (»Narodne novine« br. 70/97, 36/98, 151/2003, 132/2006 i 14/2014) i koordinirajuće tijelo je Hrvatska poljoprivredna agencija (u daljnjem tekstu: HPA), čija je zadaća prikupljati podatke i rezultate s natjecanja od strane ovlaštene organizacije, za natjecanja koja se organiziraju na njezinom državnom području. Koordinirajuće tijelo odgovorno je i za prikupljanje podataka o kriterijima za raspodjelu financijskih sredstava koja mogu proizaći iz natjecanja, a odnose se na novčane nagrade i dobitke sukladno članku 5. stavku 1. ovoga Pravilnika.
(5) Za provođenje, unaprjeđenje i promidžbu svih disciplina konjičkog sporta u Republici Hrvatskoj, sukladno svojim ciljevima utvrđenim Statutom, kao punopravni član Međunarodne konjičke federacije (Fédération Equestre Internationale), nadležan je HKS: dresurno jahanje, preponsko jahanje, eventing (kombinacija disciplina dresurnog jahanja, cross-country-a i preponskog jahanja), endurance (daljinsko jahanje), vožnja zaprega, reining (western jahanje), voltažiranje te oblici parakonjičkih disciplina (paradresurnog jahanja i paravožnje zaprega). 