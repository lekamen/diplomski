zakonom odrediti da nakon smrti supruga ne bi trebala nastaviti živjeti, sklapanjem bračne ili izvanbračne zajednice ... s uspomenom na poginulog supruga, ali i svim stečenim pravima koja je ostvarila zbog agonije gubitka supruga i oca njihovog zajedničkog djeteta. Niti jedan drugi zakon RH, uređivanjem strogo privatne sfere života, ne uvjetuje ostvarivanje ovog prava bilo kojem udovcu ili udovici zastupnika u Saboru, ministra, predsjednika RH ili bilo kojeg drugog državnog dužnosnika ili kojeg drugog korisnika obiteljske mirovine, osim udovicama hrvatskih branitelja iz Domovinskog rata. Osim toga, nepriznavanjem statusa člana obitelji smrtno stradalog hrvatskog branitelja i pripadajućeg prava na obiteljsku invalidninu dovedena je u neravnopravnu poziciju i u odnosu na sve druge supruge poginulih branitelja koje nisu ozakonile brakom svoje veze i koje sada imaju mogućnost i dalje koristiti stečena prava jer formalno nikada nisu zaključile bračnu zajednicu, a da ju sada i zaključe ta prava zbog izmijenjenog zakona ne bi izgubile.«
Predlaže usvojiti ustavnu tužbu, ukinuti osporenu presudu i predmet vratiti prvostupanjskom sudu na ponovni postupak.
IV. MJERODAVNO PRAVO
5. Za konkretan slučaj mjerodavan je članak 117. Zakona o pravima hrvatskih branitelja iz domovinskog rata i članova njihovih obitelji (»Narodne novine« broj 174/04., 92/05., 2/07., 107/07., 65/09., 137/09., 146/10. i 55/11.; u daljnjem tekstu: ZoPHBDR) kojim je propisano:
»Članak 117.
(1) Bračni drug stupanjem u brak gubi prava iz ovoga Zakona koja je ostvario kao član obitelji smrtno stradaloga hrvatskog branitelja iz Domovinskog rata i umrloga HRVI iz Domovinskog rata od I. do IV. skupine.
(...)«
Dana 17. prosinca 2012. donesen je Zakon o izmjenama i dopunama ZoPHBDR-a (»Narodne novine« broj 140/12.; u daljnjem tekstu: ZID ZoPHBDR-a) prema kojem je članak 117. ZoPHBDR-a izmijenjen člankom 35. ZID-a ZoPHBDR-a i glasi:
»Članak 35.
U članku 117. stavak 1. mijenja se i glasi:
'Bračni i izvanbračni drug iz članka 6. ovoga Zakona, stupanjem u brak ili izvanbračnu zajednicu ne gubi prava iz ovoga Zakona koja su ostvarena priznavanjem statusa člana obitelji smrtno stradalog hrvatskog branitelja iz Domovinskog rata i umrloga HRVI iz Domovinskog rata od I. do IV. skupine.'«
Ustavni sud je Rješenjem broj: U-I-4727/2012 od 19. veljače 2013. utvrdio da je članak 117. stavak 1. ZoPHBDR-a u supstancijalnom smislu izmijenjen člankom 35. ZID-a ZoPHBDR-a te je stoga odbacio prijedlog za pokretanje postupka za ocjenu suglasnosti s Ustavom članka 117. stavka 1. ZoPHBDR-a.
Za konkretan slučaj mjerodavan je i članak 47. ZID-a ZoPHBDR-a koji glasi:
»Postupci započeti do stupanja na snagu ovog Zakona nastavit će se i dovršiti po odredbama Zakona o pravima hrvatskih branitelja iz Domovinskog rata i članova njihovih obitelji ('Narodne novine', br. 174/04., 92/05., 2/07., 107/07., 65/09., 137/09., 146/10. i 55/11.).«
5.1. Nadležni ministar donio je Upute za provedbu zakona o izmjenama i dopunama Zakona o pravima hrvatskih branitelja iz Domovinskog rata i članova njihovih obitelji (»Narodne novine« broj 140/12.; u daljnjem tekstu: Uputa) u kojima je u odnosu na članak 5. naveo:
»13. Člankom 35. Zakona izmijenjen je stavak 1. članka 117. te se sada predviđa pravo na zadržavanje prava bračnog ili izvanbračnog druga iz članka 6. Zakona o pravima hrvatskih branitelja iz Domovinskog rata i članova njihovih obitelji, u slučaju stupanja u novu bračnu ili izvanbračnu zajednicu.
Dakle, za sve osobe bračne ili izvanbračne drugove iz članka 6. Zakona o pravima ... koji sada primaju obiteljsku invalidninu ili novčanu naknadu obiteljske invalidnine neće biti potrebno provjeravati postojanje činjenice zaključenja braka ili stupanja u izvanbračnu zajednicu.
Osobe koje su temeljem ranijih propisa izgubile prava po osnovi zaključenja braka ili izvanbračne zajednice sada mogu ponovno podnijeti zahtjev za priznavanje prava, osim u slučaju ako su ranija prava bila priznata temeljem smrti hrvatskog branitelja 