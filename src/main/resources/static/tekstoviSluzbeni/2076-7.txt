
(10) Za ponude inozemnih ponuditelja korisnik je dužan izvršiti preračun tečaja u kune prema mjesečnom tečaju utvrđenom od Europske komisije za mjesec u kojem se ponuda šalje u Agenciju, te objavljenom na mrežnoj stranici Europske komisije: http://ec.europa.eu/budget/inforeuro/.
(11) Agencija za plaćanja može umanjiti iznos potpore ako utvrdi da su cijene za robu, radove ili usluge u odabranim ponudama veće od referentnih cijena istih ili sličnih roba, radova i usluga ili ako utvrdi da su cijene iz odabranih ponuda veće od cijena iz elaborata procjene tržišne vrijednosti izrađenog od ovlaštenog sudskog vještaka.
(12) Svaki pojedinačni trošak iz stavka 1. ovoga članka mora se nalaziti na listi prihvatljivih troškova kako bi bio predmet sufinanciranja iz EPFRR-a.
(13) Dostavljene ponude moraju biti iskazane po jedinici mjere, količini i cijeni. Ako se kao posebna stavka u ponudama iskazuju usluge kao što su prijevoz, montaža i obuka, moraju se iskazati jediničnom cijenom po jedinici mjere i ukupnom cijenom usluge. Agencija za plaćanje može zatražiti od ponuditelja detaljnije informacije ili obrazloženja o stavkama iz ponude.
(14) Tijekom administrativne kontrole Agencija za plaćanja može zatražiti dokaz o vlasničkoj strukturi ponuditelja ako se radi o ponuditelju iz inozemstva. Na zahtjev Agencije za plaćanja korisnik je dužan dostaviti traženi dokument, ne stariji od šest mjeseci na dan dostave traženog dokumenta.
(15) Ako je ponuditelj roba, radova i usluga iz inozemstva, ponude i dokazi o vlasništvu, u slučaju iz stavka 14. ovoga članka moraju biti dostavljeni na hrvatskom ili engleskom jeziku. Ako je korisnik prikupio ponude i dokaze o vlasništvu, na jeziku koji nije hrvatski ili engleski, korisnik mora priložiti i ovjereni prijevod sudskog tumača navedenih dokumenata.
(16) Tijekom administrativne kontrole Agencija za plaćanja može zatražiti dokaze o vlasničkoj i/ili upravljačkoj strukturi korisnika i poduzetnika koji su u partnerskom i/ili povezanom odnosu s korisnikom, kao i poslovne knjige koje je takav poduzetnik dužan voditi prema važećim zakonskim propisima o računovodstvu. Na zahtjev Agencije za plaćanja korisnik je dužan dostaviti traženi dokument.
(17) Korisnik je obvezan odredbe ovoga članka primijeniti i na zahtjeve za promjenu kojima se traži promjena ponuditelja, u suprotnom će zahtjev za promjenu ponuditelja biti odbijen.
(18) Agencija za plaćanja nije nadležna za odabir ponuda te eventualne sporove između korisnika i ponuditelja.
(19) Obveze iz ovoga članka ne primjenjuju se na korisnike koji su obveznici provedbe postupka javne nabave prema propisima koji uređuju postupak javne nabave.
Administrativna kontrola postupka javne nabave
Članak 20.
(1) Postupak javne nabave obvezni su provesti oni korisnici koji su obveznici provedbe postupka javne nabave prema propisima koji uređuju postupak javne nabave. Postupak javne nabave za nabavu roba, radova ili usluga u provedbi mjera propisanih ovim Pravilnikom provodi se prema propisima koji uređuju postupak javne nabave.
(2) Agencija za plaćanja vrši administrativnu kontrolu provedbe postupka javne nabave.
(3) Administrativna kontrola provedbe postupka javne nabave provodi se u fazi:
1. prije pokretanja postupka javne nabave
2. dovršetka postupka javne nabave
3. završne isplate.
(4) Po dobivanju odluke o prihvatljivosti zahtjeva za potporu korisnik može prije pokretanja postupka javne nabave dostaviti Agenciji dokumentaciju za nadmetanje s prilozima te popratnom dokumentacijom.
(5) Ako je dostavljena dokumentacija iz stavka 4. ovoga članka nepotpuna/nejasna/netočna, Agencija za plaćanja će izdati pismo preporuke koje za korisnika nije obvezujuće.
(6) Ako korisnik ne dostavi dokumentaciju za nadmetanje prije pokretanja postupka javne nabave i/ili je pokrenuo postupak javne nabave prije podnošenja zahtjeva za potporu, stavak 3. točka 1. te stavak 5. ovoga članka se ne primjenjuju.
(7) Po dovršetku postupka javne nabave, a najkasnije u roku od osam mjeseci od dana