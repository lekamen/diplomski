 vijeća samo ako su to zatražili ili ako to Vrhovni sud smatra potrebnim (vidjeti ... članak 373. stavak 1. Zakona o kaznenom postupku). ...
... Sud smatra, bez obzira na Vladinu tvrdnju kako je temeljem domaćeg prava žalbeni sud imao diskrecijsko pravo odlučiti hoće li podnositelju pružiti priliku da bude nazočan na žalbenoj sjednici, kako su to sve pitanja o kojima je, kao stvar poštenosti, podnositelj trebao biti saslušan osobno (vidjeti Cani protiv Albanije, br. 11006/06, stavak 63., 6. ožujka 2012.). Vladina tvrdnja da je podnositelja zastupala odvjetnica na žalbenoj sjednici nije od nikakvog značenja jer je Sud već presudio da je, u okolnostima kao što su ove u ovome predmetu, gdje su ocjene ove vrste trebale odigrati značajnu ulogu i gdje je njegov ishod mogao biti na veliku štetu za podnositelja, bitno za poštenost postupka da on bude nazočan tijekom žalbene sjednice i da mu bude dana prilika za sudjelovanje u njemu zajedno sa svojom odvjetnicom (vidjeti naprijed citirani predmet Kremzow, stavak 67.).
63. S obzirom na takvu pozadinu, te s obzirom na činjenicu da je Vrhovni sud, kao drugostupanjski sud, bio nadležan za preispitivanje predmeta i u odnosu na činjenice i na pravo, te u svjetlu prirode pitanja koja je bio pozvan ispitati, osobito s obzirom na njihovu važnost za podnositelja, Sud smatra da je podnositelj trebao moći 'sam se osobno braniti' kako to zahtijeva članak 6. stavak 3. točka (c) Konvencije. Stoga je u takvim okolnostima Vrhovni sud imao dužnost osigurati podnositeljevu nazočnost na žalbenoj sjednici, što nije učinio.
64. Stoga Sud smatra kako je došlo do povrede članka 6. stavaka 1. i 3. (c) Konvencije.«
30. Kao što je prethodno rečeno, u predmetu koji se razmatra u ovom ustavnosudskom postupku Vrhovni sud imao je zakonsku obvezu obavijestiti podnositelja o održavanju sjednice i osigurati mu pravo »da se sam brani«, ali je to propustio učiniti (zbog propusta u dostavi poziva za sjednicu).
Dostava obavijesti o održavanju sjednice drugostupanjskog vijeća podnositeljevu branitelju, koja je izvršena 23. svibnja 2011., ne može se smatrati ispravljanjem tog propusta.
Posljedično, Vrhovni sud je javnu sjednicu vijeća održao 7. srpnja 2011. bez prisustva podnositelja i njegova branitelja. Toj je sjednici bila prisutna samo zamjenica Državnog odvjetnika Republike Hrvatske. Ona je ostala kod prijedloga, istaknutog u žalbi državnog odvjetništva, da Vrhovni sud izrekne podnositelju težu kaznu i da odbije podnositeljevu žalbu.
31. U takvoj situaciji, propuštanjem dostave podnositelju poziva za javnu sjednicu vijeća Vrhovni sud povrijedio je pravo podnositelja »da se brani sam« u smislu članka 29. stavka 1. i stavka 2. alineja 4. i 5. Ustava te članka 6. stavka 1. i stavka 3. točke (c) Konvencije, kako su te odredbe protumačene i primijenjene u presudi Zahirović (2013.).
b) Ponavljanje zatvorenog dijela sjednice vijeća Vrhovnog suda bez znanja stranaka
32. Članak 375. stavak 1. ZKP-a:110/97-115/06 glasi:
»Članak 375.
(1) Drugostupanjski sud donosi odluku u sjednici vijeća ili na temelju održane rasprave.
(...)«
33. Kao što je prethodno rečeno, sjednica vijeća Vrhovnog suda održana je 7. srpnja 2011. Nakon javnog dijela sjednice drugostupanjsko vijeće je vijećalo i glasovalo o žalbama te ih je ocijenilo neosnovanima i potvrdilo prvostupanjsku presudu.
Međutim, drugostupanjsko vijeće je 29. ožujka 2012. (to jest nakon proteka 8 mjeseci i 22 dana od prvog vijećanja i glasovanja) ponovo vijećalo i glasovalo o tim žalbama. Ponovo ih je ocijenilo neosnovanima, te je potvrdilo prvostupanjsku presudu.
Sažeto, pred Vrhovnim sudom održana je samo jedna javna sjednica drugostupanjskog vijeća – 7. srpnja 2011. Međutim, dio te sjednice na kojem se vijećalo i glasovalo o žalbama stranaka (a kojemu stranke ne prisustvuju) ponovljen je 29. ožujka 2012.
34. Ustavni sud utvrđuje da ta činjenica sama po sebi ne mora značiti povredu prava na pravično suđenje zajamčenog člankom 29. stavkom 1. Ustava. Postojanje povrede ovisi o