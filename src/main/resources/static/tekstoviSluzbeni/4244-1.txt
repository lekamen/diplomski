 članka 13. do mjesta znamenitosti kontinuirano vođenje prometa osigurava se jednim putokaznim znakom turističke signalizacije ili umetnutim smeđim poljem unutar prometnog znaka obavijesti za vođenje prometa ispred raskrižja na kojem se mijenja smjer vožnje.
Članak 8.
Turistička i ostala signalizacija ne smije se postavljati na udaljenosti manjoj od 30 m unutar naseljenog mjesta, odnosno 50 m izvan naseljenog mjesta od prometnog znaka, kao ni između prometnih znakova obavijesti za vođenje prometa, niti s njima kombinirati ili postavljati na istom mjestu.
Članak 9.
Iznimno od odredbi iz članka 8. ovog Pravilnika znakovi turističke i ostale signalizacije mogu se, ako to dopuštaju uvjeti za postavljanje prometne signalizacije, postaviti zajedno s prometnim znakovima obavijesti za vođenje prometa i to na sljedeći način:
– kao umetnuto smeđe polje,
– kao zaseban putokazni znak, na istom stupu uz prometni znak »putokaz«.
Članak 10.
(1) Turistička i ostala signalizacija postavlja se temeljem prometnog elaborata sukladno postupku propisanom Zakonom o cestama.
(2) Prometni elaborat turističke i ostale signalizacije mora sadržavati dokumentaciju kojom se dokazuje ispunjenje uvjeta iz članka 11. i 36. ovog Pravilnika, a za autoceste i dodatne uvjete članka 42.
(3) Turistička i ostala signalizacija koja nije uključena u glavni projekt ceste postavlja se i održava na teret naručitelja.
(4) Uvjeti postavljanja i održavanja turističke i ostale signalizacije reguliraju se ugovorom između naručitelja i pravne osobe koja upravlja cestom.
Članak 11.
Kulturne, prirodne, povijesne i turističke znamenitosti na koje se upozorava i na koje se vodi promet s turističkom i drugom signalizacijom obavijesti, moraju ispunjavati sljedeće uvjete:
1. moraju biti uvršteni u popis kulturne, povijesne ili prirodne baštine,
2. moraju biti u općem interesu,
3. pristup do znamenitosti mora biti siguran i dostupan širokom krugu sudionika u prometu tijekom cijele godine,
4. moraju imati dovoljno parkirališnih mjesta, izgrađene sanitarne prostore i organiziran prihvat gostiju.
Članak 12.
Uz ovaj Pravilnik otiskan je Prilog 1. s dodatnim simbolima koji čine sastavni dio Pravilnika.
II. ZNAKOVI OBAVIJESTI O KULTURNIM, POVIJESNIM, PRIRODNIM I TURISTIČKIM ZNAMENITOSTIMA
Članak 13.
Znakovi obavijesti o kulturnim, povijesnim, prirodnim i turističkim znamenitostima jesu:
1. znak »obavijesna ploča za kulturnu znamenitost« (10), natpisom, simbolom ili grafičkim prikazom označava smjer i udaljenost do kulturne znamenitosti,

10
2. znak »obavijesna ploča za povijesnu znamenitost« (11), natpisom, simbolom ili grafičkim prikazom označava naziv, vrstu te smjer i udaljenost do povijesne znamenitosti,

11
3. znak »obavijesna ploča za područje prirodne znamenitosti« (12), natpisom, simbolom ili grafičkim prikazom označava naziv, vrstu te smjer i udaljenost do prirodne znamenitosti,
   

12
4. znak »obavijesna ploča za turističku znamenitost« (13), natpisom, simbolom ili grafičkim prikazom označava naziv, vrstu te smjer i udaljenost do turističke znamenitosti,

13
5. znak »obavijesna ploča za turističko-tematsku cestu« (14), označava mjesto na cesti, od kojeg je cesta ili njen dio proglašen kao turističko-tematska cesta (vinska, obalna, panoramska, planinska, cesta sira i slično).

14
Članak 14.
(1) Znakovi obavijesti iz članka 13. imaju oblik pravokutnika ili kvadrata.
(2) Znakovi obavijesti iz članka 13. mogu sadržavati naziv, simbol ili grafički prikaz turističkog odredišta, smjer i udaljenost u kilometrima do određene znamenitosti.
(3) Na znaku se mogu umetnuti i dodatna objašnjenja vezana za turističko odredište.
Članak 15.
(1) Osnovna boja znaka obavijesti turističke signalizacije je smeđa, a rubovi su bijele boje.
(2) Umetnuta polja, natpisi i strelice na turističkim znakovima obavijesti su bijele boje, a simboli su, u pravilu, crne boje.
(3) Uz znakove obavijesti turističke signalizacije mogu se postaviti dopunske ploče s dodatnim informacijama za jasno vođenje prometa.
(4)