 sastojaka posebnim postupcima toplinske i mehaničke obrade.
(3) Muesli proizvodi su mješavine žitnih pahuljica, u koje se dodaje suho voće, orašasti plodovi i drugi sastojci.
(4) Ekstrudirani i/ili ekspandirani proizvodi od žitarica dobivaju se postupkom ekstrudiranja i/ili ekspandiranja žitarica ili mlinskih proizvoda i/ili dodatnih sastojaka.
(5) Instant žitarice proizvode se posebnim tehnološkim postupkom čime se skraćuje vrijeme pripreme potrebno za direktnu konzumaciju.
(6) Instant mlinski proizvodi su proizvodi dobiveni posebnim postupcima toplinske i mehaničke obrade, promijenjenih fizikalnih svojstava što skraćuje vrijeme pripreme ovih proizvoda za neposrednu potrošnju, a mogu se koristiti u daljnjoj proizvodnji. Instant mlinski proizvodi moraju udovoljavati standardima kvalitete koji su navedeni u članku 9. ovoga Pravilnika.
2.3. Mješavine za pekarske proizvode
Članak 23.
(1) Mješavine za pekarske proizvode su proizvodi pripremljeni od mlinskih proizvoda i drugih sastojaka, a namijenjeni su pripremi tijesta za proizvodnju kruha, peciva i drugih pekarskih proizvoda, tijesta, proizvoda od tijesta i finih pekarskih proizvoda.
(2) Proizvodi iz stavka 1. ovoga članka stavljaju se na tržište pod opisnim nazivom kako je propisano Uredbom iz članka 3. ovoga Pravilnika.
2.4. Pekarski proizvodi, tjestenina, tijesto i proizvodi od tijesta
2.4.1. Pekarski proizvodi
Članak 24.
(1) Pekarski proizvodi se, prema masi, vrsti upotrijebljenih sastojaka i postupku proizvodnje, razvrstavaju u sljedeće skupine:
a) kruh
b) pecivo i
c) drugi pekarski proizvodi.
(2) Pekarski proizvodi se proizvode odgovarajućim tehnološkim postupkom od mlinskih proizvoda, uz dodatak drugih sastojaka kao što su voda, pekarski kvasac ili druge tvari za vrenje, sol te ostali sastojci.
(3) Pekarski proizvodi koji se stavljaju na tržište u nepretpakiranom obliku, moraju na prodajnom mjestu ili na posebnoj ambalaži, ako se isti na prodajnom mjestu drže u njoj, biti označeni i podatkom o neto količini proizvoda.
Članak 25.
(1) Kruh je pekarski proizvod proizveden miješanjem, oblikovanjem, vrenjem (fermentacijom) i pečenjem tijesta umiješanog od sastojaka iz članka 24. stavka 2. ovoga Pravilnika.
(2) Udio soli u pečenom kruhu gotovom za konzumaciju ne smije biti veći od 1,4 %.
(3) Pecivo je pekarski proizvod proizveden po postupku iz stavka 1. ovoga članka pri čemu neto količina pojedinačnog gotovog proizvoda ne prelazi 250 g.
(4) Proizvodi iz članka 24. stavka 1. ovoga Pravilnika mogu se staviti na tržište kao polupečeni proizvodi uz obvezno navođenje uputa za upotrebu ili pripremu.
Članak 26.
Prema vrsti upotrijebljenih sastojaka i načinu izrade kruh se razvrstava kako slijedi:
a) pšenični kruh
b) raženi kruh
c) kukuruzni kruh
d) krupnikov/pirov kruh
e) miješani kruh i
f) posebne vrste kruha.
Članak 27.
(1) Pšenični kruh se proizvodi i stavlja na tržište pod sljedećim nazivima:
a) pšenični bijeli kruh
b) pšenični polubijeli kruh
c) pšenični crni kruh i
d) pšenični kruh od cjelovitog zrna.
(2) Pšenični bijeli kruh proizvodi se od pšeničnog brašna s količinom pepela do najviše 0,60 %.
(3) Pšenični polubijeli kruh se proizvodi od pšeničnog brašna s količinom pepela od 0,65 % do 0,90 %.
(4) Pšenični crni kruh se proizvodi od pšeničnog brašna s količinom pepela većom od 1,05 % do 1,65 %.
(5) Pšenični kruh od cjelovitog zrna se proizvodi od brašna od cjelovitog zrna s količinom pepela do 2,00 %.
(6) Pšenični kruh mora sadržavati najmanje 90 % pšeničnih mlinskih proizvoda računato na ukupnu količinu mlinskih proizvoda.
(7) Pšenični kruh od cjelovitog zrna mora sadržavati najmanje 80 % pšeničnih mlinskih proizvoda od cjelovitog zrna računato na ukupnu količinu mlinskih proizvoda.
Članak 28.
(1) Raženi kruh se proizvodi i stavlja na tržište pod slijedećim nazivima:
a) raženi kruh i
b) raženi kruh od cjelovitog zrna.
(2) Raženi kruh se proizvodi od raženog brašna ili drugih raženih mlinskih proizvoda, mlinskih proizvoda drugih žitarica i ostalih sastojaka.
(3) Raženi kruh