 Prilogu III ovoga Pravilnika, a podnosi ju nositelj obiteljskog poljoprivrednog gospodarstva ili odgovorna osoba u fizičkoj ili pravnoj osobi iz članka 2. točke 1. ovoga Pravilnika.
(3) Jedna obavijest iz stavka 1. ovoga članka odnosi se na jednog proizvođača proizvoda iz članka 3. ovoga Pravilnika.
Obavijest proizvođačima
Članak 10.
(1) Proizvođaču koji je dostavio obavijest iz članka 9. stavka 1. ovoga Pravilnika Agencija za plaćanja će odobriti postupak povlačenja s tržišta odnosno obavijestiti ga o utvrđenoj prihvatljivoj količini proizvoda i roku u kojemu utvrđenu prihvatljivu količina mora isporučiti primatelju.
(2) Ukoliko dio ili cjelokupnu utvrđenu prihvatljivu količinu proizvođač nije isporučio primatelju u roku naznačenom u obavijesti iz stavka 1. ovoga članka, količina koja nije isporučena oduzet će mu se i staviti na raspolaganje.
Kontrola prvog i drugog stupnja
Članak 11.
(1) Postupci povlačenja s tržišta iz članka 5. ovoga Pravilnika podliježu kontrolama prvog stupnja u skladu sa člankom 108. Uredbe Komisije (EU) br. 543/2011 i obuhvatit će 100% količina proizvoda povučenih sa tržišta.
(2) Postupci povlačenja s tržišta iz članka 5. ovoga Pravilnika podliježu kontrolama drugog stupnja u skladu s člankom 109. Uredbe Komisije (EU) br. 543/2011. Međutim kontrolama na terenu obuhvaćeno je najmanje 40% subjekata koje podliježu kontrolama prvog stupnja i najmanje 5% količina proizvoda povučenih s tržišta.
(3) Kontrole prvog i drugog stupnja u skladu sa člancima 108., 109. i 110. Uredbe Komisije (EU) br. 543/2011 obavlja Agencija za plaćanja.
(4) Kontrola prvog stupnja se provodi nakon što Agencija za plaćanja obavijesti proizvođača o utvrđenoj prihvatljivoj količini proizvoda.
(5) Kontrola prvog stupnja temelji se na rezultatu kontrole usklađenosti voća i povrća s tržišnim standardima nadležnog poljoprivrednog inspektora, odnosno Certifikatu o usklađenosti voća i povrća s tržišnim standardima ili Zapisniku o neusklađenosti voća i povrća s tržišnim standardima u skladu sa člancima 12., 13. i 14. Uredbe Komisije (EU) br. 543/2011.
(6) Agencija za plaćanja kontrolama će osigurati da su postupcima povlačenja s tržišta obuhvaćene samo jabuke i mandarine koje su namijenjene konzumaciji u svježem obliku, a ne preradi.
(7) Ukoliko se kontrolama prvog i drugog stupnja utvrde nepravilnosti primijenit će se kaznene odredbe propisane člancima 118., 119. i 120. Uredbe Komisije (EU) br. 543/2011.
Članak 12.
(1) Proizvođač proizvoda podnijet će u skladu sa člankom 7. stavkom 4. Pravilnika o tržišnim standardima za voće i povrće (»Narodne novine« br. 157/13) prije otpreme sa svog gospodarstva i/ili skladišta Zahtjev za kontrolu usklađenosti voća i povrća s tržišnim standardima i izdavanje Certifikata o usklađenosti voća i povrća s tržišnim standardima kojim se dokazuje da su proizvodi povučeni s tržišta usklađeni s tržišnim standardima ili minimalnim zahtjevima iz Priloga X Uredbe Komisije (EU) br. 543/2011.
(2) Certifikat o usklađenosti voća i povrća s tržišnim standardima ili Zapisnik o neusklađenosti, nadležni poljoprivredni inspektor, elektroničkom poštom dostavlja Agenciji za plaćanja.
(3) Proizvođač iz stavka 1. ovoga članka oslobađa se plaćanja naknade za kontrolu usklađenosti voća i povrća s tržišnim standardima i putnih troškova nadležnog inspektora do mjesta pregleda iz članka 15. Pravilnika o tržišnim standardima za voće i povrće (»Narodne novine«, br. 157/13).
(4) U zahtjevu iz stavka 1. ovoga članka proizvođač je dužan upisati naznaku: »Proizvod za slobodnu distribuciju«.
(5) Zahtjev za kontrolu usklađenosti voća i povrća s tržišnim standardima i izdavanje Certifikata o usklađenosti voća i povrća s tržišnim standardima iz stavka 1. ovoga Pravilnika podnosi se na obrascu iz Priloga IV. ovoga Pravilnika.
Obavijesti Komisiji
Članak 13.
Agencija za plaćanja će u skladu s člankom 11. Delegirane Uredbe Komisije (EU) 2016/921 obavijestiti Komisiju o količinama jabuka i mandarina povučenih s tržišta i ukupnim izdacima nastalim u