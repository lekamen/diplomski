 u nadležnost Agencije spada inspekcijski nadzor nad primjenom tog Zakona i propisa donesenih na temelju tog Zakona. Prema odredbi članka 12. stavka 1. točka 19. istog ZEK-a u nadležnost Agencije ulazi i vođenje i redovito obnavljanje baze podataka elektroničke komunikacijske infrastrukture i druge povezane opreme, baze podataka radio-frekvencijskog spektra, brojevnog i adresnog prostora i drugih baza podataka te očevidnika, upisnika i drugih podataka koje Agencija prikuplja u skladu s odredbama tog Zakona i propisa donesenih na temelju istog Zakona.
Prema odredbi članka 112. stavka 1. točka 15. ZEK-a u obavljanju inspekcijskog nadzora inspektor je ovlašten nadzirati i pregledati elektroničku komunikacijsku infrastrukturu i drugu povezanu opremu, radijsku postaju, RITT opremu, elektroničku komunikacijsku mrežu i drugu elektroničku komunikacijsku opremu te provjeravati ispunjavanje uvjeta utvrđenih tim Zakonom, propisima donesenim na temelju tog Zakona i posebnim propisima.
Na temelju članka 112. stavka 1. točke 20. i 22. inspektor je ovlašten narediti uklanjanje drugih utvrđenih nepravilnosti, nedostataka ili propusta u primjeni ZEK-a, propisa donesenih na temelju tog Zakona i drugih propisa za nadzor kojih je ovlašten, kao i narediti poduzimanje drugih mjera i poduzimati druge radnje u skladu sa svrhom inspekcijskog nadzora.
Iz osporenog rješenja i podataka spisa predmeta proizlazi da je odlukom tuženika, klasa: 244-01/10-01/630, urbroj: 376-04-10-06 od 22. prosinca 2010. tužitelju naloženo da u roku od 45 dana od primitka te odluke izradi i objavi Standardnu ponudu o načinu i uvjetima pristupa i zajedničkog korištenja elektroničke komunikacijske infrastrukture i povezane opreme (Standardna ponuda) i da u roku od 6 mjeseci do stupanja na snagu Standardne ponude osigura operatorima korisnicima, po troškovno orijentiranim cijenama one-line pristup bazi podataka o trasama kabelske kanalizacije, kabelskim zdencima te tehničku dokumentaciju postojećeg stanja svake pojedine trase iz koje će biti jasno vidljiv raspoloživ kapacitet izgrađene kabelske kanalizacije i trenutno zauzeće, a tužitelj je obvezan bazu podataka redovito ažurirati, a najmanje 24 sata od promjena.
Navedena odluka prileži spisu predmeta i pravomoćna je, što tužitelj svojim tužbenim navodima i ne dovodi u sumnju. Standardna ponuda o načinu i uvjetima pristupa i zajedničkog korištenja elektroničke komunikacijske infrastrukture i povezane oprema (kabelske kanalizacije) Hrvatskog Telekoma d.d. izrađena je u Zagrebu 19. svibnja 2011.
Iz navedenog proizlazi da je tužitelj odlukom tuženika od 22. prosinca 2010. bio u obvezi uspostaviti cjelovitu bazu podataka o trasama kabelske kanalizacije, kabelskim zdencima te tehničku dokumentaciju postojećeg stanja svake pojedine trase iz koje će biti jasno vidljiv raspoloživ kapacitet izgrađene kabelske kanalizacije i trenutno zauzeće, te da osigura operatorima korisnicima one-line pristup ovoj bazi podataka. Ovu obvezu tužitelj je bio dužan izvršiti u 2011. godini zbog čega u ovom postupku ne može s uspjehom isticati prigovore koji se odnose na nemogućnost i eventualne poteškoće za izvršenje obveze koja je određena pravomoćnom odlukom tuženika od 22. prosinca 2010.
Okolnost što se u osporenom rješenju koristi termin »pilot-projekt«, nije okolnost zbog koje bi osporeno rješenje bilo nezakonito, kraj činjenice da je tim rješenjem detaljno navedena kilometraža kabelske kanalizacije, kabela u zemlji, nadzemne kanalizacije i broj postojećih zdenaca za svaku od navedenih 8 županija, kao i mreže u tim županijama.
Protivno isticanju tužitelja, osporeno rješenje sadrži elemente propisane odredbom članka 98. Zakona o općem upravnom postupku (»Narodne novine«, broj 47/09.). Obrazloženje tog rješenja u skladu je s odredbom stavka 5. navedenog članka Zakona i sadrži potpune i valjane razloge, koji s obzirom na utvrđeno činjenično stanje upućuju na osnovanost odluke tuženika, pri čemu se tuženik rukovodio načelom zakonitosti i postupao tako da