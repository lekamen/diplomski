nadređena osoba na dužnosti zapovjednika bojne, njoj ravne ili više razine ocijeni da je riječ o stegovnom prijestupu, podnijet će stegovnu prijavu Vojnostegovnom sudu u dovoljnom broju primjeraka za sud, stranku i njezina branitelja.
(2) U prilogu stegovne prijave dostavlja se spis predmeta.
Članak 29.
(1) Kada pokretanje postupka putem vojne policije inicira osoba koja nije Zakonom ovlaštena za pokretanje stegovnog postupka, po poduzimanju svih potrebnih radnji i na temelju prikupljenih dokaza, vojna policija može Vojnostegovnom sudu podnijeti stegovnu prijavu ili spis dostaviti osobi nadležnoj za pokretanje postupka.
(2) Ako vojna policija podnese stegovnu prijavu Vojnostegovnom sudu, obavijestit će čelnika ustrojstvene jedinice u koju je stranka raspoređena na službu.
Članak 30.
(1) Stegovna prijava sadrži:
– oznaku naslova kojem se stegovna prijava dostavlja
– podatke o podnositelju stegovne prijave (naziv i sjedište ustrojstvene jedinice te čin, ime, prezime i dužnost ovlaštene osobe)
– osobne podatke stranke, odnosno osobni čin, ime i prezime, djevojačko prezime, nadimak, ime i prezime roditelja, dan, mjesec i godinu rođenja, mjesto rođenja, prebivalište odnosno boravište stranke, državljanstvo, stanje u službi, dužnost, podatke o pristupu u Oružane snage, podatke o ustrojstvenoj jedinici Ministarstva obrane kod koje se stranka vodi u službenoj evidenciji vojnih obveznika, podatke o odlikovanjima i priznanjima, posljednjoj službenoj ocjeni i ranijoj stegovnoj kažnjavanosti
– činjenični opis stegovnog prijestupa kojim treba obuhvatiti vrijeme i mjesto počinjenja stegovnog prijestupa te sve ostale okolnosti i opis radnji iz kojih proistječu zakonska obilježja stegovnog prijestupa
– naziv stegovnog prijestupa s navođenjem odredbe Zakona kojom je taj prijestup propisan
– prijedlog o dokazima koje treba izvesti na usmenoj raspravi (imena i ostale osobne podatke svjedoka, dokumentacija i predmeti koji se odnose na točno i potpuno utvrđivanje činjeničnog stanja)
– potpis podnositelja prijave i otisak službenog pečata.
(2) U prilogu stegovne prijave dostavlja se:
– zapisnik o ispitivanju stranke odnosno njezina pisana izjava
– zapisnik o saslušanju svjedoka odnosno pisana izjava svjedoka
– druge prikupljene obavijesti i dokaze
– mišljenje čelnika ustrojstvene jedinice o ljudskim i radnim značajkama stranke.
(3) Ako je kršenjem vojne stege došlo do nanošenja štete imovini Republike Hrvatske dane na upravljanje Ministarstvu obrane, podnositelj prijave obvezan je dostaviti podatke o šteti, odnosno sve dokaze i raspoloživu dokumentaciju koja sadržava točan iznos štete, činjenični opis okolnosti nastanka štete te izjave stranke i drugih osoba koje imaju saznanja o nastaloj šteti.
Članak 31.
(1) Nakon zaprimanja stegovne prijave predsjednik vojnostegovnog sudskog vijeća ispituje sadrži li stegovna prijava sve propisane dijelove iz članka 30. ovoga Pravilnika, pa ako utvrdi da koji od njih nedostaje, vratit će je podnositelju na dopunu.
(2) Podnositelj prijave dužan je u roku od sedam dana nadopuniti stegovnu prijavu.
(3) Predsjednik vojnostegovnog sudskog vijeća na zahtjev podnositelja prijave može produljiti rok za dopunu stegovne prijave najdulje za još 15 dana.
(4) Kada podnositelj prijave ne dopuni stegovnu prijavu u roku iz stavaka 2. i 3. ovoga članka, predsjednik vijeća rješenjem će odbaciti stegovnu prijavu.
(5) Rješenje iz stavka 4. ovoga članka dostavit će se stranci i podnositelju stegovne prijave, a o odbacivanju stegovne prijave obavijestit će se i osobu koja je nadređena podnositelju prijave.
(6) Protiv rješenja iz stavka 4. ovoga članka žalba nije dopuštena, ali se može pokrenuti spor pred sudom nadležnim za upravne sporove.
Članak 32.
(1) Predsjednik vojnostegovnog sudskog vijeća može odbaciti stegovnu prijavu i u sljedećim slučajevima:
1. ako prijavljeno ponašanje stranke uopće ne predstavlja kršenje vojne stege
2. ako prijavljeno kršenje vojne stege očito predstavlja stegovnu pogrešku
3. ako je stranka protiv koje