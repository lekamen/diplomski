77 15.07.2015 Rješenje o određivanju područja sezonskog graničnog prijelaza za međunarodni promet putnika u pomorskom prometu Sali
POLICIJSKA UPRAVA ZADARSKA
1468
Na temelju članka 12. stavka 2. Zakona o nadzoru državne granice (»Narodne novine«, broj 83/13), a u svezi s člankom 7. Pravilnika o uvjetima i načinu određivanja područja graničnog prijelaza (»Narodne novine«, broj 150/04), Policijska uprava zadarska donosi
RJEŠENJE
O ODREĐIVANJU PODRUČJA SEZONSKOG GRANIČNOG PRIJELAZA ZA MEĐUNARODNI PROMET PUTNIKA U POMORSKOM PROMETU SALI
Članak 1.
Područje sezonskog graničnog prijelaza za međunarodni promet putnika u pomorskom prometu Sali, nalazi se na dijelu operativne obale u mjestu Sali na Dugom otoku.
Članak 2.
Ukupna površina sezonskog graničnog prijelaza za međunarodni promet putnika u pomorskom prometu Sali iznosi 108 m².
Članak 3.
Područje sezonskog graničnog prijelaza za međunarodni promet putnika u pomorskom prometu Sali nalazi se na katastarskim česticama: 11033/1 i 7240/2 k.o Sali. Područje sezonskog graničnog prijelaza za međunarodni promet putnika u pomorskom prometu Sali obuhvaća ograđeno područje operativne obale u mjestu Sali, i to 13,5 metara dužine i 8 metara širine s pripadajućim bitvama za vez plovila, kao i prizemni dio stambene građevine u vlasništvu Ministarstva unutarnjih poslova ukupne površine od 25 m², koja je namijenjena za potrebe rada službenika granične policije i carine, a smještena je na oko 200 m od mjesta za pristajanje plovila u međunarodnom prometu.
Članak 4.
Stupanjem na snagu ovog Rješenja prestaje važiti Rješenje o određivanju područja sezonskog međunarodnog pomorskog graničnog prijelaza II. kategorije Sali broj 511-18-01-UP/I-370-05 od dana 2. svibnja 2006. godine (»Narodne novine«, broj 53/2006).
Članak 5.
Ovo Rješenje stupa na snagu osmog dana od dana objave u »Narodnim novinama«.
Broj: 511-18-01-UP/272-15
Zadar, 6. srpnja 2015.
Načelnik Neven Paškalin, v. r.
