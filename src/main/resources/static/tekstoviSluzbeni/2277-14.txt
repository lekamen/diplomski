 informativnih ploča na istaknuto mjesto, kako bi i posjetitelji bili upoznati s činjenicom da je ulaganje su-financirano kroz sustav EU potpora).
Prigovori
Članak 31.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar podnijeti prigovor na slijedeće Odluke:
– Odluke o prihvatljivosti
– Odluke o dodjeli sredstava
– Odluke o odbijanju
– Izmjene odluke o dodjeli sredstava
– Pisma odbijanja
– Potvrde o odustajanju
– Odluke o isplati predujma
– Odluke o odbijanju zahtjeva za isplatu predujma
– Odluke o isplati
– Odluke o odbijanju zahtjeva za isplatu
– Odluke o jamstvu i
– Odluka o povratu sredstava
(3) Prigovor se podnosi u roku od osam dana od dana preuzimanja Odluke.
(4) Odluke iz stavka 2. ovoga članka, osim Odluke o povratu sredstava i odluke o prihvatljivosti, korisnici su obvezni preuzeti putem AGRONET-a.
(5) Nakon objave Odluke u AGRONET-u korisnik će biti obaviješten putem elektroničke pošte da u roku pet dana iste mora preuzeti putem linka u AGRONET-u na kartici »ODLUKE«.
(6) Ako korisnik ne preuzme odluke iz stavka 2. ovoga članka s AGRONET-a u roku od pet dana od trenutka njihova stavljanja na AGRONET, Agencija za plaćanja će ih objaviti na oglasnoj ploči Agencije za plaćanja.
(7) U slučaju iz stavka 6. ovoga članka, odluke iz stavka 2. ovoga članka stupaju na snagu osmog dana od dana objave na oglasnoj ploči Agencije za plaćanja.
(8) Prigovori iz stavka 2. ovoga članka podnose se u dva primjerka preporučenom pošiljkom s povratnicom ili neposredno, Povjerenstvu putem Agencije za plaćanja, na adresu Ulica grada Vukovara 269d, 10000 Zagreb.
(9) Povjerenstvo odlučuje o podnesenim prigovorima iz stavka 2. ovoga članka u roku od petnaest radnih dana od zaprimanja prigovora. Na Odluke Povjerenstva korisnik nema pravo prigovora.
Stupanje na snagu
Članak 32.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/41
Urbroj: 525-08/0473-15-35
Zagreb, 21. listopada 2015.
Ministar Tihomir Jakovina, v. r.
PRILOG I.
KRITERIJI ODABIRA ZAHTJEVA ZA POTPORU
Kriteriji odabira za Podmjeru 6.4. Ulaganja u stvaranje i razvoj nepoljoprivrednih djelatnosti u ruralnim područjima – Tip operacije 6.4.1. Ulaganja u stvaranje i razvoj nepoljoprivrednih djelatnosti
KRITERIJI ODABIRA PODMJERA 6.4.   Kriterij Bodovi 1       Stručna sprema i radno iskustvo nositelja poljoprivrednog gospodarstva ili člana obiteljskog poljoprivrednog gospodarstva1 Najviše 10   Nositelj poljoprivrednog gospodarstva ili član obiteljskog poljoprivrednog gospodarstva ima završen diplomski ili preddiplomski studij vezano za nepoljoprivrednu djelatnost za koju se prijavljuje 10   Nositelj poljoprivrednog gospodarstva ili član obiteljskog poljoprivrednog gospodarstva ima završenu srednju školu vezano za nepoljoprivrednu djelatnost za koju se prijavljuje 7 Nositelj poljoprivrednog gospodarstva ili član obiteljskog poljoprivrednog gospodarstva ima 2 godine radnog iskustva i ovjeren završetak stručnog tečaja vezano za nepoljoprivrednu djelatnost za koju se prijavljuje 5 2 Ulaganje doprinosi stvaranju novih radnih mjesta Najviše 15 Stvaranje i zadržavanje jednog ili više stalnih radnih mjesta iz područja turizma na ruralnom području ili prerade 15 Stvaranje i zadržavanje jednog ili više stalnih radnih mjesta u području tradicijskih– umjetničkih obrta, pružanju usluga u ruralnim područjima 10 Stvaranje sezonskih/povremenih radnih mjesta u svim područjima 5 3 Status zaposlenja nositelja poljoprivrednog gospodarstva ili člana obiteljskog poljoprivrednog gospodarstva Najviše 10 Nositelj poljoprivrednog gospodarstva ili član obiteljskog poljoprivrednog gospodarstva je prije podnošenja Zahtjeva za potporu bio neprekidno nezaposlen 3 godine i više 10 Nositelj poljoprivrednog gospodarstva ili član obiteljskog poljoprivrednog gospodarstva je prije podnošenja Zahtjeva za potporu bio neprekidno nezaposlen manje od 3