iz podtočaka 1. i 2. ove točke
– ozljede putnika
2. zdravstveno osiguranje, a koje pokriva sljedeće:
– fiksne novčane naknade
– naknade u obliku odštete ili u naravi
– kombinacije isplata iz podtočaka 1. i 2. ove točke
3. osiguranje cestovnih vozila, osim tračnih vozila koje pokriva sva oštećenja ili gubitak:
– cestovnih motornih vozila na vlastiti pogon
– cestovnih vozila bez vlastitog pogona
4. osiguranje tračnih vozila koje pokriva sva oštećenja ili gubitak tračnih vozila
5. osiguranje zračnih letjelica koje pokriva sva oštećenja ili gubitak zračnih letjelica
6. osiguranje plovila (morskih, riječnih, jezerskih plovila i plovila za plovidbu kanalima) koje pokriva sva oštećenja ili gubitak:
– plovila za plovidbu kanalima i u riječnoj plovidbi
– plovila u jezerskoj plovidbi
– plovila u pomorskoj plovidbi
7. osiguranje robe u prijevozu, uključujući robu, prtljagu i druga dobra, koje pokriva sva oštećenja ili gubitak robe u prijevozu ili prtljage, bez obzira na oblik prijevoza
8. osiguranje od požara i elementarnih šteta koje pokriva sva oštećenja ili gubitak imovine, osim imovine uključene u vrste iz točaka 3., 4., 5., 6. i 7. ovoga stavka kao posljedica djelovanja:
– požara
– eksplozije
– oluje
– elementarnih nepogoda osim oluje
– atomske energije
– pomicanja tla i ostalih dopunskih opasnosti
9. ostala osiguranja imovine koja pokrivaju sva oštećenja ili gubitak imovine, osim imovine iz vrste osiguranja iz točaka 3., 4., 5., 6. i 7. ovoga stavka kao posljedica svakog drugog događaja kao što je primjerice krađa, osim onih iz vrste osiguranja iz točke 8. ovoga stavka
10. osiguranje od odgovornosti za upotrebu motornih vozila koje pokriva sve vrste odgovornosti koje proizlaze iz upotrebe motornih vozila na vlastiti pogon, uključujući odgovornost prijevoznika
11. osiguranje od odgovornosti za upotrebu zračnih letjelica koje pokriva sve vrste odgovornosti koje proizlaze iz upotrebe zračnih letjelica, uključujući odgovornost prijevoznika
12. osiguranje od odgovornosti za upotrebu plovila (morskih, riječnih i jezerskih plovila i plovila za plovidbu kanalima) koje pokriva sve vrste odgovornosti koje proizlaze iz upotrebe morskih, riječnih, jezerskih plovila i plovila za plovidbu kanalima, uključujući odgovornost prijevoznika
13. ostala osiguranja od odgovornosti koja pokrivaju sve vrste odgovornosti, osim onih iz vrsta osiguranja iz točaka 10., 11. i 12. ovoga stavka
14. osiguranje kredita koje pokriva sljedeće:
– nesolventnost (opću)
– izvozne kredite
– kredite s obročnim otplatama
– hipotekarne kredite
– poljoprivredne kredite
– druge kredite i zajmove
15. osiguranje jamstava koje pokriva sljedeće:
– izravno jamstvo
– neizravno jamstvo
16. osiguranje raznih financijskih gubitaka koje pokriva sljedeće:
– profesionalne rizike
– nedostatne prihode (općenito)
– loše vrijeme
– izgubljenu dobit
– nepredviđene troškove općenite vrste
– nepredviđene poslovne troškove
– gubitak tržišne vrijednosti
– gubitak najamnine, odnosno prihoda
– druge posredne poslovne gubitke
– druge neposlovne financijske gubitke
– druge oblike financijskih gubitaka
17. osiguranje troškova pravne zaštite pokriva troškove pravne zaštite i troškove sudskog ili kojeg drugog postupka
18. osiguranje pomoći (asistencija) je osiguranje koje pokriva pomoć pruženu osobama koje zapadnu u teškoće za vrijeme puta, izvan doma ili uobičajenog boravišta.
Neživotna osiguranja iz točke 18. ovoga stavka obuhvaćaju djelatnost koja se sastoji od pomoći pružene osobama koje zapadnu u poteškoće prilikom putovanja, a kada su izvan svog prebivališta ili uobičajenog boravišta. Pomoć se sastoji u tome da društvo za unaprijed plaćenu premiju odmah pruži pomoć korisniku iz ugovora o pružanju pomoći kad je ta osoba u poteškoćama koje su posljedica slučajnog događaja, u slučajevima i pod uvjetima koji su navedeni u ugovoru. Pomoć može obuhvaćati pružanje naknade u gotovini ili u naravi. Naknade u naravi može pružiti i osoblje pravne osobe koja ih daje i to koristeći se opremom te osobe.