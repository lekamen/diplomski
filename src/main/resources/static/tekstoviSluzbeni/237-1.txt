dioničara, odnosno od glavne skupštine ili gubitak utvrđen na osnovi financijskih izvještaja za razdoblja tijekom godine,
– rezerve kapitala (razliku između iznosa postignutog prodajom i nominalne vrijednosti dionice ukoliko je on manji od nominalnog iznosa) i
– nerealizirani gubitak s osnove vrijednosnog usklađivanja financijske imovine raspoložive za prodaju, negativne neto revalorizacijske rezerve proizašle iz vođenja ulaganja u pridruženo društvo ili zajednički pothvat po metodi udjela, ostale negativne neto revalorizacijske rezerve.
(4) Pozitivne revalorizacijske rezerve ne uključuju se u izračun kapitala.
Način i rokovi izvješćivanja Agencije
Članak 5.
(1) Faktoring društvo izvještava Agenciju o kapitalu faktoring društva, putem Izvještaja o izračunu kapitala faktoring društva (IIKFD) (Prilog br. 1) i Upute za izračun kapitala faktoring društva (Prilog br. 2) koji su sastavni dio ovoga Pravilnika.
(2) Izvještaj iz stavka 1. ovoga članka, faktoring društvo dužno je dostaviti Agenciji tromjesečno i godišnje sa stanjem na zadnji dan kalendarske godine odnosno na zadnji dan kalendarskog tromjesečja.
(3) Izvještaj iz stavka 1. ovoga članka, faktoring društvo dužno je dostaviti Agenciji, tromjesečno sa stanjem na posljednji dan kalendarskog tromjesečja i to:
– sa stanjem na dan 31. ožujka tekuće godine najkasnije do 30. travnja tekuće godine,
– sa stanjem na dan 30. lipnja tekuće godine najkasnije do 31. srpnja tekuće godine,
– sa stanjem na dan 30. rujna tekuće godine najkasnije do 31. listopada tekuće godine,
– sa stanjem na dan 31. prosinca tekuće godine najkasnije do 31. siječnja sljedeće godine.
(4) Izvještaj iz stavka 1. ovoga članka sa stanjem na posljednji dan kalendarske godine, faktoring društvo dužno je dostaviti Agenciji, najkasnije do 30. travnja sljedeće godine.
(5) Izvještaj iz stavka 1. ovoga članka, faktoring društvo dužno je dostaviti na način propisan odgovarajućom tehničkom uputom propisanom od strane Agencije.
(6) Iznimno od odredbi stavka 3. i 4. ovoga članka, faktoring društvo dužno je dostaviti Izvješće iz stavka 1. ovoga članka, u roku kojega odredi Agencija.
Preventivne mjere Agencije u slučaju ocjene da bi kapital faktoring društva mogao pasti ispod razine minimalnog iznosa kapitala
Članak 6.
(1) Ukoliko ocijeni da bi kapital faktoring društva mogao pasti ispod razine minimalnog iznosa kapitala iz članka 3. st 1. alineja 2. ovoga Pravilnika, Agencija može od faktoring društva zatražiti donošenje mjera za dostizanje potrebne visine kapitala odnosno izradu prijedloga mjera za koja su nadležna druga tijela faktoring društva.
(2) Uz obavijest o mjerama iz stavka 1. ovoga članka uprava faktoring društva dužna je priložiti i projekcije poslovanja za sljedeće tri godine:
– za prvu godinu po tromjesečjima te za
– preostale dvije godine, godišnje.
(3) Projekcije poslovanja iz stavka 2. ovoga članka obuhvaćaju najmanje sljedeće: Izvješće o financijskom položaju, Izvješće o sveobuhvatnoj dobiti, Izvješće o izračunu kapitala faktoring društva i skup pretpostavki temeljem kojih su projekcije izrađene.
(4) Uputu za način dostave mjera i obrazaca iz stavka 1. i 2. ovoga članka, faktoring društvo preuzima na www.hanfa.hr
Interni akti
Članak 7.
(1) Faktoring društvo dužno je kontinuirano pratiti i utvrđivati ispunjavanje uvjeta o minimalnom iznosu kapitala.
(2) Faktoring društvo dužno je donijeti interne akte kojima će biti određeno najmanje sljedeće:
– strategije i politike kojima se definira način upravljanja kapitalom faktoring društva u uobičajenim i izvanrednim okolnostima,
– plan i mjere postupanja za sprječavanje, odnosno postupanje faktoring društva za slučaj da bi kapital faktoring društva mogao pasti ispod razine minimalnog iznosa kapitala.
(3) Faktoring društvo je dužno interne akte iz stavka 1. ovoga članka redovito ažurirati.
Prijelazne i završne odredbe
Članak 8.
(1) Ovaj Pravilnik stupa na snagu osmoga dana od dana objave u »Narodnim novinama«.
(2) Faktoring društvo dužno je izvješće iz članka 5. ovoga