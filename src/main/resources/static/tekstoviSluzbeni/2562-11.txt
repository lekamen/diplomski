 PM račun relevantnog sudionika terećen.
2. Nalozi za plaćanje mogu se opozvati dok nisu prihvaćeni u sustav TARGET2-HR u skladu sa stavkom 1. ovog članka. Nalozi za plaćanje koji su uključeni u algoritam kako je navedeno u Dodatku I. ove Odluke ne mogu se opozvati u razdoblju tijekom kojeg se algoritam izvodi.
GLAVA V. UDRUŽIVANJE LIKVIDNOSTI
Članak 25.
Načini udruživanja likvidnosti
Hrvatska narodna banka nudi način konsolidiranih informacija o računima (način CAI).
Članak 26.
Način konsolidiranih informacija o računima
1. Način CAI mogu upotrebljavati:
(a) kreditna institucija i/ili njezine podružnice (bez obzira na to sudjeluju li ti subjekti u istoj komponenti sustava TARGET2), pod uvjetom da odnosni subjekti imaju nekoliko PM računa identificiranih različitim BIC-evima ili
(b) dvije kreditne institucije ili više njih koje pripadaju istoj grupi i/ili njihove podružnice, od kojih svaka ima jedan ili više PM računa identificiranih različitim BIC-evima.
2. (a) Prema načinu CAI svakom članu grupe CAI i njihovim odnosnim središnjim bankama dostavlja se popis PM računa članova grupe CAI i sljedeće dodatne informacije konsolidirane na razini grupe CAI:
i. unutardnevne kreditne linije (ako je to primjenjivo),
ii. stanja, uključujući stanja podračuna,
iii. promet,
iv. namirena plaćanja i
v. nalozi za plaćanje koji čekaju u redu.
(b) Voditelj grupe CAI i njegov odnosni SB imaju pristup informacijama o svakoj od gore navedenih stavaka u vezi s bilo kojim PM računom grupe CAI.
(c) Informacije navedene u ovom stavku dostavljaju se preko ICM-a.
3. Voditelj grupe CAI ovlašten je inicirati prijenose likvidnosti preko ICM-a između PM računa (uključujući njihove podračune) koji čine dio iste grupe CAI.
4. Svaka grupa CAI određuje voditelja grupe CAI. U slučaju da se grupa CAI sastoji od samo jednog imatelja PM računa, taj imatelj PM računa djeluje kao voditelj grupe CAI. Voditelj grupe CAI obraća se NSB-u u čijoj komponenti sudjeluje pisanim zahtjevom za upotrebu načina CAI (na obrascima za prikupljanje statičnih podataka koje je stavila na raspolaganje Hrvatska narodna banka). Ostali članovi grupe CAI dostavljaju svoje pisane zahtjeve (na obrascima za prikupljanje statičnih podataka koje je stavila na raspolaganje Hrvatska narodna banka) svojim nacionalnim središnjim bankama. SB u čijoj komponenti sudjeluje voditelj grupe CAI može zahtijevati dodatne informacije ili dokumente koje smatra potrebnima za odluku o zahtjevu.
5. SB u čijoj komponenti sudjeluje voditelj grupe CAI provjerava ispunjavaju li podnositelji prijava uvjete za stvaranje grupe CAI. U tu svrhu taj SB može se povezati s drugim nacionalnim središnjim bankama u čijim komponentama sudjeluju ostali članovi grupe CAI. Svoju odluku taj SB priopćava u pisanom obliku voditelju grupe CAI u roku od mjesec dana od primitka zahtjeva iz stavka 4. ovog članka ili, ako je taj SB tražio dodatne informacije, u roku od mjesec dana od primitka tih informacija. Odluka o odbijanju mora sadržavati razloge za odbijanje.
GLAVA VI. SIGURNOSNI ZAHTJEVI I NEPREDVIDIVI DOGAĐAJI
Članak 27.
Postupak neprekinutog poslovanja i postupak pri nepredvidivim događajima
U slučaju neuobičajenog vanjskog događaja ili bilo kojeg drugog događaja koji utječe na rad SSP-a primjenjuje se postupak neprekinutog poslovanja i postupak pri nepredvidivim događajima, oba opisana u Dodatku IV. ove Odluke.
Članak 28.
Sigurnosni zahtjevi
1. Sudionici su dužni provoditi odgovarajuće sigurnosne kontrole radi zaštite svojih sustava od neovlaštenog pristupa i upotrebe. Sudionici su isključivo odgovorni za primjerenu zaštitu povjerljivosti, cjelovitosti i dostupnosti svojih sustava.
2. Sudionici su dužni obavijestiti Hrvatsku narodnu banku o svakom sigurnosnom incidentu u svojoj tehničkoj infrastrukturi i, kada je primjereno, sigurnosnim incidentima koji se događaju u tehničkoj infrastrukturi drugih pružatelja. Hrvatska narodna banka može zahtijevati daljnje informacije o incidentu i po potrebi tražiti da sudionik poduzme