31 08.04.2016 Odluka o određivanju demarkiranih područja u kojima se provode mjere sprječavanja širenja i suzbijanja azijske strizibube Anoplophora chinensis (Forster)
MINISTARSTVO POLJOPRIVREDE
845
Na temelju članka 14. stavka 4. Zakona o biljnom zdravstvu (»Narodne novine«, broj 75/2005 i 55/2011) i članka 6. stavka 1. Provedbene odluke Komisije u pogledu hitnih mjera za sprečavanje unošenja u Uniju organizma Anoplophora chinensis (Forster) i njegovog širenja unutar Unije 2012/138/EU, koja je izmijenjena i dopunjena Provedbenom odlukom Komisije u pogledu uvjeta za unošenje u Uniju i premještanje unutar Unije određenog bilja kako bi se spriječilo unošenje i širenje organizma Anoplophora chinensis (Forster) 2014/356/EU, ministar poljoprivrede donosi
ODLUKU
O ODREĐIVANJU DEMARKIRANIH PODRUČJA U KOJIMA SE PROVODE MJERE SPRJEČAVANJA ŠIRENJA I SUZBIJANJA AZIJSKE STRIZIBUBE ANOPLOPHORA CHINENSIS (FORSTER)
I.
Određuju se demarkirana područja u kojima je obvezno provođenje mjera navedenih u točki 3. Priloga II. Provedbene odluke Komisije u pogledu hitnih mjera za sprečavanje unošenja u Uniju organizma Anoplophora chinensis (Forster) i njegovog širenja unutar Unije 2012/138/EU koja je izmijenjena i dopunjena Provedbenom odlukom Komisije u pogledu uvjeta za unošenje u Uniju i premještanje unutar Unije određenog bilja kako bi se spriječilo unošenje i širenje organizma Anoplophora chinensis (Forster) 2014/356/EU, koju prouzrokuje azijska strizibuba Anoplophora chinensis (Forster).
II.
Demarkirana područja iz točke I. ove Odluke obuhvaćaju zaraženo područje u polumjeru od 100 m oko mjesta na kojem je utvrđena prisutnost azijske strizibube Anoplophora chinensis (Forster) i sigurnosno područje koje se nalazi oko zaraženog područja u polumjeru od 2 km.
III.
Popis naselja koja čine zaraženo područje, te popis naselja koje čine sigurnosno područje u demarkiranim područjima iz točke I. ove Odluke nalazi se u Prilogu 1. koji je tiskan uz ovu Odluku i njezin je sastavni dio.
IV.
Karte demarkiranih područja iz točke I. ove Odluke nalaze se u Prilogu 2. koji je tiskan uz ovu Odluku i njezin je sastavni dio.
V.
Danom stupanja na snagu ove Odluke prestaje važiti Odluka o određivanju demarkiranih područja u kojima se provode mjere sprječavanja širenja i suzbijanja azijske strizibube Anoplophora chinensis (Forster) (»Narodne novine«, br. 1/2015).
VI.
Ova Odluka stupa na snagu danom donošenja, a objavit će se u »Narodnim novinama«.
Klasa: 320-20/16-04/05
Urbroj: 525-09/1164-16-1
Zagreb, 30. ožujka 2016.
Ministar prof. dr. sc. Davor Romić, v. r.
PRILOG 1.
POPIS NASELJA KOJA ČINE DEMARKIRANA PODRUČJA ZA ŠTETNI ORGANIZAM AZIJSKA STRIZIBUBA ANOPLOPHORA CHINENSIS (FORSTER)
Tablica 1: Popis naselja koja čine zaraženo područje u demarkiranim područjima za štetni organizam azijska strizibuba Anoplophora chinensis (Forster)
Godina utvrđivanja demarkiranog područja Županija Općina/Grad Naselje 2014. Zadarska Sveti Filip i Jakov Turanj (dio) Sveti Filip i Jakov (dio) 2015. Biograd na Moru Biograd na Moru (dio)
Tablica 2: Popis naselja koja čine sigurnosno područje u demarkiranim područjima za štetni organizam azijska strizibuba Anoplophora chinensis (Forster)
Godina utvrđivanja demarkiranog područja Županija Općina/Grad Naselje 2014. Zadarska Sveti Filip i Jakov Sikovo (dio) Turanj (dio, uključujući otok Babac) Sveti Filip i Jakov (dio) Biograd na Moru Biograd na Moru (dio) Pašman Otok Komornik 2015. Pašman Otok Ričul Otok Galešnjak (dio)
Tablica 3: Popis naselja koja čine zaraženo područje u demarkiranim područjima za štetni organizam azijska strizibuba Anoplophora chinensis (Forster)
Godina utvrđivanja demarkiranog područja Županija Općina/Grad Naselje 2014. Zagrebačka Rugvica Rugvica (dio)
Tablica 4: Popis naselja koja čine sigurnosno područje u demarkiranim područjima za štetni organizam azijska strizibuba Anoplophora chinensis (Forster)
Godina utvrđivanja demarkiranog područja Županija Općina/Grad Naselje 2014. Zagrebačka Dugo Selo Dugo Selo (dio) Kopčevec