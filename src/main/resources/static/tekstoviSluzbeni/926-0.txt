47 28.04.2015 Rješenje o imenovanju vršiteljice dužnosti glavnog ravnatelja Nacionalne i sveučilišne knjižnice u Zagrebu
VLADA REPUBLIKE HRVATSKE
927
Na temelju članka 31. stavka 4. Zakona o Vladi Republike Hrvatske (»Narodne novine« br. 150/2011 i 119/2014), članka 38. stavka 2. i članka 43. stavka 2. Zakona o ustanovama (»Narodne novine« br. 76/93, 29/97, 47/99 i 35/2008), Vlada Republike Hrvatske je na sjednici održanoj 23. travnja 2015. godine donijela
RJEŠENJE
O IMENOVANJU VRŠITELJICE DUŽNOSTI GLAVNOG RAVNATELJA NACIONALNE I SVEUČILIŠNE KNJIŽNICE U ZAGREBU
Imenuje se DUNJA SEITER-ŠVERKO vršiteljicom dužnosti glavnog ravnatelja Nacionalne i sveučilišne knjižnice u Zagrebu, s danom 29. travnja 2015. godine, do imenovanja glavnog ravnatelja na temelju provedenog javnog natječaja, a najduže do godinu dana.
Klasa: 080-02/15-02/66
Urbroj: 5030115/1-15-03
Zagreb, 23. travnja 2015.
Predsjednik Zoran Milanović, v. r.
