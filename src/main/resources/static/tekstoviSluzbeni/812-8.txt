vrsti goriva, ugradnja turbulatora ovisno o vrsti goriva, spajanje hidrauličke instalacije, ugradnja ekspanzijske posude, ugradnja sigurnosnog ventila, ugradnja nepovratnih ventila, spajanje sustava za pripremu tople vode, spajanje recirkulacijskog voda, spajanje kotla na zatvoreni ili otvoreni sustav grijanja (radijatorsko ili podno grijanje), ugradnja termičke zaštite grijanja – obavezno propisi EU i HR, spajanje termičkog ventila na kanalizaciju, kontrola spojeva cijevi, tlačna proba, provjera funkcionalnosti sigurnosnih sustava kotla, spajanje električne instalacije kotla, poznavanje električnih instalacija, spajanje kotlovske regulacije na električnu instalaciju, dijagnostika kvara sustava, otklanjanje nepravilnosti rada kotla, spajanje dodatne opreme za pelet sustave, skladištenje ostataka izgaranja, saniranje štetnih emisija plinova, ugradnja filtera, spajanje kotla na dodatni akumulacijski spremnik, ugradnja troputnog ili četveroputnog termostatskog ventila, ugradnja termičkih ventila, sigurnosno odzračna grupa, nadzor rada sustava, točke ispitivanja i provjere sustava dimnih plinova, čišćenje izmjenjivačkih površina, provjera dotoka goriva (peleta, drvene sječke), podešavanje regulatora propuha u radnu točku, provjera cijevnih spojeva, provjera pumpe, uključenje i isključenje preko sobnog termostata, dijagnostika i uklanjanje kvara.
(6) Kod provođenja provjere znanja Ispitno povjerenstvo vodi zapisnik koji obvezno sadrži:
1. podatke o osobi koja je pristupila provjeri znanja (ime i prezime, stručnu spremu, datum i mjesto rođenja, osobni identifikacijski broj);
2. datum provođenja provjere znanja;
3. ispit koji je osoba rješavala u provjeri teoretskog dijela znanja s ocjenom teoretskog dijela znanja;
4. izvješće o provjeri praktičnog dijela znanja s ocjenom praktičnog dijela znanja;
5. konačnu ocjenu provjere znanja »položio« ili »nije položio«;
6. imena i prezimena članova Ispitnog povjerenstva.
(7) Smatra se da je osoba položila provjeru znanja ukoliko je položila provjeru teoretskog dijela znanja i praktičnog dijela znanja. Smatra se da je osoba položila provjeru teoretskog dijela znanja ukoliko je osvojila najmanje 70% bodova.
Smatra se da je osoba položila provjeru praktičnog dijela znanja ukoliko je pravilno izvela praktičnu vježbu samostalnog spajanja manjih kotlova i peći na biomasu.
Rezultate provjere znanja objavljuje predsjednik Ispitnog povjerenstva odmah nakon završetka provjere znanja. Osoba koja nije zadovoljna s ocjenom Ispitnog povjerenstva, može odmah nakon objave rezultata provjere znanja uložiti prigovor koji se unosi u zapisnik o tijeku provjere znanja. O prigovoru odlučuje Ispitno povjerenstvo koje po potrebi može odrediti dodatnu provjeru znanja.
(8) Osobama koje su položile provjeru znanja nakon završenog Programa izobrazbe Nositelj Programa osposobljavanja izdaje Uvjerenje o uspješno završenom Programu izobrazbe u roku od 3 dana od položene provjere znanja.
(9) Osoba koja ne položi provjeru teoretskog i/ ili praktičnog dijela znanja, ima pravo još dva puta pristupiti provjeri znanja u dijelu koji nije položila.
(10) Ako i nakon ponovnog pristupanja provjeri teoretskog i/ili praktičnog dijela znanja osoba nije položila provjeru znanja, može ponovno pohađati cijeli Program izobrazbe i nakon toga ponovno pristupiti provjeri znanja.
Stručno usavršavanje
Članak 31.
(1) Sadržaj stručnog usavršavanja utvrđuje Nositelj Programa osposobljavanja.
(2) Stručno usavršavanje se utvrđuje u trajanju od 8 sati godišnje.
(3) Raspored stručnog usavršavanja za sljedeću godinu Nositelj Programa osposobljavanja dužan je objaviti na svojim službenim internetskim stranicama najkasnije do 31. prosinca tekuće godine.
(4) Certificirani instalateri pohađanjem stručnog usavršavanja stječu znanja o:
1. iskustvima iz provedenih ugradnji manjih kotlova i peći na biomasu;
2. tehničkom napretku u struci (materijali, tehnologije, metodologije i sl.);
3. promjenama vezanim uz nacionalnu i europsku tehničku regulativu iz područja 