18 26.02.2016 Odluka o provedbi reformskih mjera za unaprjeđenje sustava javne uprave
VLADA REPUBLIKE HRVATSKE
485
Na temelju članka 24. stavka 1. i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), a u vezi sa Nacionalnim programom reformi, klase: 022-03/15-07/122, urbroja: 50301-05/05-15-1, od 23. travnja 2015. godine, Vlada Republike Hrvatske je na sjednici održanoj 25. veljače 2016. godine donijela
ODLUKU
O PROVEDBI REFORMSKIH MJERA ZA UNAPRJEĐENJE SUSTAVA JAVNE UPRAVE
I.
Ovom se Odlukom utvrđuje provedba reformskih mjera (u daljnjem tekstu: mjere) za unaprjeđenje sustava javne uprave radi rješavanja slabosti u upravljanju, poboljšanja funkcioniranja i povećanja učinkovitosti javne uprave.
II.
Mjere su usmjerene na postizanje tri reformska cilja: (1) učinkovita javna uprava usmjerena na korisnike, (2) razvijeni ljudski potencijali za učinkovitu javnu upravu i (3) kvalitetne i informatizirane javne usluge.
Reformski ciljevi iz stavka 1. ove točke dio su glavnih ciljeva i reformskih prioriteta iz Nacionalnog programa reformi, u kojemu se opisuju mjere za rješavanje strukturnih izazova s kojima se suočava Republika Hrvatska, sukladno preporukama Vijeća Europske unije.
III.
Učinkovita javna uprava usmjerena na korisnike postiže se sljedećim mjerama:
1. Smanjenjem fragmentiranosti u obavljanju poslova državne uprave koje obavljaju središnja tijela državne uprave, jedinice lokalne i područne (regionalne) samouprave te pravne osobe s javnim ovlastima.
2. Standardiziranjem unutarnjeg ustroja i unapređenjem poslovnih procesa u tijelima javne uprave.
3. Racionalizacijom područnih jedinica središnjih tijela državne uprave.
4. Funkcionalnom i fiskalnom decentralizacijom i postizanjem optimalnog teritorijalnog preustroja.
IV.
Razvijeni ljudski potencijali za učinkovitu javnu upravu postižu se sljedećim mjerama:
1. Provođenjem analize složenosti poslova u javnoj upravi s ciljem izrade kompetencijskog okvira za zaposlene i utvrđivanjem kriterija nove klasifikacije radnih mjesta u javnoj upravi.
2. Ustrojavanjem sustava objektivnog i nepristranog ocjenjivanja kao učinkovitog temelja za stimulaciju i/ili sankcioniranje državnih i javnih službenika, osiguravanjem sredstava u državnom proračunu Republike Hrvatske za nagrađivanje službenika temeljem ocjene i ograničavanjem broja onih koji su ocijenjeni najvišom ocjenom te omogućavanjem mijenjanja platnih razreda i bez formalnog napredovanja u službi.
3. Revidiranjem sustava određivanja plaća i uređenjem sustava plaća u javnoj upravi i javnim službama.
4. Unaprjeđenjem sustava upravljanja ljudskim potencijalima i kontinuiranim razvojem ljudskih potencijala u javnoj upravi kroz formalne i neformalne oblike obrazovanja.
V.
Kvalitetne i informatizirane javne usluge postižu se sljedećim mjerama:
1. Objedinjenim vođenjem i upravljanjem bazama podataka i informacijskom i komunikacijskom infrastrukturom, razvojem i podrškom ključnim informacijskim sustavima Republike Hrvatske.
2. Unaprjeđivanjem elektroničkog poslovanja javne uprave razvojem aplikativnih servisa i pružanjem elektroničkih usluga za građane, poslovne subjekte i državu.
3. Razvojem Portala otvorenih podataka na web adresi data.gov.hr.
VI.
Radi davanja svojih preporuka, prijedloga i mišljenja temeljenih na analizi stanja te praćenja stanja u provedbi mjera za unaprjeđenje sustava javne uprave kojima se postižu reformski ciljevi osnivaju se sljedeća povjerenstva:
– Povjerenstvo za modernizaciju sustava javne uprave
– Povjerenstvo za razvoj ljudskih potencijala u javnoj upravi
– Povjerenstvo za informatizaciju javne uprave.
VII.
Povjerenstvo za modernizaciju sustava javne uprave povremeno je radno tijelo Vlade Republike Hrvatske koje prati učinkovitu provedbu mjera definiranih u točki III. ove Odluke.
VIII.
Ministrica uprave imenuje se predsjednicom Povjerenstva za modernizaciju sustava javne uprave. Ostali članovi Povjerenstva su:
– predstavnik Ministarstva gospodarstva
– predstavnik