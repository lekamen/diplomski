članka revizorsko društvo dužno je dati mišljenje o tome jesu li godišnji financijski izvještaji društva za dokup mirovine sastavljeni u skladu s propisima i standardima struke. Revizorsko društvo dužno je u mišljenju iskazati pružaju li godišnji financijski izvještaji istinit i objektivan prikaz financijskog položaja društva za dokup mirovine u skladu sa Zakonom o računovodstvu, odnosno sa MSFI.
Revizorsko izvješće o obavljenoj reviziji za potrebe Agencije
Članak 12.
(1) Revizija za potrebe Agencije je postupak provjere i ocjene pravilnosti, točnosti i potpunosti godišnjih dodatnih izvještaja koja se dostavljaju Agenciji u skladu s ovim Pravilnikom.
(2) Pravilnost, točnost i potpunost izvještaja iz stavka 1. ovog članka revizorsko društvo dužno je provjeriti na način da ocijeni jesu li ti izvještaji sastavljeni u skladu sa Zakonom o dokupu mirovina i propisima donesenim na temelju toga zakona te jesu li na usporedivim stavkama usklađeni s godišnjim revidiranim financijskim izvještajima.
(3) Reviziju za potrebe Agencije obavlja isto revizorsko društvo koje obavlja reviziju godišnjih financijskih izvještaja.
(4) Revizorsko izvješće o obavljenoj reviziji za potrebe Agencije sastoji se od sljedećih izvještaja:
1. Izvještaj o stanju i promjenama pričuve za isplatu dokupljenih mirovina,
2. Izvještaj o stanju i strukturi ulaganja imovine za isplatu dokupljenih mirovina,
3. Izvještaj o razini kapitaliziranosti,
4. Izvještaj o načinu vođenja poslovnih knjiga,
5. Izvještaj o ispravnosti i potpunosti obavijesti i izvještaja koji se dostavljaju Agenciji.
Izvještaj o stanju i promjenama pričuve za isplatu dokupljenih mirovina
Članak 13.
(1) Revizorsko društvo dužno je provjeriti te ocijeniti stanje i promjene pričuve za isplatu dokupljenih mirovina o čemu mora izraditi Izvještaj o stanju i promjenama pričuve za isplatu dokupljenih mirovina.
(2) Izvještaj iz stavka 1. ovoga članka mora sadržavati najmanje:
– stanje pričuve za isplatu dokupljenih mirovina na početku godine i na kraju godine te promjene stanja pričuve za isplatu dokupljenih mirovina tijekom godine,
– opis metoda koje društvo za dokup mirovine primjenjuje za utvrđivanje pričuve za isplatu dokupljenih mirovina (ako je društvo za dokup mirovine promijenilo metodu izračunavanja pričuve za isplatu dokupljenih mirovina, tada revizor mora pojasniti promjenu i učinak na financijski rezultat i položaj društva za dokup mirovine),
– preporuke revizora s navođenjem uočenih slabosti i rizika koje proizlaze iz načina oblikovanja pričuve za isplatu dokupljenih mirovina,
– konstatacije o postupcima društva za dokup mirovine s obzirom na preporuke revizora iz prethodnih godina,
– mišljenje nezavisnog ovlaštenog aktuara o stanju pričuve za isplatu dokupljenih mirovina koje mora obuhvaćati ocjenu stanja pričuve za isplatu dokupljenih mirovina te razloge za pozitivno mišljenje, mišljenje uz ograde, odnosno negativno mišljenje.
(3) Nezavisni ovlašteni aktuar iz stavka 2. ovoga članka je ovlašteni aktuar koji nije zaposlen u društvu za dokup mirovine ili u povezanom društvu društva za dokup mirovine, čiji su izvještaji predmet revizije.
Izvještaj o stanju i strukturi ulaganja imovine za isplatu dokupljenih mirovina
Članak 14.
(1) Revizorsko društvo dužno je provjeriti i ocijeniti stanje strukture ulaganja imovine za isplatu dokupljenih mirovina o čemu mora izraditi Izvještaj o stanju i strukturi imovine za isplatu dokupljenih mirovina.
(2) Izvještaj iz stavka 1. ovoga članka mora sadržavati najmanje:
– kratak opis stanja i strukture ulaganja imovine za isplatu dokupljenih mirovina s usporednim tabličnim prikazom pričuve za isplatu dokupljenih mirovina,
– stanje ulaganja imovine za isplatu dokupljenih mirovina na početku godine i na kraju godine te promjene stanja ulaganja tijekom godine,
– preporuke revizora s navođenjem uočenih slabosti i rizika,
– konstatacije o postupcima društva za dokup mirovine s obzirom na preporuke revizora iz prethodnih godina,
– ocjenu o stanju i strukturi ulaganja