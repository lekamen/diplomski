 provoditi i u obliku su-medijacije kao zajednički oblik rada dvaju medijatora u cilju postizanja što većeg stupnja nepristranosti i oblikovanja poželjne međusobne komunikacije stranaka.
(3) U slučaju provođenja obiteljske medijacije u obliku su-medijacije dvaju medijatora preporuča se da oni budu osobe različitog spola, kada je to objektivno moguće.
Članak 7.
(1) Obiteljska medijacija je povjerljiva.
(2) Povjerljivost sadržaja obiteljske medijacije će biti izuzeta jedino u slučaju prijetnje i životne ugroženosti članova obitelji.
(3) Medijator vodi evidenciju o provedenim medijacijskim susretima u obliku bilješke u kojoj se navode podaci o susretu (o dolascima ili nedolascima stranaka, duljini sastanka, aktivnosti u sudjelovanju stranaka, i dr.).
(4) Medijator je obvezan čuvati povjerljivim sve informacije o sadržaju medijacijskih sastanaka te će u izvješću iz članka 8. ovoga Pravilnika iznijeti samo podatke iz sadržaja bilješke, a strankama se ostavlja mogućnost iznošenja sadržaja njihova sudjelovanja u obiteljskoj medijaciji.
(5) Medijator je dužan osigurati strankama ravnopravan položaj pri sudjelovanju u obiteljskoj medijaciji.
(6) Svaka stranka može odustati od daljnjeg sudjelovanja u obiteljskoj medijaciji u bilo kojem trenutku.
Članak 8.
(1) O provedenoj obiteljskoj medijaciji medijator sastavlja izvješće koje mora sadržavati sljedeće podatke:
– osobna imena i osobni identifikacijski broj stranaka koje su sudjelovale u obiteljskoj medijaciji,
– predmet obiteljske medijacije,
– broj i duljina trajanja održanih sastanaka obiteljske medijacije,
– redovitost dolaska na sastanke obiteljske medijacije,
– sudjelovanje djeteta u procesu obiteljske medijacije sa svrhom izražavanja vlastitog mišljenja te podatak da je medijator informirao stranke o njihovoj obvezi da vode brigu o dobrobiti djeteta (članak 339. Obiteljskog zakona),
– aktivnost stranaka u procesu obiteljske medijacije i usuglašenost stranaka o planu o zajedničkoj roditeljskoj skrbi ili drugom sporazumu,
– osobno ime medijatora,
– potpis stranaka i medijatora.
(2) Ako je u tijeku sudski postupak o predmetu o kojem se vodi postupak obiteljske medijacije, izvješće iz stavka 1. ovog članka medijator dostavlja sudu pred kojim se vodi postupak.
(3) Obiteljska medijacija se obustavlja na zahtjev bilo koje od stranaka ili ako medijator procijeni da je naknadno nastupio jedan ili više razloga za neprovođenje obiteljske medijacije iz članka 332. Obiteljskog zakona.
(4) U slučaju da ne postoji sporazum o pitanjima zbog kojih je vođen postupak obiteljske medijacije, odnosno u slučaju iz stavka 3. ovoga članka medijator sastavlja izvješće o obustavi obiteljske medijacije koje dostavlja strankama i sudu pred kojim se vodi postupak ako je u tijeku sudski postupak o predmetu o kojem se vodi postupak obiteljske medijacije.
Članak 9.
(1) Na prvom sastanku obiteljske medijacije medijator je obvezan informirati stranke o postupku obiteljske medijacije te utvrditi jesu li ispunjene pretpostavke za provođenje obiteljske medijacije, odnosno je li prisutan jedan ili više razloga za neprovođenje obiteljske medijacije iz članka 332. Obiteljskog zakona.
(2) U slučaju prisutnosti jednog ili više razloga iz članka 332. Obiteljskog zakona obiteljska medijacija neće se provoditi te će medijator sastaviti izvješće o neprovođenju obiteljske medijacije.
(3) Izvješće iz stavka 2. ovog članka sadrži sljedeće podatke:
– osobna imena stranaka,
– predmet obiteljske medijacije,
– razloge neprovođenja obiteljske medijacije,
– podatke o medijatoru (osobno ime i osobni identifikacijski broj),
– potpis stranaka i medijatora.
(4) Primjerak izvješća iz stavka 2. ovog članka uručuje se strankama i dostavlja nadležnom sudu ako je u tijeku sudski postupak o predmetu o kojem se vodi postupak obiteljske medijacije.
Članak 10.
(1) Registar obiteljskih medijatora (u daljnjem tekstu: Registar) vodi ministarstvo.
(2) Registar je javan i objavljuje se na mrežnim stranicama ministarstva.
(3) U Registar se upisuju podaci