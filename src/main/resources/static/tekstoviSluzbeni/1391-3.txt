 struci koje je stečeno nakon završenog diplomskog sveučilišnog studija arhitektonske, građevinske, strojarske ili elektrotehničke struke ili specijalističkog diplomskog stručnog studija arhitektonske, građevinske, strojarske ili elektrotehničke struke, tijekom kojega je osoba stekla najmanje 300 ECTS bodova, odnosno nakon završenog preddiplomskog sveučilišnog ili preddiplomskog stručnog studija arhitektonske, građevinske, strojarske ili elektrotehničke struke.
Članak 7.
(1) Ovlaštena pravna osoba imenuje fizičku osobu (imenovana osoba) koja je zaposlena u punom radnom vremenu na neodređeno vrijeme u toj pravnoj osobi i koja ispunjava uvjete iz članka 29. stavka 1. podstavka 1, 2 i 4 Zakona, odnosno članka 29. stavka 2. podstavka 1, 2 i 4 Zakona, koja će u njezino ime potpisivati energetske certifikate zgrada, izvješća o energetskim pregledima zgrada odnosno izvješća o redovitom pregledu sustava grijanja i sustava hlađenja ili klimatizacije u zgradi koje provodi ta pravna osoba.
(2) Imenovana osoba iz stavka 1. ovoga članka provodi radnje i postupke energetskog certificiranja, energetskog pregleda zgrade i redovitog pregleda sustava grijanja i sustava hlađenja ili klimatizacije u zgradi, u skladu s uvjetima iz Zakona i ovoga Pravilnika.
Članak 8.
Ovlaštena pravna osoba određuje fizičke osobe koje su zaposlene na neodređeno vrijeme u toj pravnoj osobi (zaposlene osobe) i koje ispunjavaju uvjete iz članka 29. stavka 1. podstavka 1, 2 i 4 Zakona odnosno članka 29. stavka 2. podstavka 1, 2 i 4 Zakona, koje će provoditi radnje i postupke energetskog certificiranja i energetskog pregleda zgrade, odnosno redovitog pregleda sustava grijanja i sustava hlađenja ili klimatizacije u zgradi, kao zaposlenici u toj pravnoj osobi.
Članak 9.
(1) Program usavršavanja jednom godišnje obvezno pohađaju ovlaštene fizičke osobe, te imenovane i druge zaposlene osobe, koje provode energetsko certificiranje, energetski pregled zgrade i redoviti pregled sustava grijanja i sustava hlađenja ili klimatizacije u zgradi, u ovlaštenim pravnim osobama.
(2) Podaci o završenom Programu usavršavanja obvezno se unose u Registar ovlaštenih osoba, te se mogu objaviti na službenim internetskim stranicama Ministarstva.
(3) Osobe koje su uspješno završile Programe stručnog osposobljavanja Modul 1 ili Modul 1 i Modul 2, a nisu podnijele zahtjev za davanje odgovarajućeg ovlaštenja u roku od godine dana od dana polaganja ispita, isti mogu podnijeti uz prilaganje Uvjerenja o sudjelovanju na Programu usavršavanja prema ovom Pravilniku, uz uvjet da od dana završetka Programa usavršavanja do dana podnošenja zahtjeva nije proteklo više od godine dana.
Rješenje
Članak 10.
(1) Rješenje o ovlaštenju za fizičku osobu sadrži:
– podatke o ovlaštenoj osobi (ime i prezime, akademski ili stručni naziv, mjesto i datum rođenja, osobni identifikacijski broj i adresa),
– vrstu ovlaštenja,
– datum davanja i rok važenja ovlaštenja,
– registarski broj iz registra ovlaštenih osoba.
(2) Rješenje o ovlaštenju za pravnu osobu sadrži:
– podatke o ovlaštenoj osobi (naziv, adresa sjedišta, osobni identifikacijski broj, te ime i prezime odgovorne osobe)
– vrstu ovlaštenja,
– datum davanja i rok važenja ovlaštenja,
– registarski broj iz registra ovlaštenih osoba,
– ime i prezime, akademski ili stručni naziv i osobni identifikacijski broj imenovane osobe,
– imena i prezimena, akademski ili stručni naziv i osobne identifikacijske brojeve za druge zaposlene osobe u pravnoj osobi, koje će provoditi radnje i postupke energetskog certificiranja, energetskog pregleda zgrade i redovite preglede sustava grijanja i sustava hlađenja ili klimatizacije u zgradi.
Članak 11.
(1) Ministarstvo u tijeku postupka provjerava potpunost i točnost svih podataka za davanje ovlaštenja za energetsko certificiranje, energetski pregled zgrade i redoviti pregled sustava grijanja i sustava hlađenja ili klimatizacije u zgradi i priloženih isprava.
(2) Kad se provjerom podataka iz stavka 1. ovoga članka utvrdi da u zahtjevu ili