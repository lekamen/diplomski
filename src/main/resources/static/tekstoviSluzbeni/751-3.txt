 potpore male vrijednosti i davanje mišljenja
Članak 6.
(1) Davatelj državne potpore dostavlja Ministarstvu prijedlog državne potpore – potpore male vrijednosti radi davanja mišljenja o usklađenosti sadržaja prijedloga s Uredbom Komisije (EU) br. 717/2014, osim u slučaju kada je davatelj državne potpore Ministarstvo koje će izraditi prijedlog državne potpore male vrijednosti i uputiti ga čelniku tijela na odobrenje.
(2) Uz prijedlog državne potpore male vrijednosti iz stavka 1. ovoga članka davatelj državne potpore dužan je Ministarstvu dostaviti i popunjeni Obrazac prijave potpore male vrijednosti koji se nalazi u Prilogu III. ovog Pravilnika i njegov je sastavni dio, a preuzima se u elektroničkom obliku na internetskoj stranici Ministarstva, Uprave ribarstva – www.mps.hr/ribarstvo.
(3) Ako Ministarstvo utvrdi da je dostavljen prijedlog državne potpore male vrijednosti potpun i usklađen s pravilima o potporama male vrijednosti, daje pozitivno mišljenje o usklađenosti prijavljenog prijedloga potpore male vrijednosti u roku od 30 dana od primitka prijedloga.
(4) Ako Ministarstvo utvrdi da prijedlog državne potpore kojim se dodjeljuje potpora male vrijednosti nije potpun ili nije u cijelosti ili djelomično usklađen s pravilima državne potpore, zatražit će pisanim zahtjevom u roku od 30 dana od davatelja državne potpore izmjene i dopune dostavljenog prijedloga državne potpore radi dopune ili postizanja usklađenosti.
(5) Davatelj državne potpore dužan je tražene izmjene i dopune iz stavka 4. ovoga članka dostaviti Ministarstvu u roku od 30 dana od dana zaprimanja zahtjeva za usklađivanje.
(6) Ako davatelj državne potpore ne dostavi Ministarstvu predložene izmjene i dopune prijedloga državne potpore male vrijednosti u roku iz stavka 5. ovoga članka ili dostavljene izmjene i dopune i dalje nisu usklađene ili u dovoljnoj mjeri usklađene s pravilima državne potpore, Ministarstvo davatelju državne potpore ponovno upućuje zahtjev iz stavka 4. ovoga članka.
(7) Ako nakon ponovljenog zahtjeva iz stavka 6. ovoga članka davatelj državne potpore ne dostavi zatražene izmjene i dopune prijedloga državne potpore male vrijednosti, smatrat će se da je davatelj državne potpore odustao od prijedloga iz stavka 1. ovoga članka.
(8) Davatelj državne potpore ne može dodijeliti državnu potporu male vrijednosti bez pozitivnog mišljenja Ministarstva o usklađenosti prijedloga s pravilima o potporama male vrijednosti.
(9) Davatelj državne potpore dužan je korisniku potpore dostaviti obavijest da mu je dodijeljena potpora male vrijednosti u skladu s Uredbom Komisije (EU) br. 717/2014.
(10) Korisnik potpore male vrijednosti mora davatelju državne potpore dati izjavu pod punom materijalnom i kaznenom odgovornošću o iznosima dodijeljenih potpora male vrijednosti u sektoru ribarstva i akvakulture iz drugih izvora sukladno Uredbi Komisije (EU) br. 717/2014, primljenoj tijekom prethodne dvije i u tekućoj fiskalnoj godini.
(11) Izjava iz stavka 10. ovoga članka daje se u svrhu provjere da potpora ne premašuje gornje granice iznosa definiranog u Prilogu Uredbe Komisije (EU) br. 717/2014.
IV. KUMULACIJA DRŽAVNE POTPORE
Članak 7.
(1) Ukupni iznos dodijeljenih sredstava državne potpore za pojedinu mjeru određenom korisniku ne smije prijeći gornju granicu intenziteta potpore utvrđenu pravilima za državne potpore, bez obzira na izvor javnih sredstava i program po kojem je državna potpora dodijeljena.
(2) Korisnik državne potpore mora dati davatelju državne potpore izjavu pod punom materijalnom i kaznenom odgovornošću da za istu svrhu za koju mu se dodjeljuju sredstva nije primio potporu iz drugih izvora ili koliko je sredstava za istu svrhu već primio iz drugih izvora. Davatelj državne potpore provjerava i čuva izjave.
(3) Davatelji državne potpore moraju zatražiti od Ministarstva provjeru prelazi li predviđeni iznos potpore male vrijednosti za pojedinog korisnika bilo koju od gornjih granica navedenih u Uredbi Komisije (EU) br. 717/2014. Provjeru će davatelji zatražiti 