
– dokaz o stručnim kvalifikacijama:
a) potvrdu nadležnog tijela države članice EGP-a iz koje dolazi podnositelj obavijesti o reguliranosti profesije i ispunjavanju svih zahtjeva za obavljanje profesije u toj državi – u slučaju da je energetsko certificiranje i energetski pregled zgrade regulirana profesija u državi iz koje dolazi podnositelj,
b) dokaz o uspješno završenom formalnom obrazovanju arhitektonske, građevinske, strojarske ili elektrotehničke struke (diploma stečena u državi članici EGP-a ili drugi dokazi koje je izdalo nadležno tijelo treće države, a strana osoba ima tri godine stručnog iskustva na području države ugovornice EGP-a, a koje su potvrđene od strane te države ugovornice EGP-a),
c) potvrda o stručnom iskustvu ili dokaz od poslodavca o stečenom radnom iskustvu u iznosu od najmanje pet godina nakon završenog formalnog obrazovanja arhitektonske, građevinske, strojarske ili elektrotehničke struke,
d) potvrdu poslodavca iz države ugovornice da je podnositelj obavijesti profesiju energetskog certificiranja i energetskog pregleda zgrade obavljao godinu dana s punim radnim vremenom ili sa skraćenim radnim vremenom istovjetnog ukupnog trajanja tijekom prethodnih deset godina u državi ugovornici EGP-a u kojoj ta profesija nije regulirana,
e) dokaz o stručnom usavršavanju i osposobljavanju iz područja energetskog certificiranja i energetskog pregleda zgrade, ako se u državi članici podrijetla provode programi usavršavanja i osposobljavanja iz područja energetskog certificiranja i energetskog pregleda zgrade,
f) dokaz o postojanju profesionalnog naziva u državi poslovnog nastana;
– dokaz o nekažnjavanju;
– dokaz o načinu osiguranja od profesionalne odgovornosti;
– dokaz o poznavanju hrvatskog jezika razine B2 (certifikat o poznavanju jezika razine B2 izdanog od strane ovlaštene institucije prema »razini Zajedničkog europskog referentnog okvira za jezike (CEF)«);
– dokaz o upisu u odgovarajući registar ovlaštenih osoba, ako država ugovornica EGP-a vodi takav registar.
(2) Dokazi iz stavka 1. ovog članka podnose se u običnoj preslici i neovjerenom prijevodu na hrvatski jezik, osim dokaza iz stavka 1. alineje 4. i 5. ovoga članka koji se podnose u ovjerenoj preslici i ovjerenom prijevodu od strane ovlaštenog sudskog tumača.
Članak 9.
Potvrda iz članka 6. stavka 2. ovoga Pravilnika sadržava:
1. za fizičku osobu sljedeće podatke:
– ime i prezime, adresa prebivališta/boravišta,
– mjesto i datum rođenja,
– državljanstvo,
– osobni identifikacijski broj (OIB),
– naziv stečene/ih kvalifikacije/a,
– broj iz registra ovlaštenih osoba,
– da u trenutku izdavanja potvrde nema zabranu bavljenja profesijom,
– dokaz o osiguranju od profesionalne odgovornosti.
2. za pravnu osobu sljedeće podatke:
– tvrtka,
– adresa sjedišta,
– osobni identifikacijski broj (OIB),
– djelatnosti upisane u odgovarajući registar,
– datum ili razdoblje upisa u odgovarajući registar,
– broj iz registra ovlaštenih osoba,
– podatke o imenovanoj i odgovornoj osobi u toj pravnoj osobi,
– podatke o zaposlenim osobama u toj pravnoj osobi koje će provoditi postupke i radnje energetskog certificiranja i energetskog pregleda zgrade,
– da u trenutku izdavanja potvrde nema zabranu bavljenja profesijom,
– dokaz o osiguranju od profesionalne odgovornosti.
III. PRIZNAVANJE INOZEMNIH STRUČNIH KVALIFIKACIJA ZA PRUŽANJE USLUGA REGULIRANE PROFESIJE ENERGETSKOG CERTIFICIRANJA I ENERGETSKOG PREGLEDA ZGRADE U REPUBLICI HRVATSKOJ
Članak 10.
(1) Postupak priznavanja inozemne stručne kvalifikacije državljanima država ugovornica EGP-a za pružanje usluga regulirane profesije energetskog certificiranja i energetskog pregleda zgrade u Republici Hrvatskoj koje će te usluge pružati samostalno ili kao zaposlene osobe kod drugog poslodavca, provodi se u skladu sa Zakonom o gradnji, Zakonom o reguliranim profesijama i priznavanju inozemnih stručnih kvalifikacija i ovim Pravilnikom.
(2) Tijekom postupka priznavanja inozemnih stručnih kvalifikacija za pružanje usluga regulirane profesije