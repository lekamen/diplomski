108 23.11.2016 Pravilnik o postupku ispitivanja, načinu određivanja stupnja čistoće i žigosanju državnim žigom predmeta od plemenitih kovina
DRŽAVNI ZAVOD ZA MJERITELJSTVO
2340
Na temelju članka 7. stavka 3. i članka 19. stavka 4. Zakona o nadzoru predmeta od plemenitih kovina (»Narodne novine«, broj 36/15) ravnatelj Državnog zavoda za mjeriteljstvo donosi
PRAVILNIK
O POSTUPKU ISPITIVANJA, NAČINU ODREĐIVANJA STUPNJA ČISTOĆE I ŽIGOSANJU DRŽAVNIM ŽIGOM PREDMETA OD PLEMENITIH KOVINA
I. OPĆE ODREDBE
Članak 1.
Ovim Pravilnikom propisuje se postupak ispitivanja, način određivanja stupnja čistoće i žigosanje državnim žigom predmeta od plemenitih kovina.
Članak 2.
(1) Ispitivanje predmeta od plemenitih kovina je postupak utvrđivanja sastava, čistoće i identifikacijskih oznaka na predmetima od plemenitih kovina.
(2) Određivanje stupnja čistoće je postupak u kojem se utvrđuje čistoća predmeta od plemenitih kovina jednom od propisanih metoda.
(3) Žigosanje predmeta od plemenitih kovina državnim žigom je postupak utiskivanja državnog žiga na predmete od plemenitih kovina.
II. POSTUPAK ISPITIVANJA PREDMETA OD PLEMENITIH KOVINA
Članak 3.
(1) Ispitivanje predmeta od plemenitih kovina različitog sastava, različitog oblika ili načina izrade provodi se pojedinačno za svaki predmet od plemenitih kovina.
(2) Ispitivanje predmeta od plemenitih kovina istog sastava, oblika i načina izrade čiji ukupni broj je 10 ili više, provodi se statističkom metodom.
Članak 4.
(1) Predmeti od plemenitih kovina mogu se ispitati prije završnog poliranja ako je mjesto za ugradnju kamena, bisera ili drugog materijala vidljivo prije njihove ugradnje.
(2) Na predmete od plemenitih kovina koji su poluproizvodi (kopče, alkice za naušnice i sl.) ne primjenjuju se odredbe ovoga Pravilnika.
Članak 5.
(1) Predmeti od plemenitih kovina sastavljeni od više dijelova koje je moguće razdvojiti, ispituju se na način da se svaki dio ispituje pojedinačno.
(2) Mješoviti predmeti od plemenitih kovina ispituju se na način da se svaki predmet od plemenitih kovina ispituje pojedinačno sukladno odredbama Zakona o nadzoru predmeta od plemenitih kovina koje se odnose na mješovite predmete.
Članak 6.
Predmet od plemenitih kovina s prevlakom od druge plemenite kovine (npr. predmet od zlata s prevlakom od platine i sl.) ispituje se na način na koji se ispituje plemenita kovina od koje je predmet izrađen.
Članak 7.
Prevlaka od plemenite kovine na predmetima koji nisu izrađeni od plemenitih kovina ne ispituje se.
Članak 8.
Predmet od plemenite kovine (sat, olovka i sl.) koji sadrži ugrađeni uređaj od neplemenite kovine, a koji se ne može vidjeti bez rastavljanja predmeta, ispituje se i žigoše u rastavljenom stanju.
Članak 9.
Postupak ispitivanja predmeta od plemenitih kovina sastoji se od:
– prepoznavanja predmeta
– vanjskog pregleda
– određivanja stupnja čistoće.
Članak 10.
Prepoznavanje predmeta od plemenitih kovina je dio postupka ispitivanja u kojem se utvrđuje vrsta plemenite kovine od koje je predmet od plemenite kovine izrađen.
Članak 11.
Vanjski pregled predmeta od plemenitih kovina je dio postupka ispitivanja u kojem se utvrđuje stanje predmeta od plemenitih kovina u trenutku podnošenja na ispitivanje (predmeti od plemenitih kovina prije završnog poliranja, poluproizvodi ili predmeti od plemenitih kovina s određenim oštećenjima) te je li predmet od plemenitih kovina označen sukladno odredbama Zakona o nadzoru predmeta od plemenitih kovina koje se odnose na označivanje predmeta od plemenitih kovina.
III. ODREĐIVANJE STUPNJA ČISTOĆE PREDMETA OD PLEMENITIH KOVINA
Članak 12.
(1) Stupanj čistoće predmeta od plemenitih kovina određuje se primjenom sljedećih metoda:
1. proba na kamenu
2. rendgenska fluorescentna spektroskopija (XRF)
3. kvantitativna kemijska analiza.
(2) Metode određivanja stupnja čistoće predmeta od plemenitih kovina iz stavka 1. ovoga članka primjenjuju se samostalno ili u kombinaciji.
Članak 13.
Proba na kamenu je metoda određivanja stupnja čistoće kojom se određuje