 Mehanizam sustavnog mjerenja obuhvatio je pretplatničke linije pet krajnjih korisnika, a rezultati mjerenja su dostavljeni tuženiku u elektroničkom obliku. Ističe kako tuženik tvrdi da je na temelju provedenih mjerenja ispitana eventualna degradacija kakvoće usluge postojećih korisnika koji se nalaze u istoj osnovnoj kabelskoj grupi s uključenim korisnicima, te da su predmetni postotci degradacije uglavnom bili negativni (prisutna degradacija), ali u takvim iznosima da se nije narušila kakvoća postojećih usluga koje operatori pružaju svojim korisnicima. Međutim, tužitelj smatra da se ovakav zaključak temelji isključivo na subjektivnom mišljenju inspektora tuženika, a ne na unaprijed propisanim objektivnim mjerilima. U bitnome ističe da je ranije donesenim rješenjem Vijeća HAKOM-a od 1. lipnja 2011. u točki I. podstavci 4. toga rješenja određeno tužitelju da u slučaju odbijanja zahtjeva operatora korisnika za uslugu izdvojenog pristupa lokalnoj petlji iz razloga »neodgovarajuća kvaliteta parice« primjenjuje objektivna mjerila koja se temelje na provedbi ispitivanja lokalne petlje, a u skladu s člankom 8. Standardne ponude. Iz sadržaja tužbe proizlazi da tužitelj prigovara određenjima i konstatacijama iz spomenutog rješenja HAKOM-a od 1. lipnja 2011. te naglašava da nisu definirani »parametri degradacije kakvoće postojećih širokopojasnih usluga koje se ostvaruju preko lokalnih petlji osnovne grupe koja je definirana ULL zahtjevom«, niti su takvi parametri propisani u bilo kojem zakonskom, podzakonskom ili općem aktu, odnosno u bilo kojem standardu industrije elektroničkih komunikacija. Između ostaloga ističe da operatori na tržištu elektroničkih komunikacija ne primjenjuju jedinstvene odnosno univerzalne parametre kavoće usluga, pa stoga i degradacija kvalitete usluga za različite operatore ima i različito značenje.
Stoga, iz sadržaja tužbe, nadalje, proizlazi kako tužitelj smatra, s obzirom na prigovore usmjerene protiv rješenja HAKOM-a od 1. lipnja 2011., da se i predmetno rješenje temelji na pogrešno odnosno nepotpuno utvrđenom činjeničnom stanju. Konstatira da tuženik proizvoljno zaključuje, imajući u vidu rezultate provedenih mjerenja, da postoje tehničke mogućnosti za trajno omogućavanje širokopojasnog pristupa za krajnje korisnike iz točke I izreke rješenja. Drži da je tuženik donošenjem predmetnog rješenja prekršio načelo zakonitosti definirano člankom 5. stavkom 1. Zakona o općem upravnom postupku.
Slijedom navoda iznesenih u tužbi tužitelj predlaže Sudu da usvoji tužbeni zahtjev i poništi u cijelosti osporeno rješenje.
U odgovoru na tužbu tuženik u cijelosti osporava navode iz tužbe. Navodi da je osporeno rješenje doneseno u postupku inspekcijskog nadzora nad postupanjem tužitelja po konačnom rješenju HAKOM-a od 1. lipnja 2011. kojim je izmijenjena i dopunjena HT-ova Standardna ponuda za uslugu izdvojenog pristupa lokalnoj petlji. Predmetni postupak po službenoj dužnosti pokrenuo je inspektor elektroničkih komunikacija HAKOM-a temeljem ovlasti koje proizlaze iz ZEK-a, a zbog prijave većeg broja krajnjih korisnika kojima je bio odbijen zahtjev za realizaciju usluge širokopojasnog pristupa internetu. U tijeku postupka inspektor je trebao utvrditi jesu li opravdani razlozi zbog kojih je HT odbio operatorima (u ovom predmetu su Amis telekom d.d., Iskon Internet d.d., OT-optima telekom d.d.) pružiti veleprodajnu uslugu putem koje su oni svojim krajnjim korisnicima namjeravali pružati maloprodajnu uslugu širokopojasnog pristupa internetu.
Posebno ističe da se tužbeni navodi zapravo odnose na sadržaj rješenja HAKOM-a od 1. lipnja 2011. Kako je protiv spomenutog rješenja HAKOM-a od 1. lipnja 2011. pokrenut upravni spor, o osnovanosti takovih navoda tužbe će se odlučiti u tome sudskom postupku.
Nadalje, tuženik navodi kako je tvrdnja HT-a prema kojoj je inspektor HAKOM-a donio rješenje prema svom subjektivnom mišljenju lišena svake osnove. Smatra nespornom činjenicu da je rješenje doneseno isključivo na temelju mjerenja