 dokumentaciju po potrebi.
Članak 53.
(1) Zahtjev za izdavanje rješenja o ispunjavanju uvjeta za posebni standard ugostitelj podnosi po pribavljenom rješenju za Hotel.
(2) Ugostitelj može podnijeti zahtjev za utvrđivanje posebnih standarda istovremeno sa zahtjevom za izdavanje rješenja o ispunjavanju uvjeta za vrstu i kategoriju objekta, kada će se oba postupka provesti istodobno, a rješenje za posebni standard izdati nakon konačnog i pravomoćnog rješenja o ispunjavanju uvjeta za vrstu i kategoriju ugostiteljskog objekta.
(3) U zahtjevu ugostitelj navodi traženu vrstu/e posebnog standarda, podatke o tvrtki i objektu.
Članak 54.
(1) Očevid u objektima iz nadležnosti Ministarstva obavlja povjerenstvo Ministarstva kojeg čine najmanje dva člana. Članove povjerenstava imenuje Ministar iz redova službenika Ministarstva, službenika nadležnih ureda, stručnjaka iz područja ugostiteljstva i turizma i iz drugih područja.
(2) Povjerenstvo vodi službenik Ministarstva – voditelj postupka do donošenja rješenja. U postupku ponovne kategorizacije voditelj postupka ne može biti službenik koji je vodio prethodni postupak kategorizacije odnosno rekategorizacije.
(3) Očevid u objektima iz nadležnosti ureda obavlja povjerenstvo ureda kojeg čine najmanje dva člana. Povjerenstvo vodi službenik ureda – voditelj postupka do donošenja rješenja. Članove povjerenstva imenuje čelnik ureda za sjedište i svaku ispostavu ureda.
7.2. PONOVNA KATEGORIZACIJA – REKATEGORIZACIJA
Članak 55.
U postupku rekategorizacije činjenično stanje u objektu utvrđuje se vodeći računa o propisima koji su bili na snazi u vrijeme donošenja prethodnog rješenja. Svi uvjeti utvrđeni po ranije važećem propisu, koje nije moguće uskladiti sa propisom koji se primjenjuje u vrijeme provedbe rekategorizacije, smatrat će se dostatnima prema zatečenom stanju.
8. PRIJELAZNE I ZAVRŠNE ODREDBE
Članak 56.
Danom stupanja na snagu ovog Pravilnika prestaje važiti Pravilnik o razvrstavanju, kategorizaciji i posebnim standardima ugostiteljskih objekata iz skupine hoteli (»Narodne novine«, broj 88/2007, 58/2008, 62/2009, 63/2013, 33/2014 i 92/2014).
Članak 57.
Na smještajne objekte koji imaju rješenje za vrstu »Guest house« primjenjivat će se odredbe Pravilnika o razvrstavanju, kategorizaciji, posebnim standardima i posebnoj kvaliteti smještajnih objekata iz skupine hoteli (»Narodne novine«, broj 48/2002, 108/2002, 132/2003, 73/2004 i 67/2006).
Članak 58.
(1) Objekti kojima su dozvoljena odstupanja površine modula do stupanja na snagu ovog Pravilnika smatrat će se trajno dozvoljenim odstupanjima za utvrđenu kategoriju.
(2) Objekti kojima je do stupanja na snagu ovog Pravilnika utvrđena kompenzacija kritičnih elemenata sukladno Prilogu XIII. Pravilnika o razvrstavanju, kategorizaciji, posebnim standardima i posebnoj kvaliteti smještajnih objekata iz skupine Hoteli (»Narodne novine«, broj 48/2002, 108/2002, 132/2003, 73/2004 i 67/2006) smatrat će se trajno dozvoljenim za utvrđenu kategoriju.
Članak 59.
Postupci započeti do stupanja na snagu ovog Pravilnika dovršit će se po odredbama Pravilnika o razvrstavanju, kategorizaciji i posebnim standardima ugostiteljskih objekata iz skupine hoteli (»Narodne novine«, broj 88/2007, 58/2008, 62/2009, 63/2013, 33/2014 i 92/2014).
Članak 60.
Ovaj Pravilnik objavit će se u »Narodnim novinama«, a stupa na snagu 1. siječnja 2017. godine.
Klasa: 011-02/15-01/13
Urbroj: 529-03-16-8
Zagreb, 30. svibnja 2016.
Ministar Anton Kliman, v. r.
PRILOZI
