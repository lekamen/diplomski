9 27.01.2016 Odluka o početku mirovanja zastupničkog mandata zastupnika i početku obnašanja zastupničke dužnosti zamjenice zastupnika u Hrvatskom saboru
HRVATSKI SABOR
218
Na temelju članka 81. Ustava Republike Hrvatske i članaka 11., 14. i 42. Zakona o izborima zastupnika u Hrvatski sabor (»Narodne novine«, br. 116/99., 109/00., 53/03., 69/03., 167/03., 44/06., 19/07., 20/09., 145/10., 24/11., 93/11., 120/11., 19/15. i 104/15.) Hrvatski sabor na sjednici 22. siječnja 2016. donio je
ODLUKU
O POČETKU MIROVANJA ZASTUPNIČKOG MANDATA ZASTUPNIKA I POČETKU OBNAŠANJA ZASTUPNIČKE DUŽNOSTI ZAMJENICE ZASTUPNIKA U HRVATSKOM SABORU
Dana 22. siječnja 2016. započelo je mirovanje zastupničkog mandata zastupnika DAMIRA JELIĆA.
Zastupničku dužnost, sukladno članku 9. stavku 2. Poslovnika Hrvatskoga sabora, dana 22. siječnja 2016. započinje obnašati zamjenica zastupnika NADA MURGANIĆ.
Klasa: 021-14/16-01/09
Zagreb, 22. siječnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
