40 30.04.2016 Pravilnik o provedbi Sheme školskog voća i povrća
MINISTARSTVO POLJOPRIVREDE
1050
Na temelju članka 8. stavka 2. Zakona o poljoprivredi (»Narodne novine«, broj 30/15) ministar poljoprivrede donosi
PRAVILNIK
O PROVEDBI SHEME ŠKOLSKOG VOĆA I POVRĆA
UVODNE ODREDBE
Članak 1.
Ovim Pravilnikom uređuju se:
a) ciljna skupina
b) područje i razdoblje provedbe
c) prihvatljivi proizvodi
d) učestalost i način isporuke i raspodijele
e) prihvatljivi troškovi
f) način odabira dobavljača
g) nadležna tijela
h) administrativna kontrola i kontrola na terenu i
i) inspekcijski nadzor.
Članak 2.
Ovim Pravilnikom se osigurava provedba sljedećih akata Europske unije:
– Uredba (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.) (u daljnjem tekstu: Uredba (EU) br. 1308/2013 Europskog parlamenta i Vijeća)
– Delegirana Uredba Komisije (EU) br. 907/2014 od 11. ožujka 2014. o dopuni Uredbe (EU) br. 1306/2013 Europskog parlamenta i Vijeća u pogledu agencija za plaćanja i ostalih tijela, financijskog upravljanja, poravnanja računa, jamstava i upotrebe eura (u daljnjem tekstu: Delegirana Uredba Komisije (EU) br. 907/2014)
– Delegirana Uredba Komisije (EU) 2016/247 оd 17. prosinca 2015. o dopuni Uredbe (EU) br. 1308/2013 Europskog parlamenta i Vijeća u pogledu potpore Unije za isporuku i distribuciju voća i povrća, prerađevina voća i povrća te proizvoda od banana u okviru programa voća i povrća u školama (u daljnjem tekstu: Delegirana Uredba Komisije (EU) 2016/247) i
– Provedbena Uredba Komisije (EU) 2016/248 оd 17. prosinca 2015. o utvrđivanju pravila za primjenu Uredbe (EU) br. 1308/2013 Europskog parlamenta i Vijeća u pogledu potpore Unije za isporuku i distribuciju voća i povrća, prerađevina voća i povrća te proizvoda od banana u okviru programa voća i povrća u školama te o utvrđivanju indikativne dodjele te potpore (u daljnjem tekstu: Provedbena Uredba Komisije (EU) 2016/248).
Definicije
Članak 3.
Pojedini pojmovi u smislu ovoga Pravilnika imaju sljedeće značenje:
1) Shema školskog voća i povrća je sustav koji ima za cilj promicanje uravnotežene prehrane i dobrih prehrambenih navika djece u odgojno-obrazovnim ustanovama
2) ciljna skupina su učenici osnovnih i srednjih škola na području Republike Hrvatske
3) razdoblje provedbe je razdoblje koje počinje 1. kolovoza u godini u kojoj započinje školska godina, a završava 31. srpnja u godini u kojoj završava školska godina
4) dobavljač voća i povrća je pravna ili fizička osoba koja isporučuje voće i povrće školama koje sudjeluju u Shemi školskog voća i povrća
5) škola je odgojno-obrazovna ustanova koja sudjeluje u Shemi školskog voća i povrća, a nadležna je za raspodjelu voća i povrća i organiziranje pratećih mjera
6) podnositelj Zahtjeva za potporu za isporuku voća i povrća je dobavljač voća i povrća odobren za isporuku voća i povrća školama koje sudjeluju u Shemi školskog voća i povrća
7) podnositelj Zahtjeva za potporu za praćenje i ocjenjivanje je tijelo odobreno za praćenje i ocjenjivanje utjecaja Sheme školskog voća i povrća na prehrambene navike i zdravlje školske djece
8) podnositelj Zahtjeva za potporu za promociju je tijelo odobreno za promociju u okviru Sheme školskog voća i povrća
9) podnositelj Zahtjeva za potporu za prateće mjere je tijelo odobreno za prateće mjere u okviru Sheme školskog voća i povrća.
Nadležna tijela
Članak 4.
(1) Nadležna tijela i njihove zadaće u provedbi uredbi iz članka 2. ovoga Pravilnika su:
– ministarstvo nadležno za poljoprivredu koje:
a) odobrava podnositelja Zahtjeva za potporu za promociju u okviru Sheme školskog voća i povrća i
b) odobrava podnositelja Zahtjeva za potporu za prateće mjere u okviru Sheme školskog voća i povrća
– ministarstvo nadležno za zdravlje koje:
a) odobrava podnositelja Zahtjeva za potporu za praćenje 