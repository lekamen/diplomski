 tuženik donio odluku 31. listopada 2013. kojom se odbija kao neosnovan zahtjev za rješavanje spora tužitelja u dijelu veznom uz prigovor na ograničenje korištenja usluga od strane operatera Tele2 d.o.o. kao i zahtjev za povrat 99,00 kuna, a koja Odluka se predmetnom tužbom osporava.
Nastavno, vezano za zahtjev tužitelja glede povrata preostalog neisplaćenog iznosa novca (iznosa od 99,00 kuna) utvrđeno je da je tuženik u osporavanoj Odluci utvrdio da je tužitelj 15. srpnja 2013. dostavio tuženiku dopunu zahtjeva za rješavanje spora između korisnika i operatera u svezi povrata novca u kojem je tužitelj istaknuo da je prije prvog isključenja potrošio 400 od svega 1000 plaćenih minuta, a uoči drugog isključenja da je potrošio 500 od 1000 unaprijed plaćenih minuta, a da 1GB prometa uopće nije potrošio, kao i da je zainteresiranoj osobi uputio zahtjev za isplatu novca s računa, kojom prilikom da je priložio bonove te da je očekivao uplatu iznosa od 136,00 kuna, a da mu je isplaćeno svega 36,00 kuna. Utvrđeno je da je tuženik u izreci osporavane Odluke naveo da se odbija zahtjev tužitelja za povrat novca, međutim u obrazloženju iste nije naveo niti jedan razlog niti je jednom jedinom riječju obrazložio takvu svoju odluku.
Utvrđeno je i to da o zahtjevu tužitelja za rješavanje spora između korisnika i operatera u svezi povrede odredaba pretplatničkog ugovora koji se tiču prigovora tužitelja vezano za izmjenu tarife (Uvjeta korištenja promotivne Zimske opcije za Tele2 korisnike bonova za vrijeme dok je tužitelj imao aktiviranu tarifu Smart s Zimskom opcijom), o čemu da tužitelj od strane zainteresirane osobe uopće nije bio obaviješten, uopće nije odlučeno, iako je tuženik u obrazloženju (drugi odlomak na listu 1) osporavane Odluke naveo »da je tužitelj u svom zahtjevu upućenom tuženiku između ostalog naveo da ga zainteresirana osoba nije obavijestila o izmijenjenim Uvjeta korištenja koje da tužitelj smatra nezakonitim«.
Na temelju razmatranja svih činjeničnih i pravnih pitanja ovaj Sud je utvrdio da je tužbeni zahtjev tužitelja djelomično osnovan i to u dijelu kojem je odbijen zahtjev tužitelja za rješavanje spora između tužitelja i zainteresirane osobe vezanim uz prigovor (zahtjev) tužitelja za povrat iznosa od 99,00 kuna i u dijelu u kojem je tužitelj istaknuo da o njegovom prigovoru vezanim za izmjenu tarife kojeg je istaknuo u zahtjevu podnesenom tuženiku za rješavanje spora između korisnika i operatera, uopće nije odlučeno osporavanom Odlukom tuženika, dok je u preostalom dijelu (u kojem je odbijen kao neosnovan zahtjev tužitelja za rješavanje spora između korisnika i operatera), a vezanom uz prigovor na ograničenje mu korištenja usluge od strane zainteresirane osobe tužbeni zahtjev tužitelja neosnovan.
Naime, glede zahtjeva tužitelja za rješavanje spora između tužitelja kao korisnika usluge i zainteresirane osobe kao operatera vezanim uz prigovor tužitelja glede povrede odredaba pretplatničkog ugovora u svezi ograničenje korištenja usluge tužitelju od strane zainteresirane osobe, ukazuje se tužitelju da sukladno članku 14. stavku 14.1. točki d. Općih uvjeta poslovanja Tele2 d.o.o., zainteresirana osoba ima pravo privremeno isključiti SIM karticu krajnjeg korisnika usluga kao i ograničiti krajnjem korisniku usluga korištenje Tele2 usluga s trenutnim učinkom ako postoji opravdana sumnja da krajnji korisnik usluga ili treća osoba zlouporabljuje Tele2 SIM karticu.
Odredbom članka 41. stavka 1. i 4. ZEK-a, prava i obveze iz pretplatničkog odnosa između operatera javnih komunikacijskih usluga i pretplatnika tih usluga uređuju se njihovim međusobnim ugovorom. Sastavni dio pretplatničkog ugovora čine Opći uvjeti poslovanja, Uvjeti korištenja usluga i cjenik usluga za koje se taj ugovor sklapa. Korisnik otvaranjem Tele2 Start paketa za korisnike bonova, korisnik prihvaća Opće uvjete poslovanja Tele2 kojima su regulirana korisnička prava i obveze. Opći uvjeti poslovanja, cjenik telekomunikacijskih usluga i Uvjeti korištenja pojedinih