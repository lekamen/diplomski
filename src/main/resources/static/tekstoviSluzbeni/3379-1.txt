 tužitelju, da je prema tvrdnji samog tužitelja prvu običnu pošiljku otvorio nakon povratka iz inozemstva, odnosno 15. lipnja 2013., da se u tom trenutku tužitelj upoznao sa sadržajem odluke Povjerenstva, da je u daljnjem roku od 30 dana imao mogućnost obratiti se tuženiku sa zahtjevom za rješavanje spora između krajnjih korisnika usluga i operatora prema članku 51. stavak 1. ZEK-a, kako je tužitelj sa sadržajem odluke Povjerenstva upoznat 15. lipnja 2013., a da je zahtjev za rješavanje spora između krajnjih korisnika usluga i operatora podnio 13. kolovoza 2013., da je očito kako nije proveo u roku propisani postupak podnošenje zahtjeva za rješavanje spora između krajnjih korisnika usluga i operatora u smislu članka 51. ZEK-a, da navodi koje tužitelj iznosi kao razlog za poništenje osporavanog rješenja smatra neutemeljenim, da je rješenje zakonito i da je doneseno u okviru zakonskih nadležnosti. Tuženik napominje da je tužitelj 6. srpnja 2013. kontaktirao H1 telekom (zapis službe za korisnike) radi ponovnog uručenja odluke Povjerenstva, navodeći da isto ukazuje kako je tužitelj nakon povratka iz inozemstva, odnosno 15. lipnja 2013. već bio upoznat sa sadržajem odluke Povjerenstva. Slijedom navedenog tuženik predlaže da sud temeljem članka 57. Zakona o upravnim sporovima odbije tužbu kao neosnovanu.
Sud je 4. veljače 2016. održao javnu raspravu, te je strankama, u skladu s odredbom članka 6. Zakona o upravnim sporovima (»Narodne novine«, broj 20/10, 143/12 i 152/14) dana mogućnost izjasniti se o zahtjevima i navodima drugih stranaka te o svim činjenicama i pravnim pitanjima koja su predmet upravnog spora, na koju raspravu je pristupila zamjenica opunomoćenika tužitelja i opunomoćenica tuženika.
Sud je izveo dokaze uvidom u svu dokumentaciju koja se nalazi u spisu upravnog postupka u kojem je doneseno osporeno rješenje, te uvidom u dokumentaciju koja se nalazi u spisu upravnog spora.
Na temelju razmatranja svih pravnih i činjeničnih pitanja, sukladno odredbi članka 55. stavak 3. ZUS-a, ovaj sud utvrdio je da je tužbeni zahtjev tužitelja osnovan.
Predmet spora je zahtjev tužitelja podnesenog tuženiku 12. kolovoza 2013. radi rješavanja spora između krajnjeg korisnika usluga, ovdje tužitelja, s operatorom javnih komunikacijskih usluga.
Među strankama je sporno je li zakonito osporeno rješenje tuženika kojim je odbačen kao nedopušten zahtjev tužitelja za rješavanje spora, odnosno je li tuženik pravilno i zakonito utvrdio da je zahtjev za rješavanje spora tužitelj podnio protekom roka od 30 dana od zaprimanja pisanog odgovora povjerenstva za reklamacije HI telekoma, urbroj: I-846-DZ/ST od 8. ožujka 2013., koji rok je propisan odredbom članka 51. Zakona o elektroničkim komunikacijama.
Prema odredbi članka 50. stavku 13. Zakona o elektroničkim komunikacijama (»Narodne novine«, broj 73/08, 90/11, 133/12 i 80/13, dalje ZEK-a, na pisani odgovor operatora iz stavka 12. ovoga članka krajnji korisnik usluga ima pravo podnijeti pritužbu (reklamaciju) povjerenstvu za pritužbe potrošača pri operatoru javnih komunikacijskih usluga u roku od 30 dana od dana dostavljanja pisanog odgovora. Povjerenstvo za pritužbe potrošača operatora javnih komunikacijskih usluga obvezno je dostaviti pisani odgovor krajnjem korisniku usluga u roku od 30 dana od dana zaprimanja njegove pritužbe.
Prema odredbi članka 51. ZEK-a u slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge ili prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavka 13. ovoga Zakona. Zastara osporene tražbine ne teče za vrijeme rješavanja spora pred Agencijom.
Prema odredbi članka 85. stavku 1. Zakona o općem upravnom postupku (»Narodne novine«, broj 47/09 – dalje: ZUP-a) dostava 