 javna usluga kroz statusnu promjenu podjele društva odvajanjem najkasnije do 31. prosinca 2016.
(3) Operator prijenosnog sustava i operator distribucijskog sustava dužni su za postojeće priključke, koji su izgrađeni prije stupanja na snagu ovoga Zakona, a koji odgovaraju karakteristikama složenog priključka sukladno odredbama ovoga Zakona, dostaviti Agenciji radi davanja suglasnosti prijedlog kriterija i načina rješavanja preuzimanja priključaka u roku od dvanaest mjeseci od dana stupanja na snagu ovoga Zakona.
Članak 48.
(1) Stupanjem na snagu ovoga Zakona operator prijenosnog sustava ne može primjenjivati Kriterije za uvrštenje projekata vjetroelektrana na listu za priključenje na elektroenergetsku mrežu od 20. veljače 2012. i Postupovnik izdavanja prethodne elektroenergetske suglasnosti za vjetroelektrane te opće uvjete ugovora o priključenju vjetroelektrana na elektroenergetsku mrežu.
(2) Operator prijenosnog sustava dužan je sukladno stavku 1. ovoga članka sklopiti aneks postojećih ugovora o priključenju s fizičkim ili pravnim osobama koje su prije stupanja na snagu ovoga Zakona sklopile ugovor o otkupu električne energije s operatorom tržišta u roku od trideset dana od dana stupanja na snagu ovoga Zakona.
(3) Operator prijenosnog sustava dužan je u roku od 30 dana od dana stupanja na snagu ovoga Zakona sklopiti ugovor o priključenju s fizičkim ili pravnim osobama koje su prije stupanja na snagu ovoga Zakona sklopile ugovor o otkupu električne energije s operatorom tržišta.
(4) Vlada Republike Hrvatske će propis iz članka 46. stavka 2. ovoga Zakona donijeti u roku od dvanaest mjeseci od dana stupanja na snagu ovoga Zakona.
Članak 49.
(1) Danom stupanja na snagu zakona kojime se uređuje područje obnovljivih izvora energije prestaju važiti odredbe članka 5. stavka 10., članka 11. stavaka 2., 3., 4., 5., 6., 7., 8., 9. i 11., članka 39. točke 12. i članka 73. stavka 1. točke 3. i 23. Zakona o tržištu električne energije (»Narodne novine«, br. 22/13. i 95/15.).
(2) Danom stupanja na snagu zakona kojime se uređuje područje obnovljivih izvora energije prestaje važiti i odredba članka 14. ovoga Zakona u dijelu kojim se mijenja članak 29. točka 10., članak 23. ovoga Zakona u dijelu kojim se mijenja članak 46. stavak 18. i članak 29. ovoga Zakona u dijelu kojim se mijenja članak 53. stavak 6. točke 13., 14. i 15.
Članak 50.
Danom stupanja na snagu ovoga Zakona prestaje važiti Uredba o izmjenama i dopunama Zakona o tržištu električne energije (»Narodne novine«, br. 95/15.).
Članak 51.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/135
Zagreb, 18. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
