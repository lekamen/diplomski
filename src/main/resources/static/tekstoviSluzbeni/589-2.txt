 ovlaštenom sudskom vještaku građevinske struke.
Kupoprodajnu cijenu stana kupac je dužan platiti odjednom u cijelosti, u roku od 30 dana od dana sklapanja ugovora o kupoprodaji stana.
XIII.
Troškove utvrđivanja kupoprodajne cijene stana iz ove Odluke snosi kupac stana, a odabir ovlaštenog sudskog vještaka građevinske struke vrši prodavatelj.
Ugovor o kupoprodaji stana u ime prodavatelja potpisuje ministar obrane, odnosno osoba koju on ovlasti.
XIV.
Sredstva ostvarena prodajom stanova iz točke I. ove Odluke uplaćuju se u državni proračun Republike Hrvatske, a koristit će se namjenski za pribavljanje i opremanje stanova za službene potrebe Ministarstva obrane.
XV.
Kupac pravo vlasništva stana stječe upisom u zemljišne knjige, odnosno polaganjem kupoprodajnog ugovora u zemljišnoknjižnom odjelu suda na čijem se području stan nalazi i upisom u knjigu položenih ugovora prema posebnom propisu.
Ugovor kojim se utvrđuje obročna otplata cijene stana obvezno sadrži izjavu kupca kojom dopušta uknjižbu založnoga prava (hipoteke) na kupljenom stanu za iznos cijene stana i pripadajućih kamata u korist prodavatelja.
Kad zaprimi prijedlog za uknjižbu, odnosno upis vlasništva na stanu prema ugovoru iz stavka 2. ove točke, sud će po službenoj dužnosti u korist prodavatelja uknjižiti upis hipoteke za iznos cijene i kamata prema ugovoru.
Stanovi iz točke I. ove Odluke prodaju se kao uknjiženo ili izvanknjižno vlasništvo.
XVI.
Zahtjevi zaprimljeni na temelju Odluke o prodaji stanova u vlasništvu Republike Hrvatske kojima upravlja Ministarstvo obrane (»Narodne novine«, broj 116/2011), koji nisu riješeni do dana stupanja na snagu ove Odluke, riješit će se prema odredbama ove Odluke.
XVII.
Danom stupanja na snagu ove Odluke prestaje važiti Odluka o prodaji stanova u vlasništvu Republike Hrvatske kojima upravlja Ministarstvo obrane (»Narodne novine«, broj 116/2011).
XVIII.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/15-04/86
Urbroj: 50301-09/06-15-3
Zagreb, 12. ožujka 2015.
Predsjednik Zoran Milanović, v. r.
