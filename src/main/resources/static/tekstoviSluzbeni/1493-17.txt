 opasnostima
b. rješenja za izradu i dostavljanje izvješća o velikim opasnostima te prema potrebi drugih dokumenata u skladu s ovim Zakonom
c. sustav neovisne verifikacije koji je uspostavljen u skladu s ovim Zakonom
d. sustav upravljanja sigurnošću, te zaštitom okoliša i prirode mora se integrirati u opći sustav upravljanja operatora ili vlasnika i uključiti u organizacijsku strukturu, odgovornosti, prakse, postupke, procese i resurse za utvrđivanje i provedbu politike operatora ili vlasnika za sprečavanje velikih nesreća.
(4) Koordinacija je dužna osigurati da operatori i vlasnici usvoje mehanizme za učinkovito tripartitno savjetovanje koji se uspostavljaju u skladu s odredbama ovoga Zakona.
(5) Koordinacija je dužna osigurati da operatori i vlasnici izrade popis opreme i sredstava za odgovor na iznenadni događaj, te da o svakoj promjeni popisa opreme i sredstava izvijeste Koordinaciju u roku ne dužem od pet dana.
(6) Koordinacija je dužna osigurati da operatori i vlasnici uz savjetovanje s Koordinacijom i tijelima javne vlasti, koristeći razmjenu znanja, informacija i iskustava sukladno članku 29. ovoga Zakona, izrade norme i smjernice sukladno najboljoj praksi, a koje se odnose na nadzor velikih opasnosti tijekom izvođenja odobalnih radova te da kao minimum slijede odrednice iz stavka 7. ovoga članka.
(7) Odrednice koje se uzimaju u obzir prilikom utvrđivanja prioriteta u razvoju normi i smjernica obvezno uključuju:
a. poboljšanje integriteta bušotine, opreme za nadzor bušotina, te praćenje njihove učinkovitosti
b. poboljšanje primarnog zadržavanja
c. poboljšanje sekundarnog zadržavanja kojim se ograničava širenje velike nesreće u početnoj fazi, uključujući erupcije bušotina
d. pouzdano odlučivanje
e. upravljanje i nadzor nad radovima koji mogu predstavljati velike opasnosti
f. stručnost osoba na ključnim položajima
g. učinkovito upravljanje rizicima
h. pouzdanu procjenu sustava koji su kritični za sigurnost i zaštitu okoliša i prirode
i. ključne pokazatelje učinkovitosti
j. učinkovito povezivanje sustava za upravljanje sigurnošću, te zaštitu okoliša i prirode, između operatora i vlasnika i drugih subjekata koji sudjeluju u odobalnim radovima.
(8) Koordinacija je dužna zahtijevati od operatora ili vlasnika da njihove politike za sprečavanje velikih nesreća iz ovoga članka obuhvaćaju i njihove odobalne objekte izvan Europske unije.
(9) Koordinacija je dužna osigurati da operator ili vlasnik poduzme prikladne mjere sukladno ovom Zakonu koje prema potrebi mogu uključivati zaustavljanje predmetne aktivnosti dok opasnost ili rizik ne bude pod odgovarajućim nadzorom u slučaju kada aktivnost koju obavlja operator ili vlasnik predstavlja neposrednu opasnost za zdravlje ljudi ili znatno povećava rizik od velike nesreće.
(10) U slučaju iz stavka 9. ovoga članka operator ili vlasnik dužan je pisanim putem obavijestiti Koordinaciju putem ovlaštenika dozvole, a najkasnije 24 sata nakon što poduzme mjere.
(11) Koordinacija je dužna osigurati da operatori ili vlasnici prema potrebi poduzmu prikladne mjere sukladno ovom Zakonu za korištenje tehničkih sredstava ili postupaka kojima će poboljšati pouzdanost prikupljanja i bilježenja relevantnih podataka i spriječiti moguće manipulacije tim podacima.
Članak 23.
(1) Koordinacija je dužna osigurati da operatori ili vlasnici postupaju u skladu s mjerama koje su utvrđene u dokumentima koji se dostavljaju u skladu s odredbama članka 13. stavka 1. ovoga Zakona.
(2) Koordinacija je dužna osigurati da ovlaštenik dozvole Koordinaciji ili tijelima javne vlasti koje djeluju u skladu s napucima Koordinacije omogući prijevoz do ili s odobalnog objekta, što uključuje prijevoz njihove opreme, u bilo koje razumno vrijeme, te da im osiguraju smještaj, obroke i druge potrebe povezane s obilascima odobalnih objekata, kako bi se Koordinaciji ili tijelima javne vlasti koje djeluju u skladu s uputama Koordinacije omogućio nadzor, uključujući inspekcije, istrage i provedbu odredbi ovoga Zakona.
(3) Koordinacija je