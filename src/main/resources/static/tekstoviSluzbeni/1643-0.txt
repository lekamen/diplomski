84 29.07.2015 Rješenje Ustavnog suda Republike Hrvatske broj: U-IIIB-2948/2015 od 17. srpnja 2015.
USTAVNI SUD REPUBLIKE HRVATSKE
1644
Ustavni sud Republike Hrvatske, u sastavu Snježana Bagić, zamjenica predsjednice, te suci Mato Arlović, Marko Babić, Slavica Banić, Mario Jelušić, Davor Krapac, Ivan Matija i Duška Šarin, u postupku koji je ustavnom tužbom pokrenuo Branko Miličević iz Jurdana, kojeg zastupa Vasilije Burić Heler, odvjetnik u Rijeci, na sjednici održanoj 17. srpnja 2015. donio je
RJEŠENJE
I. Privremeno se odgađa izvršenje:
– presude Županijskog suda u Rijeci broj: Gž-1086/2013-5 od 10. travnja 2015.,
– rješenja Općinskog suda u Opatiji broj: Ovr-1157/01 od 18. prosinca 2001.,
– rješenja Općinskog suda u Opatiji broj: Ovr-374/06 (sada Ovr-215/12) od 13. prosinca 2010. i
– zaključka Općinskog suda u Opatiji broj: Ovr-215/2012-104 od 6. ožujka 2015. (sada Općinski sud u Rijeci, Stalna služba u Opatiji broj: Ovr-2977/2015).
II. Ovo rješenje stupa na snagu danom donošenja, a privremena odgoda izvršenja presude, rješenja i zaključka iz točke I. ove izreke ostaje na snazi do okončanja postupka pred Ustavnim sudom Republike Hrvatske.
III. Ovo rješenje objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Pred Ustavnim sudom Republike Hrvatske vodi se postupak u povodu ustavne tužbe koju je podnio Branko Miličević iz Jurdana (u daljnjem tekstu: podnositelj) u skladu s ovlaštenjem sadržanim u članku 63. stavku 1. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) prije iscrpljenog dopuštenog pravnog puta.
Podnositelja u postupku pred Ustavnim sudom zastupa Vasilije Burić Heler, odvjetnik u Rijeci.
1.1. Ustavna tužba je podnesena protiv presude Županijskog suda u Rijeci broj: Gž-1086/2013-5 od 10. travnja 2015., u kojoj izreka glasi:
»Uvažavanjem žalbe tuženika preinačuje se presuda Općinskog suda u Opatiji poslovni broj: P-437/2012 od 5. prosinca 2012. godine i sudi:
I. Odbija se tužbeni zahtjev tužitelja koji glasi.
'I Utvrđuje se da je nedopuštena ovrha određena rješenjem Općinskog suda u Opatiji od 18. prosinca 2001. g. broj: Ovr-1157/01 te rješenjem broj: Ovr-374/06 (sada Ovr-215/12) od 13. prosinca 2010. g., u odnosu na nekretninu z.č. 1311/244 upisanu u z.k.ul. 886 k.o. Jušići u 1/2 dijela, stan u prizemlju ukupne površine 75,65 m2 s podrumima u suterenu od 29,32 m2, sve na diobnom nacrtu označeno crvenom bojom.
II. Tuženik je dužan tužitelju naknaditi parnični trošak u iznosu od 4.080,00 kn, u roku od 15 dana, pod prijetnjom ovrhe.'
II. Nalaže se tužitelju da tuženiku nadoknadi parnični trošak u iznosu od 7.450,00 kn, u roku od 15 dana.«
2. Na temelju članka 67. stavka 2. Ustavnog zakona podnositelj je Ustavnom sudu predložio privremenu odgodu izvršenja osporene presude Županijskog suda u Rijeci, ali i rješenja Općinskog suda u Opatiji broj: Ovr-1157/01 od 18. prosinca 2001., rješenja Općinskog suda u Opatiji broj: Ovr-374/06 (sada Ovr-215/12) od 13. prosinca 2010. na temelju kojih je zaključkom Općinskog suda u Opatiji broj: Ovr-215/2012-104 od 6. ožujka 2015. (sada Općinski sud u Rijeci, Stalna služba u Opatiji broj: Ovr-2977/2015) utvrđena vrijednost nekretnine predmeta ovrhe i određeno ročište za prodaju (1. javna dražba) u zgradi Općinskog suda u Opatiji za dan 20. srpnja 2015. u 9.00 sati.
2.1. Navodi da je protiv osporene presude podnio reviziju Vrhovnom sudu Republike Hrvatske, da su mu osporenom presudom Županijskog suda u Rijeci grubo povrijeđena ustavna i konvencijska prava, a da je potpuno razvidno da bi nepokretanjem ustavnosudskog postupka za podnositelja mogle nastati teške i nepopravljive posljedice.
To osobito u slučaju provođenja javne dražbe zakazane 20. srpnja 2015. za prodaju nekretnine koja je predmet ovrhe, a određene zaključkom Općinskog suda u Opatiji broj: Ovr-215/2012-104 od 6. ožujka 2015. (sada Općinski sud u Rijeci, Stalna služba u Opatiji broj: