78 17.07.2015 Odluka o premještanju i preseljenju državljana trećih zemalja ili osoba bez državljanstva koje ispunjavaju uvjete za odobrenje međunarodne zaštite
VLADA REPUBLIKE HRVATSKE
1507
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 48. Zakona o međunarodnoj i privremenoj zaštiti (»Narodne novine«, broj 70/2015), Vlada Republike Hrvatske je na sjednici održanoj 16. srpnja 2015. godine donijela
ODLUKU
O PREMJEŠTANJU I PRESELJENJU DRŽAVLJANA TREĆIH ZEMALJA ILI OSOBA BEZ DRŽAVLJANSTVA KOJE ISPUNJAVAJU UVJETE ZA ODOBRENJE MEĐUNARODNE ZAŠTITE
I.
Republika Hrvatska će radi podjele tereta, a po načelu solidarnosti i odgovornosti, sudjelovati u europskom programu premještanja i preseljenja državljana trećih zemalja ili osoba bez državljanstva koje ispunjavaju uvjete za odobrenje međunarodne zaštite (u daljnjem tekstu: Program) i provesti zbrinjavanje navedene kategorije osoba tijekom razdoblja od dvije godine.
II.
U okviru provedbe Programa, Republika Hrvatska se obvezuje prihvatiti do 550 državljana trećih zemalja ili osoba bez državljanstva, i to: 150 osoba po osnovi preseljenja i 400 osoba po osnovi premještanja.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/295
Urbroj: 50301-09/09-15-2
Zagreb, 16. srpnja 2015.
Predsjednik Zoran Milanović, v. r.
