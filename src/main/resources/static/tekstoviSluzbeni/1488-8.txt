 poslova projektiranja su:
– izrada elektrotehničkog projekta elektrotehničkih instalacija, opreme i postrojenja u svim građevinama koji uključuje prateće sustave, pomoćne uređaje i instalacije
– izrada iskaza procijenjenih troškova građenja u okviru zadaća za koje je elektrotehnička struka ovlaštena za projektiranje
– utvrđivanje ispunjavanja temeljnih zahtjeva za građevinu s izradom dokaza o ispunjavanju temeljnih zahtjeva koji uključuju projekt izvedenog stanja elektrotehničkih instalacija, opreme i postrojenja, u okviru zadaća za koje je elektrotehnička struka ovlaštena za projektiranje
– izrada dijelova projekta uklanjanja svih građevina u okviru zadaća za koje je elektrotehnička struka ovlaštena za projektiranje
– izrada elektrotehničkog projekta postojećeg stanja za sve građevine
– nostrifikacija elektrotehničkih projekata.
Stručni nadzor građenja
Članak 53.
(1) Arhitektonska, građevinska, strojarska i elektrotehnička struka u obavljanju poslova stručnog nadzora građenja provodi nadzor nad izvođenjem radova koje je prema ovome Zakonu ovlaštena projektirati.
(2) Građevinska struka može obavljati i poslove stručnog nadzora građenja građevina i izvođenja radova koje je prema ovome Zakonu ovlaštena projektirati arhitektonska struka.
(3) Arhitektonska struka može obavljati i poslove stručnog nadzora izvođenja radova na zgradama koje je prema ovome Zakonu ovlaštena projektirati građevinska struka, a za koje prema posebnom propisu nije potrebna kontrola glavnog projekta.
Vođenje građenja
Članak 54.
(1) Arhitektonska, građevinska, strojarska i elektrotehnička struka u obavljanju poslova vođenja građenja vodi građenje građevina i izvođenje radova koje je prema ovome Zakonu ovlaštena projektirati.
(2) Građevinska struka može obavljati i poslove vođenja građenja građevina i izvođenja radova koje je prema ovome Zakonu ovlaštena projektirati arhitektonska struka.
(3) Arhitektonska i građevinska struka mogu obavljati i poslove vođenja građenja zgrada i izvođenja radova na zgradi koje su prema ovome Zakonu ovlaštene projektirati arhitektonska i građevinska struka.
Projektantski nadzor
Članak 55.
Arhitektonska, građevinska, strojarska i elektrotehnička struka u obavljanju poslova projektantskog nadzora obavlja projektantski nadzor nad izvođenjem radova koje je prema ovome Zakonu ovlaštena projektirati.
2. STRUČNI ISPIT I STRUČNO USAVRŠAVANJE
Stručni ispit
Članak 56.
(1) Osobe koje obavljaju stručne poslove prostornog uređenja iz članka 7. ovoga Zakona dužne su položiti stručni ispit za obavljanje poslova prostornog uređenja, odnosno ispuniti uvjete sukladno posebnim propisima kojima se propisuje polaganje stručnog ispita.
(2) Osobe koje obavljaju poslove projektiranja, kontrole projekata, nostrifikacije, stručnog nadzora građenja, voditelja građenja, voditelja radova, poslove ispitivanja i prethodnih istraživanja, odnosno izrađuju elaborate za potrebe projekata te osobe koje sudjeluju u radnjama ocjenjivanja sukladnosti i izdavanja certifikata sukladnosti građevnih proizvoda, dužne su položiti stručni ispit za obavljanje poslova graditeljstva, odnosno ispuniti uvjete sukladno posebnim propisima kojima se propisuje polaganje stručnog ispita.
(3) Stručni ispit provodi Ministarstvo.
(4) Listu ispitivača koja se sastoji od devet osoba iz reda stručnjaka za pojedina ispitna područja rješenjem imenuje ministar.
(5) Stručni ispit polaže se usmeno.
(6) Nakon položenog stručnog ispita Ministarstvo izdaje uvjerenje o položenom stručnom ispitu.
(7) Ministarstvo vodi Registar izdanih uvjerenja o položenom stručnom ispitu.
Članak 57.
Ministar pravilnikom propisuje program stručnog ispita, uvjete i način provedbe stručnog ispita iz članka 56. stavaka 1. i 2. ovoga Zakona, visinu naknade troškova stručnog ispita, sadržaj i oblik obrazaca za provedbu stručnog ispita, uvjerenja o položenom stručnom ispitu.
Stručno usavršavanje
Članak 58.
(1) Osobe iz članka 56. stavaka 1. i 2. ovoga Zakona nakon položenog stručnog ispita nastavljaju stručno