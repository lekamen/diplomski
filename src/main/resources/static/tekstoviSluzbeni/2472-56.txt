roku 10 dana od dana dostave odluke o uništenju robe, a u protivnom će se ti troškovi naplatiti prisilno. Ovrhu provodi nadležni područni carinski ured prema propisima za prisilnu naplatu javnih davanja.
XXIII. POSTUPANJE U PROVEDBI ČLANKA 48. ZAKONA
Članak 167.
Osoba koja podliježe primjeni nadzornih mjera dužna je na zahtjev ovlaštenih službenika Carinske uprave predočiti sve isprave i drugu porezno-pravno relevantnu dokumentaciju kojom dokazuje ispunjavanje uvjeta propisanih posebnim propisima u odnosu na obavljanje djelatnosti trgovine, izdavanje računa, kao i uvjeta propisanih posebnim propisima koji se na bilo koji način odnose na trošarinske proizvode, a temeljem kojih proizlazi mogućnost zakonite prodaje trošarinskih proizvoda u smislu članka 48. stavka 1. Zakona.
XXIV. ANALIZA ILI DRUGO ODGOVARAJUĆE ISPITIVANJE
Članak 168.
(1) U postupku utvrđivanja činjenica bitnih za oporezivanje Carinska uprava može pregledati trošarinske i druge proizvode koji su predmet uređenja Zakona i uzeti uzorke za analizu ili drugo odgovarajuće ispitivanje.
(2) Na postupak uzimanja, čuvanja, prijevoza i analize uzoraka te troškove postupka uzimanja uzoraka odgovarajuće se primjenjuju odredbe provedbenog propisa o uzimanju uzoraka u provedbi carinske ovlasti pregleda robe.
XXV. PRIJELAZNE I ZAVRŠNE ODREDBE
Članak 169.
Obrasci i evidencije iz ovoga Pravilnika mogu se prilagođavati automatskoj obradi podataka s tim da se moraju osigurati najmanje propisani podaci.
Članak 170.
Držatelji carinskih skladišta koji vrše prodaju duhanskih proizvoda putnicima u izdvojenim prodajnim mjestima carinskih skladišta u zračnim lukama dužni su izvršiti popis (inventura) zaliha sa stanjem na dan 30. lipnja 2013. godine prema vrsti i marki duhanskih proizvoda i dostaviti ga Središnjem uredu sljedećeg radnog dana. Prodaja zaliha domaćih duhanskih proizvoda iz članka 65. stavka 3. Zakona o trošarinama (»Narodne novine«, broj 83/09 i 111/12) moguća je do isteka zaliha, i to samo putnicima koji putuju u treće države ili treće teritorije.
Članak 171.
U smislu odredbi Direktive Vijeća 2008/118/EZ od 16. prosinca 2008. o općem sustavu trošarina kojim se uređuje obveza primjene uvjeta za obračunavanje trošarine prema visini trošarine na dan nastanka obveze obračunavanja trošarine u trenutku puštanja u potrošnju trošarinskih proizvoda i bez propisanog vremenskog ograničenja prodaje koje bi se temeljilo na fiskalnim razlozima, a u vezi s člankom 24. Zakona o izmjenama i dopunama Zakona o trošarinama (»Narodne novine«, broj 81/13) cigarete koje su označene duhanskim markicama Ministarstva financija sukladno članku 65. Zakona o trošarinama (»Narodne novine«, br. 83/09 i 111/12) i na koje je sukladno članku 22. Zakona o trošarinama (»Narodne novine«, br. 22/13, 32/13 i 81/13) do 1. studenoga 2013. godine nastala obveza obračunavanja trošarine smatraju se cigaretama označenim sukladno članku 78. Zakona o trošarinama (»Narodne novine«, br. 22/13, 32/13, 81/13, 100/15 i 120/15) i mogu se bez vremenskog ograničenja nalaziti u prometu na teritoriju Republike Hrvatske.
Članak 172.
Odobrenja za korištenje bjanko-zadužnice ili zadužnice kao instrumenta osiguranja mogućeg duga, a koja su donijeta sukladno odredbama članka 43. Pravilnika o trošarinama (»Narodne novine«, broj 64/13, 129/13 i 11/14) ostaju na snazi do ukidanja ili opoziva odobrenja.
Članak 173.
(1) Osobe koje su do dana stupanja na snagu Zakona o izmjenama i dopunama Zakona o trošarinama (»Narodne novine«, broj 100/15) upisane u registar trošarinskih obveznika prema članku 81.a Pravilnika o trošarinama (»Narodne novine«, broj 64/13, 129/13, 11/14, 70/14, 157/14, 8/15 i 83/15) dužne su u roku iz članka 45. stavka 1. toga Zakona ishoditi samo odobrenje za poslovanje s duhanskom sirovinom.
(2) Osobe koje su do dana stupanja na snagu Zakona o izmjenama i dopunama Zakona o trošarinama (»Narodne novine«, broj 100/15) upisane u registar trošarinskih obveznika prema članku 93.b Pravilnika o trošarinama (»Narodne novine«, broj