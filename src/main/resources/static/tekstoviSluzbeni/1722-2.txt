duljinu plovila obvezni su voditi očevidnik u elektroničkom obliku.
(2) Ovlaštenici povlastice odnosno odgovorne osobe za ribolov koji obavljaju ribolov plovilima kojima je izdano Odobrenje za gospodarski ribolov na moru bez obzira na duljinu plovila obvezni su voditi očevidnik u elektroničkom obliku samo za alat koji je naveden u Odobrenju za gospodarski ribolov na moru.
(3) Iznimno od odredbe stavka 1. ovoga članka ovlaštenici povlastice koji obavljaju ribolov plovilima dužine 12 metara ili više, ali manje od 15 metara dužine preko svega nisu obvezni voditi očevidnik u elektroničkom obliku ukoliko:
1. obavljaju ribolov isključivo unutar teritorijalnog mora Republike Hrvatske,
2. nikad ne provedu više od 24 sata na moru od vremena polaska do povratka u luku.
Članak 11.
(1) Ovlaštenici povlastice, odnosno osobe odgovorne za ribolov iz članka 10. dužne su dostaviti podatke o ribolovu elektroničkim putem Ribarskom monitoring centru barem jednom na dan najkasnije do 24:00 sata i ukoliko nije ostvaren ulov. Navedeni podaci se šalju i u sljedećim slučajevima:
a) Na zahtjev Ribarskog monitoring centra Ministarstva,
b) Nakon što je završena posljednja ribolovna operacija,
c) Prije ulaska u luku,
d) Za vrijeme inspekcije na moru,
e) Nakon prekrcaja ribe i
f) Nakon obavljenog iskrcaja.
(2) Osobe iz stavka 1. ovoga članka koji elektronički dostavljaju podatke o svojim ribolovnim aktivnostima izuzimaju se od obveze ispunjavanja i dostavljanja očevidnika, iskrcajne deklaracije i prekrcajne deklaracije u pisanom obliku.
(3) Ukoliko se podaci iz stavka 1. ovoga članka ne dostave sukladno odredbama stavka 1. ovoga članka, odnosno ukoliko se ne dostave točni podaci smatra se da očevidnik nije ni vođen.
(4) Ribarska plovila koja podliježu vođenju elektronskog očevidnika ne smiju isploviti u ribolov bez ispravnog operativnog sustava za slanje elektronskog očevidnika instaliranog na plovilu.
(5) Iznimno od odredbe stavka 4. ovoga članka ribarska plovila mogu isploviti u ribolov ukoliko je operativni sustav za slanje elektronskog očevidnika neispravan i to samo u slučaju kada ga nije moguće popraviti prije ponovnog polaska u ribolov, samo uz pismeno odobrenje Ministarstva dostavljeno elektronskim putem preko Geoinformacijskog sustava ribarstva, a podatke o ribolovu će voditi i dostavljati sukladno članku 11. stavku 8. ovoga Pravilnika.
(6) Ukoliko uređaje sustava za slanje elektronskog očevidnika nije moguće popraviti na plovilu i ukoliko se odmah ne mogu zamijeniti novim, neispravni uređaji mogu biti deinstalirani samo od ovlaštene tvrtke koja je instalirala uređaj na plovilo, a koja će popravljeni uređaj ponovno instalirati nazad na plovilo.
(7) Prije deinstalacije i instalacije novoga ili popravljenog uređaja iz stavka 6. ovoga članka potrebno je zatražiti odobrenje Ministarstva elektronskim putem Geoinformacijskog sustava ribarstva.
(8) U slučaju tehničkog kvara ili prestanka rada sustava za elektroničko bilježenje i slanje podataka instaliranog na ribarskom plovilu, zapovjednik plovila ili njegov predstavnik mora, od trenutka kad je događaj otkriven ili od trenutka kad je on o tome obaviješten, odgovarajućim telekomunikacijskim sredstvom poslati Upravi ribarstva podatke iz očevidnika o ribolovu, prekrcajne deklaracije i iskrcajne deklaracije, i to svaki dan najkasnije do 24:00 sata, čak i onda kada nije ostvaren nikakav ulov..
U slučaju tehničkog kvara ili prestanka rada sustava za elektroničko bilježenje i slanje podataka instaliranog na ribarskom plovilu navedeni podaci se šalju i u sljedećim slučajevima:
a) Na zahtjev Ribarskog monitoring centra Ministarstva,
b) Nakon što je završena posljednja ribolovna operacija,
c) Prije ulaska u luku,
d) Za vrijeme inspekcije na moru,
e) Nakon prekrcaja ribe i
f) Nakon obavljenog iskrcaja
Članak 12.
(1) Troškove nabave uređaja s karticom za prenošenje podataka, njegovo instaliranje i održavanje te troškove prijenosa podataka do maksimalno 1 GB snosi Ministarstvo poljoprivrede (u daljnjem tekstu: