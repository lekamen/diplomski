 koji ne zadovoljavaju kriterije za mikro gospodarske subjekte sukladno Zakonu o poticanju razvoja malog gospodarstva,
• podnositelja prijave koji nemaju sjedište i/ili prebivalište u Republici Hrvatskoj
• poduzetnika koji imaju žiro-račun neprekidno blokiran dulje od 30 dana u posljednjih 6 mjeseci
• podnositelja zahtjeva s kojima je u prethodnim razdobljima već sklopljen ugovor o kreditu.
III. NAMJENA KREDITA
Cilj ovog kreditnog programa je odobravanje mikro kredita novim trgovačkim društvima, obrtima te subjektima malog gospodarstva koji posluju do 24 mjeseca.
Krediti su namijenjeni za ulaganja u: Udio u ukupnom iznosu kredita: I. Osnovna sredstva – ulaganje u strojeve i opremu – ulaganje u alate i uređaje – ulaganje u sredstva za rad – kupnja/adaptacija zemljišta i poslovnih objekata – razvoj softverskih i IT rješenja i ostala nematerijalna imovina Najmanje 60% II. Obrtna sredstva Najviše 40%
Dopušteni udio kratkotrajne imovine u kreditu je najviše 40% od iznosa kredita.
Nije potrebno vlastito učešće.
U okviru ovog kreditnog programa ne kreditira se:
• ugostiteljski objekti koji isključivo pružaju usluge točenja pića,
• kockarnice, kladionice i slične djelatnosti,
• izgradnja/kupnja stambenih i poslovnih prostora radi stanovanja/prodaje,
• izgradnja/kupnja stambenih i poslovnih prostora radi iznajmljivanja, osim u svrhu obavljanja turističke djelatnosti,
• nabavka nekretnina i pokretnina od povezanih osoba sukladno definiciji u Međunarodnom računovodstvenim standardima 24 i 27,
• kupnja vlasničkih udjela u drugim subjektima,
• trgovina,
• kupnja, izgradnja, rekonstrukcija i opremanje poslovnih prostora za trgovačke djelatnosti,
• benzinske postaje,
• proizvodnja i distribucija duhanskih proizvoda,
• prodajni i servisni auto saloni,
• nabava vozila,
• poljoprivredne djelatnosti,
• ostale aktivnosti definirane važećim propisima o potporama male vrijednosti (Uredba Komisije (EU) br. 1407/2013 оd 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore)
• Iznimno HAMAG-BICRO može odobriti odstupanja u okviru djelatnosti koje se ne kreditiraju kod subjekata malog gospodarstva koji djeluju unutar sektora trgovine ukoliko se kroz kredit pokreće proizvodnja proizvoda kojima se do tada trgovalo.
IV. IZNOS I OTPLATA KREDITA
Najniži i najviši iznos
Najniži iznos kredita je 10.000,00 kuna, a najviši 120.000,00 kuna.
Rok korištenja kredita
Kreditna sredstva HAMAG-BICRO-a mogu se koristiti 30 dana od zaključenja ugovora o kreditu bez mogućnosti produljenja roka, ali najkasnije do 15. prosinca 2015. godine.
Ako kredit nije u cijelosti iskorišten, u otplatu se prenosi samo iskorišteni iznos kredita.
Krediti se odobravaju u kunama.
Poček
do 6 mjeseci
Poček podrazumijeva razdoblje u vijeku kredita za vrijeme kojeg korisnik kredita nije u obvezi otplate glavnice kredita, već je samo u obvezi plaćanja kamata.
Poček započinje prvim danom po isteku roka korištenja kredita, a završava danom koji označava početak razdoblja dospijeća prve rate kredita, s time da razdoblje ovisi o ugovorenoj dinamici otplate.
Rok otplate
do 5 godina uključujući i poček
Način otplate
Kredit se prenosi u otplatu na dan koji je ugovoren kao datum krajnjeg roka korištenja kredita, bez obzira na to kada je unutar dopuštenog roka kredit u cijelosti iskorišten.
Kredit se otplaćuje u jednakim kvartalnim ratama.
Prijevremena otplata moguća je uz prethodnu pisanu obavijest HAMAG-BICRO-u, bez plaćanja naknade za prijevremeni povrat kredita.
V. KAMATE I DRŽAVNA POTPORA
Kamatna stopa je 0,99% godišnje, fiksna.
Efektivna kamatna stopa je 1,09%.
Obračun kamata obavlja se proporcionalnom metodom i naplaćuje kvartalno.
Poticajne kamatne stope i propisi o državnim potporama
Sukladno važećim propisima o potporama male vrijednosti (Uredba Komisije (EU) br. 1407/2013 оd 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore) u okviru Kreditnog programa »Mikrokreditiranje –