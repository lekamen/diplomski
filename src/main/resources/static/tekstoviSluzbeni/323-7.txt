 poslove vezane uz provođenje zakona i drugih propisa iz područja visokog obrazovanja; izradu podloga za donošenje odluka o financiranju visokog obrazovanja, provedbu programskog financiranja visokih učilišta; praćenje izdataka za zaposlene i troškove visokih učilišta; strateško praćenje i analiza prostornih resursa visokih učilišta; praćenje popune radnih mjesta na javnim visokim učilištima angažman nastavnika i ostalih djelatnika visokih učilišta, sukladno zakonom propisanim uvjetima; poslove strateškog planiranja, organiziranja i razvoja informacijske infrastrukture u visokom obrazovanju; obavlja poslove informatizacije sustava visokog obrazovanja, te obavlja izvještajno-analitičke poslove za potrebe razvoja javnih politika u visokom obrazovanju vodi baze podataka o visokom obrazovanju, analizira i provodi isplatu direktnih i indirektnih financijskih potpora studentima, te obavlja poslove vezane uz socijalnu dimenziju i osiguranje pristupa visokom obrazovanju. Sektor obavlja i druge poslove iz svoga djelokruga.«.
Članak 26.
Članak 36. mijenja se i glasi:
»Služba za poslovanje visokih učilišta obavlja poslove vezane uz vođenje i razvoj djelatnosti visokih učilišta primjenom stručnih i znanstvenih dostignuća; obavlja poslove vezano uz angažman nastavnika i ostalih djelatnika visokih učilišta, sukladno zakonom propisanim uvjetima. Služba vodi baze podataka o upisanim studentima, nastavnicima, te ostalim zaposlenicima visokih učilišta koordinira pristup podacima iz informacijskog sustava visokih učilišta, sudjeluje u poslovima pripreme i provedbe programskih ugovora iz svoje nadležnosti, koordinira prijedlog proračuna visokih učilišta, prati i analizira izdatke za zaposlene i troškove poslovanja visokih učilišta, obavlja poslove strateškog planiranja, organiziranja i razvoja informacijske infrastrukture u visokom obrazovanju te strateško praćenje i analizu prostornih resursa visokih učilišta. Služba sudjeluje u razvoju kapaciteta visokih učilišta vezanih uz financiranje i uz provedbu strategija razvoja visokih učilišta. Služba obavlja i druge poslove iz svoga djelokruga.
U Službi se ustrojavaju:
4.1.1.1. Odjel za financiranje visokog obrazovanja i visokih učilišta
4.1.1.2. Odjel za analizu i praćenje infrastrukturnih resursa visokog obrazovanja.«.
Članak 27.
Iza članka 36. dodaju se naslovi iznad članaka i članci 36.a i 36.b koji glase:
»4.1.1.1. Odjel za financiranje visokog obrazovanja i visokih učilišta
Članak 36.a
Odjel za financiranje visokog obrazovanja i visokih učilišta obavlja poslove vezano uz financiranje i praćenje financiranja visokog obrazovanja i visokih učilišta, analizu proračunskih izdvajanja za visoko obrazovanje, provedbu financiranja visokog obrazovanja kroz cjelovit iznos, provedbu programskih ugovora, praćenje i analizu upravljanja visokim učilištima, prava i obveza visokih učilišta, praćenje i analizu sustava izbora nastavnika, vrednovanje rada nastavnika i nastavnog opterećenja, analizu standarda kadrovske strukture, umrežavanje i suradnju visokih učilišta. Odjel prati Registar zaposlenih u javnim službama u dijelu koji se odnosi na visoko obrazovanje, te sudjeluje u radu Centralnog obračuna plaća. Odjel vodi financijski dio poslova vezanih uz osnivanje visokih učilišta i studijskih programa. Odjel obavlja i druge poslove iz svoga djelokruga.
4.1.1.2. Odjel za analizu i praćenje infrastrukturnih resursa visokog obrazovanja
Članak 36.b
Odjel za analizu i praćenje infrastrukturnih resursa visokog obrazovanja obavlja poslove vezano uz razvoj i poticanje uporabe informacijsko-komunikacijskih tehnologija u visokom obrazovanju, razvoj informacijsko-komunikacijske infrastrukture, povezivanje postojećih informacijskih sustava u visokom obrazovanju s ciljem osiguravanja cjelovitih i kvalitetnih informacija potrebnih za donošenje odluka, poticanje uporabe otvorenih obrazovnih sadržaja. Odjel analizira postojeće prostorne kapacitete visokih učilišta i predlaže gradnju novih i obnovu postojećih. Odjel prati rad