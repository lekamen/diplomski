 provođenje programa stambenog zbrinjavanja stradalnika iz Domovinskog rata i članova njihovih obitelji na način da sredstva omogućuju provedbu aktivnosti planiranih Godišnjim planom. Predlaže Službi za proračun i financije mjesečnu dinamiku potrebnih sredstava za provođenje programa stambenog zbrinjavanja.
Služba surađuje sa Samostalnom službom za strateške inicijative i projekte Europske unije u poslovima pripreme stručnih podloga i analiza iz svog djelokruga potrebnih za izradu dokumenata za korištenje sredstava iz različitih programa i instrumenata Europske unije, surađuje prilikom obavljanja poslova vezanih uz pripremu projekata te izradi potrebne dokumentacije, prati nacionalne propise i pravila Europske unije, zakonsku regulativu i procedure vezane uz područje djelokruga Sektora za stambeno zbrinjavanje.
Služba obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 51.
Naslov iznad članka 36. mijenja se i glasi:
»4.2.2. Služba za dodjelu stambenih kredita i financijskih potpora«.
Članak 52.
Članak 36. mijenja se i glasi:
»Služba za dodjelu stambenih kredita i financijskih potpora zaprima zahtjeve za stambeno zbrinjavanje, prikuplja potrebnu dokumentaciju, ažurira spise predmeta, izrađuje i objavljuje Liste reda prvenstva, zaprima i rješava prigovore, podneske, izdaje različite potvrde i obavijesti, donosi rješenja o pravu korisnika na odgovarajući vid stambenog zbrinjavanja – pravo na dodjelu stana, pravo na dodjelu stambenog kredita odnosno pravo na financijsku potporu za kupnju ili izgradnje prve nekretnine, te za subvenciju na kamate za kredite u komercijalnim bankama do visine tržišne kamate.
Služba izrađuje jedinstvene Liste reda prvenstva osoba koje ostvaruju pravo na stambeno zbrinjavanje, oglašava i objavljuje Liste reda prvenstva. Služba pruža stručnu i pravnu pomoć pri realizaciji stambenih kredita, obavještava korisnike o uvjetima kreditne sposobnosti.
Služba pruža stručnu pomoć u postupcima ostvarivanja prava na građevinsko zemljište, oslobođenja od plaćanja dijela komunalnog doprinosa, te prava na komunalno opremanje te rješava sve podneske, zahtjeve i pritužbe koji se odnose na pitanja ostvarivanja navedenih prava.
Služba sudjeluje u izradi Strateškog plana Ministarstva, osobito u utvrđivanju načina ostvarivanja posebnih ciljeva. Sustavno prati i mjeri razine ispunjavanja utvrđenih posebnih ciljeva te prati pokazatelje uspješnosti. Sudjeluje u procesu upravljanja rizicima u vezi ostvarivanja prava na stambeno zbrinjavanje stradalnika iz Domovinskog rata i članova njihovih obitelji. Prikuplja podatke o utvrđenim rizicima, evidentira ih u Registar rizika i ažurira Registar rizika. Procjenjuje učinak i vjerojatnost rizika, postupa po rizicima i prati ih.
Služba sudjeluje u izradi Financijskog plana Ministarstva u vezi s realizacijom posebnog cilja utvrđenog Strateškim planom Ministarstva. Prati provedbu aktivnosti iz Financijskog plana Ministarstva iz nadležnosti Službe, kao i alokaciju sredstava za provođenje programa stambenog zbrinjavanja stradalnika iz Domovinskog rata i članova njihovih obitelji na način da sredstva omogućuju provedbu aktivnosti planiranih Godišnjim planom. Predlaže Službi za proračun i financije mjesečnu dinamiku potrebnih sredstava za provođenje programa stambenog zbrinjavanja.
Služba obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 53.
Iza članka 36. dodaju se naslov i članak 36.a koji glase:
»4.2.3. Služba za pripremu i praćenje izgradnje i rekonstrukcije stambenih objekata i obavljanje stručnih izvida
Članak 36.a
Služba za pripremu i praćenje izgradnje i rekonstrukcije stambenih objekata i obavljanje stručnih izvida u suradnji s jedinicama lokalne samouprave brine o osiguranju građevinskog zemljišta za izgradnju više stambenih jedinica za potrebe stambenog zbrinjavanja većeg broja korisnika prava, surađuje sa Agencijom za pravni promet i posredovanje nekretninama u postupku 