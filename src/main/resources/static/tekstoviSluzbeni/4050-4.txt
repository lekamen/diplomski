 upravnopravne poslove, Drugi odsjek (u daljnjem tekstu: prvostupanjsko upravno tijelo) donio je rješenje o povratu imovine od 28. listopada 2003. (v. točku 6. obrazloženja ove odluke). S obzirom na to da je podnositeljičina majka Nada Stanzer preminula 10. studenoga 2000., tim su rješenjem podnositeljici, kao jedinoj oporučnoj nasljednici iza pokojne Nade Stanzer, dani u vlasništvo (u 21/23 dijela) posebni dijelovi sporne stambene zgrade pobliže navedeni u izreci (sedam stanova s neodvojivo povezanim odgovarajućim suvlasničkim dijelovima nekretnine).
20. U povodu žalbe zainteresiranih osoba, Ministarstvo pravosuđa, Uprava za građansko pravo, donijelo je rješenje, klasa: UP/II-942-01/04-01/84, ur.broj: 514-03-07/3-06-2 od 24. siječnja 2006. (u daljnjem tekstu: drugostupanjsko rješenje od 24. siječnja 2006.), kojim je poništilo rješenje o povratu imovine od 28. listopada 2003. i vratilo predmet na ponovni postupak prvostupanjskom upravnom tijelu.
21. Upravni sud odbio je presudom broj: Us-4915/2006-15 od 1. srpnja 2010. podnositeljičinu tužbu protiv drugostupanjskog rješenja od 24. siječnja 2006.
22. U ponovljenom upravnom postupku, prvostupanjsko upravno tijelo donijelo je 22. svibnja 2013. novo rješenje, protiv kojeg je podnesena žalba.
Upravni postupak u povodu žalbe vodi se pred Ministarstvom pravosuđa, Upravom za građansko, trgovačko i upravno pravo, pod oznakom klase UP/II-942-01/13-01/725.
23. Do donošenja ove odluke drugostupanjski upravni (žalbeni) postupak nije okončan. Ukupno trajanje upravnog postupka je 18 godina, 10 mjeseci i 11 dana.
3) Tijek parničnog postupka nakon 5. studenoga 1997.
24. Nakon 5. studenoga 1997. prvostupanjski sud održao je tri (3) ročišta: 4. svibnja 1998. u predmetu broj: P-4683/91 (na kojem je riješeno da će se napraviti uvid u spis broj: P-4675/91), a 3. svibnja 2000. i 4. ožujka 2003. u predmetu broj: P-4675/91. Na ročištu održanom 4. ožujka 2003. kao tuženici su naznačeni Republika Hrvatska, Grad Zagreb i Gradsko stambeno komunalno gospodarstvo.
a) Prekid parničnog postupka 4. veljače 2005.
25. Prvostupanjski sud je rješenjem broj: P-4675/91-146 od 4. veljače 2005. pod točkom I. izreke odredio prekid parničnog postupka.
Pod točkom II. izreke tog rješenja odredio je da će se postupak nastaviti po pravomoćnom dovršetku upravnog postupka koji se, radi naknade za imovinu oduzetu za vrijeme jugoslavenske komunističke vladavine, vodi pred Gradom Zagrebom, Gradskim uredom za imovinskopravne poslove, Odjelom za upravnopravne poslove, Drugim odsjekom. U obrazloženju tog rješenja istaknuto je:
»Uvidom u rješenje Gradskog ureda za imovinsko-pravne poslove, Odjel za upravno-pravne poslove, II Odsjek od 28. listopada 2003. utvrđeno je da se ovdje I-tužiteljici Maji Ivanetić vraćaju u vlasništvo u 21/23 dijela posebni dijelovi nekretnine u zgradi u Zagrebu, Grškovićeva 19a. Prema dopisu istog tijela od 17. 01. 2005. taj postupak nije pravomoćno okončan već se nalazi na rješavanju u povodu žalbe.
Budući da odluka u ovom predmetu ovisi o prethodnom rješenju pitanja da li su tužiteljice ovlaštenice povrata oduzete imovine koja je predmet postupka te da li će im ta imovina biti vraćena (a o čemu ovisi aktivna legitimacija i pravni interes tužiteljica), ovaj sud je s obzirom na to da je već u tijeku upravni postupak o tom pitanju, odlučio da sam ne rješava to prethodno pitanje.
Uz navedeno valja reći da se tužbeni zahtjevi postavljeni na utvrđenje i predaju u posjed glede sadržaja preklapaju sa predmetom o kojem odlučuje upravno tijelo.
Stoga je, a temeljem čl. 213. st. 1. toč. 1. ZPP-a riješeno kao u izreci pod I.«
26. Protiv tog rješenja podnositeljica je 25. veljače 2005. podnijela žalbu.
Drugostupanjski sud je rješenjem broj: Gž-981/05-2 od 21. veljače 2006. odbio podnositeljičinu žalbu te je potvrdio rješenje prvostupanjskog suda od 4. veljače 2005.
b) Prvi zahtjev za zaštitu prava na suđenje u razumnom roku
27. Podnositeljica je 5. svibnja 2006. podnijela drugostupanjskom sudu zahtjev za zaštitu prava