 svaki pojedinačni transakcijski račun vlasnika upisuje određenu oznaku valute ili otvara jedinstveni transakcijski račun vlasnika na koji se mogu evidentirati novčana sredstva u više različitih valuta (s oznakom »MVR«).
Točka 15. mijenja se i glasi:
»15. Oznaka transakcijskog računa prema broju poslovnih subjekata ili prema broju fizičkih osoba koje zajednički obavljaju gospodarsku djelatnost ili slobodno zanimanje (1 znak)
Upisuje se:
– oznaka »1« za transakcijski račun otvoren na ime jednog poslovnog subjekta odnosno za transakcijski račun stečajne mase,
– oznaka »2« za transakcijski račun otvoren na ime više poslovnih subjekata i za transakcijski račun poslovnog subjekta kod kojeg više fizičkih osoba zajednički obavlja gospodarsku djelatnost ili slobodno zanimanje.«.
Točka 19. mijenja se i glasi:
»19. Oznaka transakcijskog računa dužnika u stečaju (1 znak)
Upisuje se:
– oznaka »0« za transakcijski račun dužnika nad kojim nije otvoren stečajni postupak, odnosno račun koji je kod obveznika otvoren prije otvaranja stečajnog postupka, kao i za račun stečajne mase,
– oznaka »1« za transakcijski račun dužnika u stečaju.«.
Točka 21. mijenja se i glasi:
»21. Transakcijski račun slijednik (21 znak)
Obveznik prilikom zatvaranja transakcijskog računa pravne osobe upisuje podatak o transakcijskom računu slijedniku koji je otvoren kod istog obveznika, ako se transakcijski račun slijednik otvara zbog promjene sukladno propisima, pri čemu je vlasnik računa slijednika i računa koji se zatvara ista pravna osoba odnosno vlasnik računa slijednika je pravni slijednik vlasniku računa koji se zatvara zbog statusne promjene. Navedeni podatak upisuje se i u slučaju promjene broja transakcijskog računa vlasnika zbog statusne promjene podjele, pripajanja ili spajanja obveznika dostave podataka, ako je transakcijski račun slijednik otvoren kod istog obveznika.«.
Članak 2.
U članku 4. stavku 2. točka 3. mijenja se i glasi:
»3. Ime i prezime građanina (do 114 znakova)
Upisuje se ime i prezime građanina iz osobnog identifikacijskog dokumenta ili drugog jednakovrijednog dokumenta.
Banka u nazivu transakcijskog računa građana prvo upisuje ime, a zatim prezime.
Ako se transakcijski račun otvara kao račun specifične namjene, u naziv transakcijskog računa upisuje se i namjena novčanih sredstava.
Ako se transakcijski račun otvara kao račun zajedničke pričuve, u naziv transakcijskog računa uz namjenu novčanih sredstava upisuje se i adresa stambene zgrade na koju se sredstva zajedničke pričuve odnose, a ako se otvara kao račun stečajne mase, u naziv se iza namjene novčanih sredstava upisuje tvrtka odnosno naziv stečajnog dužnika.
Ako se transakcijski račun otvara kao račun koji za pojedinog potrošača nad kojim je otvoren stečaj otvara povjerenik sukladno Zakonu o stečaju potrošača, u naziv vlasnika računa upisuje se ime i prezime vlasnika računa – osobe koja u svojstvu povjerenika otvara računa za pojedinog potrošača, naznaka: »račun povjerenika za" te ime i prezime potrošača za kojeg se račun otvara.«.
Točka 9. mijenja se i glasi:
»9. Oznaka valute (3 znaka)
Upisuje se troslovna oznaka valute u kojoj se evidentiraju novčana sredstva na transakcijskom računu sukladno Popisu novčanih jedinica i njihovih oznaka iz Odluke o načinu otvaranja transakcijskih računa ili oznaka »MVR« za transakcijski račun na kojem se evidentiraju novčana sredstva u više različitih valuta (multivalutni račun).
Obveznik dostave podataka za svaki pojedinačni transakcijski račun vlasnika upisuje određenu oznaku valute ili otvara jedinstveni transakcijski račun vlasnika na koji se mogu evidentirati novčana sredstva u više različitih valuta (s oznakom »MVR«). Ako obveznik otvara transakcijski račun po nalogu Agencije, sukladno članku 212. Ovršnoga zakona, za transakcijski račun upisuje se pojedinačna valuta ili oznaka »MVR«. Ako obveznik u Jedinstveni registar računa dostavi račun s oznakom »MVR«, tada je dužan na taj račun omogućiti primitak svih uplata neovisno o valuti u kojoj je