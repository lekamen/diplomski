 djeluje u nekim većim gradovima. U manjim mjestima sporadično su osnovane organizacije koje se bave pružanjem pomoći žrtvama te ovisno o projektnim aktivnostima većih organizacija, povremeno se provode programi na područjima u kojima nisu osnovane organizacije civilnog društva.
Pojedina ministarstva kroz svoje programe osiguravaju financijska sredstva koja putem natječaja dodjeljuju organizacijama civilnog društva u svrhu provođenja programa koje nisu u mogućnosti provoditi državne institucije ili javne ustanove. Također jedinice lokalne samouprave osiguravaju sredstva za rad organizacija u svojim županijama te su moguća financiranja i kroz projektna sredstva europskih fondova.
S obzirom na to da se većina organizacija financira putem natječaja kao glavni problem vide nepostojanje kontinuiranog financiranja i nedostatak strukturne pomoći i podrške te nedostatnu senzibiliziranost donatora za određene teme. Sve navedeno otežava kontinuitet rada organizacija i dugoročnu održivost.
U svrhu pružanja pravovremene podrške i pomoći žrtvama i svjedocima u Republici Hrvatskoj nužno je kontinuirano osigurati, nastaviti i razvijati te isticati primjere dobre prakse suradnje nadležnih institucija sa organizacijama civilnog društva. Širenje područja djelovanja organizacija civilnog društva u segmentu zaštite žrtava ostvarivo je kroz specijalizirane servise za pružanje pomoći žrtvama (posebno određenim ranjivim skupinama koje pojedine organizacije svojim ustanovljavanjem i radom štite) sa razvijanjem programa međunarodne suradnje i projektnog financiranja te daljnje međusektorske suradnje.
Pojedine organizacije civilnog društva u svom radu angažiraju volontere te blisko surađuju s volonterskim centrima. Modelom podrške koji uključuje građane i volontere u pružanje podrške žrtvama i svjedocima kroz organizacije civilnog društva ostvaruje se višestruki utjecaj:
1. doprinosi se poboljšanju kvalitete, kvantitete i dostupnosti usluga namijenjenih poboljšanju položaja i integraciji žrtava i svjedoka u društvo kao vrlo osjetljive skupine ljudi koji su preživjeli najteže oblike nasilja,
2. ostvaruje se aktivno uključivanje građana u društvo kroz sudjelovanje u razvoju inovativnih modela usluga namijenjenih žrtvama i svjedocima,
3. volontiranje, kao izraz slobodne volje pojedinca da vlastita znanja i talente ugradi u razvoj novih usluga, predstavlja potvrdu vlastite vrijednosti i korisnosti te jača odgovornost pojedinca za društvo u kojem živi.
Na ovaj način, uključivanjem organizacija civilnog društva i volontera doprinosi se ostvarenju strategije reforme državne uprave u dijelu podizanja kvalitete upravnih usluga, otvorenosti i pristupačnosti tijela državne uprave i jačanja socijalne osjetljivosti državne uprave u odnosu prema građanima.
b) Ciljevi
– Uključenje organizacija civilnog društva u sustav podrške žrtvama i svjedocima te osiguranje kontinuirane i sustavne suradnje s organizacijama civilnog društva
– Suradnja na razvoju edukativnih i prevencijskih programa
– Razvijanje programa uključivanja volontera u državnim tijelima, ustanovama i organizacijama civilnog društva koje pružaju podršku i zaštitu žrtvama i svjedocima
c) Mjere
1. Utvrđivanje standarda kvalitete organizacija civilnog društva za pružanje različitih vrsta podrške žrtvama i svjedocima
2. Sudjelovanje u osiguranju preduvjeta za provođenje projekata i programa organizacija civilnog društva koje pružaju pomoć i podršku svjedocima i žrtvama te koji imaju specijalizirane servise za pružanje pomoći ranjivim žrtvama
3. Sudjelovanje u osiguranju preduvjeta za provođenje projekata i programa organizacija civilnog društva čija je svrha razvoj edukativnih i prevencijskih programa
4. Izrada registra organizacija civilnog društva koji se bave pružanjem podrške i svih oblika pomoći žrtvama i svjedocima
5. Izrada programa uključenja volontera u državna tijela, ustanove i organizacije civilnog društva koje pružaju podršku i zaštitu žrtvama i svjedocima.
VI. JAČANJE MEĐUNARODNE SURADNJE
a)