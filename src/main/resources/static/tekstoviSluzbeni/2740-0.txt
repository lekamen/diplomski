7 22.01.2016 Pravilnik o Registru postupaka stečaja potrošača
MINISTARSTVO PRAVOSUĐA
89
Na temelju članka 28. stavka 2. Zakona o stečaju potrošača (»Narodne novine«, broj 100/15.), ministar pravosuđa donosi
PRAVILNIK
O REGISTRU POSTUPAKA STEČAJA POTROŠAČA
Članak 1.
Ovim Pravilnikom propisuje se sadržaj i način vođenja Registra postupaka stečaja potrošača (dalje u tekstu: Registar).
Članak 2.
(1) Registar je centralizirani popis postupaka stečaja potrošača koji vodi ministarstvo nadležno za poslove pravosuđa (dalje u tekstu: ministarstvo).
(2) Registar se vodi u elektroničkom obliku.
(3) Registar je javan.
(4) Svatko ima pravo uvida, bez dokazivanja pravnog interesa, u podatke upisane u Registar.
(5) Na zahtjev suda, drugog tijela državne vlasti ili potrošača ovlaštena osoba u ministarstvu izdat će potvrdu s posljednjim i/ili prethodno upisanim podacima u Registar.
Članak 3.
U Registar se za svaki postupak stečaja potrošača upisuju sljedeći podaci:
1) podaci za identifikaciju
1. registarski broj
2. ime i prezime potrošača
3. osobni identifikacijski broj potrošača (OIB)
4. adresa prebivališta
5. naziv, sjedište i poslovna adresa
2) podaci o postupku
1. naziv suda i poslovni broj pod kojim je zaprimljen prijedlog za otvaranje postupka stečaja potrošača te datum podnošenja prijedloga za otvaranje stečaja potrošača (pokretanje postupka)
2. naziv suda, poslovni broj i datum rješenja o odbačaju, odbijanju ili povlačenju prijedloga za otvaranje postupka stečaja potrošača te datum pravomoćnosti rješenja
3. naziv suda, poslovni broj i datum rješenja o otvaranju postupka stečaja potrošača te datum pravomoćnosti rješenja
4. podaci o povjereniku
5. naziv suda, poslovni broj i datum rješenja o obustavi postupka stečaja potrošača te datum pravomoćnosti rješenja
6. naziv suda, poslovni broj i datum rješenja o zaključenju postupka stečaja potrošača te datum pravomoćnosti rješenja
7. trajanje razdoblja provjere ponašanja
8. naziv suda, poslovni broj i datum rješenja o oslobođenju ili uskrati oslobođenja od preostalih obveza te datum pravomoćnosti rješenja
9. naziv suda, poslovni broj i datum rješenja o opozivu oslobođenja potrošača od preostalih obveza te datum pravomoćnosti rješenja
10. napomene.
Članak 4.
(1) Registarski broj dodjeljuje se prema redoslijedu upisa u Registar u trenutku kada Registar zaprimi obavijest o podnesenom prijedlogu za otvaranje postupka stečaja potrošača.
(2) Obavijest iz stavka 1. ovoga članka Registar zaprima se elektroničkim putem iz sustava e-Spis.
(3) Podaci za identifikaciju iz članka 3. točke 1. podtočke 1. do 3. ovoga Pravilnika su nepromjenjivi, osim u slučaju ispravljanja pogrešnog upisa.
(4) Kao podatak za identifikaciju iz članka 3. točke 1. podtočke 4. ovoga Pravilnika upisuje se adresa prebivališta koju je potrošač naveo u prijedlogu za otvaranje postupka stečaja potrošača.
(5) Ako se adresa prebivališta potrošača iz stavka 4. ovoga članka razlikuje od adrese prebivališta potrošača koja je navedena u rješenju o otvaranju postupka stečaja potrošača, umjesto adrese prebivališta iz stavka 4. ovoga članka upisat će se adresa prebivališta potrošača navedena u rješenju o otvaranju postupka stečaja potrošača.
(6) Adresa prebivališta potrošača koja je navedena u rješenju o otvaranju postupka stečaja potrošača ne može se mijenjati, osim u slučaju ispravljanja pogrešnog upisa.
(7) Naziv, sjedište i poslovna adresa upisuju se kada je prijedlog za otvaranje postupka stečaja potrošača podnijela fizička osoba iz članka 4. stavka 3. Zakona o stečaju potrošača.
(8) Na upise i izmjene upisa podataka iz stavka 7. ovoga članka na odgovarajući način se primjenjuju odredbe stavaka 4. do 6. ovoga članka.
Članak 5.
(1) Naziv suda i poslovni broj pod kojim je zaprimljen prijedlog za otvaranje postupka stečaja potrošača te datum podnošenja prijedloga za otvaranje stečaja potrošača preuzimaju se elektroničkim putem iz sustava e-Spis.
(2) Naziv suda i poslovni broj pod kojim je zaprimljen prijedlog za otvaranje postupka stečaja