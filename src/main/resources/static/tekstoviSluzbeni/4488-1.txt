 9. rujna 2016.
Zamjenik ravnatelja mr. sc. Božidar Ljubić, dipl. ing., v. r.
DODATAK I.
1. CILJEVI
Pretpakovine obuhvaćene ovim Pravilnikom moraju u završnom pakiranju zadovoljiti sljedeće zahtjeve:
1.1. Stvarni sadržaj, u prosjeku, ne smije biti manji od nazivne količine.
1.2. Udio pretpakovina koje imaju negativnu pogrešku veću od dopuštene negativne pogreške utvrđene u točki 2.4. ovoga Dodatka mora biti dovoljno mali, da bi serija pretpakovine, mogla zadovoljiti zahtjeve ispitivanja navedeni u Dodatku II.
1.3. Pretpakovina čija je negativna pogreška dvostruko veća od dopuštene negativne pogreške, prikazane u tablici u točki 2.4. ovoga Dodatka ne smije se označiti EZ oznakom sukladnosti navedenoj u točki 3.3. ovoga Dodatka.
2. DEFINICIJE I TEMELJNE ODREDBE
2.1. Nazivna količina (nazivna masa ili nazivni obujam) sadržaja pretpakovine je masa ili obujam označen na pretpakovini, tj. ona količina proizvoda koju bi pretpakovina trebala sadržavati.
2.2. Stvarni sadržaj pretpakovine je količina proizvoda (nazivna masa ili nazivni obujam) koju ona doista sadrži. Tijekom provedbe svih postupaka provjere proizvoda, čija je količina izražena u obujamskim jedinicama, treba uzeti u obzir onu vrijednost stvarnog sadržaja, koja odgovara obujmu izmjerenom pri temperaturi od 20 °C, neovisno o tome pri kojoj se temperaturi provodi punjenje ili provjera. Međutim, to pravilo se neće primjenjivati na duboko zamrznute ili zamrznute proizvode čija se količina izražava u obujamskim jedinicama.
2.3. Negativna pogreška pretpakovine je ona količina za koju je stvarni sadržaj pretpakovine manji od nazivnoga sadržaja pretpakovine.
2.4. Dopuštena negativna pogreška sadržaja pretpakovine utvrđuje se u skladu s niže navedenom tablicom:
Nazivna količina Qn u gramima ili mililitrima Dopuštena negativna pogreška u % Qn u g ili ml od       5       do       50 9 - od     50       do     100 - 4,5 od   100       do     200 4,5 - od   200       do     300 - 9 od   300       do     500 3 - od   500       do   1000 - 15 od 1000       do 10000 1,5 -
Prilikom korištenja navedene tablice, vrijednosti dopuštenih negativnih pogrešaka, iskazani u postocima u tablici, prilikom preračunavanja u jedinice mase ili obujma, moraju se zaokruživati na najbližu desetinku grama ili mililitre.
3. NATPISI I OZNAKE
Sve pretpakovine proizvedene sukladno odredbama ovoga Pravilnika na ambalaži trebaju imati istaknute sljedeće oznake, postavljene na način da su neizbrisive, lako čitljive i vidljive na pretpakovini u normalnim uvjetima izlaganja:
3.1. nazivnu količinu (nazivna masa ili nazivni obujam) izražena u kilogramima, gramima, litrama, centilitrima ili mililitrima, označena brojkama čija visina odgovara najmanjoj veličini propisanoj u tablici – Veličina oznaka, iza koje se nalazi mjerna jedinica ili znak mjerne jedinice koja se upotrebljava, sukladno odredbama važećeg propisa o mjernim jedinicama.
Tablica – Veličina oznaka
Nazivna količina punjenja Qn u g ili ml Veličina oznaka u mm manja od 50 2 od 51 do 200 3 od 201 do 1000 4 veća od 1000 6
3.2. oznaku ili natpis koji omogućuje da nadzorno tijelo, iz točke 5. stavka 1. ovoga Dodatka, utvrdi pakiratelja, njegovog ovlaštenog zastupnika ili uvoznika.
3.3. malo slovo »e« čija je visina barem 3 mm, a postavljeno je u istom vidnom polju kao i oznaka nazivne mase ili nazivnog obujma kojom pakiratelj, njegov ovlašteni zastupnik ili uvoznik jamči da pretpakovina zadovoljava zahtjeve ovoga Pravilnika.
Uporaba i izgled znaka »e« uređeni su posebnim pravilnikom o zajedničkim odredbama za mjerila i metode mjeriteljskog nadzora.
Zabranjena je uporaba oznaka ili natpisa na mjerilima koji bi pogreškom mogli biti zamijenjeni sa znakom »e« iz navedenog pravilnika.
4. ODGOVORNOST PAKIRATELJA, OVLAŠTENOG ZASTUPNIKA ILI UVOZNIKA
Pakiratelj, ovlašteni zastupnik ili uvoznik dužan je osigurati da pretpakovine zadovoljavaju zahtjeve ovoga Pravilnika.
Količina proizvoda sadržana u pretpakovini, odnosno »stvarni sadržaj«, mora se mjeriti ili ispitivati s 