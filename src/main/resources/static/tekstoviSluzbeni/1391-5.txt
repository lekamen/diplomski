 zahtjev radi izmjene ovlaštenja, ukoliko ovlaštena pravna osoba i dalje ispunjava uvjete za davanje ovlaštenja.
(4) Na temelju zahtjeva i utvrđenih činjenica iz stavka 1., 2. i 3. ovoga članka, Ministarstvo donosi izmjenu rješenja, a promjene se unose u registar.
III. POSTUPANJE OVLAŠTENIH OSOBA
Postupanje ovlaštenih osoba
Članak 16.
Ovlaštene osobe dužne su obavijestiti tijelo koje je izdalo akt na temelju kojeg se može graditi, Ministarstvo i građevinsku inspekciju, ukoliko utvrde da nova zgrada ne ispunjava propisane uvjete vezano na energetsku učinkovitost, u roku od 30 dana.
Uključivanje drugih stručnjaka
Članak 17.
(1) U slučaju kad se kod provođenja energetskog certificiranja i energetskog pregleda zgrade pokaže potreba za:
– provođenjem određenih specifičnih ispitivanja dijelova zgrade u svrhu dokazivanja ispunjavanja temeljnog zahtjeva za građevinu gospodarenja energijom i očuvanja topline,
– provođenja dodatnih mjerenja, snimanja i sličnih aktivnosti u svrhu dobivanja specifičnih podataka ili vrijednosti za provođenje potrebnih izračuna,
– specijalističkim znanjima vezanim uz tehnološke procese koji su predmet energetskog pregleda,
– drugim specifičnim aktivnostima koje ovlaštena fizička ili ovlaštena pravna osoba ne mogu samostalno obavljati, ovlaštene fizičke i ovlaštene pravne osobe dužne su za provođenje tih poslova angažirati osobe koje su odgovarajuće educirane ili imaju odgovarajuće ovlaštenje.
(2) Pravna osoba ovlaštena za energetsko certificiranje zgrada sa složenim tehničkim sustavom, dužna je osigurati da se energetski pregled i energetsko certificiranje zgrade sa složenim tehničkim sustavom obavlja u timu od najmanje tri stručnjaka, od kojih svaki mora biti jedne od sljedećih struka: arhitektonske odnosno građevinske, strojarske i elektrotehničke.
(3) Ukoliko ovlaštena pravna osoba ne zapošljava fizičke osobe svih navedenih struka iz stavka 2. ovog članka, dužna je odgovarajuće poslove povjeriti ovlaštenim osobama koje ispunjavaju te uvjete.
IV. REGISTAR OVLAŠTENIH OSOBA
Vođenje registra
Članak 18.
Registar ovlaštenih osoba za energetsko certificiranje i energetski pregled zgrade vodi se prema propisanom obrascima iz Priloga 2 i Priloga 3 ovoga Pravilnika.
Sadržaj registra
Članak 19.
(1) Za ovlaštenu fizičku osobu Registar iz članka 18. ovoga Pravilnika sadrži: registarski broj, klasifikacijski broj, urudžbeni broj, datum davanja ovlaštenja, datum izvršnosti, ime i prezime, akademski ili stručni naziv, osobni identifikacijski broj, datum i mjesto rođenja, adresu, e-mail adresu, broj telefona, vrstu ovlaštenja, podatke o završenom Programu osposobljavanja, podatke o usavršavanju, te odjeljak za napomene i upis promjena bitnih za obavljanje poslova za koje je fizička osoba ovlaštena.
(2) Za ovlaštenu pravnu osobu Registar iz članka 18. ovoga Pravilnika sadrži: registarski broj, klasifikacijski broj, urudžbeni broj, datum davanja ovlaštenja, datum izvršnosti rješenja, naziv pravne osobe, osobni identifikacijski broj, adresu sjedišta, e-mail adresu, broj telefona, vrstu ovlaštenja, ime i prezime odgovorne osobe u pravnoj osobi, te za imenovane i druge zaposlene osobe: imena i prezimena, akademske ili stručne nazive, osobne identifikacijske brojeve, podatke o završenom Programu osposobljavanja, podatke o usavršavanju, te odjeljak za napomene i upis promjena bitnih za obavljanje poslova za koje je pravna osoba ovlaštena.
V. PROVOĐENJE PROGRAMA IZOBRAZBE
Provođenje Programa izobrazbe
Članak 20.
Program Izobrazbe i provjeru znanja stručne osposobljenosti kao i obvezno usavršavanje ovlaštenih osoba provode pravne osobe koje za to imaju suglasnost Ministarstva.
Zahtjev za davanje suglasnosti
Članak 21.
(1) Zahtjev za davanje suglasnosti za provođenje Programa izobrazbe podnosi se Ministarstvu na propisanom obrascu iz Priloga 5 ovoga Pravilnika.
(2) Zahtjevu iz stavka 1. ovoga članka prilažu se:
– preslike diploma stručnih osoba koje će provoditi Program izobrazbe,
– životopisi stručnih osoba koje će provoditi