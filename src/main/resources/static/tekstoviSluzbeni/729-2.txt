 dužan prijaviti Agenciji u roku od 30 dana od njihova nastanka.
(3) U slučaju promjena iz stavka 1. točke 2. ovoga članka, Agencija može uskladiti granice ARKOD parcele određenog poljoprivrednika čime se površina pojedine ARKOD parcele ne povećava za više od 20%, a da pri tome ne poziva poljoprivrednika na sastanak.
(4) U slučaju promjene iz stavka 1. točke 3. ovoga članka, Agencija može uskladiti granice i druge podatke pojedine ARKOD parcele, a da pri tome ne poziva poljoprivrednika na sastanak.
(5) Promjene su poljoprivrednicima vidljive u ARKOD pregledniku i AGRONET-u.
Ekološki značajne površine
Članak 10.
(1) Unutar ARKOD sustava vodi se evidencija stabilnih elemenata EZP-a koja uključuje sljedeće elemente:
– obilježja krajobraza,
– pojaseve prihvatljivih hektara uz rubove šuma,
– rubne pojaseve duž vodotoka i stajaćih voda,
– površine pod kulturama kratkih ophodnji, pod uvjetom da se ne primjenjuje gnojidba niti uporaba zaštitnih sredstva.
(2) EZP se nalazi na obradivom zemljištu, osim površina s kulturama kratkih ophodnji. Rubni pojasevi duž vodotoka, pojasevi prihvatljivih hektara uz rubove šuma te pojedina obilježja krajobraza mogu se nalaziti na granici obradivog zemljišta.
(3) Izračuni površina potencijalnih EZP stabilnih elemenata dobivaju se umnoškom faktora i vrijednosti elemenata EZP-a iz Priloga II koji je sastavni dio ovoga Pravilnika.
(4) Zemljište na ugaru postaje sastavni dio EZP stabilnih elemenata, ukoliko je tri uzastopne godine na istoj poljoprivrednoj površini evidentirano kroz aplikaciju za grafičko podnošenje Jedinstvenog zahtjeva.
Obilježja krajobraza
Članak 11.
(1) Unutar ARKOD sustava vodi se evidencija obilježja krajobraza. Ukoliko su sastavni dio ARKOD parcele i nalaze se na poljoprivrednom zemljištu ili na njegovoj granici, potrebno je označiti navedene elemente obilježja krajobraza iz članka 2. ovoga Pravilnika.
(2) Ukoliko su obilježja krajobraza iz članka 2. točaka 17., 19. i 21. ovoga Pravilnika tradicionalno dio dobre poljoprivredne prakse u određenoj regiji, njihova širina može izuzetno biti do 4 metra, ako se nalaze između dvije poljoprivredne parcele istoga ili različitoga poljoprivrednog gospodarstva.
(3) Ukoliko se obilježje krajobraza nalazi na granici ili između više ARKOD parcela, tada njegova površina ulazi u ukupnu prihvatljivu površinu ARKOD parcele sukladno dogovorenoj podjeli između korisnika.
Zapisnik
Članak 12.
(1) Nakon unosa podataka, ARKOD sustav generira zapisnik o uporabi poljoprivrednih površina.
(2) Svojim potpisom na Zapisniku, poljoprivrednik potvrđuje istinitost i vjerodostojnost unesenih podataka.
ARKOD parcele u preklapanju
Članak 13.
(1) Ukoliko se poljoprivrednik izjasnio da koristi parcelu koja je već pridružena drugom poljoprivredniku, parcela se evidentira kao parcela u preklapanju i kao takva neće se pridružiti niti jednom od njih do trenutka rješavanja preklapanja.
(2) Parcela u preklapanju evidentira se u Zapisniku.
(3) Poljoprivrednici kojima je evidentirano preklapanje ARKOD parcela pozivaju se na sastanak za rješavanje preklapanja tj. usklađivanje.
(4) Ukoliko se poljoprivrednici ne mogu dogovoriti oko korištenja parcele, Agencija će nakon provedene administrativne kontrole pridružiti ARKOD parcele u preklopu onom poljoprivredniku koje svoje pravo korištenja ili vlasništva može potkrijepiti dokumentacijom.
(5) Ukoliko se jedan od poljoprivrednika čije su ARKOD parcele u preklapanju ne odazove na sastanak za rješavanje preklapanja, preklapanje se rješava sukladno dokumentaciji (izvatkom iz zemljišnih knjiga, izvatkom iz katastra, ovjerenim ugovorom o zakupu, dugogodišnjem zakupu, prodaji, koncesiji ili plodouživanju, služnosti šumskog zemljišta ili darovanju, pravomoćnom sudskom odlukom ili drugim pravomoćnim rješenjima nadležnog tijela i drugo) na temelju koje poljoprivrednik koji se odazvao na sastanak ima pravo na pridruživanje parcele iz stavka 1. ovoga članka. O provedenoj promjeni Agencija dostavlja obavijest poljoprivredniku koji se nije odazvao