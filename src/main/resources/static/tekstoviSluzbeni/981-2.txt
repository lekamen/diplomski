 inspekcijsko tijelo provodi nadzor nad tržištem. Nadležno inspekcijsko tijelo u skladu s nadležnostima koja proizlaze iz posebnih propisa koji se odnose na njihov rad, ima ovlasti:
1. tijekom inspekcijskog nadzora provoditi provjere sukladnosti proizvoda u odgovarajućoj mjeri i narediti proizvođaču ili njegovom ovlaštenom zastupniku da povuče nesukladni proizvod s tržišta, u skladu s člankom 7. ovoga Pravilnika,
2. zahtijevati od gospodarskih subjekata stavljaje na raspolaganje svih potrebnih informacija, kao što je utvrđeno u provedbenim mjerama,
3. ukoliko je to potrebno mogu uzeti uzorke proizvoda i dati na ispitivanje stručnoj ustanovi.
(3) Ministarstvo nadležno za gospodarstvo obavijestit će Komisiju o rezultatima nadzora nad tržištem.
(4) Potrošači i drugi zainteresirani gospodarski subjekti mogu podnijeti svoja zapažanja o sukladnosti proizvoda nadležnom inspekcijskom tijelu koje će provjeriti prijavu i o rezultatima obavijestiti ministarstvo nadležno za gospodarstvo.
ODGOVORNOSTI UVOZNIKA
Članak 4.
Ako proizvođač nema poslovni nastan niti ovlaštenog zastupnika u Europskoj uniji, uvoznik je dužan:
1. osigurati da je proizvod koji je stavljen na tržište i/ili u uporabu u skladu s ovim Pravilnikom i primjenjivom provedbenom mjerom,
2. čuvati i dati na raspolaganje EU Izjavu o sukladnosti i tehničku dokumentaciju.
OZNAČIVANJE I EU IZJAVA O SUKLADNOSTI
Članak 5
(1) Prije nego se proizvod povezan s energijom obuhvaćen provedbenim mjerama stavi na tržište i/ili stavi u uporabu, pričvršćuje se oznaka sukladnosti »CE« i izdaje EU Izjava o sukladnosti, čime proizvođač ili njegov ovlašteni zastupnik jamči i izjavljuje da je proizvod povezan s energijom u skladu s odgovarajućim odredbama primjenjive provedbene mjere.
(2) Oznaka sukladnosti »CE« sastoji se od početnih slova »CE« kako je prikazano u Prilogu III. ovoga Pravilnika.
(3) EU Izjava o sukladnosti sadrži elemente navedene u Prilogu VI. ovoga Pravilnika i poziva se na odgovarajuću provedbenu mjeru.
(4) Zabranjuje se označivanje proizvoda povezanog s energijom znakovima koji mogu dovesti u zabludu korisnike što se tiče značenja ili oblika oznake »CE«.
(5) Podaci koji se dostavljaju na temelju Priloga I. dijela 2. moraju biti na hrvatskom jeziku i latiničnom pismu, kad proizvod stigne do krajnjeg korisnika.
(6) Podaci iz stavka 5. ovoga članka, osim na hrvatskom jeziku mogu biti i na jednom ili više drugih službenih jezika Europske unije.
SLOBODA KRETANJA
Članak 6.
(1) Temeljeno na zahtjevima za eko-dizajn koji se odnosi na one parametre eko-dizajna iz Priloga I. dijela 1. na koje se primjenjuje određena provedbena mjera, neće se zabraniti, ograničavati ili spriječiti stavljanje na tržište i/ili u uporabu proizvod koji je u skladu sa svim odgovarajućim odredbama primjenjive provedbene mjere i nosi oznaku »CE« u skladu s člankom 5. ovoga Pravilnika.
(2) Odredba iz stavka 1. ovoga članka se primjenjuje ne dovodeći u pitanje zahtjeve za energetska svojstva i zahtjeve sustava koji su utvrđeni u Tehničkom propisu o racionalnoj uporabi energije i toplinskoj zaštiti u zgradama u skladu s člankom 4. stavkom 1. i člankom 8. Direktive 2010/31/EU.
(3) Temeljeno na zahtjevima za eko-dizajn koji se odnosi na one parametre eko-dizajna iz Priloga I. dijela 1., neće se zabraniti, ograničavati ili spriječiti stavljanje na tržište i/ili stavljanje u uporabu proizvoda koji nose oznaku »CE« u skladu s člankom 5. za koje primjenjiva provedbena mjera navodi da zahtjev za eko-dizajn nije potreban.
(4) Neće se spriječiti prikazivanje, na primjer na sajmovima, izložbama i izlaganjima, proizvoda koji nisu sukladni odredbama primjenjive provedbene mjere, pod uvjetom da postoji vidljiva naznaka da se oni ne mogu staviti na tržište i/ili u uporabu dok se ne usklade.
ZAŠTITNA KLAUZULA
Članak 7.
(1) Ako nadležno inspekcijsko tijelo utvrdi da proizvod koji nosi oznaku »CE« iz članka 5. ovoga Pravilnika i koji se koristi u skladu s njegovom namijenjenom uporabom ne zadovoljava odgovarajuće odredbe na koje