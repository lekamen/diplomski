 usluga: 1. posljedica regulatornih obveza koje proizlaze iz ovoga Zakona, 2. posljedica izmjene poreza na dodanu vrijednost te 3. posljedica izmjene veleprodajnih cijena na koje operator javnih komunikacijskih usluga nema utjecaja.
Sud nije odlučivao o tužbenom navodu u svezi postupka operatora kod naplate naknade za prijevremeni raskid ugovora Našičkog vodovoda d.o.o. kao tvrtke majke Našičkog parka d.o.o. obzirom da isto ne predstavlja predmet ovoga spora, niti je navedena činjenica od utjecaja na rješavanje ove upravne stvari.
Slijedom navedenoga, a uzevši u obzir činjenicu da operator nije izvršio promjenu cjenika usluga ugovorenih s tužiteljem, sud smatra da je tuženik pravilnom primjenom materijalnog prava i na temelju pravilno utvrđenog činjeničnog stanja, primjenom odredbe članka 51. stavak 6. i stavak 8. Zakona odbio zahtjev tužitelja za rješavanje spora, pri čemu nije povrijedio zakon na njegovu štetu, te je primjenom članka 57. stavka 1. ZUS-a tužbeni zahtjev tužitelja valjalo odbiti kao neosnovan.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi ovome sudu u roku od 15 dana od dana dostave presude, u dovoljnom broju primjeraka za sud i sve stranke u sporu. Žalba odgađa izvršenje pobijane presude.
Poslovni broj: 7 UsI-1460/14-7 Osijek, 10. veljače 2015.
Sutkinja Blanka Sajter, v. r.
