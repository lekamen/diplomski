brodara dužan je platiti u roku od 30 dana od dana ispostavljanja računa.
(6) Plaćena naknada ne vraća se osobama iz stavka 4. i 5. ovog članka ako je plovni objekt brisan iz upisnika plovnih objekata, ukraden, uništen, odnosno privremeno ili stalno izvan uporabe ili je promijenio vlasnika prije isteka razdoblja za koje je plaćena naknada.
Plaćanje naknade
Članak 7.
(1) Domaćim plovnim objektima naknada se obračunava u eurima, a naplaćuje u kunama obračunata po srednjem tečaju Hrvatske narodne banke za eure na dan ispostavljanja računa.
(2) Stranim plovnim objektima naknada se obračunava i naplaćuje u eurima.
Članak 8.
(1) Račun za naknadu je valjan ako glasi na bilo kojeg od upisanih vlasnika plovnog objekta prema podacima iz odgovarajućeg upisnika plovnih objekata ili CIMIS-a na početku razdoblja na koje se odnosi račun ili na brodara, agenta ili drugu osobu koja zastupa vlasnika odnosno brodara.
(2) Račun će se također smatrati valjanim ako su mu naslov i adresa istovjetni s podacima iz upisnika plovnih objekata ili CIMIS-a u doba ispostavljanja računa.
(3) Plovput račune iz stavka 1. i 2. ovog članka izdaje prema dnevnim izvadcima iz CIMIS-a i mjesečnim izvadcima iz upisnika plovnih objekata Ministarstva.
Izuzetci od plaćanja naknade
Članak 9.
(1) Iznimno od odredbi članka 3. ovoga Pravilnika, naknadu ne plaćaju brodovi koji se koriste pravom neškodljivog prolaska teritorijalnim morem bez uplovljenja u luke i na sidrišta u Republici Hrvatskoj, kao i javni brodovi i ratni brodovi, te drugi plovni objekti u izvanrednim okolnostima odnosno okolnostima koje nisu redovita plovidba.
(2) Plovni objekti u izvanrednim okolnostima odnosno okolnostima koje nisu redovita plovidba iz stavka 1. ovog članka jesu plovni objekti koji uplove u luku ili doplove na sidrište u unutarnjim morskim vodama ili teritorijalnom moru Republike Hrvatske:
a. radi više sile ili nevolje na moru
b. radi ukrcaja ili iskrcaja oboljelih članova posade ili putnika
c. radi iskrcaja brodolomaca ili osoba umrlih na brodu
d. radi traganja i spašavanja ljudskih života na moru po nalogu Nacionalne središnjice za usklađivanje traganja i spašavanja na moru ili lučke kapetanije
e. radi sprječavanja zagađenja ili otklanjanja posljedica zagađenja mora prema odobrenju ili nalogu Ministarstva, Nacionalne središnjice za usklađivanje traganja i spašavanja na moru ili lučke kapetanije
f. po naredbi Ministarstva, lučke kapetanije, policije, carine ili Obalne straže Republike Hrvatske
g. radi ukrcaja ili iskrcaja peljara ili službenih osoba lučke kapetanije, policije, carine i Obalne straže Republike Hrvatske
h. radi iskrcaja tereta s oštećenoga plovnog objekta pod uvjetom da se taj teret nakon popravka ponovno ukrca na isti plovni objekt
i. radi uzimanja odnosno stavljanja u tegalj plovnog objekta ili sličnih izvanrednih aktivnosti iz razloga sigurnosti plovidbe
j. novosagrađeni plovni objekt bez porivnog stroja do njegovog stavljanja u rad.
(3) Izvanredne okolnosti odnosno okolnosti koje nisu redovita plovidba iz stavka 2. ovog članka plovni objekt mora dokazati odgovarajućom ispravom koju je dužan priložiti zahtjevu za oslobođenje od plaćanja naknade za uporabu objekata sigurnosti plovidbe.
(4) Strani ratni brod kada vrši dopremu ili otpremu tereta, opreme ili osoba ili obavlja popravak u brodogradilištu plaća naknadu prema tarifnom broju 16. koji je utvrđen Tarifom.
(5) Plovni objekti koji uplovljavaju u luke u unutarnjim morskim vodama i teritorijalnom moru Republike Hrvatske u međunarodnoj plovidbi radi raspreme plaćaju jednokratno mjesečnu naknadu sukladno odgovarajućem tarifnom broju koji je utvrđen Tarifom.
(6) U slučaju iz stavka 5. ovog članka plovni objekt status raspreme i njeno trajanje dužan je dokazati rješenjem o raspremi.
Prijelazne i završne odredbe
Članak 10.
(1) Stupanjem na snagu ovog Pravilnika prestaje važiti Tarifni pravilnik za usluge korištenja objekata sigurnosti plovidbe u unutarnjim morskim vodama i teritorijalnom moru Republike Hrvatske koji je