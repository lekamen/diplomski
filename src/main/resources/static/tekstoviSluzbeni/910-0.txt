46 24.04.2015 Poslovnik o radu Povjerenstva za zaštitu osoba s duševnim smetnjama
MINISTARSTVO PRAVOSUĐA
911
Na temelju članka 75. stavka 3. Zakona o zaštiti osoba s duševnim smetnjama (»Narodne novine«, broj 76/14.), ministar pravosuđa donosi
POSLOVNIK
O RADU POVJERENSTVA ZA ZAŠTITU OSOBA S DUŠEVNIM SMETNJAMA
Članak 1.
Ovim Poslovnikom uređuje se način rada te prava i obveze predsjednika i članova Povjerenstva za zaštitu osoba s duševnim smetnjama (u daljnjem tekstu: Povjerenstvo) radi ostvarenja zadaća u okviru nadležnosti koja mu je povjerena člankom 74. stavkom 2. Zakona o zaštiti osoba s duševnim smetnjama (u daljnjem tekstu: ZZODS).
Članak 2.
(1) Predsjednik Povjerenstva sjednice saziva prema potrebi, a najmanje jednom u tri mjeseca.
(2) Poziv za sjednicu bit će dostavljen članovima Povjerenstva elektroničkim putem, u pravilu najkasnije sedam dana prije održavanja sjednice, s dnevnim redom, materijalima o kojima će se raspravljati na sjednici te zapisnikom s prethodne sjednice.
Članak 3.
(1) Sjednica se održava ako je prisutna većina članova Povjerenstva.
(2) Sjednica se iznimno može održati uz korištenje telekomunikacijskih sredstava, ako je s time suglasna većina članova Povjerenstva.
Članak 4.
(1) Predsjednik Povjerenstva predsjedava sjednicom, predlaže dnevni red sjednice, usklađuje rad Povjerenstva i potpisuje akte Povjerenstva.
(2) U slučaju spriječenosti poslove iz stavka 1. ovoga članka može obavljati i zamjenik iz redova članova Povjerenstva kojeg odredi predsjednik.
(3) Mišljenja, preporuke i odluke Povjerenstva donose se na sjednici većinom glasova prisutnih članova Povjerenstva, a u slučaju iz članka 3. stavka 2. većinom glasova svih članova Povjerenstva.
Članak 5.
(1) O tijeku rada na sjednici Povjerenstva vodi se zapisnik.
(2) U zapisnik se unosi kratki sadržaj rasprava te mišljenja, preporuke i odluke Povjerenstva. Zapisnik potpisuje predsjednik Povjerenstva i voditelj zapisnika.
Članak 6.
Povjerenstvo može na sjednicu pozvati stručnjake, odnosno znanstvenike koji nisu članovi Povjerenstva, a koji se profesionalno bave zaštitom prava ili liječenjem osoba s duševnim smetnjama, ako je to potrebno radi raspravljanja određene teme.
Članak 7.
(1) Predsjednik Povjerenstva može odrediti da jedan ili više članova obavljaju radnje iz nadležnosti Povjerenstva koji će o obavljenim radnjama podnijeti Povjerenstvu izvješće.
(2) Predsjednik Povjerenstva vodi računa o tome da se zadaci Povjerenstva ravnomjerno raspoređuju između članova Povjerenstva, uzimajući u obzir njihovu struku i specifična znanja.
Članak 8.
Ako je član Povjerenstva u sukobu interesa u pojedinačnom postupku pred Povjerenstvom, izuzet će se iz odlučivanja sukladno pravilima o izuzeću u općem upravnom postupku.
Članak 9.
(1) Na zaprimljene upite, prijave, zahtjeve i druge podneske koji se tiču zadaća Povjerenstva, Povjerenstvo će odgovoriti u roku do 60 dana od dana njihovog prijema u Ministarstvu pravosuđa.
(2) Podnesci iz stavka 1. ovoga članka šalju se pisano na adresu: Ministarstvo pravosuđa Republike Hrvatske, Povjerenstvo za zaštitu osoba s duševnim smetnjama, Ulica grada Vukovara 49, 10000 Zagreb.
(3) Zahtjevi za odobravanje projekata biomedicinskih istraživanja nad osobama s duševnim smetnjama zajedno s prilozima moraju se staviti na raspolaganje Povjerenstvu i u elektroničkom obliku.
Članak 10.
(1) Zahtjevu za odobrenje projekta biomedicinskog istraživanja nad osobama s duševnim smetnjama koji se podnosi Povjerenstvu u skladu s člankom 74. stavkom 2. točkom 7. ZZODS podnositelj zahtjeva je dužan priložiti: pozitivno mišljenje Središnjeg etičkog povjerenstva Republike Hrvatske, sinopsis biomedicinskog istraživanja koji sadržava uključne i isključne kriterije te primjerak teksta informiranog pristanka osobe s duševnim smetnjama.
(2) Ako to Povjerenstvo zatraži, podnositelj je dužan podnijeti odnosno omogućiti uvid i u drugu dokumentaciju, koja bi bila potrebna za donošenje odluke o odobravanju projekta biomedicinskog istraživanja nad osobama s 