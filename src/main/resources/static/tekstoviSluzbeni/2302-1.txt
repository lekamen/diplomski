 intervalu od 15 minuta ili višekratnika od 15 minuta,
– ugovorni raspored je raspored kupoprodaje tržišnog sudionika za dan isporuke koji sadrži jedan ili više bilateralnih rasporeda tržišnog sudionika u intervalu od 15 minuta ili višekratnika od 15 minuta,
– ugovorni raspored za gubitke je raspored kupoprodaje operatora sustava za dan isporuke koji sadrži plan nabave električne energije za pokriće gubitaka u intervalu od 15 minuta ili višekratnika od 15 minuta,
– ugovorni raspored burze električne energije je raspored kupoprodaje za dan isporuke koji sadrži svu zaključenu kupoprodaju električne energije članova burze u intervalu od 15 minuta ili višekratnika od 15 minuta.
(2) Interval iz stavka 1. ovoga članka iznosi jedan sat.
II. SUDIONICI NA TRŽIŠTU ELEKTRIČNE ENERGIJE
Proizvođač
Članak 4.
Proizvođač električnu energiju može kupiti od drugog proizvođača, trgovca, opskrbljivača, od burze električne energije (u daljnjem tekstu: burza) ili na način da je uveze preko granica Republike Hrvatske.
Članak 5.
Proizvođač može prodati električnu energiju trgovcu, opskrbljivaču, drugom proizvođaču, burzi ili na način da ju izveze preko granica Republike Hrvatske.
Članak 6.
(1) Proizvođač može trgovati električnom energijom s operatorom prijenosnog sustava u svrhu pružanja pomoćnih usluga, pružanja usluge uravnoteženja, energije za kompenzacijski plan razmjene i za pokriće gubitaka u prijenosnoj mreži.
(2) Proizvođač može trgovati električnom energijom s operatorom distribucijskog sustava u svrhu pružanja pomoćnih usluga i za pokriće gubitaka u distribucijskoj mreži.
(3) Za proizvodna postrojenja koja ispunjavaju uvjete iz članka 29. stavka 2. ovih Pravila, a čiji je vlasnik sudionik na tržištu električne energije (u daljnjem tekstu: tržišni sudionik) primjenjuju se odredbe članka 7. stavka 1. i članka 29. ovih Pravila.
Članak 7.
(1) Povlašteni proizvođač čije se proizvodno postrojenje nalazi u sustavu poticanja zajamčenom otkupnom cijenom električnu energiju prodaje temeljem ugovora o otkupu električne energije sklopljenog s Operatorom tržišta.
(2) Povlašteni proizvođač čije se proizvodno postrojenje nalazi u sustavu poticanja tržišnom premijom električnu energiju prodaje na tržištu električne energije sukladno odredbama ovih Pravila.
Opskrbljivač
Članak 8.
Opskrbljivač može kupiti električnu energiju od proizvođača, kupca s vlastitom proizvodnjom, trgovca, drugog opskrbljivača, od burze ili na način da je uveze preko granica Republike Hrvatske.
Članak 9.
Opskrbljivač može prodati električnu energiju krajnjim kupcima, trgovcu, proizvođaču, drugom opskrbljivaču, burzi ili na način da ju izveze preko granica Republike Hrvatske.
Članak 10.
(1) Opskrbljivač može trgovati električnom energijom s operatorom prijenosnog sustava u svrhu pružanja pomoćnih usluga, pružanja usluge uravnoteženja, kompenzacijskog plana razmjene i za pokriće gubitaka u prijenosnoj mreži.
(2) Opskrbljivač može trgovati električnom energijom s operatorom distribucijskog sustava u svrhu pružanja pomoćnih usluga u distribucijskoj mreži i za pokriće gubitaka u distribucijskoj mreži.
Članak 11.
Opskrbljivač je obvezan preuzimati električnu energiju proizvedenu iz obnovljivih izvora energije i visokoučinkovite kogeneracije sukladno propisima kojima se uređuje otkup električne energije iz obnovljivih izvora energije i visokoučinkovite kogeneracije.
Trgovac
Članak 12.
Trgovac može kupiti električnu energiju od proizvođača, opskrbljivača, drugog trgovca, od burze ili na način da ju uveze preko granica Republike Hrvatske.
Članak 13.
Trgovac može prodati električnu energiju opskrbljivaču, proizvođaču, drugom trgovcu, burzi ili na način da ju izveze preko granica Republike Hrvatske.
Članak 14.
(1) Trgovac može trgovati električnom energijom s operatorom prijenosnog sustava u svrhu pružanja pomoćnih usluga, pružanja usluge uravnoteženja, energije za kompenzacijski plan razmjene i za pokriće gubitaka u prijenosnoj mreži.
(2) Trgovac može trgovati električnom energijom s