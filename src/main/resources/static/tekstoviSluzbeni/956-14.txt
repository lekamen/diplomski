 državnih službenika i namještenika; obavlja obračun i isplatu dohotka od intelektualnih i ostalih usluga; surađuje s Ministarstvom financija u vezi s radom sustava riznice i Financijskom agencijom u vezi s otvaranjem dobavljača u sustavu i modela plaćanja kroz sustav riznice; analizira i podnosi izvješća o trošenju proračunskih sredstava sukladno namjeni i planiranoj dinamici; izrađuje i dostavlja nadležnim institucijama propisana izvješća o isplatama svih vrsta dohotka te obveznih doprinosa, poreza i prireza, obavlja plaćanja svih obveza; vodi sve potrebne knjigovodstvene evidencije i statistiku iz financijskog i materijalnog poslovanja; izrađuje preglede po vrstama rashoda sukladno posebnim propisima; obavlja poslove vezane za uplatu i isplatu putem blagajne; vodi devizno poslovanje, sudjeluje u organizaciji godišnjeg popisa (inventure), prikuplja dokumentaciju o nabavi, prodaji i ostalim promjenama vezanim za nefinancijsku imovinu; knjiži promjene u knjizi imovine, obavlja poslove vezane za označavanje i evidentiranja nefinancijske imovine Državnog ureda; obračunava i knjiži ispravke vrijednosti imovine sukladno propisanim stopama, na temelju podataka jedinica lokalne i područne (regionalne) samouprave vodi evidenciju o uplaćenim sredstvima i obročnim uplatama po kupoprodajnim ugovorima; prati i evidentira uplate temeljem kupoprodajnih ugovora izvan područja posebne državne skrbi, prati i evidentira uplate temeljem ugovora o najmu; u slučajevima neizvršenih uplata po ugovorima dostavlja obavijest nadležnim ustrojstvenim jedinicama Državnog ureda te obavlja i druge poslove iz svoje nadležnosti.
7. SAMOSTALNA SLUŽBA ZA UNUTARNJU REVIZIJU
Članak 34.
Samostalna služba za unutarnju reviziju obavlja poslove unutarnje revizije za Državni ured u skladu s najboljom strukovnom praksom i standardima unutarnje revizije te kodeksom strukovne etike; daje stručna mišljenja i ima savjetodavnu ulogu sa svrhom poboljšanja poslovanja Državnog ureda; obavlja revizije usklađenosti poslovanja sa zakonima i drugim provedbenim propisima te s aktima Državnog ureda, revizije uspješnosti poslovanja i financijske revizije za Državni ured; provjerava ekonomičnost i učinkovitost korištenja imovine; procjenjuje prikladnost i djelotvornost sustava unutarnjih kontrola u svrhu upravljanja rizicima poslovnih sustava i procesa koji ih podržavaju; provodi unutarnje revizije sustava provedbe programa koje u cijelosti ili djelomično financira Europska unija i druge međunarodne organizacije i institucije; obavlja revizije na zahtjev predstojnika; predlaže preporuke predstojniku u svrhu postizanja veće učinkovitosti i djelotvornosti sustava; prati provedbu preporuka navedenih u izvještajima iz prethodno obavljenih revizija; daje mišljenje o sustavu financijskog upravljanja i kontrola za revidirana područja u kontekstu Izjave o fiskalnoj odgovornosti; izrađuje strateške i operativne planove revizije; surađuje s tijelima nadležnim za poslove unutarnje revizije te obavlja i druge poslove iz svoje nadležnosti.
8. GLAVNO TAJNIŠTVO
Članak 35.
Glavno tajništvo obavlja pravne poslove, koordinira, usklađuje i sudjeluje u izradi nacrta prijedloga zakona i drugih propisa iz nadležnosti Državnog ureda; daje mišljenja iz područja primjene zakona i drugih propisa; obavlja poslove procjene učinaka propisa sukladno posebnom zakonu, priprema prijedloge ugovora iz svoje nadležnosti; priprema prijedloge za donošenje akata iz nadležnosti Državnog ureda; surađuje i koordinira aktivnosti s Vladom Republike Hrvatske, kao i tijelima državne uprave u poslovima iz svoje nadležnosti; provodi postupak prijma u državnu službu; planira raspored državnih službenika i namještenika; koordinira stručno usavršavanje te osposobljavanje državnih službenika i namještenika; priprema rješenja i ugovore o svim radnopravnim pitanjima državnih službenika i namještenika; provodi postupak ocjenjivanja rada i učinkovitosti državnih službenika i namještenika; vodi registar zaposlenih u javnom sektoru za