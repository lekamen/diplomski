122 06.11.2015 Odluka o postupku davanja Iskaza o procjeni fiskalnog učinka
VLADA REPUBLIKE HRVATSKE
2321
Na temelju članka 30. stavka 3. Poslovnika Vlade Republike Hrvatske (»Narodne novine«, br. 154/11, 121/12, 7/13 i 61/15), a u vezi s člancima 5. i 15. Zakona o proračunu (»Narodne novine«, br. 87/08, 136/12 i 15/15), Vlada Republike Hrvatske je na sjednici održanoj 5. studenoga 2015. godine donijela
ODLUKU
O POSTUPKU DAVANJA ISKAZA O PROCJENI FISKALNOG UČINKA
I.
Ovom Odlukom propisuje se postupak davanja Iskaza o procjeni fiskalnog učinka te oblik i sadržaj Obrasca standardne metodologije za procjenu fiskalnog učinka (u daljnjem tekstu: Obrazac) na kojem se daje Iskaz o procjeni fiskalnog učinka.
II.
Iskaz o procjeni fiskalnog učinka dužan je izraditi predlagatelj prilikom izrade prijedloga uredbi, drugih propisa i akata planiranja (projekata, planova, programa, strategija, politika i dr.) koje donosi Vlada Republike Hrvatske (u daljnjem tekstu: Vlada) te nacrte prijedloga zakona i akata planiranja koje Vlada predlaže na donošenje Hrvatskome saboru (u daljnjem tekstu: prijedlozi propisa i akata planiranja).
Predlagatelji u smislu ove Odluke su središnja tijela državne uprave (ministarstva, državni uredi i državne upravne organizacije) i stručne službe Vlade.
III.
Iskaz o procjeni fiskalnog učinka sadržava procjenu fiskalnih posljedica provedbe propisa ili akta planiranja za proračun (državni proračun, proračune jedinica lokalne i područne (regionalne) samouprave te financijske planove izvanproračunskih korisnika) koja obuhvaća:
1. predviđene prihode i rashode te primitke i izdatke proračuna za proračunsku godinu i za dvije iduće godine
2. prijedloge za pokrivanje povećanih rashoda i izdataka proračuna
3. prijedloge za nadomjestak smanjenih prihoda i primitaka proračuna
4. suglasnost Ministarstva financija ako prijedlozi propisa i akata planiranja imaju fiskalni učinak na proračun.
Ako prijedlozi propisa i akata planiranja nemaju fiskalni učinak Iskaz o procjeni fiskalnog učinka sadržava izjavu predlagatelja da takvi akti nemaju fiskalni učinak, na što Ministarstvo financija daje mišljenje.
IV.
Iskaz o procjeni fiskalnog učinka daje se na Obrascu koji se nalazi u privitku i sastavni je dio ove Odluke.
U Obrascu se navode osnovni podaci o predlagatelju i prijedlogu propisa ili akta planiranja, podaci o povezanosti propisa ili akta planiranja s državnim proračunom, Iskaz o procjeni fiskalnog učinka, prikaz elemenata korištenih za izračun fiskalnog učinka, potencijalne obveze za državni proračun, procjena fiskalnog učinka na druge proračune, izjava predlagatelja o nepostojanju fiskalnog učinka prijedloga propisa ili akta planiranja, obrazloženje predlagatelja i podaci o kontakt-osobi te mišljenje Ministarstva financija.
V.
Obrazac se obavezno unosi u web aplikaciju kojoj se pristupa logiranjem u sustav Državne riznice.
Iznimno od stavka 1. ove točke tijela sigurnosno-obavještajnog sustava nemaju obvezu unošenja Obrasca u web aplikaciju.
VI.
Predlagatelj dostavlja Ministarstvu financija na mišljenje Obrazac u papirnatom obliku, zajedno s pripadajućim prijedlogom propisa odnosno akta planiranja.
Obrazac u papirnatom obliku potpisuje ministar ili zamjenik ministra, predstojnik državnog ureda ili njegov zamjenik odnosno ravnatelj državne upravne organizacije ili njegov zamjenik te se ovjerava pečatom.
VII.
Ministarstvo financija pregledava i analizira tekst prijedloga propisa odnosno akta planiranja i Iskaz o procjeni fiskalnog učinka dan na Obrascu te svoje mišljenje dostavlja predlagatelju.
Predlagatelj je obvezan Vladi, uz prijedlog propisa odnosno akta planiranja, dostaviti i Obrazac koji sadrži mišljenje Ministarstva financija, ovjereno potpisom i pečatom odgovorne osobe Ministarstva financija.
VIII.
Sastavni dio ove Odluke su Upute za ispunjavanje Obrasca.
Obrazac i Upute iz stavka 1. ove točke su dostupni na internetskoj stranici Ministarstva financija www.mfin.hr.
IX.
Danom stupanja na snagu ove Odluke prestaje važiti