 s rezultatima u skladu s posebnim propisima kojima je propisan postupak vršenja provjera« brišu se.
Članak 8.
U članku 158. stavak 3. briše se.
Dosadašnji stavak 4., koji postaje stavak 3., mijenja se i glasi:
»(4) Glavni državni odvjetnik dostavit će Vijeću prijave svih kandidata sa svim prikupljenim podacima.«.
Članak 9.
U članku 159. stavku 4. drugoj rečenici riječi: »koji ispunjavaju uvjete za zamjenika državnog odvjetnika,« brišu se.
Članak 10.
»(1) Kada Vijeće za zamjenika općinskog državnog odvjetnika imenuje kandidata koji je završio Državnu školu za pravosudne dužnosnike, izbor mora biti utemeljen na završnoj ocjeni koju je kandidat ostvario u Državnoj školi i ostvarenim bodovima na razgovoru s kandidatom, prema utvrđenoj listi prvenstva.
(2) Kada Vijeće za zamjenike općinskih državnih odvjetnika imenuje kandidate koji su završili Državnu školu za pravosudne dužnosnike, a završnu ocjenu u Državnoj školi za pravosudne dužnosnike su ostvarili temeljem različitih mjerila, vrijednost završne ocjene tih kandidata usklađuje se tako da se završna ocjena svakog kandidata pomnoži s koeficijentom.
(3) Koeficijent iz stavka 2. ovog članka za svakog kandidata izračunava se tako da se najviša moguća završna ocjena prema propisima koji su važili u vrijeme prijave na oglas o slobodnom mjestu zamjenika općinskog državnog odvjetnika podijeli s najvišom mogućom završnom ocjenom koju je prema važećim propisima kandidat mogao ostvariti u vrijeme svoga ocjenjivanja.
(4) Razgovoru iz stavka 1. ovog članka mogu pristupiti samo kandidati koji su zadovoljili na psihološkom testiranju na koje ih je uputilo Vijeće.
(5) Psihološkim testiranjem utvrđuje se sposobnost kandidata za obnašanje dužnosti zamjenika državnog odvjetnika, a provodi ga ovlaštena pravna osoba koju odredi Vijeće. Pravilnik o sadržaju, metodama i načinu provedbe psihološkog testiranja donosi Vijeće.
(6) Kandidati koji zadovolje na psihološkom testiranju pozivaju se na razgovor pred Vijećem.
(7) Na razgovoru kandidati mogu ostvariti najviše 30 bodova.«.
Članak 11.
Iza članka 161. dodaje se članak 161.a koji glasi:
»Članak 161.a
(1) Za kandidate koji u trenutku prijave na oglas o slobodnom mjestu zamjenika državnog odvjetnika ne obnašaju državnoodvjetničku dužnost i za koje je Državnoodvjetničko vijeće utvrdilo da su najbolji kandidati Vijeće nadležnoj sigurnosno-obavještajnoj agenciji podnosi zahtjev za provedbu temeljne sigurnosne provjere. Zahtjev se podnosi za onoliko kandidata koliko se zamjenika državnog odvjetnika imenuje.
(2) Na temelju izvješća o rezultatu sigurnosne provjere nadležne sigurnosno-obavještajne agencije Vijeće donosi ocjenu o postojanju sigurnosnih zapreka.
(3) Ako kandidat iz stavka 1. ovog članka odbije dati suglasnost za provođenje sigurnosne provjere ili se u odnosu na tog kandidata utvrdi postojanje sigurnosnih zapreka, Vijeće nadležnoj sigurnosno-obavještajnoj agenciji podnosi zahtjev za provedbu sigurnosne provjere sljedećeg najboljeg kandidata.
(4) Sigurnosna provjera provodi se sukladno Zakonu o sigurnosnim provjerama.«.
Članak 12.
U članku 182. stavku 2. iza riječi: »službenika i namještenika,« dodaju se riječi: »obavljanje vježbeničke prakse, postupak i način te program polaganja državnog stručnog ispita,«.
Stavak 4. mijenja se i glasi:
»(4) Ministar nadležan za poslove pravosuđa pravilnikom propisuje potreban stupanj obrazovanja službenika i namještenika u državnim odvjetništvima.«.
Stavak 5. briše se.
Članak 13.
Članak 185. briše se.
Članak 14.
Članak 191. mijenja se i glasi:
»(1) Državni odvjetnici u državnim odvjetništvima koja se spajaju, pripajaju ili razdvajaju danom spajanja, pripajanja odnosno razdvajanja tih državnih odvjetništava prestaju obnašati dužnost i nastavljaju s radom kao zamjenici državnog odvjetnika u državnom odvjetništvu nastalom spajanjem, pripajanjem odnosno razdvajanjem.
(2) Kada državni odvjetnici prestanu obnašati svoju dužnost radi spajanja, pripajanja ili razdvajanja državnih odvjetništava, državni odvjetnik