za kulturno-umjetničku djelatnost i zabavu, muzeji, knjižnice i slično),«
Dodaje se stavak 3. koji glasi:
»(3) Vrste zgrada iz stavka 1. ovog članka definirane su posebnim propisom kojim se propisuju tehnički zahtjevi u pogledu racionalne uporabe energije i toplinske zaštite u zgradama.«
Članak 8.
U članku 9. stavak 1. mijenja se i glasi:
(1) Ukoliko zgrada odnosno samostalna uporabna cjelina zgrade za koju postoji obveza energetskog pregleda i izrade energetskog certifikata ima više ulaza, tada se energetski certifikat izlaže na jasno vidljivom mjestu uz glavni ulaz zgrade.
U stavku 2. riječi »Prilogu 3« zamjenjuju se riječima »Prilogu 2«.
Članak 9.
U članku 11. stavak 1. mijenja se i glasi:
(1) Investitor, odnosno vlasnik zgrade odnosno samostalne uporabne cjeline zgrade dužan je osigurati provođenje energetskog pregleda zgrade i energetsko certificiranje, kako je to propisano ovim Pravilnikom.
U stavku 3. podstavak 4. mijenja se i glasi:
4. izvješća o redovitim pregledima i servisima sustava grijanja, sustava hlađenja i sustava ventilacije i klimatizacije u zgradi u svrhu održavanja čija je obveza propisana posebnim tehničkim propisima,.
Stavak 5. mijenja se i glasi:
(5) Korisnik zgrade odnosno samostalne uporabne cjeline zgrade dužan je omogućiti ovlaštenim osobama provođenje energetskog pregleda zgrade i/ili energetskog certificiranja i pristup u sve dijelove zgrade.
Članak 10.
U članku 13. stavak 1. mijenja se i glasi:
»(1) Ovlaštena osoba koja je izradila izvješće o provedenom energetskom pregledu zgrade dostavlja ga investitoru, vlasniku, odnosno naručitelju ili korisniku zgrade u dva istovjetna primjerka. U slučaju da se radi o zgradi s više suvlasnika, ovlaštena osoba dostavlja po jednu presliku izvješća o provedenom energetskom pregledu zgrade svakom od suvlasnika zgrade.«
Članak 11.
U članku 15. stavak 1. mijenja se i glasi:
»(1) Energetsko certificiranje nove zgrade obvezno uključuje proračun potrebne godišnje specifične toplinske energije za grijanje i hlađenje ili klimatizaciju zgrade za referentne klimatske podatke, proračun specifične godišnje primarne energije, specifične godišnje isporučene energije, specifične godišnje emisije CO2, ocjenu sukladnosti ugrađenog termotehničkog sustava s glavnim projektom ako je isti izrađen i sastavni je dio glavnog projekta, određivanje energetskog razreda zgrade i izradu energetskog certifikata.«
U stavku 3. iza riječi »toplinsku zaštitu zgrade.« briše se točka i dodaju riječi: »i ocjenu sukladnosti ugrađenog termotehničkog sustava s glavnim projektom.«
Stavak 5. se briše, a dosadašnji stavak 6. postaje stavak 5.
Članak 12.
Članak 16. mijenja se i glasi:
(1) Energetsko certificiranje zgrade obvezno uključuje energetski pregled zgrade, proračun isporučene energije za rad tehničkih sustava u zgradi, određivanje energetskog razreda zgrade, određivanje mjera odnosno preporuka i izradu energetskog certifikata.
(2) Proračun isporučene energije za rad tehničkih sustava u zgradi provodi se prema Metodologiji.
(3) Referentne vrijednosti isporučene energije za rad tehničkih sustava u zgradi propisane su Tehničkim propisom o racionalnoj uporabi energije i toplinskoj zaštiti u zgradama.
(4) Provođenje redovitog pregleda sustava grijanja, sustava hlađenja, te sustava ventilacije i klimatizacije u postojećoj zgradi kada ta obveza propisana Zakonom i ovim Pravilnikom dospijeva istodobno kad i energetsko certificiranje iste zgrade provodi se istovremeno s energetskim pregledom zgrade te završava Izvješćem o provedenom energetskom pregledu zgrade, Energetskim certifikatom i Izvješćem o redovitom pregledu sustava grijanja, sustava hlađenja i sustava ventilacije i klimatizacije.
Članak 13.
U članku 18. dodaje se stavak 4. koji glasi:
»(4) Za primorsku Hrvatsku koriste se referentni podaci za klimatski mjerodavnu meteorološku postaju Split (Marjan), a za kontinentalnu Hrvatsku referentni podaci za klimatski mjerodavnu meteorološku postaju Zagreb (Maksimir). Podaci se objavljuju na internetskoj