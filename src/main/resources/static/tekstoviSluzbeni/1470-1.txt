 energetskog certificiranja i energetskog pregleda zgrade u Republici Hrvatskoj.
(2) Ministarstvo u skladu sa Zakonom o gradnji (»Narodne novine« broj 153/13) i Zakonom o reguliranim profesijama i priznavanju inozemnih stručnih kvalifikacija (»Narodne novine« broj 124/09, 45/11 i 74/14), provodi postupak priznavanja inozemnih stručnih kvalifikacija državljanima država ugovornica EGP-a koji žele u Republici Hrvatskoj obavljati usluge energetskog certificiranja i energetskog pregleda zgrade u svrhu ostvarivanja prava na poslovni nastan.
(3) Priznavanje inozemnih stručnih kvalifikacija za reguliranu profesiju energetskog certificiranja i energetskog pregleda zgrade provodi se prema općem sustavu priznavanja inozemnih stručnih kvalifikacija, u skladu s postupkom i uvjetima propisanim Zakonom o reguliranim profesijama i priznavanju inozemnih stručnih kvalifikacija (»Narodne novine« broj 124/09, 45/11 i 74/14), Zakonom o gradnji (»Narodne novine« broj 153/13) i ovim Pravilnikom.
(4) Na priznavanje inozemnih stručnih kvalifikacija iz stavka 3. ovoga članka primjenjuju se i propisi koji uređuju opći upravni postupak.
Članak 4.
Pojedini pojmovi u smislu ovoga Pravilnika imaju sljedeće značenje:
1. ministar je čelnik središnjeg tijela državne uprave nadležnog za poslove graditeljstva;
2. Ministarstvo je središnje tijelo državne uprave nadležno za graditeljstvo;
3. ovlaštena osoba je fizička ili pravna osoba koja ima ovlaštenje za provođenje energetskog certificiranja i energetskog pregleda zgrade;
4. imenovana osoba je fizička osoba koja kao zaposlenik ovlaštene pravne osobe u ime te pravne osobe potpisuje izvješća o provedenom energetskom pregledu zgrade, energetski certifikat zgrade, te provodi radnje i postupke energetskog certificiranja, energetskog pregleda zgrade i redovitog pregleda sustava grijanja i sustava hlađenja ili klimatizacije u zgradi;
5. zaposlena osoba je fizička osoba koja je zaposlena na neodređeno vrijeme u ovlaštenoj pravnoj osobi koja provodi radnje i postupke energetskog certificiranja i energetskog pregleda zgrade;
6. Pojmovi uporabljeni u ovom Pravilniku imaju značenje određeno Zakonom o reguliranim profesijama i priznavanju inozemnih stručnih kvalifikacija (»Narodne novine« broj 124/09, 45/11 i 74/14), i Zakonom o uslugama (»Narodne novine« broj 80/11).
Prilozi Pravilniku
Članak 5.
Ovaj Pravilnik sadrži sljedeće priloge:
– Prilog A – Obrazac za prijavu povremenog ili privremenog obavljanja regulirane profesije energetskog certificiranja i energetskog pregleda zgrade pravnih osoba iz država ugovornica EGP-a
– Prilog B – Obrazac za prijavu povremenog ili privremenog obavljanja regulirane profesije energetskog certificiranja i energetskog pregleda zgrade fizičkih osoba iz država ugovornica EGP-a
– Prilog C – Obrazac zahtjeva za priznavanje inozemne stručne kvalifikacije državljanima država ugovornica EGP-a za obavljanje regulirane profesije energetskog certificiranja i energetskog pregleda zgrade.
II. UVJETI I NAČIN IZDAVANJA POTVRDE ZA PRUŽANJE USLUGE ENERGETSKOG CERTIFICIRANJA I ENERGETSKOG PREGLEDA ZGRADE
Članak 6.
(1) Osobe iz države ugovornice EGP-a mogu u Republici Hrvatskoj povremeno ili privremeno pružati uslugu energetskog certificiranja i energetskog pregleda zgrade nakon što prije početka prvog pružanja usluge o tome obavijeste Ministarstvo prema obrascu iz priloga ovoga Pravilnika (Prilog A ili Prilog B).
(2) Podnošenjem obavijesti iz stavka 1. ovoga članka, osoba dobiva pravo pružanja usluga na području Republike Hrvatske.
(3) Prijava prema obrascu iz stavka 1. ovoga članka mora se jedanput godišnje produljiti ako pružatelj usluga u toj godini namjerava povremeno ili privremeno pružati usluge u Republici Hrvatskoj.
(4) Ministarstvo na temelju dostavljene obavijesti osobi iz države ugovornice EGP-a izdaje potvrdu o privremenom ili povremenom pružanju usluga energetskog certificiranja i energetskog pregleda zgrade u Republici Hrvatskoj, koja se automatski upisuje u privremenu evidenciju Ministarstva.
