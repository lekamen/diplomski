 hidrostatskog testa ili, na temelju suglasnosti države odobrenog pneumatskog testa na svakoj proizvedenoj posudi s ispitnim tlakom koji je 1,5 puta veći od proračunskog tlaka posude; ta ispitivanja i testiranja provodi odgovorno kvalificirano osoblje koje je dovoljno neovisno o osoblju zaduženom za proizvodnju te o njima sastavlja izvješće;
• adrese mjesta proizvodnje i skladištenja, kao i datum početka proizvodnje.
Prijavljeno tijelo ispituje te dokumente prije datuma početka proizvodnje u svrhu potvrđivanja sukladnosti s potvrdom o EU ispitivanju tipa.
4.3. Oznaka CE i EU izjava o sukladnosti
4.3.1. Proizvođač stavlja oznaku CE navedenu u ovome Pravilniku na svaku pojedinu posudu koja je u skladu s tipom opisanim u potvrdi o EU ispitivanju tipa i koja ispunjava primjenjive zahtjeve iz ovoga Pravilnika.
4.3.2. Proizvođač sastavlja pisanu EU izjavu o sukladnosti za svaki model posude i stavlja je na raspolaganje nadležnom inspekcijskom tijelu u razdoblju od deset godina nakon stavljanja posude na tržište. U EU izjavi o sukladnosti navodi se model posude za koji je ta izjava sastavljena.
4.3.3. Kopija EU izjave o sukladnosti na zahtjev se stavlja na raspolaganje relevantnim tijelima.
4.4. Ovlašteni zastupnik
Obveze proizvođača iz točke 4.3. ovoga Pravilnika u njegovo ime i na njegovu odgovornost može ispuniti njegov ovlašteni zastupnik ako su one navedene u ovlaštenju.
DODATAK III.
NATPISI, UPUTE, DEFINICIJE I SIMBOLI
1. OZNAKA CE I NATPISI
1.1. Posude kod kojih umnožak PS×V prelazi 50 barxL moraju nositi oznaku CE koja je utvrđena u Dodatku II. Uredbi (EZ) br. 765/2008 te dvije zadnje znamenke godine u kojoj je oznaka CE pričvršćena.
1.2. Posude ili njihove pločice s podacima sadrže barem sljedeće informacije:
– najveći radni tlak (PS u bar);
– najviša radna temperatura (Tmax u °C);
– najniža radna temperatura (Tmin u °C);
– volumen posude (V u L);
– ime, registrirano trgovačko ime ili registrirani trgovački znak te adresu proizvođača;
– oznaku tipa i serije ili šarže posude.
1.3. Ako je korištena natpisna pločica ona je konstruirana na taj način da ne može biti iznova korištena te tako da sadrži prazan prostor za upisivanje drugih podataka.
2. UPUTE I PODACI O SIGURNOSTI
Upute sadrže sljedeće podatke:
– pojedinosti navedene u točki 1.2. ovoga Dodatka osim oznake serije ili šarže posude;
– predviđena namjena posude;
– zahtjevi održavanja i postavljanje koji se odnose na sigurnost posude.
3. DEFINICIJE I SIMBOLI
3.1. Definicije
3.1.1. Proračunski tlak »P« relativni je tlak, pretlak, koji izabire proizvođač, a koristi se za određivanje debljine dijelova pod tlakom posude.
3.1.2. Najveći radni tlak »PS« najveći je relativni tlak koji se može koristiti u normalnim uvjetima uporabe posude.
3.1.3. Najniža radna temperatura Tmin najniža je stabilizirana temperatura stijenke posude u normalnim uvjetima uporabe.
3.1.4. Najviša radna temperatura Tmax najviša je stabilizirana temperatura stijenke posude u normalnim uvjetima uporabe.
3.1.5. Granica razvlačenja »ReT« označava vrijednost pri najvišoj radnoj temperaturi Tmax, a može biti:
– gornja granica razvlačenja »ReH« koja označava maksimalnu vrijednost naprezanja prije prvog smanjenja sile kod materijala koji imaju izraženu granicu razvlačenja;
– konvencionalna granica razvlačenja Rp0,2 za 0,2 % plastične deformacije;
– konvencionalna granica razvlačenja Rp1,0 za 1,0 % plastične deformacije.
3.1.6. Familija posuda:
Posude su iz iste familije ako se od prototipa razlikuju jedino u promjeru, pod uvjetom da su ispunjeni dopušteni zahtjevi iz točaka 2.1.1. i 2.1.2. Dodatka I. ovoga Pravilnika, i/ili u duljini cilindričnog dijela unutar sljedećih ograničenja:
– ako prototip uz podnice ima još i jedan ili više cilindričnih dijelova plašta, varijante moraju imati najmanje jedan cilindrični plašt;
– ako prototip ima samo dvije ispupčene podnice, varijante također imaju samo dvije ispupčene podnice.
Razlike u duljini koje su prouzročene izmjenama na otvorima i/ili priključcima prikazuju se na 