64 10.06.2015 Odluka o raspisivanju prijevremenih izbora za Gradsko vijeće Grada Vrgorca i gradonačelnika te zamjenika gradonačelnika Grada Vrgorca i Općinsko vijeće Općine Semeljci i općinskog načelnika te zamjenika općinskog načelnika Općine Semeljci
VLADA REPUBLIKE HRVATSKE
1231
Na temelju članka 5. i članka 6. stavka 1. Zakona o lokalnim izborima (»Narodne novine«, broj 144/2012), Vlada Republike Hrvatske je na sjednici održanoj 28. svibnja 2015. godine donijela
ODLUKU
O RASPISIVANJU PRIJEVREMENIH IZBORA ZA GRADSKO VIJEĆE GRADA VRGORCA I GRADONAČELNIKA TE ZAMJENIKA GRADONAČELNIKA GRADA VRGORCA I OPĆINSKO VIJEĆE OPĆINE SEMELJCI I OPĆINSKOG NAČELNIKA TE ZAMJENIKA OPĆINSKOG NAČELNIKA OPĆINE SEMELJCI
I.
Raspisuju se prijevremeni izbori u:
– Gradu Vrgorcu za članove Gradskog vijeća i gradonačelnika te zamjenika gradonačelnika Grada Vrgorca i
– Općini Semeljci za članove Općinskog vijeća i općinskog načelnika te zamjenika općinskog načelnika Općine Semeljci.
II.
Za dan provedbe izbora određuje se nedjelja, 12. srpnja 2015. godine.
III.
Ova Odluka objavit će se u »Narodnim novinama«, a stupa na snagu 11. lipnja 2015. godine.
Klasa: 022-03/15-04/207
Urbroj: 50301-09/09-15-2
Zagreb, 28. svibnja 2015.
Predsjednik Zoran Milanović, v. r.
