 godišnjih i polugodišnjih izvještaja AIF-a i odmah po saznanju bitnih informacija vezanih uz vrednovanje.
(7) UAIF je dužan u proceduri AIF-a opisati postupak revidiranja procjena iz stavka 6. ovoga članka a uključujući primjerice:
a) usporedbu realiziranih cijena, u slučaju da je bilo trgovanja, s posljednjom procijenjenom fer vrijednosti,
b) razmatranje ugleda, dosljednosti i kvalitete izvora podataka koji se koriste za vrednovanje,
c) ispitivanje i dokumentiranje izuzetaka,
d) isticanje i istraživanje svih razlika koje se čine neobičnima ili odstupaju od referentne vrijednosti utvrđene procjenom fer vrijednosti,
e) testiranje sa zastarjelim cijenama i implicitnim parametrima,
f) usporedbu s cijenama bilo koje povezane imovine ili njihovim zaštitama od rizika i
g) pregled ulaznih podataka korištenih kod određivanja cijena na temelju modela, a posebno onih prema kojima cijena modela iskazuje znatnu osjetljivost.
(8) Osim odredbi navedenih u ovom članku, prilikom utvrđivanja fer vrijednosti ulaganja u nekretnine UAIF mora uzeti u obzir procjenu ovlaštenog procjenitelja iz članka 13. stavka 4. ovoga Pravilnika.
(9) Depozitar AIF-a dužan je provjeriti je li UAIF prilikom utvrđivanja fer vrijednosti tehnikama procjene za financijske instrumente te ostala ulaganja postupalo u skladu s stavcima 2., 7. i 8. ovoga članka, člankom 7. stavkom 1. točkom c) te člankom 8. stavcima 4. i 5. ovoga Pravilnika i o tome je dužan voditi evidenciju.
(10) Ponovnim aktiviranjem trgovanja i ispunjenjem uvjeta aktivnog tržišta iz članka 9. ovoga Pravilnika, financijski instrumenti te ostala ulaganja će se početi vrednovati po načelima važećim u uvjetima njihova kotiranja na aktivnom tržištu.
Financijski instrumenti koji se vrednuju po amortiziranom trošku
Članak 11.
(1) Financijske obveze i financijska imovina klasificirana kao zajmovi i potraživanja te ulaganja koja se drže do dospijeća vrednuju se po amortiziranom trošku primjenom metode efektivne kamatne stope ostvarene prilikom svakog početnog pojedinačnog ulaganja.
(2) U slučaju prodaje dijela imovine AIF-a koja se drži do dospijeća ili uslijed promjene namjere UAIF-a ili promjene sposobnosti da se drži do dospijeća, cjelokupnu imovinu AIF-a koja se drži do dospijeća treba mjeriti po fer vrijednosti. Od datuma nastanka slučaja djelomične prodaje ili reklasifikacije tijekom naredne dvije poslovne godine niti jedan preostali vrijednosni papir ne smije se vrednovati na način primjeren financijskoj imovini koja se drži do dospijeća. Izuzetak od navedenog su slučajevi prodaje i reklasifikacije s obilježjima koja opisuje točka 9. MRS-a 39.
(3) Repo ugovor o prodaji i ponovnoj kupnji i slični financijski instrumenti vrednuju se od datuma namire tako da se instrument koji je predmet transakcije u imovini AIF-a i dalje vrednuje u skladu s pravilima za tu vrstu instrumenta, dok se obveze za primljena novčana sredstva vrednuju po amortiziranom trošku primjenom metode efektivne kamatne stope.
(4) Repo ugovor o kupnji i ponovnoj prodaji i ostali slični ugovori klasificiraju se kao zajmovi i potraživanja te vrednuju od datuma namire dnevnim obračunom kamata sukladnu stavku 1. ovoga članka.
Umanjenje vrijednosti imovine fonda
Članak 12.
(1) Sva imovina AIF-a, osim imovine klasificirane kao financijska imovina po fer vrijednosti u računu dobiti ili gubitka, podložna je izradi procjene o postojanju dokaza ili okolnosti vezanih uz umanjenje vrijednosti.
(2) Procjena iz stavka 1. ovoga članka mora se izrađivati svaki put kada postoji objektivni dokaz ili okolnosti koje upućuju na potrebu procjene vrijednosti imovine radi umanjenja, a najmanje prilikom sastavljanja godišnjih i polugodišnjih financijskih izvještaja.
(3) Procjenu iz stavka 1. ovoga članka UAIF je dužan sastaviti u pisanom obliku, neovisno o rezultatu procjene za potrebom umanjenja imovine te uz istu priložiti svu potrebnu dokumentaciju i dostupne podatke na temelju kojih je donesena.
(4) Ako je procjenom iz stavka 1. ovoga članka utvrđeno postojanje