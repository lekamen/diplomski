22 25.02.2015 Pravilnik o priznavanju inozemnih stručnih kvalifikacija iz područja turizma
MINISTARSTVO TURIZMA
458
Na temelju članka 14. stavka 3. Zakona o reguliranim profesijama i priznavanju inozemnih stručnih kvalifikacija (»Narodne novine«, br. 124/2009, 45/2011 i 74/2014), ministar turizma donosi
PRAVILNIK
O PRIZNAVANJU INOZEMNIH STRUČNIH KVALIFIKACIJA IZ PODRUČJA TURIZMA
Članak 1.
(1) Ovim Pravilnikom uređuje se priznavanje inozemnih stručnih kvalifikacija za obavljanje regulirane profesije:
– u području usluga u turizmu:
1. turistički vodič,
2. turistički pratitelj,
– u području poslovanja turističke agencije:
1. voditelj poslovnice turističke agencije,
– u području poslovanja turističke zajednice:
1. direktor turističkog ureda turističke zajednice,
2. direktor predstavništva,
3. voditelj ispostave,
4. radnik zaposlen na rukovodećim poslovima,
5. radnik na stručnim poslovima na izvršenju zadaća turističke zajednice.
(2) Postupak priznavanja inozemnih stručnih kvalifikacija za obavljanje reguliranih profesija provodi se sukladno Zakonu o reguliranim profesijama i priznavanju inozemnih stručnih kvalifikacija (u daljnjem tekstu: Zakon) te Zakonu o pružanju usluga u turizmu (»Narodne novine«, br. 68/2007, 88/2010, 30/2014, 89/2014 i 152/2014) za regulirane profesije iz stavka 1. podstavka 1. i 2. ovoga Pravilnika i Zakonu o turističkim zajednicama i promicanju hrvatskog turizma (»Narodne novine«, broj 152/2008), za regulirane profesije iz stavka 1. podstavka 3. ovoga Pravilnika.
(3) Pojmovi koji se koriste u ovom Pravilniku imaju značenje određeno Zakonom.
(4) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muške i ženske osobe.
Članak 2.
Odredbe ovoga Pravilnika primjenjuju se na kandidate:
– državljane država članica Europskog gospodarskog prostora i Švicarske konfederacije, koji su stručne kvalifikacije stekli u državi članici Europskog gospodarskog prostora i Švicarskoj konfederaciji,
– državljane država članica Europskog gospodarskog prostora i Švicarske konfederacije, koji su stručne kvalifikacije stekli izvan države članice Europskog gospodarskog prostora i Švicarske konfederacije,
– državljane treće države, samo za regulirane profesije iz stavka 1. podstavka 2. i 3. ovoga Pravilnika.
PRUŽANJE USLUGA NA PRIVREMENOJ I POVREMENOJ OSNOVI
Članak 3.
(1) Kandidat iz članka 2. podstavka 1. ovoga Pravilnika, koji želi pružati usluge na privremenoj ili povremenoj osnovi obavljanjem regulirane profesije turističkog vodiča, turističkog pratitelja ili voditelja poslovnice turističke agencije u Republici Hrvatskoj, dužan je o tome podnijeti prijavu na obrascu koji je sastavni dio ovoga Pravilnika (dalje u tekstu: obrazac – Prilog I.).
(2) Prijava iz stavka 1. ovoga članka:
a) podnosi se prije početka prvog pružanja usluga u Republici Hrvatskoj,
b) uključuje osobne podatke,
c) podnosi se za svaku godinu u kojoj kandidat namjerava privremeno ili povremeno pružati usluge u Republici Hrvatskoj,
d) podnosi se u pisanom obliku, elektronički ili poštom Jedinstvenoj kontaktnoj točki ili Ministarstvu nadležnom za turizam (u daljnjem tekstu: Ministarstvo).
(3) Prije početka prvog pružanja usluga, kandidat je dužan uz prijavu iz stavka 1. ovoga članka priložiti sljedeće dokumente:
– EU potvrdu odnosno potvrdu kojom se potvrđuje da je poslovno nastanjen u državi članici poslovnog nastana, za obavljanje profesije za koju podnosi prijavu i da u trenutku podnošenja prijave nema, čak ni privremeno, zabranu obavljanja profesije za koju je podnio prijavu,
– dokaz o državljanstvu,
– dokaz o stručnim kvalifikacijama,
– dokaz da je obavljao profesiju za koju podnosi prijavu najmanje dvije godine tijekom desetogodišnjeg razdoblja, u slučaju da ta profesija u državi članici poslovnog nastana nije regulirana.
(4) Prilikom svakog sljedećeg podnošenja prijave iz stavka 1. ovoga članka o pružanju usluge na privremenoj ili povremenoj osnovi u Republici Hrvatskoj, kandidat je dužan uz prijavu