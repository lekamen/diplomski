o:
1) odbacivanju zahtjeva podnesenog nakon proteka roka iz članka 151. stavka 4. i članka 188. stavka 3. Zakona o radu
2) odbacivanju zahtjeva koji niti nakon naknadnog poziva arbitra nije ispravljen, odnosno nadopunjen potrebnim podacima ili dokumentacijom
3) odbacivanju zahtjeva podnesenog od neovlaštene osobe
4) nadomještanju suglasnosti radničkog vijeća ili sindikata
5) odbijanju zahtjeva za nadomještanje suglasnosti radničkog vijeća ili sindikata
6) obustavi postupka zbog povlačenja zahtjeva poslodavaca
7) obustavi postupka zbog nastanka okolnosti uslijed kojih je nastavak arbitražnog postupka postao nepotreban ili nemoguć
8) obustavi postupka, ako se pozivu arbitra ne odazove poslodavac i ne opravda svoj izostanak.
Arbitražna odluka
Članak 17.
(1) Arbitražna odluka se donosi i izrađuje u pisanom obliku i mora biti obrazložena, te u roku od petnaest dana od dana donošenja, mora biti dostavljena strankama u sporu.
(2) U arbitražnoj odluci moraju se naznačiti podaci o strankama u sporu i arbitru, dan donošenja odluke i točan i jasan sadržaj izreke donesene odluke, koja mora sadržavati i odluku o troškovima arbitražnog postupka.
(3) Arbitražna odluka ne može se pobijati redovnim i izvanrednim pravnim lijekovima niti se može osporavati u sudskom postupku.
Članak 18.
(1) Arbitar je dužan nakon završetka postupka arbitraže, cjelokupan predmet s donesenom arbitražnom odlukom dostaviti uredu.
(2) Svi podaci utvrđeni u postupku arbitraže su tajni.
IV. TROŠKOVI POSTUPKA ARBITRAŽE
Članak 19.
(1) U postupku arbitraže, svaka stranka u sporu snosi svoje troškove, uključivo i troškove stručnjaka i drugih osoba koje je predložila za sudjelovanje u postupku arbitraže.
(2) Iznimno od stavka 1. ovoga članka, u slučaju spora iz članka 1. stavka 1., 3. i 4. ovoga Pravilnika, troškove arbitražnog postupka snosit će poslodavac, kao druge troškove nastale iz djelatnosti radničkog vijeća.
(3) Odluku o visini i naknadi troškova i visini nagrade arbitra donosi ministar, uz prethodno mišljenje GSV-a i uz suglasnost ministra financija.
(4) Odluku o iznosu i isplati troškova i nagrade arbitru, za svaki pojedinačni provedeni postupak arbitraže donosi ministar.
(5) Troškovi i nagrada iz stavka 4. ovoga članka isplaćuju se na teret ministarstva, u roku od trideset dana od dana podnošenja dokumentiranog zahtjeva arbitra, uz koji je zahtjev arbitar dužan priložiti kopiju arbitražne odluke.
V. ADMINISTRATIVNI POSLOVI
Članak 20.
(1) Administrativne poslove vezane uz provođenje postupka arbitraže obavlja ured.
(2) Praćenje i analizu postupaka arbitraže provedenih u skladu s ovim Pravilnikom provodi ministarstvo.
VI. PRIJELAZNE I ZAVRŠNE ODREDBE
Članak 21.
(1) GSV ili ministar će, ako GSV nije osnovan ili je prestao s radom, u roku od šest mjeseci od dana stupanja na snagu ovoga Pravilnika, donijeti odluku iz članka 3. ovoga Pravilnika.
(2) Ministar će u roku od šest mjeseci od dana stupanja na snagu ovoga Pravilnika, donijeti odluku iz članka 19. stavka 3. ovoga Pravilnika.
Članak 22.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/153
Urbroj: 524-03-01-01/2-16-25
Zagreb, 11. travnja 2016.
Ministrica dr. sc. Nada Šikić, v. r.
