56 17.06.2016 Presuda Visokog upravnog suda Republike Hrvatske broj: UsII-82/13-5 od 19. svibnja 2016.
VISOKI UPRAVNI SUD REPUBLIKE HRVATSKE
1453
PRESUDA
Visoki upravni sud Republike Hrvatske u vijeću sastavljenom od sudaca toga suda Lidije Vukičević, predsjednice vijeća, Marine Kosović Marković i mr. sc. Inge Vezmar Barlek, članica vijeća, te sudske savjetnice Franciske Dominković, zapisničarke, u upravnom sporu tužitelja Hrvatski Telekom d.d., Zagreb, Savska cesta 32, kojeg zastupa opunomoćenica Maja Mandić, protiv rješenja tuženika Hrvatske agencije za poštu i elektroničke komunikacije, Zagreb, Roberta Frangeša Mihanovića 9, klasa: UP/I-344-08/13-03/06, urbroj: 376-04/DM-13-06 (DM) od 28. lipnja 2013., radi naknade za uslugu prijenosa prema nacionalnim i pokretnim mrežama, u sjednici vijeća održanoj 19. svibnja 2016.
presudio je
I. Tužbeni zahtjev za poništenje rješenja tuženika Hrvatske agencije za poštu i elektroničke komunikacije, klasa: UP/I-344-08/13-03/06, urbroj: 376-04/DM-13-06 (DM) od 28. lipnja 2013. se odbija.
II. Ova presuda će se objaviti u »Narodnim novinama«.
Obrazloženje
Osporenim rješenjem tuženika utvrđeno je da je Hrvatski Telekom (dalje u tekstu: HT) u neopravdano naplaćivao naknadu Primatelu, za uslugu terminiranja prometa prema nacionalnim pokretnim mrežama (AT4) iz Aneksa 4-Dodatak 2. Ugovora o međusobnom povezivanju u iznosu koji je veći od naknade za usluge završavanja (terminacije) poziva u određenu javnu pokretnu komunikacijsku mrežu koju su operatori nacionalnih pokretnih mreža naplaćivali HT-u uvećanu za cijenu prijenosa (tranzita) u nepokretnoj komunikacijskoj mreži HT-a u razdoblju trajanja ugovora o međusobnom povezivanju, a u skladu s Odlukama o izmjenama standardnih ponuda operatora javnih pokretnih komunikacijskih mreža, odnosno u skladu s Odlukama o izmjenama cijena završavanja (terminacije) poziva u određenu javno pokretnu komunikacijsku mrežu. Tužitelju, HT-u, određena je obveza u roku 30 dana od primitka ovog rješenja ponuditi primatelju dodatak Ugovoru o međusobnom povezivanju na način da za uslugu terminiranja prometa prema nacionalnim pokretnim mrežama naplati cijenu završavanja (terminacije) poziva u određenu javnu pokrenu komunikacijsku mrežu koju operatori naplaćuju HT-u uvećanu za cijenu prijenosa (tranzita) u nepokretnoj komunikacijskoj mreži HT-a. Nadalje određena je obveza HT-u, u roku 15 dana od primitka ovog rješenja izdati Primatel-u odobrenje za preplaćeni iznosu uplaćenih sredstava za uslugu iz točke 1. ovog rješenja.
U tužbi tužitelj pobija upravni akt tuženika zbog nepravilne primjene zakona, nepotpuno i nepravilno utvrđenog činjeničnog stanja, odnosno zbog toga što je iz utvrđenih činjenica izveden nepravilan zaključak u pogledu činjeničnog stanja i nepostupanja prema pravilima postupka. Tužitelj uzimajući u obzir složenost upravne stvari i značaj pobijanog upravnog akta predlaže naslovnom Sudu održavanje usmene rasprave, a drži da je bolje razjašnjenje stvari moguće ostvariti u ovom upravnom sporu zakazivanjem usmene rasprave na koji način će se osigurati potpuna sudska zaštita prava tužitelja povrijeđenih gore navedenim pobijanim rješenjem.
Zainteresirana osoba Primatel d.o.o. (dalje u tekstu: Primatel) podnio je tuženiku zahtjev radi rješavanja spora protiv tužitelja o visini naknade za uslugu prijenosa (tranzita) poziva kroz mrežu tužitelja i terminiranja (završavanja) poziva u mreži operatora pokretnih komunikacija. Tuženik je prvotno riješio spor rješenjem od 23. ožujka 2011. godine (klasa: UP/I-344-01/10-01/1139, klasa: 376-11-11-10), kojim je usvojio zahtjev Primatela, a dana 30. kolovoza 2012. godine Visoki upravni sud Republike Hrvatske je presudom broj: Us-4981/2011 poništio predmetno rješenje. U ponovljenom postupku tuženik je donio sada pobijano rješenje. Tužitelj smatra da je tuženik donijevši rješenje prekršio članak 7. stavak 1. i članak 20. stavak 1. Zakona o elektroničkim komunikacijama (»Narodne novine«, broj 73/08., 90/11., 133/12. i 80/13., dalje 