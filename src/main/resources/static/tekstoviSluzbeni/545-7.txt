 izvoditelj/i),
7. broju i zaduženjima volontera i planiranom broju volonterskih sati,
8. broju zaposlenih osoba i vanjskih stručnih suradnika koji će sudjelovati u provedbi programa ili projekta,
9. relevantnim iskustvima, postignućima i sposobnostima prijavitelja (i partnera, ako je primjenjivo) da provede predloženi program ili projekt,
10. opisu stanja u području koje je predmetom natječaja i problemu koji se želi riješiti programom ili projektom i načinu procjene potreba
11. glavnim aktivnostima koje će se provoditi, njihovim nositeljima, vremenskom okviru i metodama provedbe,
12. ulogama, zadacima i obvezama prijavitelja i partnera u provedbi pojedinih provedbenih aktivnosti programa ili projekta,
13. očekivanim rezultatima,
14. ciljevima koji se namjeravaju ostvariti provedbom predloženog programa ili projekta,
15. izravnim i neizravnim korisnicima obuhvaćenim programom ili projektom,
a mogu obuhvaćati i podatke o:
– očekivanom povećanju razine kvalitete života navedenih korisnika,
– načinu informiranja o programu ili projektu, njegovim korisnicima i rezultatima,
– načinu praćenja provedbe i vrednovanju provedenog programa ili projekta,
– inovativnosti programa ili projekta i promjenama koje se očekuju zahvaljujući provedbi programa ili projekta,
– održivosti projekta.
Obrazac proračuna programa ili projekta
Članak 15.
(1) Obrazac proračuna programa ili projekta obuhvaća podatke o nazivu natječaja, nazivu udruge i nazivu programa ili projekta te prihodima i rashodima programa ili projekta.
(2) Prihodovni dio obrasca proračuna programa ili projekta sadrži podatke o izvorima financiranja programa ili projekta koje čine ukupan iznos financijskih sredstava potreban za provedbu programa ili projekta: iznos koji se traži od davatelja financijskih sredstava, te iznose koji su za provedbu dobiveni ili se očekuju od drugih donatora, jedinice lokalne samouprave ili lokalnog poslovnog sektora, kao i iznos vlastitih sredstava koje će udruga uložiti u provedbu programa ili projekta. Osim u apsolutnim, plan prihoda iskazuje se i u relativnim iznosima (postocima).
(3) Rashodovni dio obrasca proračuna programa ili projekta obuhvaća podatke o izravnim i neizravnim troškovima za provedbu programa ili projekta uz razradu troškova prema očekivanim izvorima prihoda.
(4) Pod izravnim troškovima podrazumijevaju se troškovi koji su neposredno povezani uz provedbu pojedinih aktivnosti predloženog programa ili projekta.
(5) Pod neizravnim troškovima podrazumijevaju se troškovi koji nisu izravno povezani s provedbom programa ili projekta, ali neizravno pridonose postizanju njegovih ciljeva pri čemu i ovi troškovi trebaju biti specificirani i obrazloženi.
(6) Sukladno ciljevima i prioritetima natječaja davatelj financijskih sredstava može u postocima ograničiti, odnosno preporučiti okvirne iznose financijskih sredstava za pojedine skupine troškova.
Obrazac izjave o partnerstvu
Članak 16.
(1) Kada je uvjetima javnog natječaja propisano da prijavitelj projekta može ili mora imati jednog ili više partnera na provedbi projekta, natječajna dokumentacija sadrži i obrazac Izjave o partnerstvu. Obrazac Izjave o partnerstvu popunjava i potpisuje svaki od partnera pojedinačno i mora biti priložen u izvorniku.
(2) U Izjavi o partnerstvu navodi se da je partnerstvo dogovoren, stabilan i obvezujući odnos između prijavitelja, odnosno nositelja programa ili projekta i partnera koje podrazumijeva zajedničke odgovornosti u provedbi projekta financiranog od strane ugovornih tijela, te da svi partneri koji ga provode postupaju u skladu s načelima dobre prakse u partnerstvu.
Životopis voditelja programa ili projekta
Članak 17.
Kada je uvjetima javnog natječaja propisano da se dokumentaciji prilaže i životopis voditelja programa ili projekta isti se podnosi na obrascu propisanom javnim natječajem, a obavezno mora sadržavati datum popunjavanja i potpis voditelja programa ili projekta.
Izjava o programima i/ili projektima udruge financiranim iz javnih izvora
Članak 18.
