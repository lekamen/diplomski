
Slika 69. Pješački vod u jednovrsnome stroju

Slika 70. Pješački vod u dvovrsnome stroju
Na zapovijed za postrojavanje u kolonu po jedan zapovjednik prve desetine staje dva koraka iza zapovjednika voda, a iza njega se postrojava prva desetina u kolonu po jedan. Ostale se desetine postrojavaju jedna iza druge u kolonu po jedan.
Zapovjednik voda kreće se lijevo od sredine kolone na odmaku od pet koraka ili na čelu na razmaku od dva koraka. Na zapovijed za postrojavanje u kolonu po četiri (tri) prvi dočasnik voda stane dva koraka iza zapovjednika voda, zapovjednici desetina postrojavaju se iza njega dva koraka jedan pokraj drugoga (zapovjednik prve desetine na desnu stranu), a njihove se desetine postrojavaju u kolonu po jedan iza njih.
2. PRESTROJAVANJE
Članak 100.
Vod se iz dvovrsnoga stroja u jednovrsni i obratno prestrojava po istim zapovijedima i na isti način kao i desetina.
Članak 101.
Vod se iz dvovrsnoga (jednovrsnoga) stroja u kolonu po dva (jedan) i obratno prestrojava okretom nadesno i nalijevo. Zapovjednici desetina nakon okreta nadesno (u dvovrsnome stroju) iskorače pola koraka udesno. Pri okretu nalijevo, iz kolone po dva u dvovrsni stroj, iskorače pola koraka naprijed lijevo.
Članak 102.
Vod se iz kolone po dva u kolonu po jedan i obratno prestrojava po zapovijedima i na način kao i desetina.
Članak 103.
Za prestrojavanje iz dvovrsnoga (jednovrsnoga) stroja s mjesta u kolonu po četiri (tri) u istome smjeru zapovjednik voda zapovijeda: Vod, u kolonu po četiri (tri) na –PRIJED!
Na tu zapovijed zapovjednici desetina istodobno kreću naprijed, a desetine se prestrojavaju u kolonu po jedan. Zapovjednik treće (druge) desetine ide ravno, ostali mu zapovjednici desetina prilaze u kosome kretanju. Vojne osobe idu za svojim zapovjednikom (slika 71.).

Slika 71. Prestrojavanje voda iz dvovrsnoga stroja u kolonu po četiri u istome smjeru
Članak 104.
Za prestrojavanje iz kolone po četiri (tri) u dvovrsni stroj u istome smjeru zapovjednik voda zapovijeda: Vod, u dvije vrste na – PRIJED!, a u kretanju: U dvije vrste prestroji SE!
Zapovjednik treće (druge) desetine iskorači (nastavi kretanje) deset koraka i zaustavi se, ostali se zapovjednici desetina u kosome kretanju razmiču za širinu desetine i kada dođu u crtu s njim, zaustavljaju se.
Vojne osobe u desetinama kreću se za svojim zapovjednicima, a kada se zapovjednici zaustave, prestrojavaju se lijevo od njih u dvovrsni stroj (slika 72.).

Slika 72. Prestrojavanje voda iz dvovrsnoga stroja u kolonu po četiri u istome smjeru
Za prestrojavanje iz kolone po jedan u kolonu po četiri (tri) s mjesta zapovjednik voda zapovijeda: Vod, u kolonu po četiri (tri) na – PRIJED!
Prva desetina ostaje na mjestu, ostale se kreću ulijevo i nakon dolaska u crtu prve desetine zaustavljaju se.
Članak 105.
Za prestrojavanje iz kolone po jedan u kolonu po četiri (tri) u kretanju zapovjednik voda zapovijeda: U kolonu po četiri (tri) prestroji SE!
Prva desetina skraćuje korak, ostale dolaze slijeva u njezinu visinu, a zapovjednik zapovijeda: Punim kora – KOM!
Vod nastavlja kretanje punim korakom.
Članak 106.
Za prestrojavanje iz kolone po četiri (tri) u kolonu po jedan s mjesta zapovjednik voda zapovijeda: Vod, u kolonu po jedan na – PRIJED!
Prva se desetina kreće naprijed, ostale, kada dobiju prostor, u kosome kretanju dolaze iza nje.
Članak 107.
Za prestrojavanje iz kolone po četiri (tri) u kolonu po jedan u kretanju zapovjednik voda zapovijeda: U kolonu po jedan prestroji SE!
Prva desetina nastavlja kretanje, ostale skraćuju korak i kada dobiju prostor, nastavljaju kretanje korakom za prvom.
Članak 108.
Za prestrojavanje iz kolone po dva u kolonu po četiri (tri) s mjesta zapovjednik voda zapovijeda: Vod, u kolonu po četiri (tri) na – PRIJED!
Prva se desetina kreće naprijed i u kretanju se prestrojava u kolonu po jedan. Pošto se prva desetina prestroji, prvi se dočasnik i desetina zaustavljaju. Ostale se desetine kreću ulijevo od prve desetine, nakon prestrojavanja, kada dođu u crtu prve desetine,