32 20.03.2015 Uredba o izmjenama i dopunama Uredbe o unutarnjem ustrojstvu Ministarstva unutarnjih poslova
VLADA REPUBLIKE HRVATSKE
648
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013) i članka 8. stavka 5. Zakona o policiji (»Narodne novine«, br. 34/2011, 130/2012, 89/2014 i 151/2014), Vlada Republike Hrvatske je na sjednici održanoj 18. ožujka 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA UNUTARNJIH POSLOVA
Članak 1.
U Uredbi o unutarnjem ustrojstvu Ministarstva unutarnjih poslova (»Narodne novine«, br. 70/2012, 140/2013 i 50/2014) u članku 2. stavku 1. točka 7. mijenja se i glasi:
»7. Samostalni sektor za Schengensku koordinaciju i projekte Europske unije,«.
Članak 2.
U članku 3. stavku 1. iza riječi: »predstavkama i pritužbama građana,« dodaju se riječi: »obavlja poslove koji se odnose na predstavljanje i sudjelovanje Ministarstva u radu tijela Europske unije, izravno surađuje s institucijama Europske unije; koordinira i sudjeluje u pripremi i izradi prijedloga nacionalnih stajališta u području unutarnjih poslova,«.
U stavku 2. točka 1.3. mijenja se i glasi:
»1.3. Služba za europske i međunarodne poslove i prevođenje,«.
Članak 3.
Članak 8. mijenja se i glasi:
»1.3. Služba za europske i međunarodne poslove i prevođenje
Obavlja i koordinira poslove koji se odnose na predstavljanje i sudjelovanje Ministarstva u radu tijela Europske unije; izravno te putem nadležnih tijela Republike Hrvatske obavlja poslove međunarodne suradnje Ministarstva; koordinira i sudjeluje u pripremi i izradi prijedloga nacionalnih stajališta u području unutarnjih poslova; izravno surađuje s institucijama Europske unije; surađuje s drugim ustrojstvenim jedinicama Ministarstva i tijelima državne uprave vezano uz europske poslove; izrađuje nacrte prijedloga međunarodnih ugovora iz djelokruga Ministarstva; obavlja sve pripremne radnje za međunarodne kontakte i prati njihovo ostvarenje; priprema godišnji plan međunarodne suradnje; predlaže ministru mjere za unaprjeđivanje međunarodne suradnje; obavlja poslove prevođenja.
Za obavljanje poslova iz djelokruga rada Službe za europske i međunarodne poslove i prevođenje ustrojavaju se sljedeći odjeli:
1.3.1. Odjel za europske i međunarodne poslove,
1.3.2. Odjel za prevođenje.«.
Članak 4.
Članak 9. mijenja se i glasi:
»1.3.1. Odjel za europske i međunarodne poslove
Obavlja i koordinira poslove koji se odnose na predstavljanje i sudjelovanje Ministarstva u radu tijela Europske unije; izravno te putem nadležnih tijela Republike Hrvatske obavlja poslove međunarodne suradnje Ministarstva; koordinira i sudjeluje u pripremi i izradi prijedloga nacionalnih stajališta u području unutarnjih poslova; izravno surađuje s institucijama Europske unije; surađuje s drugim ustrojstvenim jedinicama Ministarstva i tijelima državne uprave vezano uz europske poslove; izrađuje nacrte prijedloga međunarodnih ugovora iz djelokruga Ministarstva; obavlja sve pripremne radnje za međunarodne kontakte i prati njihovo ostvarenje; priprema godišnji plan međunarodne suradnje; predlaže ministru mjere za unaprjeđivanje međunarodne suradnje.«.
Članak 5.
Naslov iznad članka 10. mijenja se i glasi: »1.3.2. Odjel za prevođenje«.
U članku 10. riječi: »pohranjuje sklopljene međunarodne ugovore te druge dokumente i informacije iz djelokruga Odjela;« brišu se.
Članak 6.
U članku 15. stavku 1. iza riječi: »međunarodnim ugovorima« dodaju se riječi: »koordinira aktivnosti vezane uz sudjelovanje djelatnika u mirovnim misijama; koordinira aktivnosti vezane uz upućivanje policijskih časnika za vezu na rad u inozemstvo;«.
U stavku 2. točka 5.5. mijenja se i glasi:
»5.5. Uprava za posebne poslove sigurnosti,«.
Članak 7.
U članku 16. stavku 1. iza riječi: »policijskog posla;« dodaju se riječi: »koordinira aktivnosti vezane uz sudjelovanje djelatnika u mirovnim misijama; koordinira aktivnosti vezane uz upućivanje policijskih časnika za vezu na rad u