 drugih provjera angažiranog partnera u vezi s obavljanjem uvida, uključujući sve hijerarhijski više razine u odnosu na njega sve do osobe koja je glavni ili rukovodeći partner revizorskog društva (izvršni direktor ili njegov ekvivalent); (ii) one koji pružaju konzultacije o određenim stručnim pitanjima i specifičnostima za pojedine djelatnosti, transakcije ili događaje; i (iii) one koji osiguravaju kontrolu kvalitete angažmana, uključujući i one koji obavljaju pregled kontrola kvalitete za angažman; i (c) svi oni unutar umreženog revizorskog društva koji mogu izravno utjecati na ishod angažmana uvida. Umreženo revizorsko društvo Revizorsko društvo ili subjekt koji pripada mreži. Ured Zasebna podgrupa, bilo da je organizirana po zemljopisnim ili poslovnim linijama. Uža obitelj Roditelj, dijete ili polubrat ili polusestra koji nisu članovi najuže obitelji. Uvjetovana naknada Naknada izračunata prema unaprijed utvrđenoj osnovici povezanoj s ishodom transakcije ili rezultatom usluge koju obavi revizorsko društvo. Naknada koju ustanovi sud ili drugo javno tijelo nije uvjetovana naknada. Vanjski stručnjak Osoba (koja nije partner ili član profesionalnog osoblja, uključujući i privremenog osoblja, revizorskog društva ili umreženog revizorskog društva) ili organizacija koje raspolaže vještinama, znanjem i iskustvom u područjima koja nisu računovodstvo ili revidiranje, i čiji se rad na tom području koristi da pomogne profesionalnom računovođi u pribavljanju dostatnih i primjerenih dokaza.
Datum stupanja na snagu
Ovaj Kodeks je na snazi.
IZMJENE KODEKSA – PRUŽANJE ODREĐENIH USLUGA BEZ IZRAŽAVANJA UVJERENJA KLIJENTIMA REVIZIJE I KLIJENTIMA ZA KOJE SE IZRAŽAVA UVJERENJE
ODJELJAK 290
Pružanje usluga bez izražavanja uvjerenja klijentu revizije
Odgovornosti menadžmenta
[Točke 290.159–290.163 bit će brisane i zamijenjene sljedećim točkama 290.159–290.162.]
290.159 Odgovornosti menadžment obuhvaćaju kontroliranje, vođenje i usmjeravanje subjekta, uključujući i donošenje značajnih odluka u vezi sa stjecanjem, s razvijanjem i kontrolom ljudskih, financijskih, fizičkih i nematerijalnih resursa.
290.160 Određivanje je li neka aktivnost iz domene odgovornosti menadžmenta, ovisi o okolnostima i zahtijeva prosuđivanje. Primjeri aktivnosti za koje bi se uobičajeno smatralo da su iz domene odgovornosti menadžmenta uključuju:
• određivanje politika i strateško usmjeravanje;
• zapošljavanje ili otpuštanje zaposlenika;
• usmjeravanje i prihvaćanje odgovornosti za djelovanje zaposlenika u vezi s njihovim radom za tvrtku;
• autorizaciju transakcija;
• kontroliranje ili rukovođenje računima otvorenim u banci ili ulaganjima;
• određivanje koje preporuke revizorskog društva ili neke treće stranke treba provesti;
• izvještavanje onih koji su zaduženi za upravljanje u ime menadžmenta;
• preuzimanje odgovornosti za sastavljanje i fer prezentaciju financijskih izvještaja u skladu s primjenjivim okvirom financijskog izvještavanja; i
• preuzimanje odgovornosti za oblikovanje, implementaciju i održavanje internih kontrola.
290.161 Revizorsko društvo neće prihvatiti odgovornost menadžmenta kod nekog klijenta revizije. Nastale prijetnje bile bi toliko značajne da nema zaštite koja bi ih smanjila na prihvatljivu razinu. Na primjer, odlučivanje o tome koju preporuku revizorskog društva primijeniti stvorit će prijetnje temeljem samoprovjere i prijetnje temeljem osobnog interesa. Nadalje, prihvaćanje odgovornosti menadžmenta stvara prijetnju uslijed zbliženosti jer revizorsko društvo postaje previše blisko stavovima i interesima menadžmenta. Pod uvjetom da se postupa u skladu s točkom 290.162, pružanje savjeta i preporuka radi pomaganja menadžmentu u ispunjavanju njihovih obveza ne smatra se prihvaćanjem odgovornosti menadžmenta.
290.162 Kako bi se izbjegao rizik prihvaćanja odgovornosti menadžmenta kada se pružaju usluge bez izražavanja uvjerenja nekom klijentu revizije, revizorsko društvo će se uvjeriti da menadžment klijenta stvara sve prosudbe i donosi odluke koje su 