 hrane životinjskog podrijetla, veterinarska inspekcija, osim na ribarskim plovilima i iskrcajnim mjestima, u kojem slučaju je nadležna ribarska inspekcija,«.
U točki b) podstavak 3. mijenja se i glasi:
»– hrane koja sadrži sastojke životinjskog i neživotinjskog podrijetla, sanitarna inspekcija, a u slučaju izvoza u skladu s člankom 12. Uredbe (EZ) br. 178/2002, sanitarna i veterinarska inspekcija,«.
U stavku 2. točka a) mijenja se i glasi:
»a) na razini primarne proizvodnje i pripadajućih djelatnosti, poljoprivredna inspekcija,«.
U točki b) riječi: »inspekcija za kakvoću hrane« zamjenjuju se riječima: »poljoprivredna inspekcija«.
Točka c) mijenja se i glasi:
»c) pri uvozu hrane bez obzira na podrijetlo, poljoprivredna inspekcija, u carinskim skladištima ili na mjestu odredišta.«.
Stavci 3. i 4. mijenjaju se i glase:
»(3) Službene kontrole označivanja hrane s aspekta sigurnosti hrane provode nadležne inspekcije prema podjeli nadležnosti iz stavka 1. ovoga članka, a službene kontrole označivanja alergena na razini maloprodaje (osim ugostiteljstva i institucionalnih kuhinja) provodi poljoprivredna inspekcija prema ovom Zakonu i posebnim propisima.
(4) Službene kontrole označivanja hrane s aspekta kvalitete provode se prema podjeli nadležnosti iz stavka 2. ovoga članka, a službene kontrole označivanja i prezentiranja vina i ostalih proizvoda iz sektora vina s aspekta kvalitete u proizvodnji i maloprodaji provodi poljoprivredna inspekcija prema ovom Zakonu i posebnim propisima.«.
U stavku 6. riječi: »stavka 1.« zamjenjuju se riječima: »stavaka 1., 2. i 4.«.
Stavci 7., 8. i 9. mijenjaju se i glase:
»(7) Službene kontrole prisutnosti GMO-a u hrani i GM hrane, uključujući i hrane koja sadrži i/ili se sastoji ili potječe od GMO-a provode inspekcije prema podjeli nadležnosti iz stavka 1. ovoga članka, a na razini primarne biljne proizvodnje i pripadajućih djelatnosti poljoprivredna inspekcija.
(8) Službene kontrole zaštićenih oznaka izvornosti, zaštićenih oznaka zemljopisnog podrijetla i zajamčeno tradicionalnih specijaliteta, kao i neobveznih izraza kvalitete poljoprivrednih i prehrambenih proizvoda na razini primarne proizvodnje i pripadajućih djelatnosti, na razini proizvodnje i prerade hrane, na razini maloprodaje te pri uvozu, u carinskim skladištima ili na mjestu odredišta, bez obzira na podrijetlo provodi poljoprivredna inspekcija, prema posebnom propisu, a dokumentacijski i identifikacijski pregled pri uvozu pošiljaka iz ovoga stavka obavljaju službenici ministarstva nadležnog za financije, Carinske uprave (u daljnjem tekstu: Carinska uprava). Službene kontrole zdravstvene ispravnosti i higijene/sigurnosti proizvoda iz ovoga stavka provode se u skladu sa stavkom 1. ovoga članka.
(9) Službene kontrole u ekološkoj proizvodnji i označivanju ekoloških proizvoda na razini primarne proizvodnje i pripadajućih djelatnosti, na razini proizvodnje i prerade, na razini maloprodaje hrane te pri uvozu, u carinskim skladištima ili na mjestu odredišta, bez obzira na podrijetlo provodi poljoprivredna inspekcija prema posebnim propisima, a dokumentacijski i identifikacijski pregled pri uvozu pošiljaka iz ovoga stavka obavljaju službenici Carinske uprave. Službene kontrole zdravstvene ispravnosti i higijene/sigurnosti proizvoda iz ovoga stavka provode se u skladu sa stavkom 1. ovoga članka.«.
Iza stavka 9. dodaje se novi stavak 10. i stavak 11. koji glase:
»(10) Službene kontrole proizvodnih pravila jakih alkoholnih pića, aromatiziranih vina, aromatiziranih pića na bazi vina i aromatiziranih koktela na bazi vina u odnosu na kvalitetu konačnog proizvoda, definiranje, opisivanje, opremanje, označivanje, prezentiranje i zaštitu, u proizvodnji i maloprodaji provodi poljoprivredna inspekcija, a dokumentacijski i identifikacijski pregled pri uvozu pošiljaka iz ovoga stavka obavljaju službenici Carinske uprave. Službene kontrole zdravstvene ispravnosti i higijene/sigurnosti proizvoda iz ovoga stavka provode se u skladu sa stavkom 1. ovoga članka.
(11)