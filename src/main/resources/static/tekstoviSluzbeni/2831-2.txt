 strukovno obrazovanje, Agencija za strukovno obrazovanje i obrazovanje odraslih, Hrvatska obrtnička komora, Ministarstvo poduzetništva i obrta.
2. OPĆI DIO
2.1. Naziv programa
Program stjecanja pedagoških kompetencija strukovnih učitelja, suradnika u nastavi i mentora.
2.2. Ciljevi programa
1. Stjecanje pedagoških kompetencija za obavljanje poslova strukovnog učitelja i suradnika u nastavi u ustanovama za strukovno obrazovanje.
2. Stjecanje pedagoških kompetencija mentora za izvođenje praktične nastave i vježbi kod poslodavca.
2.3. Trajanje programa
Trajanje: 225 sati
Program je izvanredni i uključuje djelomično e-učenje.
2.4. Znanstveno/umjetničko područje programa
Područje društvenih znanosti.
2.5. Minimalni broj ECTS bodova potreban za završetak programa
60 ECTS bodova.
2.6. Uvjeti upisa u program
Pravo upisa u program imaju osobe koje su sukladno članku 105. stavku 8. i 9. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010-ispr., 90/2011, 16/2012, 86/2012, 94/2013 i 152/2014), članku 4. i 5. Zakona o strukovnom obrazovanju te članku 56. stavku 3., 4., 5. i 6. Zakona o obrtu (»Narodne novine«, broj 143/2013) stekle preduvjete za zapošljavanje u ustanovama za strukovno obrazovanje te osobe u radnom odnosu kod poslodavca koje imaju radno iskustvo u zanimanju za koje će izvoditi praktičnu nastavu i vježbe.
Osobe koje su stekle pedagoške kompetencije programima pedagoško-psihološke izobrazbe, kao i osobe koje su majstorskim ispitom stekle osnovno znanje o poučavanju učenika prije donošenja Programa stjecanja pedagoških kompetencija strukovnih učitelja, suradnika u nastavi i mentora, nisu dužne upisivati Program stjecanja pedagoških kompetencija strukovnih učitelja, suradnika u nastavi i mentora.
2.7. Ishodi učenja programa
1. Osobni profesionalni razvoj
– planirati i organizirati vlastiti profesionalni razvoj i cjeloživotno učenje
– analizirati i vrednovati vlastiti rad, odgojno-obrazovne procese i učenje.
2. Učinkovito poučavanje
– samostalno izvoditi praktičnu nastavu i vježbe i/ili sudjelovati u njezinu izvođenju
– koristiti metodičko znanje u području srodnih struka kojima pripadaju nastavni predmeti koje će izvoditi ili izvodi u školi
– samostalno birati strategije koje najviše odgovaraju predmetu, temi i potrebama učenika.
3. Planiranje
– planirati nastavne i izvannastavne aktivnosti
– planirati razvoj različitih učeničkih vještina u suradnji s nastavnicima drugih predmeta
– sudjelovati u izradi godišnjih planova rada škole.
4. Prepoznavanje individualnih potreba učenika
– prepoznati razvojne karakteristike učenika u djetinjstvu, adolescenciji i odrasloj dobi
– organizirati uvjete za učenje ovisno o razvojnim karakteristikama, sposobnostima i interesima učenika
– poticati cjeloviti razvoj učenika.
5. Praćenje i vrednovanje odgojno-obrazovnih postignuća učenika
– znati akte koji reguliraju postupke i elemente vrednovanja odgojno-obrazovnih postignuća učenika te ih dosljedno primjenjivati u nastavnoj praksi
– primjenjivati različite metode, tehnike i oblike te kreirati mjerne instrumente ocjenjivanja i praćenja
– davati jasne i konstruktivne povratne informacije učenicima.
6. Učinkovito komuniciranje i rad s drugima
– surađivati s kolegama i razmjenjivati primjere dobre prakse
– voditi tim ili sudjelovati u radu tima
– surađivati s institucijama izvan škole.
2.8. Završetak programa
Nakon što odsluša predavanja, položi sve ispite i odradi metodičku praksu prema programu, Ustanova polazniku izdaje potvrdu o završenom Programu kojom se dokazuju stečene pedagoške kompetencije i kojom se stječe 60 ECTS bodova. Na temelju članka 84. Zakona o znanstvenoj djelatnosti i visokom obrazovanju (»Narodne novine«, broj 123/2003, 198/2003 (Uredba), 105/2004, 174/2004, 2/2007 – OUSRH, 46/2007, 45/2009, 63/2011, 94/2013, 139/2013, 101/2014 – OUSRH), ustanova izdaje potvrdu o završenom programu stručnog osposobljavanja. Nije predviđena izrada završnog rada.
2.9. Mogućnost