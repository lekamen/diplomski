 toga ponovno pristupiti provjeri znanja.
(10) Osobama koje su uspješno završile program osposobljavanja Nositelj programa izobrazbe izdaje Uvjerenje o završenom programu osposobljavanja.
Uvjerenje o završenom programu
Članak 15.
Uvjerenje o završenom programu osposobljavanja ili usavršavanja sadrži:
– ime i prezime, akademski ili stručni naziv, osobni identifikacijski broj, datum i mjesto rođenja,
– datum polaganja programa i vrstu programa,
– naziv Nositelja programa,
– naziv provedbenog propisa temeljem kojega se program provodi,
– broj Uvjerenja, datum i mjesto izdavanja Uvjerenja,
– ime i prezime, potpis odgovorne osobe Nositelja programa izobrazbe i njegov pečat.
Osposobljavanje stranih državljana
Članak 16.
(1) Ako kandidat za osposobljavanja nije državljanin Republike Hrvatske, uz prijavu osposobljavanja, prilaže i dokaz o državljanstvu i dokaz o poslovnoj sposobnosti.
(2) Kandidat koji je strani državljanin treba priložiti ovjerene potvrde iz prethodnog stavka.
Priznavanje znanja stečenog u inozemstvu
Članak 17.
(1) Državljanin Republike Hrvatske i strani državljanin koji je stekao status revizora u inozemstvu, status revizora u Republici Hrvatskoj priznaje se ako Povjerenstvo iz članka 4. ovoga Pravilnika utvrdi da je njegov status revizora stečen u skladu s programom iz članka 9. ovoga Pravilnika.
(2) Ako se u slučaju iz prethodnog stavka utvrdi da je strani državljanin stekao status revizora u inozemstvu prema programu koji ne uključuje sve sadržaje iz programa prema stavku 3. članka 9. ovoga Pravilnika, Povjerenstvo određuje sadržaje iz kojih strani državljanin treba položiti teorijski i praktički dio osposobljavanja prema programa iz članka 9. ovoga Pravilnika.
(3) Ako kandidat u slučaju iz prethodnog stavka, nakon završetka teorijskog i praktičnog dijela osposobljavanja uspješno prođe provjeru znanja prema članku 14. ovoga Pravilnika, priznaje mu se status revizora u Republici Hrvatskoj.
(4) Povjerenstvo treba o priznanju znanja stečenog u inozemstvu odlučiti u roku od 30 dana od primitka potpunog zahtjeva.
V. OVLAŠTENJE REVIZORA
Ovlaštenje
Članak 18.
(1) Ovlaštenje za obavljanje poslova revizora izdaje ministar rješenjem na zahtjev fizičke osobe koja ispunjava uvjete propisane Zakonom i ovim Pravilnikom.
(2) Ovlaštenje iz stavka 1. ovoga članka izdaje se za razdoblje od 5 godina i može se produžiti na isti rok na način i pod uvjetima propisanim ovim Pravilnikom.
(3) Ovlaštenje se izdaje na Zahtjev kojeg kandidat podnosi Povjerenstvu najkasnije 3 mjeseca od završetka programa. Zahtjev se dostavlja na obrascu iz Priloga 3. ovog Pravilnika
(4) Protiv rješenja iz stavka 1. ovog članka nije dopuštena žalba, ali se može pokrenuti upravni spor.
Uvjeti za ovlaštenje
Članak 19.
(1) Za izdavanje ovlaštenja za revizora kandidat treba ispunjavati slijedeće uvjete:
– ne smije biti kazneno kažnjavan,
– završen studij (diplomski sveučilišni studij ili specijalistički diplomski stručni studij, tijekom kojega je osoba stekla najmanje 300 ECTS bodova, odnosno nakon završenog preddiplomskog sveučilišnog ili preddiplomskog stručnog studija) građevinske ili prometne struke,
– najmanje 10 godina radnog iskustvo u struci stečeno nakon završenog odgovarajućeg studija iz prethodnog stavka,
– dokaz o referentnim radovima na području projektiranja u prometu, revidiranja ili recenziranja prometnih projekata ili izrade prometno sigurnosnih analiza, odnosno analiza nesreća na cestama za najmanje deset projekata ili studija (dokazi se prilažu u obliku potvrde poslodavca ili naručitelja projekta),
– završen program osposobljavanja,
– plaćena naknada za provedbu postupka provjere zahtjeva,
(2) Dokazi iz prethodnog stavka prilažu se zahtjevu iz članka 18. stavka 3. ovog Pravilnika.
(3) U svrhu utvrđivanja činjenica bitnih za davanje ovlaštenja podnositelj zahtjeva dužan je na zahtjev Povjerenstva dostaviti i druge isprave i dokaze.
(4) Kandidat daje suglasnost da se podaci navedeni u prijavi mogu koristiti za potrebe evidencije Ministarstva te 