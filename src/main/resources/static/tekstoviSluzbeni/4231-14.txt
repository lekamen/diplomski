 nepoštivanja roka za povrat sredstava Agencija za plaćanja će postupiti sukladno članku 143. Zakona o poljoprivredi.
(5) Ukoliko je Agencija za plaćanja s korisnikom raskinula ugovora o financiranju, a to zbog razloga koji su na strani korisnika, a korisniku su djelomično ili u cijelosti isplaćena sredstva potpore, korisnik je obvezan izvršiti povrat sredstava sukladno odredbama ovoga članka.
POGLAVLJE VII. RASKID UGOVORA O FINANCIRANJU, PRIGOVORI I INFORMIRANJE
Članak 28.
(1) Agencija za plaćanja raskinut će ugovor o financiranju iz članka 16. ovoga Pravilnika Izjavom o raskidu ugovora o financiranju u slučaju da sredstva potpore nisu isplaćena korisniku, iz sljedećih razloga:
a) ako je korisnik prekršio odredbe ovoga Pravilnika, ili nije ispunio obveze predviđene ugovorom o financiranju, ili utvrđena nepravilnost ujedno predstavlja sumnju na prijevaru
b) u slučaju donošenja Odluke o odbijanju iz članka 14 stavak 2. ovoga Pravilnika
c) ako korisnik nije dostavio prvi zahtjev za isplatu ili ga je dostavio nakon isteka roka
d) ako je korisnik obavijestio Agenciju za plaćanja da odustaje od ulaganja odnosno otkazuje ugovor o financiranju
e) u slučaju donošenja Odluke o odbijanju zahtjeva za isplatu kada se ne radi o isplati u ratama
f) zbog razloga koji su na strani korisnika
g) ukoliko se kod korisnika utvrde nepravilnosti, odnosno da su uvjeti za stjecanje sredstava potpore stvoreni umjetno i suprotno ciljevima Programa ruralnog razvoja Republike Hrvatske, ovoga Pravilnika i Natječaja i/ili
h) u slučajevima navedenim u članku 18. stavcima 7., 16. i 17. ovoga Pravilnika.
(2) Agencija za plaćanje će raskinuti ugovor o financiranju u slučajevima da su sredstva potpore isplaćena korisniku i izdana je Odluka o povratu iz članka 27. stavka 1. točke c), d), e), g) i h).
Članak 29.
(1) Svi akti koji proizlaze iz ovoga Pravilnika nisu upravni akti.
(2) Akti koji proizlaze iz ovoga Pravilnika stupaju na snagu danom donošenja.
(3) Dan donošenja akta koji proizlazi iz ovoga Pravilnika je datum naveden na tom aktu.
(4) Korisnik može na sve akte koji proizlaze iz ovoga Pravilnika podnijeti prigovor Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar.
(5) Ako korisnik nije preuzeo akt prilikom prve dostave, dostava preporučene pošiljke bit će ponovljena još jednom. Ako korisnik ne preuzme akt niti nakon ponovljene dostave, isti će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom osmoga dana od dana stavljanja Odluka na oglasnu ploču Agencije za plaćanja.
(6) Korisnik može podnijeti prigovor u roku od 8 dana od dana preuzimanja akata iz stavka 1. ovoga članka ili proteka osmog dana od dana objave na oglasnoj ploči.
(7) Prigovori iz stavka 5. ovoga članka podnose se preporučenom pošiljkom s povratnicom Povjerenstvu putem Agencije za plaćanja Ulica grada Vukovara 269d, 10000 Zagreb.
(8) Povjerenstvo odlučuje po prigovoru iz stavka 2. ovoga članka u roku od 30 radnih dana od zaprimanja prigovora.
(9) Odluke Povjerenstva po prigovorima iz stavka 2. ovoga članka su konačne.
Članak 30.
(1) Informiranje je sastavni dio projekta.
(2) Korisnik treba biti upoznat s izvorom financiranja iz kojeg će dobiti nepovratna sredstva za svoje ulaganje.
(3) Po završetku ulaganja, korisnik mora informaciju iz stavka 2. ovoga članka osigurati javnosti sukladno Prilogu II. ovoga Pravilnika (npr. postavljanjem informativnih ploča na istaknuto mjesto) kako bi i posjetitelji bili upoznati s činjenicom da je ulaganje sufinancirano kroz sustav EU potpora.
POGLAVLJE VIII. ZAVRŠNA ODREDBA
Članak 31.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/84
Urbroj: 525-08/0610-16-21
Zagreb, 4. srpnja 2016.
Ministar prof. dr. sc. Davor Romić, v. r.
PRILOG I.
KRITERIJI ODABIRA ZAHTJEVA ZA POTPORU
KRITERIJI ODABIRA ZA TIP OPERACIJE 4.3.1. Redni broj KRITERIJI BODOVI 1. Ekonomska stopa povrata najviše 25 a) IRR ≥ 15% 25 b) IRR ≥