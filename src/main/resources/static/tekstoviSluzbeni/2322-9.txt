 međuvremenu donesena drukčija odluka o stegovnoj odgovornosti i stegovnoj sankciji u povodu izvanrednog pravnog lijeka ili okončanog upravnog spora, dostavit će pisanu obavijest podnositelju molbe. Ako stranka ne povuče podnesenu molbu u roku od 30 dana po dostavi obavijesti, Vojnostegovni sud proslijedit će molbu zajedno s pisanom obavijesti nadležnoj ustrojstvenoj jedinici Ureda Predsjednika Republike Hrvatske.
(6) Vojnostegovni sud uputit će molbu za pomilovanje nadređenoj osobi na dužnosti čelnika ustrojstvene jedinice u koju je stranka raspoređena.
(7) Iznimno od stavka 6. ovoga članka, Vojnostegovni sud ustupit će molbu stranke koja nije na službi čelniku ustrojstvene jedinice u koju je stranka bila raspoređena prije prestanka službe.
(8) Nadređena osoba dostavit će Vojnostegovnom sudu:
– podatke o radu i ponašanju stranke nakon donošenja rješenja
– podatke o osobnim i socijalnim prilikama stranke
– podatke o kretanju u službi stranke nakon donošenja rješenja
– podatke o kršenju vojne stege stranke nakon donošenja rješenja.
(9) Vojnostegovni će sud pribaviti podatke o počinjenju kaznenih djela nakon donošenja rješenja.
Članak 56.
(1) Vojnostegovni sud molbu stranke sa spisom predmeta dostavlja nadležnoj ustrojstvenoj jedinici Ureda Predsjednika Republike Hrvatske.
(2) Vojnostegovni sud o odluci Predsjednika Republike Hrvatske obavještava stranku i osobu na dužnosti čelnika ustrojstvene jedinice u koju je stranka raspoređena odnosno čelnika ustrojstvene jedinice u koju je stranka bila raspoređena prije prestanka službe.
IV. EVIDENTIRANJE STEGOVNIH SANKCIJA I IZVJEŠĆIVANJE
Članak 57.
O izrečenim stegovnim sankcijama evidenciju vode ustrojstvene jedinice čelnici kojih su ovlašteni izricati stegovne mjere i Vojnostegovni sud.
Članak 58.
(1) Ustrojstvene jedinice Ministarstva obrane dužne su Glavnom tajništvu Ministarstva obrane dostaviti izvješća o izrečenim stegovnim mjerama vojnim osobama u svom sastavu najkasnije do 15. siječnja tekuće godine za proteklu godinu.
(2) U Oružanim snagama osobe ovlaštene za izricanje stegovnih mjera o broju i vrsti stegovnih pogrešaka, broju i statusu stranaka te o izrečenim stegovnim mjerama jedanput godišnje, a najkasnije do 10. siječnja tekuće godine za proteklu godinu, izvješćuju nadređene osobe crtom zapovijedanja i rukovođenja do Glavnog stožera Oružanih snaga.
(3) Ustrojstvena jedinica Glavnog stožera Oružanih snaga nadležna za personalne poslove objedinjuje izvješća o stegovnim mjerama izrečenim u ustrojstvenim jedinicama Glavnog stožera Oružanih snaga i Oružanih snaga te jedinstveno izvješće dostavlja načelniku Glavnog stožera Oružanih snaga najkasnije do 20. siječnja tekuće godine za proteklu godinu.
(4) Načelnik Glavnog stožera Oružanih snaga o izrečenim stegovnim mjerama izvješćuje ministra obrane najkasnije do 31. siječnja tekuće godine.
(5) Izvješća o izrečenim stegovnim mjerama iz stavaka 1., 2., 3. i 4. ovoga članka izrađuju se na tiskanici za izvješćivanje o stegovnim mjerama koja se nalazi u prilogu ovoga Pravilnika i čini njegov sastavni dio.
Članak 59.
(1) Vojnostegovni sud o broju i vrsti stegovnih prijestupa, broju i statusu stranaka, izrečenim stegovnim sankcijama, odlukama o žalbama protiv rješenja donesenih u prvostupanjskom postupku za stegovnu pogrešku, odlukama o žalbama protiv rješenja o udaljenju od dužnosti i o odlukama suda nadležnog za upravne sporove o tužbama protiv rješenja Vojnostegovnog suda jedanput godišnje izvješćuje ministra obrane.
(2) Vojnostegovni sud izvješće iz stavka 1. ovoga članka dostavlja ministru obrane i Glavnom tajništvu Ministarstva obrane najkasnije do 20. siječnja tekuće godine za proteklu godinu.
Članak 60.
(1) Ministar obrane cjelovito izvješće o stegovnoj odgovornosti u Ministarstvu obrane i Oružanim snagama dostavlja Predsjedniku Republike Hrvatske do 15. veljače tekuće godine za proteklu godinu.
(2) Izvješće iz stavka 1. ovog članka priprema Glavno tajništvo Ministarstva obrane na temelju izvješća o izrečenim stegovnim mjerama u 