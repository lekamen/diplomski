 vuče zračnu metu obvezna je održavati radiokomunikaciju s voditeljem djelovanja ili pomoćnikom voditelja djelovanja u skladu s Elaboratom vojnog poligona ili s časnikom za vezu za zrakoplovima.
(4) Zrakoplov koji vuče zračnu metu treba izbjegavati let iznad objekata na aerodromu, naseljenih mjesta i industrijskih postrojenja.
Izbacivanje, odbacivanje ili raspršivanje predmeta i drugih tvari
Članak 153.
(1) Dozvoljeno je izbacivanje, odbacivanje ili raspršivanje predmeta i drugih tvari u letu vojnim zrakoplovima.
(2) Izbacivanje, odbacivanje ili raspršivanje predmeta i drugih tvari iz vojnih zrakoplova provodi se u skladu s Priručnikom za uporabu određenog tipa vojnog zrakoplova ili Uputom za provođenje namjenskih zadaća određenog tipa vojnog zrakoplova.
Let za hitni zračni medicinski prijevoz
Članak 154.
(1) Let za hitni zračni medicinski prijevoz provodi se u skladu s Uputom za provođenje namjenskih zadaća određenog tipa vojnog zrakoplova i sporazumom između Ministarstva obrane i ministarstva nadležnog za poslove zdravstva.
(2) Površine s kojih se obavlja slijetanje i uzlijetanje helikoptera za potrebe hitnog zračnog medicinskog prijevoza moraju udovoljavati odredbama HRVN-a STANAG 2999.
Let u svrhu pratnje drugog zrakoplova
Članak 155.
(1) Let u svrhu pratnje drugog zrakoplova provodi se radi zaštite određenog zrakoplova ili svečane pratnje.
(2) Zrakoplovi u pratnji mogu letjeti istom rutom na određenoj udaljenosti ili neposredno uz zrakoplov koji se prati.
(3) Tijekom provedbe zadaće, zrakoplovi u pratnji održavaju dvosmjernu komunikaciju sa zrakoplovom koji prate i isključuju transpondere po zahtjevu nadležne kontrole zračnog prometa.
Let u svrhu nadopune goriva u zraku
Članak 156.
Let u svrhu nadopune goriva u zraku može se provoditi samo u rezerviranom zračnom prostoru i u skladu s odgovarajućim HRVN-om.
Let u svrhu prijevoza opasnih tvari
Članak 157.
Let u svrhu prijevoza opasnih tvari provodi se u skladu s općim propisima koji reguliraju prijevoz opasnih tvari prema odgovarajućem HRVN-u.
XXIX. LETENJE BESPILOTNIH ZRAKOPLOVA
Primjena pravila letenja
Članak 158.
(1) Let bespilotnog zrakoplova provodi se u uvjetno zabranjenom području.
(2) Let bespilotnog zrakoplova provodi se u VMC-u, a iznimno u IMC-u kada postoji opravdani razlog odnosno neodgodiva potreba za letom.
(3) Načini, postupci i odgovornosti tijekom letenja bespilotnih zrakoplova uređuju se Uputom o uvjetima i postupcima letenja bespilotnih zrakoplova.
Osoblje sustava bespilotnog zrakoplova
Članak 159.
(1) Posadu bespilotnog zrakoplova čini odgovarajuće osposobljeno osoblje koje u skladu sa stečenim certifikatima i ovlastima upravlja sustavom.
(2) Posada sustava bespilotnog zrakoplova sastoji se od dva ili više članova u skladu s uputama proizvođača pojedinog sustava odnosno koliko odredi zapovjednik postrojbe koja organizira letenje.
(3) Za upravljanje bespilotnim zrakoplovom tijekom leta i na tlu odgovoran je operater.
XXX. VJEŽBOVNI LETOVI SA ZAUSTAVLJANJEM RADA POGONSKE SKUPINE
Let jednomotornog zrakoplova za uvježbavanje sa zaustavljanjem rada pogonske skupine
Članak 160.
(1) Let jednomotornog vojnog zrakoplova za uvježbavanje sa zaustavljanjem rada pogonske skupine provodi se na način utvrđen Priručnikom za uporabu određenog tipa vojnog zrakoplova i Uputom o letenju vojnih zrakoplova za svaki pojedini aerodrom.
(2) Nije dopuštena provedba letova za uvježbavanje sa zaustavljanjem rada pogonske skupine jednomotornih helikoptera.
(3) Nije dopuštena provedba letova za uvježbavanje sa zaustavljanjem rada pogonske skupine u IMC-a.
Članak 161.
(1) Prije zaustavljanja rada pogonske skupine jednomotornog vojnog zrakoplova, zapovjednik vojnog zrakoplova mora imati odobrenje nadležne kontrole zračnog prometa.
(2) Kada više jednomotornih vojnih zrakoplova provodi letove za uvježbavanje sa zaustavljanjem rada pogonske skupine, zapovjednik zrakoplova ne smije tražiti odobrenje za zaustavljanje rada pogonske skupine od nadležne kontrole zračnog prometa prije nego što