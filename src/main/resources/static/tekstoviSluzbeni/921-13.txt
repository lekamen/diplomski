 domovini i inozemstvu i privlačenje izvrsnih mladih istraživača u hrvatski znanstveni sustav.
Kao osnovnu pretpostavku za ostvarenje navedenih zadaća u razdoblju od 2014. do 2018. godine, Upravni odbor HRZZ donosi ovaj Strateški plan. Na temelju SWOT analize sustava financiranja znanosti u RH te vodeći računa o trenutnim i kratkoročnim mogućnostima proračunskih izdvajanja za znanost i visoko obrazovanje, utvrđeni su i razrađeni osnovni strateški ciljevi Zaklade u sljedećih pet godina. Osnovni cilj je osigurati stabilno financiranje znanstvenih projekata, programa koji se provode u suradnji s gospodarstvom u redovitim i predvidljivim višegodišnjim ciklusima, uz ravnomjeran razvoj istraživanja u svim područjima znanosti. Posebno je važno uspostaviti cjelovit program razvoja karijera mladih istraživača na poslijediplomskoj i poslijedoktorskoj razini u svim znanstvenim područjima. Jedan od značajnih strateških ciljeva je omogućiti snažnije povezivanje znanstvenika s javnih znanstvenih instituta i sveučilišta s istraživačima iz gospodarstva te društvenog i javnog sektora. Zaklada će uspostaviti program trajne suradnje hrvatskih znanstvenika i znanstvenih organizacija sa znanstvenom dijasporom te kroz svoje programe i aktivnosti snažno poticati povezivanje i integraciju hrvatske znanosti u europski istraživački prostor. Da bi se ovi ciljevi ostvarili, Zaklada će razviti potrebne instrumente koji omogućuju raspisivanje natječaja za znanstvene projekte i potpore, osigurati financijska sredstva za njihovo provođenje te sustavno pratiti pokazatelje uspješnosti odvijanja svakog pojedinog programa.
Za ostvarenje strateškog plana Zaklade nužno je osigurati stabilno proračunsko financiranje sustava znanosti i visokog obrazovanja jer je to primarni izvor financiranja znanstvenih istraživanja te postupno povećanje izdvajanja za znanost prema zacrtanom cilju od 1,4% BDP-a u 2020. godini. Uz sredstva iz državnog proračuna bit će potrebno povećati udio izvanproračunskog financiranja znanstvenih istraživanja te posebno osigurati povećanje sredstava iz europskih i drugih međunarodnih fondova.
Znatnija ulaganja u visoko obrazovanje, znanost, inovacije, ljudske potencijale i istraživačku infrastrukturu kroz programe Hrvatske zaklade za znanost, stvaranje uvjeta koji omogućuju provođenje međunarodno prepoznatljivih i nacionalno značajnih istraživanja u svim područjima znanosti, primjena međunarodnih mjerila izvrsnosti za cjelokupni sustav znanosti te integracija u europski istraživački prostor pretpostavke su za pokretanje gospodarstva i ukupan društveni razvoj temeljen na znanju i znanstvenim dostignućima.
Klasa: 021-12/14-09/24
Zagreb, 17. travnja 2015.
HRVATSKI SABOR
Predsjednik Hrvatskoga sabora Josip Leko, v. r.
[1]Hrvatski fondovi Europske unije 2014. – 2020. Ulaganje u budućnost, Konzultacijski dokument, MRRFEU. [2]2 Strategija obrazovanja, znanosti i tehnologije, Vlada RH, 2014. [3] Rodno specifični izrazi jednako se odnose na oba spola. [4] NN 117/2001. [5] Rezultati rada prvih 10 godina Zaklade objavljeni su u publikaciji koja je dostupna na: http: //issuu.com/josipabad/docs/hrzz_10_god_spread [6]Više na : www.hrzz.hr. [7] NN 78/2012. [8]Strateški plan Ministarstva znanosti, obrazovanja i sporta RH za razdoblje 2014./2016. MZOS, 2013. [9] Innovation Union Scoreboard 2013. [10] Strategija obrazovanja, znanosti i tehnologije, Vlada RH, 2014. [11]Research and Innovation performance in Croatia, Country profile 2013., European Commission, Directorate General for Research and Innovation. [12] Strateški plan Ministarstva znanosti, obrazovanja i sporta RH za razdoblje 2014.-2016., MZOS, 2013. [13] http: //www.mfin.hr/hr/proracun [14] Strategija obrazovanja, znanosti i tehnologije, Vlada RH, 2014.
