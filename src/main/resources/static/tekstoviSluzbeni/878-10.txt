 za dozvolu zrakoplova kategorije B.
(4) Osposobljavanje za stjecanje dozvole provedeno u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) smatra se osposobljavanjem za stjecanje dozvole kategorije B provedenim u skladu s ovim Pravilnikom ako je završeno najkasnije 18 mjeseci od datuma stupanja na snagu ovoga Pravilnika.
(5) Osposobljavanje za stjecanje ovlaštenja ili povlastice provedeno u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) smatra se provedenim u skladu s ovim Pravilnikom ako je završeno najkasnije 18 mjeseci od datuma stupanja na snagu ovoga Pravilnika.
(6) Ispit za stjecanje dozvole ili ovlaštenja u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) smatra se provedenim u skladu s ovim Pravilnikom ako se položi najkasnije 24 mjeseca od datuma stupanja na snagu ovoga Pravilnika.
(7) Organizacije za osposobljavanje odobrene u skladu s odredbama Pravilnika o uvjetima kojima moraju udovoljavati pravne osobe koje obavljaju stručno osposobljavanje zrakoplovnog osoblja – pilota zrakoplovno – sportske letjelice (»Narodne novine«, broj 49/06) smiju provoditi osposobljavanje najduže 18 mjeseci od datuma stupanja na snagu ovoga Pravilnika.
(8) Potvrda o odobrenju organizacije za osposobljavanje izdana u skladu s odredbama Pravilnika o uvjetima kojima moraju udovoljavati poduzetnici koji obavljaju stručno osposobljavanje zrakoplovnog osoblja (»Narodne novine« broj 78/14) smatra se izdanom u skladu s ovim Pravilnikom.
(9) Ovlaštenje ispitivač, izdano prije stupanja na snagu ovoga Pravilnika valjana su do datuma isteka.
(10) Osoba će ostvariti pravo na stjecanje dozvole padobrana s pogonom u skladu s člankom 22. ovoga Pravilnika ako podnese zahtjev za izdavanje dozvole pilota padobrana s pogonom u roku od 6 mjeseci od dana stupanja na snagu ovoga Pravilnika.
(11) Odobrenja za upotrebu uzletišta i sletišta za letenje ovjesnih jedrilica i parajedrilica izdana u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 52/01, 66/06) i Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) prestaju važiti danom stupanja na snagu ovoga Pravilnika.
Dodaci
Članak 59.
(1) Dodaci 1., 2., i 3. tiskani su uz ovaj Pravilnik i čine njegov sastavni dio.
(2) Dodaci iz stavka 1. ovoga članka su:
a) Dodatak 1.: Obrazac dozvole pilota parajedrilice,
b) Dodatak 2.: Uvjeti za stjecanje dozvole ili ovlaštenja pilota zrakoplova temeljem neke dozvole i ovlaštenja izdanih u skladu s ovim Pravilnikom,
c) Dodatak 3.: Uvjeti za stjecanje dozvole ili ovlaštenja pilota zrakoplova temeljem dozvole i ovlaštenja izdanih u skladu s PART-FCL-om, nacionalne dozvole, dozvole i ovlaštenja pilota jedrilice, pilota balona, pilota sportsko rekreativnog zrakoplova i padobranca
Stupanje na snagu
Članak 60.
(1) Ovaj Pravilnik stupa na snagu osmog dana od dana objave u »Narodnim novinama«.
(2) Danom stupanja na snagu ovoga Pravilnika prestaje važiti Pravilnik o uvjetima i načinu uporabe ovjesne jedrilice i parajedrilice (»Narodne novine«, broj 58/11).
(3) Danom stupanja na snagu ovoga Pravilnika odredbe Pravilnika o projektiranju, prihvaćanju, gradnji i održavanju zrakoplova koji nisu u nadležnosti Europske agencije za sigurnost zračnog prometa (EASA) (»Narodne novine« broj 40/12) prestaju se primjenjivati na padobrane s pogonom.
(4) Danom stupanja na snagu ovoga Pravilnika odredbe Pravilnika o uvjetima kojima moraju udovoljavati poduzetnici koji obavljaju stručno osposobljavanje zrakoplovnog osoblja (»Narodne novine« broj 78/14) prestaju se primjenjivati na ovjesne jedrilice i parajedrilice.
Klasa: 011-01/15-01/53
Urbroj: 530-06-1-1-15-2
Zagreb, 10. travnja 2015.
Ministar pomorstva, prometa i infrastrukture dr. sc. Siniša Hajdaš Dončić, v. r.
DODATAK 1. – DODATAK 3.
