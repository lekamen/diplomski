
f) popis opreme i učila, i
g) procedure organizacije za osposobljavanje koje definiraju način i uvjete provođenja osposobljavanja.
(2) Odgovorni rukovoditelj mora potpisom ovjeriti izjavu kojom potvrđuje da je:
a) organizacijski priručnik usklađen s primjenjivim propisima, i
b) upoznat sa sadržajem priručnika, kao i svojim odgovornostima.
(3) Procedure organizacije za osposobljavanje koje definiraju način i uvjete provođenja osposobljavanja moraju obuhvatiti najmanje sljedeće:
a) upis i preduvjete za osposobljavanje,
b) vođenje registra osposobljavanja,
c) vođenje dosjea učenika,
d) praćenje osposobljavanja i napredovanja učenika,
e) provođenje teorijskog ispita,
f) izdavanje potvrde o završenom osposobljavanju,
g) odabir zrakoplova prikladnih za provođenje osposobljavanja,
h) odabir i kontrola lokacija prikladnih za provođenje osposobljavanja,
i) vođenje dosjea rukovodećih osoba,
j) vođenje dosjea osoba za osposobljavanje,
k) nadzor kontinuirane usklađenosti s primjenjivim zahtjevima,
l) izvješćivanje o osposobljavanju, i
m) čuvanje zapisa.
(4) Organizacija za osposobljavanje mora kontinuirano održavati usklađenost organizacijskog priručnika s primjenjivim propisima.
(5) Organizacijski priručnik mora biti dostupan rukovodećim osobama, osobama za osposobljavanje i učenicima.
Program osposobljavanja
Članak 41.
(1) Programom osposobljavanja provođenje osposobljavanja se može definirati kao:
a) teorijsko osposobljavanje,
b) praktično osposobljavanje, ili
c) teorijsko i praktično osposobljavanje.
(2) Program osposobljavanja mora sadržavati informacije i upute osobama uključenim u osposobljavanje, a najmanje sljedeće:
a) izjavu odgovornog rukovoditelja,
b) procedure izmjena i dopuna programa osposobljavanja,
c) cilj i zadaće osposobljavanja,
d) didaktičko metodičke upute,
e) popis stručne literature koja se koristi tijekom osposobljavanja,
f) oprema za komunikaciju, i
g) razradu osposobljavanja.
(3) Odgovorni rukovoditelj mora potpisom ovjeriti izjavu kojom potvrđuje:
a) da je program osposobljavanja usklađen s primjenjivim propisima, i
b) da će provoditi osposobljavanje u skladu s odobrenim programom osposobljavanja.
(4) Razrada teorijskog osposobljavanja mora obuhvatiti najmanje sljedeće:
a) detaljnu razradu nastavnih cjelina u skladu s primjenjivim propisima, i
b) razradu satnica po pojedinoj nastavnoj cjelini.
(5) Razrada praktičnog osposobljavanja mora obuhvatiti najmanje sljedeće:
a) detaljnu razradu praktičnih vježbi, i
b) prijeletnu i poslijeletnu razradu.
(6) Detaljna razrada praktičnih vježbi mora obuhvatiti najmanje sljedeće:
a) razradu naleta i broja letova, kako je primjenjivo,
b) zadaću vježbe,
c) elemente vježbe,
d) način izvođenja vježbe,
e) meteorološke uvjete za izvođenje vježbe, i
f) ocjenu uspješnosti svladavanja vježbe.
(7) Organizacija za osposobljavanje mora kontinuirano održavati usklađenost programa osposobljavanja s primjenjivim propisima i silabusima.
(8) Program osposobljavanja mora biti dostupan svim osobama uključenim u osposobljavanje.
GLAVA IV. INFRASTRUKTURA, ZRAKOPLOVI I OPREMA
Infrastruktura organizacije, oprema i učila
Članak 42.
(1) Organizacija za osposobljavanje mora osigurati infrastrukturu, opremu i učila potrebna za provođenje odobrenog osposobljavanja, što uključuje odgovarajući prostor za:
a) provedbu teorijskog osposobljavanja,
b) rukovodeće osobe i osobe za osposobljavanje, i
c) spremanje zrakoplova, kao i druge opreme koja se koristi za osposobljavanje.
(2) Prostor za provedbu teorijskog osposobljavanja mora biti primjeren broju učenika i prikladan za korištenje opreme i učila koja se koriste u osposobljavanju.
(3) Za prijeletnu i poslijeletnu razradu organizacija za osposobljavanje mora osigurati najmanje sljedeće:
a) važeći VFR priručnik Republike Hrvatske,
b) važeću VFR kartu u mjerilu 1:500 000,
c) ažurni Zbornik zrakoplovnih informacija (AIP) i Okružnice zrakoplovnih informacija (AIC) za područje letenja, i
d) važeće pilotske priručnike zrakoplova s kojima se provodi