 potpore, Agencija za plaćanja može umanjiti iznos za isplatu.«.
Dosadašnji stavci 4., 5., 6., 7., 8., 9., 10. i 11. postaju stavci 5., 6., 7., 8., 9., 10., 11. i 12.
Iza dosadašnjeg stavka 11. koji je postao stavak 12. dodaje se novi stavak 13. koji glasi:
»(13) Dio administrativne kontrole može biti i posjeta ulaganju prije isplate koju će provoditi djelatnici Agencije za plaćanja.«.
Članak 11.
U članku 24. stavku 4. točki 8. iza riječi: »Republike Hrvatske« briše se točka i dodaje točka 9. koja glasi:
»9. nedostavljanja dokumentacije vezane uz provedbu ugovora o javnoj nabavi.«.
Članak 12.
U članku 25. stavku 4. riječi: »obavljanjem poslova humanitarnog razminiranja« zamjenjuju se riječima: »provedbom Zakona o protuminskom djelovanju (»Narodne novine«, br. 116/15).«.
Članak 13.
U članku 27. iza stavka 3. dodaju se novi stavci 4., 5., 6. i 7. koji glase:
»(4) U slučaju kada korisnik ne dostavi zahtjev za isplatu preostalih sredstava u slučaju isplate u ratama Agencija za plaćanja zatražit će od korisnika povrat ukupno isplaćenih sredstava potpore.
(5) U slučaju da kontrola na terenu utvrdi nepravilnosti u korištenju sredstava isplaćenih po osnovi mjere Agencija za plaćanja zatražit će od korisnika povrat ukupno isplaćenih sredstava potpore.
(6) U slučaju da je korisnik nezakonito ostvario pravo na isplatu novčanih sredstava Agencija za plaćanja zatražit će od korisnika povrat ukupno isplaćenih sredstava potpore.
(7) U slučaju da ulaganje nije izvršeno u skladu s ugovorom i/ili propisima koji uređuju postupak javne nabave Agencija za plaćanja zatražit će od korisnika povrat ukupno isplaćenih sredstava potpore.«.
Dosadašnji stavci 4., 5., 6. i 7. postaju stavci 8., 9., 10. i 11.
Članak 14.
U članku 28. stavak 2. mijenja se i glasi:
»(2) Prigovori Povjerenstvu iz stavka 1. ovoga članka podnose se u jednom primjerku preporučenom pošiljkom s povratnicom ili osobno, putem Agencije za plaćanja.«
Članak 15.
U Prilogu I. točki 4. i podtočki 4.1. riječ: »razminiranja« zamjenjuje se riječima: »protuminskog djelovanja«.
Članak 16.
Iza Priloga II. dodaje se Prilog III. koji glasi:
»PRILOG III.
POPIS GREŠAKA U POSTUPCIMA JAVNE NABAVE S PRIMJENJIVOM STOPOM ISPRAVKA
Br. Vrsta greške Opis greške Stopa ispravka 1. Pogrešan odabir vrste postupka javne nabave. Nije odabran odgovarajući postupak u skladu s propisima kojima se uređuje postupak javne nabave. 100% 2. Izostanak objave Poziva na nadmetanje. Poziv za nadmetanje nije objavljen u skladu s propisima koji uređuju postupak javne nabave (objava u Elektroničkom oglasniku javne nabave »Narodnih novina« RH ili u Službenom listu Europske unije (SLEU) kada je to primjenjivo). 100% 25% ako poziv na nadmetanje nije objavljen u SLEU-u. 3. Podjela procijenjene vrijednosti ugovora o radovima/uslugama/nabavi robe. Procijenjena vrijednost nabave je podijeljena na način da se izbjegava primjena propisa koji uređuju postupak javne nabave. Ukoliko se izbjegava objava u SLEU-u za cijelu skupinu predmetnih radova, usluga ili robe 100% 25% ako se objava poziva na nadmetanje zahtijeva direktivama, a poziv na nadmetanje nije objavljen u SLEU-u 4. Neusklađenost – s rokovima za zaprimanje ponuda, ili – s rokovima za zaprimanje zahtjeva za sudjelovanje. Rokovi za zaprimanje ponuda (ili zaprimanje zahtjeva za sudjelovanje) bili su kraći od rokova propisanih propisima koji uređuju postupak javne nabave. 25% ako je smanjenje rokova >= 50% 10% ako je smanjenje rokova >= 30% 5% ako je drukčije smanjenje rokova (ta se stopa ispravka može smanjiti na od 2% do 5% kada se smatra da priroda i ozbiljnost nedostatka ne opravdavaju stopu ispravka od 5%). 5. Izostanak objave – produljenih rokova za zaprimanje ponuda, ili – produljenih rokova za zaprimanje zahtjeva za sudjelovanje. Rokovi za zaprimanje ponuda (ili zaprimanje zahtjeva za sudjelovanje) produljeni su bez objave u skladu s relevantnim pravilima (tj. objave u SLEU-u ako je javna nabava obuhvaćena direktivama). 10% Ispravak se može smanjiti na 5% ovisno o ozbiljnosti