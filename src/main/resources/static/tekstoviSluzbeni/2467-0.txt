130 30.11.2015 Rješenje Zavoda za unapređivanje zaštite na radu klasa: UP/I-115-01/15-01/106, urbroj: 425-02/2-15-2 od 25. studenoga 2015
ZAVOD ZA UNAPREĐIVANJE ZAŠTITE NA RADU
2468
Na zahtjev ZAVODA ZA INTEGRALNU KONTROLU d.o.o. iz Zagreba, Maksimirska 57a, OIB: 51028550278, a na temelju članka 82. stavka 7. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
ZAVOD ZA INTEGRALNU KONTROLU d.o.o. iz Zagreba, Maksimirska 57a, OIB: 51028550278, ispunjava uvjete za obavljanje poslova zaštite na radu te se ovlašćuje da u okviru svoje djelatnosti može obavljati sljedeće poslove:
1. izrada procjene rizika
2. ispitivanje radne opreme
3. ispitivanja u radnom okolišu
a) ispitivanja fizikalnih čimbenika.
O obavljenim ispitivanjima, navedeno društvo je obvezno izdavati i čuvati isprave te voditi evidenciju.
II.
Poslove iz točke I. ovog Rješenja navedeno društvo može obavljati dok ispunjava propisane uvjete, a o svim promjenama koje se odnose na ispunjavanje propisanih uvjeta, društvo je dužno obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/15-01/106 Urbroj: 425-02/2-15-2 Zagreb, 25. studenoga 2015.
Ravnatelj Vitomir Begović, v. r.
