 prema mjestu svog sjedišta ili prebivališta najkasnije osam dana prije početka obavljanja djelatnosti proizvodnje ili prodaje predmeta oporezivanja podnijeti prijavu za upis u registar obveznika posebnih poreza. Prijava za upis u registar podnosi se uporabom sustava elektroničke razmjene podataka koristeći elektronički Obrazac PUR koji je tiskan u Prilogu 1 ovoga Pravilnika i njegov je sastavni dio.
(2) Uz prijavu iz stavka 1. ovoga članka se prilaže:
1. izvod iz sudskoga ili drugoga registra prema posebnim propisima iz kojega je razvidna registrirana djelatnost podnositelja zahtjeva.
2. preslika Obavijesti Državnog zavoda za statistiku o razvrstavanju poslovnog subjekta prema Nacionalnoj klasifikaciji djelatnosti NKD (samo za pravne osobe).
(3) Proizvođač izvan sustava odgode koji namjerava uvoziti i/ili unositi predmete oporezivanja upisuje se u registar obveznika posebnih poreza i kao proizvođač i kao trgovac izvan sustava odgode plaćanja posebnog poreza.
(4) Osobe iz stavka 1. ovoga članka obvezne su nadležnom carinskom uredu prijaviti svaku izmjenu podataka navedenu prilikom prijave za upis u registar obveznika posebnih poreza, kao i prestanak djelatnosti zbog koje su upisani u registar u roku od osam dana od dana nastanka promjene, odnosno od dana saznanja za izvršenu promjenu.
(5) Nadležni carinski ured će brisati proizvođača, trgovca i ovlaštenog držatelja poreznog skladišta iz registra obveznika posebnih poreza na njegov zahtjev ili po službenoj dužnosti. O opravdanosti brisanja odlučuje nadležni carinski ured vodeći računa da porezni obveznik nema nepodmirenih dugova s naslova posebnih poreza.
VI. OBRAČUN I DOSPIJEĆE PLAĆANJA POREZNE OBVEZE TE IZVJEŠĆIVANJE
Članak 9.
(1) Mjesečno izvješće proizvođača izvan sustava odgode, trgovca izvan sustava odgode i ovlaštenog držatelja poreznog skladišta o proizvedenim, uvezenim, unesenim, isporučenim i prodanim predmetima oporezivanja, stanju zaliha, poreznoj osnovici, poreznoj stopi te iznosu obračunatog posebnog poreza dostavlja se nadležnom carinskom uredu do zadnjeg dana tekućeg mjeseca za prethodni kalendarski mjesec ovisno o predmetima oporezivanja, i to na Obrascu MI-K (kava) koji je tiskan u Prilogu 2 ovoga Pravilnika i njegov je sastavni dio i Obrascu MI-BAP (bezalkoholna pića) koji je tiskan u Prilogu 3 ovoga Pravilnika i njegov je sastavni dio.
(2) Proizvođač i trgovac izvan sustava odgode dostavljaju mjesečno izvješće samo u mjesecu kada imaju uvoz, unos ili proizvodnju.
(3) Proizvođač izvan sustava odgode kada uvozi/unosi predmete oporezivanja nastupa i kao trgovac izvan sustava odgode.
(4) Proizvođač izvan sustava odgode obračunava posebni porez kada proizvede gotov proizvod koji je predmet oporezivanja (krajnji proizvod koji je predmet oporezivanja).
(5) Primatelj je dužan podnijeti poreznu prijavu za obračun posebnog poreza carinskom uredu prema mjestu svog sjedišta ili prebivališta u dva primjerka na Obrascu OBR-PP-K/BAP koji je tiskan u Prilogu 4 ovoga Pravilnika i njegov je sastavni dio.
VII. UPORABA SUSTAVA ELEKTRONIČKE RAZMJENE PODATAKA
Članak 10.
Uporaba sustava elektroničke razmjene podataka detaljnije je uređena posebnim provedbenim propisom o podnošenju trošarinskih obrazaca i obrazaca posebnih poreza uporabom sustava elektroničke razmjene podataka te o uvjetima i načinu ostvarivanja elektroničkog prijenosa podataka i elektroničke komunikacije s Carinskom upravom.
VIII. POSEBNE ODREDBE U VEZI S POREZNIM NADZOROM NAD OBRAČUNAVANJEM I PLAĆANJEM POSEBNOG POREZA
Članak 11.
(1) U smislu članka 25. Zakona smatra se dozvoljenom prodaja predmeta oporezivanja na mjestima koja su određena kao tržnice, na mjestima gdje se može prigodno trgovati (sajmovi, izložbe, priredbe i slično) te na drugim otvorenim mjestima ako su ispunjeni uvjeti propisani posebnim propisima u odnosu na obavljanje djelatnosti trgovine, izdavanje računa, kao i uvjeti propisani posebnim propisima koji se na bilo koji način odnose na predmete oporezivanja.
(2) Dopuštena je prodaja predmeta