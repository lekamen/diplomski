 utvrditi da li je proizvođač ispunio zahtjeve iz stavka 1. ovoga članka.
B. KRITERIJI ZA SIROVO MLIJEKO
B.1. Somatske stanice
Kravlje mlijeko
Članak 4.
(1) Središnji laboratorij za kontrolu mlijeka u Križevcima (u daljnjem tekstu: SLKM) obvezan je dostavljati nadležnim ovlaštenim veterinarskim organizacijama i nadležnom tijelu, odnosno upravi nadležnoj za veterinarstvo i sigurnost hrane, izvješća o geometrijskom prosjeku za somatske stanice, za svakog proizvođača čije mlijeko ne udovoljava propisanim kriterijima. Navedeno izvješće SLKM dužan je dostavljati odmah po utvrđivanju geometrijskog prosjeka za somatske stanice iznad 400 000 u ml mlijeka.
(2) SLKM je obvezan dostavljati jednom mjesečno izvješća o analizama stajskog uzorka mlijeka o geometrijskom prosjeku za somatske stanice, svakom proizvođaču te otkupljivačima sirovog mlijeka.
(3) Po primitku prve obavijesti o povećanom geometrijskom prosjeku, proizvođač mlijeka obvezan je javiti se nadležnoj ovlaštenoj veterinarskoj organizaciji radi poduzimanja odgovarajućih korektivnih mjera.
(4) Mlijeko muznih krava kod kojih veterinar utvrdi pozitivnu reakciju mastitis testom mora biti mikrobiološki pretraženo u laboratoriju Hrvatskoga veterinarskog instituta. Uzorke mlijeka upućene na mikrobiološku pretragu treba pratiti popunjen obrazac iz Priloga 1. ovoga Pravilnika. Nakon utvrđenog pozitivnog mikrobiološkog nalaza, tijekom provođenja terapije i do isteka propisanog roka karencije, zabranjeno je stavljanje mlijeka liječenih životinja u promet. Nakon isteka karencije, potrebno je obaviti provjeru uspješnosti liječenja mastitis testom, a u slučaju pozitivne reakcije potrebno je ponoviti mikrobiološku pretragu.
(5) U slučaju tri uzastopna izvješća o povećanom geometrijskom prosjeku za somatske stanice, nadležni veterinarski inspektor mora zabraniti isporuku mlijeka proizvođaču mlijeka koji je u sustavu kontrole sirovog mlijeka od strane SLKM-a. Zabrana ostaje na snazi sve dok proizvođač ne dokaže da sirovo mlijeko ponovno ispunjava propisane kriterije. Jedan primjerak rješenja o zabrani isporuke mlijeka dostavlja se i otkupljivaču. Kao dokaz udovoljavanja mlijeka propisanim kriterijima, proizvođač je dužan predočiti nalaz pretraženog službenog (stajskog) uzorka mlijeka na somatske stanice koji pokazuje manje od 400 000 (pojedinačni rezultat) somatskih stanica u 1 ml mlijeka. Službeni stajski uzorak mlijeka uzima nadležni ovlašteni veterinar i dostavlja na laboratorijsku pretragu s popunjenim obrascem iz Priloga 2. ovoga Pravilnika.
(6) Otkupljivač mlijeka obvezan je, po primitku prvog nalaza o povećanom geometrijskom prosjeku za somatske stanice o tome, pisanim putem obavijestiti nadležni veterinarski ured u čijoj se nadležnosti nalazi proizvođač nesukladnog mlijeka. Otkupljivač mlijeka obvezan je proizvođača mlijeka kod kojega je utvrđen povećan geometrijski prosjek za somatske stanice pisanim putem upozoriti na poduzimanje propisanih mjera te obustaviti otkup mlijeka od proizvođača koji kroz tri mjeseca od primitka prvog nesukladnog nalaza nije udovoljio propisanim kriterijima.
(7) Proizvođači sirovog mlijeka i/ili mliječnih proizvoda namijenjenih javnoj potrošnji, osim proizvođača iz članka 10. ovoga Pravilnika, a koji nisu u sustavu kontrole sirovog mlijeka od strane SLKM-a, dužni su obaviti kontrolu sirovog mlijeka pretragom stajskih uzoraka mlijeka na somatske stanice najmanje četiri puta godišnje u pravilnim razmacima u nekom od službenih laboratorija. Uzorke za pretragu uzima nadležni ovlašteni veterinar i dostavlja na laboratorijsku pretragu s popunjenim obrascem iz Priloga 2. ovoga Pravilnika. U slučaju da dobiveni pojedinačni rezultat analize mlijeka pokaže broj somatskih stanica veći od 500 000 u ml mlijeka, proizvođač je dužan obratiti se nadležnoj ovlaštenoj veterinarskoj organizaciji koja će postupiti kako je navedeno u stavku 4. ovoga članka. O svim poduzetim korektivnim mjerama proizvođač mlijeka mora čuvati dokaze.
(8) Ukoliko proizvođač ne poduzme korektivne