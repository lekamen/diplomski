52 13.05.2015 Pravilnik o izmjenama i dopunama Pravilnika o registraciji i označavanju vozila
MINISTARSTVO UNUTARNJIH POSLOVA
1014
Na temelju članka 242. stavka 4. Zakona o sigurnosti prometa na cestama (»Narodne novine«, br. 67/08., 48/10. – Odluka Ustavnog suda Republike Hrvatske 74/11., 80/13., 158/13. Odluka Ustavnog suda Republike Hrvatske i 92/14.), ministar unutarnjih poslova u suglasnosti s ministrom pomorstva, prometa i infrastrukture, donosi
PRAVILNIK
O IZMJENAMA I DOPUNAMA PRAVILNIKA O REGISTRACIJI I OZNAČAVANJU VOZILA
Članak 1.
U Pravilniku o registraciji i označavanju vozila (»Narodne novine« br. 151/08., 89/10., 104/10. i 83/13.) iza članka 1. dodaje se članak 1.a koji glasi:
»Članak 1.a
Ovim se Pravilnikom u pravni poredak Republike Hrvatske prenose sljedeće Direktive Europske unije:
– Direktiva Vijeća 2013/22/EU od 13. svibnja 2013. godine o prilagodbi određenih direktiva u području prometne politike radi pristupanja Republike Hrvatske (CELEX broj 32013L0022),
– Direktiva Vijeća 2006/103/EZ od 20. studenog 2006. godine o prilagodbi određenih direktiva u području prometne politike zbog pristupanja Bugarske i Rumunjske (CELEX broj 32006L0103),
– Direktiva Komisije 2003/127/EZ od 23. prosinca 2003. godine o izmjeni Direktive Vijeća 1999/37/EZ o dokumentima za registraciju vozila (CELEX broj 32003L0127),
– Direktiva 2000/53/EZ Europskog parlamenta i Vijeća od 18. rujna 2000. godine o otpadnim vozilima (CELEX broj 3200L0053),
– Direktiva Vijeća 1999/37/EZ od 29. travnja 1999. godine o dokumentima za registraciju vozila (CELEX broj 31999L0037).«.
Članak 2.
Članak 2. mijenja se i glasi:
»Članak 2.
Registraciju vozila obavljaju policijske uprave odnosno policijske postaje prema prebivalištu ili sjedištu vlasnika vozila, odnosno prema boravištu vlasnika vozila koji nema prebivalište u Republici Hrvatskoj (u daljnjem tekstu: nadležno tijelo).
Registraciju vozila u vlasništvu pravne ili fizičke osobe koja vozilo daje u leasing ili najam, a koja nema prebivalište, sjedište ili podružnicu u Republici Hrvatskoj obavlja nadležno tijelo prema prebivalištu ili sjedištu korisnika ili najmoprimca vozila, odnosno prema boravištu korisnika ili najmoprimca koji nema prebivalište u Republici Hrvatskoj.
Stanice za tehnički pregled vozila mogu obavljati ispis registracijskog lista i prometne dozvole te produženje važenja prometne dozvole.
Stanice za tehnički pregled vozila mogu obavljati registraciju vozila ako ispunjavaju propisane uvjete i imaju ovlaštenje.«.
Članak 3.
Članak 3. mijenja se i glasi:
»Članak 3.
Nadležno tijelo registrirat će vozilo ako vlasnik vozila priloži:
1. dokaz o vlasništvu vozila,
2. dokaz o plaćenim propisanim obvezama (porez, obvezno osiguranje, carina, naknada za ceste, posebna naknada za okoliš),
3. dokaz o tehničkoj ispravnosti vozila,
4. dokaz o identitetu i prijavljenoj adresi prebivališta, boravišta, privremenog ili stalnog boravka ili sjedišta,
5. potvrdu o osobnom identifikacijskom broju ili drugu javnu ispravu koja sadrži podatak o osobnom identifikacijskom broju, osim u slučaju kada je vozilo u vlasništvu osobe iz članka 2. stavka 2. ovoga Pravilnika.
Kada iz priložene dokumentacije iz stavka 1. točke 2. ovoga članka nije vidljivo da je porez plaćen, kao dokaz o plaćenom porezu prilaže se potvrda da je porez plaćen ili da za vozilo ne postoji obveza plaćanja poreza koju izdaje tijelo nadležno za poslove poreza i poslove carine.
Za registraciju oldtimer vozila, uz dokaze iz stavka 1. ovog članka, prilaže se i dokaz da je vozilo po posebnom propisu razvrstano u kategoriju oldtimer vozila.«.
Članak 4.
U članku 6. stavku 2. iza riječi: »prebivalište,« dodaju se riječi: »prijavljeno boravište.
Članak 5.
U članku 8. stavku 1. iza riječi: »korisniku« dodaju se riječi: »ili najmoprimcu«.
Članak 6.
U članku 8.a stavak 1. mijenja se i glasi:
»Stanica za tehnički pregled vozila, odnosno nadležno tijelo, produžit će važenje prometne dozvole ako je vozilo tehnički ispravno i ako su plaćene propisane obveze i