 rujna: Izvještaja o prihodima i rashodima, primicima i izdacima, Izvještaja o obvezama i Bilješki.
(5) Financijski izvještaji proračunskih i izvanproračunskih korisnika proračuna jedinica lokalne i područne (regionalne) samouprave sastoje se od:
– za proračunsku godinu: Bilance, Izvještaja o prihodima i rashodima, primicima i izdacima, Izvještaja o rashodima prema funkcijskoj klasifikaciji, Izvještaja o promjenama u vrijednosti i obujmu imovine i obveza, Izvještaja o obvezama i Bilješki,
– za razdoblje od 1. siječnja do 30. lipnja: Izvještaja o prihodima i rashodima, primicima i izdacima, Izvještaja o obvezama i Bilješki,
– za razdoblja od 1. siječnja do 31. ožujka i od 1. siječnja do 30. rujna Izvještaja o prihodima i rashodima, primicima i izdacima.
1. Sadržaj obrazaca financijskih izvještaja
Članak 8.
Obrazac: BIL sadrži sljedeće:
– stupac 1 – broj računa iz računskog plana,
– stupac 2 – naziv,
– stupac 3 – AOP oznaka,
– stupac 4 – stanje 1. siječnja godine za koju se sastavlja izvještaj odnosno na dan početka poslovanja u toku godine,
– stupac 5 – stanje 31. prosinca godine za koju se sastavlja izvještaj odnosno na dan prestanka poslovanja,
– stupac 6 – indeks promjene stanja (upisuje se cijeli broj bez decimala).
Članak 9.
Obrazac: PR-RAS sadrži sljedeće:
– stupac 1 – broj računa iz računskog plana,
– stupac 2 – naziv,
– stupac 3 – AOP oznaka,
– stupac 4 – ostvareno u izvještajnom razdoblju prethodne godine,
– stupac 5 – ostvareno u izvještajnom razdoblju tekuće godine,
– stupac 6 – indeks ostvarenja u odnosu na isto razdoblje prethodne godine (upisuje se cijeli broj bez decimala).
Članak 10.
(1) Obrazac: RAS – funkcijski sadrži sljedeće:
– stupac 1 – brojčana oznaka funkcijske klasifikacije,
– stupac 2 – naziv,
– stupac 3 – AOP oznaka,
– stupac 4 – ostvareno u izvještajnom razdoblju prethodne godine,
– stupac 5 – ostvareno u izvještajnom razdoblju tekuće godine.
(2) Iznosi koji se upisuju u stupce 4 i 5 Obrasca: RAS – funkcijski moraju odgovarati ukupno iskazanim rashodima razreda 3 Rashodi poslovanja i 4 Rashodi za nabavu nefinancijske imovine u Obrascu: PR-RAS.
Članak 11.
Obrazac: P-VRIO sadrži sljedeće:
– stupac 1 – broj računa iz računskog plana,
– stupac 2 – naziv,
– stupac 3 – AOP oznaka,
– stupac 4 – ostvareno u izvještajnom razdoblju tekuće godine – povećanje,
– stupac 5 – ostvareno u izvještajnom razdoblju tekuće godine – smanjenje.
Članak 12.
Obrazac: OBVEZE sadrži sljedeće:
– stupac 1 – broj računa iz računskog plana,
– stupac 2 – naziv,
– stupac 3 – AOP oznaka,
– stupac 4 – iznos.
2. Bilješke uz financijske izvještaje
Članak 13.
(1) Bilješke su dopuna podataka uz financijske izvještaje.
(2) Bilješke mogu biti opisne, brojčane ili kombinirane. Označavaju se rednim brojevima s pozivom na AOP oznaku izvještaja na koju se odnose.
Članak 14.
(1) Obvezne Bilješke uz Bilancu jesu:
1. Pregled stanja i rokova dospijeća dugoročnih i kratkoročnih kredita i zajmova te posebno robnih zajmova i financijskih najmova (leasing) u Tablici 1. Dani zajmovi i primljene otplate, Tablici 2. Primljeni krediti i zajmovi te otplate i Tablici 3. Primljeni robni zajmovi i financijski najmovi,
2. Pregled dospjelih kamata na kredite i zajmove u Tablici 4. Dospjele kamate na kredite i zajmove,
3. Pregled ostalih ugovornih odnosa i slično koji uz ispunjenje određenih uvjeta, mogu postati obveza ili imovina (dana kreditna pisma, hipoteke, sporovi na sudu koji su u tijeku i slično).
(2) Tablice iz stavka 1. ovoga članka nalaze se u prilogu ovoga Pravilnika i njegov su sastavni dio.
(3) Jedinice lokalne i područne (regionalne) samouprave predaju tablice iz stavka 1. ovoga članka u elektroničkom obliku Ministarstvu financija do 15. veljače tekuće za prethodnu godinu.
Članak 15.
U Bilješkama uz Izvještaj o prihodima i rashodima, primicima i izdacima potrebno je navesti razloge zbog kojih je došlo do većih odstupanja od ostvarenja u izvještajnom razdoblju prethodne godine.
Članak 16.
U Bilješkama uz Izvještaj o promjenama u vrijednosti i obujmu 