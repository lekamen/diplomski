 regulira provedbu vrste letačke pripravnosti.
(4) Vrijeme aktivne letačke pripravnosti može trajati najviše 14 sati kontinuirano za sve vrste pripravnosti, osim za Dežurni borbeni dvojac (DBD). Trajanje aktivne letačke pripravnosti dulje od 14 sati kontinuirano dopušteno je kada je to nužno za dovršenje započete letačke zadaće.
(5) Najdulje dopušteno trajanje aktivne ili pasivne letačke pripravnosti posade je sedam dana uzastopno.
(6) Nakon svake aktivne letačke pripravnosti posadi mora biti omogućeno neprekinuto deset sati odmora za vrijeme kojeg je posada slobodna od svih dužnosti i dežurstava.
(7) Nakon sedmodnevne aktivne letačke pripravnosti, posadi mora biti osigurano najmanje 48 sati odmora prije početka sljedeće letačke pripravnosti.
(8) Iznimno od stavka 5. ovoga članka, aktivna letačka pripravnost može se produljiti za najviše 24 sata zbog nepredviđenih (izvanrednih) okolnosti.
(9) Posadi koja je u sedam uzastopnih dana provela jedan ili više dana u pasivnoj pripravnosti, po isteku sedam dana mora biti osigurano 24 sata odmora.
Ukupno vrijeme leta
Članak 178.
(1) Ukupno vrijeme leta člana posade vojnog zrakoplova tijekom provedbe letačkih zadaća iznosi sedam sati tijekom 24 sata, 49 sati u sedam uzastopnih dana, 120 sati u 30 uzastopnih dana i 300 sati u 90 uzastopnih dana.
(2) Iznimno od stavka 1. ovoga članka, ukupno vrijeme leta člana posade borbenih aviona tijekom provedbe letačkih zadaća iznosi 75 sati u 30 uzastopnih dana i 200 sati u 90 uzastopnih dana.
XXXIV. PROVEDBENI AKTI ZA VOJNO LETENJE
Članak 179.
Ovlašćuje se načelnik Glavnog stožera Oružanih snaga da radi cjelovitog uređenja uporabe vojnih zrakoplova i vojnog letenja donosi sljedeće provedbene akte:
– Uputu za podnošenje zahtjeva za objavu i poništenje NOTAM-a
– Elaborat vojnog poligona
– Uputu za meteorološku potporu letenja
– Uputu o uvjetima i postupcima letenja bespilotnih zrakoplova
– Uputu za dežurni borbeni dvojac
– Uputu za potragu i spašavanje vojnog zrakoplova
– Uputu za uporabu vojnih zrakoplova u gašenju požara
– Uputu za uporabu vojnih zrakoplova u zadaćama nadzora i zaštite zračnog prostora Republike Hrvatske
– Uputu za uporabu vojnih zrakoplova u potpori provedbe zadaća Obalne straže
– Uputu za uporabu vojnih zrakoplova u zadaćama prevoženja državnih dužnosnika.
Članak 180.
Ovlašćuje se zapovjednik HRZ-a i PZO-a da donosi sljedeće provedbene akte:
– Priručnik za uporabu određenog tipa vojnog zrakoplova
– Uputu za provedbu namjenskih zadaća određenog tipa vojnog zrakoplova
– Uputu o letenju vojnih zrakoplova
– Uputu o planiranju vojnog letenja
– Uputu za potporu i osiguranje letenja
– Uputu o organizaciji prehrane letača
– Program letačke obuke za određeni tip vojnog zrakoplova
– Metodičke upute za provedbu letačke izobrazbe ili obuke na određenom tipu vojnog zrakoplova
– Program osposobljavanja voditelja letenja.
Članak 181.
Ovlašćuje se SSVZP da radi cjelovitog uređenja uporabe vojnih zrakoplova i vojnog letenja donese Uputu za vojne aerodrome.
Članak 182.
SSVZP će propisati oblik, izgled i način vođenja sljedećih dokumenata:
– izvješća o izvršenju plana vojnog letenja
– radne bilježnice
– knjige pripreme i raščlambe letenja
– plana vojnog letenja
– knjige voditelja letenja
– knjige pomoćnika voditelja letenja
– dnevnika GRB-a
– knjiga evidencije ugrožavanja sigurnosti letenja
– podataka o obavljenim letovima.
Članak 183.
Primjerak provedbenih akata iz članaka 179. i 180. ovoga Pravilnika dostavljaju se SSVZP-u.
XXXV. STRUKOVNI NADZOR VOJNOG LETENJA
Obavljanje poslova strukovnog nadzora sigurnosti vojnog letenja
Članak 184.
Strukovni nadzor nad primjenom odredaba ovoga Pravilnika i provedbenih propisa donesenih na temelju ovoga Pravilnika koji se odnose na vojni zračni promet, vojne aerodrome i vojno letačko osoblje obavlja SSVZP, a poslove nadzora provode nadzornici za sigurnost letenja (u daljnjem tekstu: nadzornici).
Članak 185.
(1) Izvanredni strukovni nadzor provodi se prema potrebi na temelju Programa strukovnog nadzora koji se 