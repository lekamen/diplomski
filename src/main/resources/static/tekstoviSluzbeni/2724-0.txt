5 15.01.2016 Pravilnik o izmjenama Pravilnika o sadržaju i načinu vođenja upisnika ustanova socijalne skrbi
MINISTARSTVO SOCIJALNE POLITIKE I MLADIH
73
Na temelju članka 186. stavka 13. Zakona o socijalnoj skrbi (»Narodne novine«, broj 157/13, 152/14 i 99/15) ministrica socijalne politike i mladih donosi
PRAVILNIK
O IZMJENAMA PRAVILNIKA O SADRŽAJU I NAČINU VOĐENJA UPISNIKA USTANOVA SOCIJALNE SKRBI
Članak 1.
U članku 4. Pravilnika o sadržaju i načinu vođenja upisnika ustanova socijalne skrbi (»Narodne novine« broj 66/15) stavak 3. mijenja se i glasi:
»Matični broj sastoji se od šesteroznamenkastog broja, a tekući broj određuje se subjektima upisa po redoslijedu otvaranja registarskih uložaka počevši od 000001.«
Stavak 4. briše se.
Članak 2.
Članak 5. briše se.
Članak 3.
U članku 6. stavak 2. mijenja se i glasi:
»(2) Podbroj podružnice je troznamenkasti redni broj koji se dodjeljuje podružnici po redoslijedu upisa, počevši od 001 i dodaje se iza matičnog broja subjekta upisa te se odvaja znakom minus.«
Članak 4.
Stupanjem na snagu ovoga Pravilnika ustanovama socijalne skrbi koje su upisane u upisnik ustanova socijalne skrbi sukladno ranije važećim propisima dodijelit će se novi matični broj subjekta sukladno odredbama ovoga Pravilnika.
Članak 5.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-04/1
Urbroj: 519-03-1-1/1-16-1
Zagreb, 7. siječnja 2016.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
