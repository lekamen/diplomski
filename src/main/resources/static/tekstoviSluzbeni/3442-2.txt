 se ta posuda uskladila ili, prema potrebi, povukla s tržišta ili opozvala. Nadalje, kad posuda predstavlja rizik, proizvođači moraju bez odgode obavijestiti nadležna nacionalna tijela država članica u kojima su posudu stavili na raspolaganje na tržištu, navodeći detalje, posebno o nesukladnosti i o svim poduzetim korektivnim mjerama.
(10) Na opravdan zahtjev nadležnog inspekcijskog tijela proizvođači moraju dostaviti tom tijelu sve podatke i dokumentaciju u papirnatom ili elektroničkom obliku potrebne za dokazivanje sukladnosti posude s ovim Pravilnikom na hrvatskom jeziku.
(11) Na zahtjev nadležnog inspekcijskog tijela proizvođači moraju s njim surađivati u svakoj radnji poduzetoj kako bi se uklonili rizici koje predstavljaju posude koje su stavili na tržište.
Članak 7.
Ovlašteni zastupnici
(1) Proizvođač može na temelju pisanog ovlaštenja imenovati ovlaštenog zastupnika.
(2) Obveze utvrđene u članku 6. stavku 1. ovoga Pravilnika i obveza izrade tehničke dokumentacije iz članka 6. stavka 2. ovoga Pravilnika nisu dio zadataka ovlaštenog zastupnika.
(3) Ovlašteni zastupnik provodi zadatke utvrđene u ovlaštenju koje mu je dao proizvođač. Tim se ovlaštenjem omogućuje ovlaštenom zastupniku da obavlja najmanje sljedeće:
1. da EU izjavu o sukladnosti i tehničku dokumentaciju ima na raspolaganju za nadležno inspekcijsko tijelo još 10 godina nakon što je posuda stavljena na tržište;
2. da na opravdan zahtjev nadležnog inspekcijskog tijela dostavi sve podatke i dokumentaciju nužnu za dokazivanje sukladnosti posude;
3. da na zahtjev nadležnog inspekcijskog tijela surađuje s njim u svakoj radnji poduzetoj kako bi se uklonili rizici koje predstavljaju posude obuhvaćene ovlaštenjem ovlaštenog zastupnika.
Članak 8.
Obveze uvoznika
(1) Uvoznici na tržište smiju stavljati samo sukladne posude.
(2) Prije stavljanja na tržište posude kod koje umnožak PS×V prelazi 50 barxL, uvoznici moraju osigurati da je proizvođač proveo odgovarajući postupak ocjenjivanja sukladnosti iz članka 13. ovoga Pravilnika.
(3) Uvoznici moraju osigurati da je proizvođač izradio tehničku dokumentaciju, da posuda kod koje umnožak PS×V prelazi 50 barxL nosi oznaku CE, da su na njoj natpisi navedeni u točki 1. Dodatka III. ovoga Pravilnika i da su uz nju priloženi traženi dokumenti te da je proizvođač ispunio zahtjeve iz članka 6. stavaka 6. i 7. ovoga Pravilnika.
(4) Kad uvoznik smatra ili ima razloga vjerovati da posuda kod koje umnožak PS×V prelazi 50 barxL nije u skladu s bitnim sigurnosnim zahtjevima iz Dodatka I., ne smije staviti posudu na tržište sve dok se ne provede njezino usklađivanje. Nadalje, kad posuda predstavlja rizik, uvoznik o tome mora obavijestiti proizvođača i nadležno inspekcijsko tijelo.
(5) Prije stavljanja na tržište posude kod koje je umnožak PS×V 50 barxL ili manji, uvoznici moraju osigurati da je konstruirana i proizvedena u skladu s dobrom inženjerskom praksom u jednoj od zemalja članica, da nosi natpise navedene u točki 1.2. Dodatka III. ovoga Pravilnika i da je proizvođač ispunio zahtjeve iz članka 6. stavaka 6. i 7. ovoga Pravilnika.
(6) Uvoznici moraju na posudi navesti svoje ime, registrirano trgovačko ime ili registrirani trgovački znak i poštansku adresu na kojoj su dostupni ili, ako to nije moguće, na njezinome popratnom dokumentu. Kontaktni podaci moraju biti na hrvatskom jeziku.
(7) Uvoznici moraju osigurati da uz posudu dolaze upute i podaci o sigurnosti iz Dodatka I. točke 2. ovoga Pravilnika na hrvatskom jeziku.
(8) Uvoznici moraju osigurati, dok je posuda kod koje umnožak PS×V prelazi 50 barxL pod njihovom odgovornošću, da uvjeti skladištenja ili prijevoza ne ugrožavaju njezinu sukladnost s bitnim sigurnosnim zahtjevima iz Dodatka I. ovoga Pravilnika.
(9) Kad to smatraju prikladnim s obzirom na rizike koje predstavlja posuda, kako bi zaštitili zdravlje i sigurnost krajnjih korisnika, ispituju uzorke posuda koje su stavljene na raspolaganje na tržištu, istražuju i, ako je to potrebno, vode knjigu pritužbi nesukladnih i popis