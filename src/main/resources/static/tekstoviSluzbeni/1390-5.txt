 provodi se sukladno pozitivnim propisima Republike Hrvatske.
(3) Troškove kontrole koja se provodi prema pritužbi naručitelja snosi naručitelj ukoliko se utvrdi da je pritužba neosnovana, a ovlaštena fizička odnosno pravna osoba ukoliko je pritužba osnovana.
X. NADZOR
Nadzor
Članak 23.
(1) Ministarstvo provodi nadzor nad radom ovlaštenih pravnih osoba koje provode kontrolu i poduzima propisane mjere.
(2) Osobe iz stavka 1. ovoga članka dužne su Ministarstvu dostavljati na njegov zahtjev sve podatke vezane uz provođenje kontrola.
XI. PRIJELAZNE I ZAVRŠNE ODREDBE
Članak 24.
(1) Danom stupanja na snagu ovoga Pravilnika prestaje važiti Pravilnik o kontroli energetskih certifikata zgrada i izvješća o energetskim pregledima građevina (»Narodne novine«, broj 81/12 i 79/13).
(2) Postupci započeti po odredbama Pravilnika o kontroli energetskih certifikata zgrada i izvješća o energetskim pregledima građevina (»Narodne novine«, broj 81/12 i 79/13) do stupanja na snagu ovoga Pravilnika dovršit će se po odredbama tog Pravilnika.
(3) Ovlaštenje pravnoj osobi izdano prema Pravilniku o kontroli energetskih certifikata zgrada i izvješća o energetskim pregledima građevina (»Narodne novine«, broj 81/12 i 79/13) vrijedi do isteka ovlaštenja.
Članak 25.
Ovaj Pravilnik stupa na snagu osmog dana od dana objave u »Narodnim novinama«.
Klasa: 360-01/14-12/4
Urbroj: 531-01-15-9
Zagreb, 17. lipnja 2015.
Ministrica Anka Mrak-Taritaš, dipl. ing. arh., v. r.

PRILOG 1 – PRILOG 6
