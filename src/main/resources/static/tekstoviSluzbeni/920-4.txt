na temelju Ustava i u granicama dane ovlasti.
8. S obzirom na značenje izbora predstavnika preko kojih narod u Republici Hrvatskoj, kao zajednica slobodnih i ravnopravnih državljana, ostvaruje vlast (članak 1. Ustava) te društvenu važnost ostvarivanja biračkog prava koje se ostvaruje na neposrednim izborima (članak 45. stavak 1. Ustava), a imajući u vidu ulogu političkih stranaka u ostvarivanju tog prava te demokratski višestranački sustav kao jednu od najviših vrednota ustavnog poretka Republike Hrvatske i temelj za tumačenje Ustava (članak 3. Ustava), Zakon o izborima zastupnika u Hrvatski sabor utvrđuje pravo svih političkih stranaka (koje su predložile kandidatske liste) na iznošenje i obrazlaganje svojih izbornih programa (pod jednakim uvjetima), te istodobno utvrđuje dužnost svih sredstava javnog priopćavanja da osiguraju ostvarivanje tog prava političkih stranaka (pod jednakim uvjetima).
Polazeći od zakonima propisane obveze nakladnicima da u vrijeme izborne promidžbe omoguće svim političkim strankama promidžbu pod jednakim uvjetima te ovlaštenja Hrvatskog sabora da Pravilima razradi način praćenja izborne promidžbe, razrada obveza nakladnika elektroničkih medija tijekom izborne promidžbe kako je propisana osporenim dijelom Pravila, prema ocjeni Ustavnog suda, nije u nesuglasnosti s člankom 5. stavkom 1. Ustava, niti s člankom 32. stavkom 1. ZoEM-a i člankom 37. stavcima 1. i 2. ZoHRT-a.
Pri tome, kao što je razvidno iz naprijed navedenih osporenih odredbi, Pravila čine razliku između javne i privatnih televizija. To pokazuje da je donositelj Pravila vodio računa o specifičnom, drugačijem položaju komercijalnih elektroničkih medija u odnosu na javnu televiziju.
8.1. Pravila je donio Hrvatski sabor na temelju ovlasti propisane člankom 30. ZoIZHS-a.
Pravilima su razrađeni oblici i vrijeme praćenja izborne promidžbe političkih stranaka, način predstavljanja programa političkih stranaka, kandidata na stranačkim i na neovisnim listama, kandidata za zastupnike pripadnika nacionalnih manjina, stranačkih dužnosnika, kao i pravila za emisije sa sučeljavanjima nositelja izbornih lista.
Točke 1. i 2. Pravila (OSNOVNE ODREDBE, a) Pravni izvori i načela postupanja nakladnika elektroničkih medija) glase:
»1. Sukladno odredbama Zakona o izborima zastupnika u Hrvatski sabor ('Narodne novine', br. 116/99., 109/00., 53/03., 167/03., 44/06., 19/07., 20/09., 145/10., 24/11., 93/11. i 120/11. – pročišćeni tekst), Zakona o elektroničkim medijima ('Narodne novine', br. 153/09., 84/11., 94/13. i 136/13.) te utvrđenim programskim načelima i obvezama Hrvatske radiotelevizije sukladno odredbama Zakona o Hrvatskoj radioteleviziji ('Narodne novine', br. 137/10. i 76/12.), Hrvatska radiotelevizija i drugi elektronički mediji s nacionalnom koncesijom u Republici Hrvatskoj u razdoblju izborne promidžbe za izbore zastupnika u Hrvatski sabor, počevši od dana objave zbirnih lista izbornih jedinica pa do 24 sata prije dana održavanja izbora, omogućit će političkim strankama, odnosno stranačkim i neovisnim listama te kandidatima za zastupnike pripadnike nacionalnih manjina (u daljnjem tekstu: sudionici u izborima) njihovo predstavljanje i predstavljanje njihovih programa u emisijama nakladnika elektroničkih medija.
2. Nakladnici elektroničkih medija s nacionalnom koncesijom u Republici Hrvatskoj (u daljnjem tekstu: nakladnici) u predstavljanju izbornih aktivnosti u svojim programima jamče novinarsku neovisnost, profesionalnost i stručnost, dosljedno poštivanje novinarskoga kodeksa te posebno temeljnog načela slobode izražavanja koje je propisano odredbama Ustava Republike Hrvatske, Konvencije o zaštiti ljudskih prava i temeljnih sloboda i Povelje Europske unije o temeljnim pravima vodeći se pri tome interesima javnosti.«
Slijedom svega navedenog, Ustavni sud utvrđuje da su Pravila donesena od ovlaštenog tijela, u skladu sa zakonom i u granicama dane ovlasti.
9. Za predlagateljicu sporna je točka 5. Pravila, njezina primjena u kojoj nalazi »mogućnost