 13. ovoga članka i vlastoručni potpis.
(6) Iznimno od stavka 5. ovoga članka, može se priložiti fotografija osobe s pokrivalom za glavu ako se pokrivalo nosi radi vjerskih ili medicinskih razloga, pod uvjetom da pokrivalo ne prekriva obraze, bradu i čelo.
(7) Fotografija iz stavka 5. ovoga članka mora osobu prikazivati s neutralnim izrazom lica, otvorenih očiju i zatvorenih usta na frontalnoj snimci.
(8) Na fotografiji iz stavka 5. ovoga članka, glava (od vrha brade do tjemena) mora zauzimati oko 2/3 fotografije, ali ne smije biti viša od 3,6 cm. Glava na fotografiji mora biti centrirana u središtu fotografije. Razmak očiju (od sredine lijevog do sredine desnog oka) mora iznositi najmanje 8 mm (optimalno 10 mm).
(9) Fotografija mora biti izrađena na visokokvalitetnom sjajnom i glatkom papiru bez površinske strukture, s visokom kvalitetom tiska. Pozadina mora biti jednobojno svijetla, bez uzoraka i s dovoljnim kontrastom prema licu i kosi.
(10) Slijepe osobe koje nose tamne naočale mogu priložiti fotografije na kojima su fotografirane s tamnim naočalama.
(11) Djeca na fotografiji moraju biti sama, a lice im mora biti u potpunosti vidljivo i oči otvorene.
(12) Azilantu ili strancu pod supsidijarnom zaštitom uzimaju se otisci lijevog i desnog kažiprsta. Ako osoba nema kažiprst ili je vrh kažiprsta ozlijeđen, uzima se otisak srednjeg ili nekog drugog prsta, a ako nema jedne ruke uzima se otisak kažiprsta i srednjeg ili nekog drugog prsta druge ruke. Otisci prstiju ne uzimaju se ako to, zbog medicinskih razloga koji nisu privremeni, nije moguće.
(13) Otisci prstiju i potpis ne uzimaju se od djeteta do navršene dvanaeste godine života.
Pohrana i uništavanje zahtjeva za izdavanje dozvole boravka
Članak 11.
(1) Nakon tehničke izrade dozvole boravka, Obrazac 3 čuva nadležna policijska uprava odnosno policijska postaja u registratorima po registarskom broju, do isteka roka valjanosti dozvole boravka.
(2) Nakon isteka roka iz stavka 1. ovoga članka Obrazac 3 uništava povjerenstvo koje imenuje ministar unutarnjih poslova.
(3) Povjerenstvo iz stavka 2. ovog članka ima predsjednika i četiri člana. Predsjednik povjerenstva mora biti policijski službenik Ministarstva koji obavlja poslove suzbijanja kriminaliteta.
(4) O uništenju dokumentacije iz stavka 2. ovoga članka povjerenstvo sastavlja zapisnik.
Dozvola boravka azilanta i stranca pod supsidijarnom zaštitom
Članak 12.
(1) Dozvolu boravka izdaje policijska uprava odnosno policijska postaja prema mjestu prebivališta azilanta, odnosno stranca pod supsidijarnom zaštitom, najkasnije u roku 30 dana od dana podnošenja zahtjeva za izdavanje dozvole boravka.
(2) Obrazac dozvole boravka (Obrazac 4) pravokutnog je oblika, veličine 85,6 x 53,98 mm i izrađen je od polikarbonatnog materijala te je dvojezičan na hrvatskom i engleskom jeziku.
(3) Podaci u Obrazac 4 popunjavaju se strojno.
(4) Azilantu se na Obrascu 4, u rubrici: »Vrsta dozvole« upisuje riječ: »azil«, a za stranca pod supsidijarnom zaštitom u rubriku: »Vrsta dozvole« upisuju se riječi: »supsidijarna zaštita«.
(5) Azilantu ili strancu pod supsidijarnom zaštitom u dozvolu boravka na prvoj stranici u rubriku »Napomene« unose se riječi: »rad bez dozvole za boravak i rad«.
(6) Obrazac 4 sadrži elektronički nosač podataka (RFID čip) na koji se pohranjuju sljedeći podaci: ime i prezime, državljanstvo, datum rođenja, spol, oznaka za vrstu isprave, oznaka države, broj isprave, osobni identifikacijski broj (OIB), datum izdavanja i datum isteka valjanosti, tijelo koje je izdalo ispravu, fotografija i otisci prstiju.
(7) Obrazac 4 sadrži i biometrijske podatke: biometrijsku sliku lica i otiske prstiju.
(8) U Obrazac 4 na drugoj stranici, u prostoru za strojno čitanje, kao oznaka za vrstu isprave ispisuje se podatak: »AD«, a u rubrici: »Napomene« upisuju se sljedeći podaci: izdavatelj: PU/PP, adresa stanovanja i OIB.
(9) U Obrazac 4 podatak o spolu upisuje se oznakom »Ž/F« za ženski spol, a oznakom »M/M« za muški spol.
(10) Troškovi izdavanja prve