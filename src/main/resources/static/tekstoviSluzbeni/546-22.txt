 evidentira, obrađuje i analizira nepravilnosti radi poduzimanja mjera za postizanje ujednačene i pravilne primjene zakona i provedbenih propisa u području javne nabave; pruža svim relevantnim dionicima stručnu pomoć u vezi s primjenom zakona i drugih propisa u području javne nabave te izrađuje provedbene alate s ciljem jedinstvenog postupanja u provođenju postupaka javne nabave; vodi Portal javne nabave; sudjeluje u pripremi izrade nacrta prijedloga zakona i prijedloga drugih propisa u području javne nabave te izradi povezanih propisa; surađuje s drugim državnim tijelima radi postizanja ujednačenog tumačenja i pravilne primjene propisa iz područja javne nabave; sudjeluje u pripremi i provedbi programa izobrazbe u području javne nabave; obavlja i druge poslove iz djelokruga Uprave.
U Sektoru se ustrojavaju sljedeće službe:
6.1.1. Služba za stručnu pomoć
6.1.2. Služba za nadzor.«.
Članak 28.
Naslov iznad članka 78. i članak 78. mijenjaju se i glase:
»6.1.1. Služba za stručnu pomoć
Članak 78.
Služba za stručnu pomoć provodi aktivnosti u svrhu pravilne i ujednačene primjene zakona i provedbenih propisa u području javne nabave; pruža svim dionicima stručnu pomoć u vezi s primjenom zakona i drugih propisa u području javne nabave kroz davanje mišljenja, uputa, izradu priručnika, drugih stručnih publikacija i standardnih obrazaca s ciljem jedinstvenog postupanja u provođenju postupaka javne nabave; vodi Portal javne nabave, uključujući pripremu, izradu i objavu najvažnijih mišljenja, uputa, instrukcija, često postavljanih pitanja i drugih materijala s ciljem pružanja relevantnih informacija svim zainteresiranim dionicama; obavlja i druge poslove iz djelokruga Sektora.
U Službi se ustrojavaju sljedeći odjeli:
6.1.1.1. Odjel za davanje mišljenja
6.1.1.2. Odjel za pripremu i izradu provedbenih alata.«.
Članak 29.
Naslov iznad članka 79. i članak 79. mijenjaju se i glase:
»6.1.1.1. Odjel za davanje mišljenja
Članak 79.
Odjel za davanje mišljenja izrađuje i daje mišljenja radi pružanja stručne pomoći u vezi s primjenom zakona i drugih propisa u području javne nabave s ciljem jedinstvenog postupanja u provođenju postupaka javne nabave; priprema presjek najvažnijih mišljenja radi njihove objave na Portalu javne nabave; pruža informacije, upute i savjete iz područja javne nabave kroz razne komunikacijske kanale; sudjeluje u razmjeni mišljenja u okviru raznih oblika neposrednih konzultacija sa zainteresiranim dionicima; obavlja i druge poslove iz djelokruga Službe.«.
Članak 30.
Naslov iznad članka 80. i članak 80. mijenjaju se i glase:
»6.1.1.2. Odjel za pripremu i izradu provedbenih alata
Članak 80.
Odjel za pripremu i izradu provedbenih alata priprema i izrađuje priručnike za naručitelje i ponuditelje, druge stručne publikacije koje se odnose na određene institute javne nabave i standardne obrasce potrebne za pravilnu primjenu zakona i podzakonskih propisa u području javne nabave; vodi Portal javne nabave, uključujući izradu i objavu najvažnijih mišljenja, uputa, instrukcija, često postavljanih pitanja i drugih materijala s ciljem pružanja relevantnih informacija svim zainteresiranim dionicama; obavlja i druge poslove iz djelokruga Službe.«.
Članak 31.
Naslov iznad članka 81. i članak 81. mijenjaju se i glase:
»6.1.2. Služba za nadzor
Članak 81.
Služba za nadzor provodi aktivnosti u svrhu pravilne i ujednačene primjene zakona i provedbenih propisa u području javne nabave uključujući koncesije za javne radove; na temelju zahtjeva, predstavki i dostupnih informacija pokreće i provodi nadzor nad provedbom zakona i provedbenih propisa u području javne nabave u svrhu sprječavanja ili otklanjanja nepravilnosti koje mogu nastati ili su nastale kao posljedica njihove povrede; obavlja uvid u dokumentaciju postupaka javne nabave i ugovore o javnoj nabavi radi analize dokumentacije i provedbe postupaka javne nabave; daje preporuke o načinu sprječavanja ili otklanjanja počinjenih nepravilnosti; pokreće prekršajni postupak pred nadležnim prekršajnim