 fondova Europske unije. Odjel prati provođenje, nadzire i osigurava učinkovitost i zakonitost dodjele i korištenja izravnih potpora, te o istima vodi evidencije. Odjel prati rad Nacionalne zaklade za poticanje učeničkog i studentskog standarda te predlaže mjere za unapređenje njezina rada. Odjel prati rad studentskih organizacija i studentskih zborova, potiče snažniju ulogu studenata u upravljanju visokim učilištima, sudjeluje u financiranju rada studentskih zborova i drugih studentskih organizacija iz državnoga proračuna, te osigurava učinkovitost i zakonitost korištenja dodijeljenih sredstava. Odjel nadzire zakonitost rada visokih učilišta u dijelu koji se tiče studentskog organiziranja i predstavljanja, te zakonitost rada studentskih zborova i studentskih organizacija u okviru ovlasti Ministarstva. Odjel prati potrebe i predlaže mjere za unapređenje i poboljšanje studentskoga organiziranja i studentskog predstavljanja. Odjel obavlja i druge poslove iz svoga djelokruga.«.
Članak 30.
Naslov iznad članka 38. i članak 38. mijenjaju se i glase:
»4.2. Sektor za kvalitetu visokog obrazovanja, međunarodnu suradnju i europske poslove
Članak 38.
Sektor za kvalitetu visokog obrazovanja, međunarodnu suradnju i europske poslove obavlja poslove vezane za osiguravanje i unapređivanje kvalitete visokog obrazovanja, razvoj i provedbu strukturnih reformi u skladu sa Strategijom obrazovanja, znanosti i tehnologije, obrazovnom politikom Europske unije, modernizacijom i internacionalizacijom visokog obrazovanja te Bolonjskim procesom, posebice u području osiguravanja kvalitete visokog obrazovanja, kvalifikacijskih okvira te priznavanja inozemnih obrazovnih kvalifikacija. Sektor prati i analizira provedbu upisa studenata, završnosti te zapošljivosti diplomiranih, priprema i predlaže izvješća o uvjetima za osnivanje i početak rada visokih učilišta, prekograničnu suradnju u području visokog obrazovanja i osiguravanja kvalitete, izvješća o vrednovanju visokih učilišta, studijskih i ostalih programa, vodi i unapređuje upisnik visokih učilišta, registar studijskih i ostalih programa te Registar Hrvatskog kvalifikacijskog okvira. Sektor sudjeluje u Europskom semestru, u programiranju fondova Europske unije, u razvoju i provedbi projekata financiranih iz programa i fondova Europske unije, te praćenju provedbe i vrednovanju programa i projekata Europske unije u resoru visokog obrazovanja. Sektor upravlja razvojem i provedbom Hrvatskog kvalifikacijskog okvira, koordinira i pruža administrativno stručnu potporu institucijama u Hrvatskom kvalifikacijskom okviru te vodi Registar Hrvatskog kvalifikacijskog okvira. Sektor razvija sustav vrednovanja neformalnog i informalnog učenja te sudjeluje u razvoju sustava cjeloživotnog profesionalnog usmjeravanja. Sektor koordinira pripremu i izradu prijedloga nacionalnih stajališta u području obrazovanja za potrebe Europskog vijeća, Vijeća Europske unije i međunarodnih tijela u kojima sudjeluje Republika Hrvatska. Sektor obavlja i druge poslove iz svoga djelokruga.
U Sektoru se ustrojavaju:
4.2.1. Služba za kvalitetu visokog obrazovanja
4.2.2. Služba za strategiju visokog obrazovanja, međunarodnu suradnju i europske poslove.«.
Članak 31.
Naslov iznad članka 39. i članak 39. mijenjaju se i glase:
»4.2.1. Služba za kvalitetu visokog obrazovanja
Članak 39.
Služba za kvalitetu visokog obrazovanja priprema i predlaže izvješća o uvjetima za osnivanje i početak rada visokih učilišta uključujući i prekograničnu suradnju u području pružanja usluga visokog obrazovanja i osiguravanja kvalitete, priprema izvješća o vrednovanju visokih učilišta, studijskih i ostalih programa, vodi i unapređuje upisnik visokih učilišta, registar studijskih i ostalih programa te Registar Hrvatskog kvalifikacijskog okvira. Služba koordinira i provodi poslove vezane za razvoj i provedbu Hrvatskog kvalifikacijskog okvira, uključivo i razvoj i provedbu projekata financiranih iz fondova i programa Europske unije te pruža stručnu i administrativnu potporu