iz stavka 1. imaju i djeca umrlih i poginulih radnika do navršenih 15 godina.
Jednokratna potpora za rođenje djeteta
Članak 98.
Radnik ima pravo na jednokratnu potporu za rođenje djeteta u iznosu od od 3.326 kn neto.
Pravo na jednokratnu potporu iz prethodnog stavka ima i radnik koji je posvojio dijete, o čemu je dužan priložiti odgovarajuću dokumentaciju.
U slučaju da oba roditelja rade kod poslodavaca na koje se primjenjuje ovaj Kolektivni ugovor, pravo na potporu za rođenje odnosno usvajanje djeteta iz prethodnih stavaka ima samo jedan roditelj.
Izvanredne pomoći
Članak 99.
Radnik ili njegova obitelj imaju pravo na pomoć u slučaju:
– smrti radnika, u iznosu od 15.500,00 kn neto,
– smrti supruga/supruge ili životnog partnera/ice te djeteta radnika u iznosu od 5.000,00 kn neto,
– smrti roditelja radnika, u iznosu od 3.000,00 kn neto,
– ostvarenog prava na invalidsku mirovinu ili prava na profesionalnu rehabilitaciju temeljem pravomoćnog rješenja HZMO, u iznosu od 2.500,00 kn neto (po istom rješenju moguće je ostvariti pravo samo na jednu izvanrednu pomoć)
– neprekidnog bolovanja duljeg od 180 dana, u iznosu od 3.500,00 kn neto (jedanput u kalendarskoj godini; pravo na naknadu ne pripada radniku/ci na rodiljnom/roditeljskom dopustu),
– radniku/ci za vrijeme korištenja rodiljnog/roditeljskog dopusta pripada pravo na pomoć kako slijedi:
1. za prvih šest mjeseci korištenja dopusta od rođenja djeteta – u iznosu od 3.500,00 kn neto
2. za razdoblje korištenja dopusta od navršenih šest do devet mjeseci života djeteta – u iznosu od 3.500,00 kn neto
3. za razdoblje korištenja dopusta od navršenih devet do dvanaest mjeseci života djeteta – u iznosu od 3.500,00 kn neto
4. za razdoblje korištenja dopusta od navršenih dvanaest do osamnaest mjeseci života djeteta – u iznosu od 3.500,00 kn neto
5. za razdoblje korištenja dopusta od navršenih osamnaest do dvadesetičetiri mjeseca života djeteta – u iznosu od 3.500,00 kn neto
6. za razdoblje korištenja dopusta od navršenih dvadesetičetiri do trideset mjeseci života djeteta – u iznosu od 3.500,00 kn neto
7. za razdoblje korištenja dopusta od navršenih trideset do tridesetišest mjeseci života djeteta – u iznosu od 3.500,00 kn neto
Članak 100.
Rok za isplatu naknada i drugih materijalnih prava radnika je 30 dana od dana stjecanja, odnosno od dana utvrđivanja prava.
XI. OSIGURANJE
Članak 101.
Poslodavac će s odgovarajućim osiguravajućim društvom sklopiti ugovor o osiguranju naknada troškova u slučaju ozljede pri radu ili profesionalne bolesti i to u skladu sa Zakonom o zdravstvenom osiguranju.
Poslodavac će s odgovarajućim osiguravajućim društvom sklopiti ugovor o osiguranju radnika za ove slučajeve:
• smrti zbog nezgode,
• smrti zbog bolesti,
• trajne nesposobnosti zbog nezgode.
Poslodavac će o sklopljenom ugovoru o osiguranju izvijestiti sindikat, te mu dostaviti kopiju ugovora.
Članak 102.
Poslodavac će donijeti odluku o sklapanju ugovora o dopunskom zdravstvenom osiguranju radnika sukladno važećim propisima, a prije isteka ranije sklopljenih ugovora o dopunskom zdravstvenom osiguranju.
Radnici koji se prvi put zapošljavaju kod poslodavca, člana Udruge poslodavaca Hrvatske elektroprivrede, ostvaruju pravo na dopunsko zdravstveno osiguranje od prvog dana u mjesecu koji slijedi mjesecu u kojem je zasnovan radni odnos.
XII. IZUMI I TEHNIČKA UNAPREĐENJA
Članak 103.
Prava i obveze radnika koji stvori inovaciju i poslodavca, regulirat će se posebnim pravilnikom.
XIII. SOLIDARNOST
Članak 104.
Radnik kojem do prestanka ugovora o radu po osnovu članka 112. točka 4. Zakona o radu (65 godina života i 15 godina mirovinskog staža) nedostaje 5 (pet) godina, zadržava do prestanka ugovora o radu, najmanje plaću na temelju koeficijenta radnog mjesta za koje je imao sklopljen ugovor o radu u mjesecu koji prethodi mjesecu u kojem su se stekle spomenute okolnosti, uz uredno i savjesno obavljanje poslova i rezultate rada primjerene njegovoj dobi.
Članak 105.
Radnici koji rade u nepunom radnom vremenu imaju pravo na: