36 30.03.2015 Pravilnik o izmjenama i dopunama Pravilnika o prehrani pripadnika Oružanih snaga Republike Hrvatske
MINISTARSTVO OBRANE
751
Na temelju članka 150. stavka 4. Zakona o službi u Oružanim snagama Republike Hrvatske, (»Narodne novine«, br. 73/2013), na prijedlog načelnika Glavnog stožera Oružanih snaga Republike Hrvatske, donosim
PRAVILNIK
O IZMJENAMA I DOPUNAMA PRAVILNIKA O PREHRANI PRIPADNIKA ORUŽANIH SNAGA REPUBLIKE HRVATSKE
Članak 1.
U Pravilniku o prehrani pripadnika Oružanih snaga Republike Hrvatske (»Narodne novine«, br. 131/13) članak 3. mijenja se i glasi:
»(1) Prehrana pripadnika Oružanih snaga provodi se korištenjem usluga prehrane preko ugovorenih davatelja usluga prehrane ili vlastitim kapacitetima Oružanih snaga osiguranjem namirnica za samostalnu pripremu obroka.
(2) Iznimno od stavka 1. ovoga članka, pripadnicima Oružanih snaga koji obavljaju službene zadaće na lokacijama na kojima nije moguće osigurati prehranu u skladu s odredbama stavka 1. ovoga članka, osigurava se isplata novčane naknade za prehranu.
(3) Popis lokacija iz stavka 2. ovoga članka određuje odlukom ministar obrane na prijedlog načelnika Glavnog stožera Oružanih snaga.«
Članak 2.
Članak 5. mijenja se i glasi:
»(1) Topli obrok je obrok pripremljen za osiguranje jednog dijela dnevnih nutritivnih i energetskih potreba pripadnika Oružanih snaga u kojem je barem jedan dio termički obrađen i tako topao poslužen u roku od najviše dva sata.
(2) Topli obroci su doručak, kadetski doručak, ručak, besplatan objed, kadetski ručak, večera, letački obrok i letački obrok nakon letenja te roniteljski obrok i roniteljski obrok nakon ronjenja.
(3) Doručak je dnevni obrok i sastoji se od toplog napitka, glavne komponente i kruha, čija je ukupna energetska vrijednost u rasponu od 800 kcal do 1000 kcal.
(4) Kadetski doručak je obrok za kadete i sastoji se od toplog napitka, glavne komponente i kruha, čija je ukupna energetska vrijednost u rasponu od 1000 kcal do 1200 kcal.
(5) Ručak je glavni dnevni obrok, služi se sredinom dana i sastoji se od juhe, glavne komponente, salate i kruha, čija je ukupna energetska vrijednost u rasponu od 1100 kcal do 1400 kcal.
(6) Besplatan objed u smislu ovoga Pravilnika je ručak iz stavka 5. ovoga članka.
(7) Kadetski ručak je glavni dnevni obrok i sastoji se od juhe, glavne komponente, salate, deserta i kruha, čija je ukupna energetska vrijednost u rasponu od 1200 kcal do 1500 kcal.
(8) Večera je dnevni obrok i sastoji se od glavne komponente, salate, deserta i kruha, čija je ukupna energetska vrijednost u rasponu od 900 kcal do 1080 kcal.
(9) Letački obrok je obrok za vojne pilote i ostalo letačko osoblje prije letenja koji zamjenjuje doručak, ručak ili večeru ovisno o planiranom vremenu provedbe letačkih zadaća i sastoji se od juhe, glavne komponente, salate, deserta, kruha i drugih namirnica, čija je ukupna energetska vrijednost u rasponu od 1900 kcal do 2200 kcal.
(10) Letački obrok nakon letenja je obrok za vojne pilote nadzvučnih zrakoplova nakon provedbe letenja i sastoji se od mliječnog napitka, glavne komponente, voća i kruha, čija je ukupna energetska vrijednost u rasponu od 1020 kcal do 1170 kcal.
(11) Roniteljski obrok je obrok za vojne ronitelje prije ronjenja koji zamjenjuje doručak, ručak ili večeru ovisno o planiranom vremenu provedbe roniteljskih zadaća i sastoji se od toplog napitka, glavne komponente, kruha i drugih namirnica, čija je ukupna energetska vrijednost u rasponu od 1200 kcal do 1400 kcal.
(12) Roniteljski obrok nakon ronjenja je obrok za vojne ronitelje nakon provedbe ronjenja i sastoji se od toplog napitka, glavne komponente, kruha i drugih namirnica, čija je ukupna energetska vrijednost u rasponu od 1200 kcal do 1400 kcal«.
Članak 3.
U članku 6. stavku 1. iza riječi: »suhi letački obrok,« dodaju se riječi: »suhi roniteljski obrok«.
Iza stavka 4. dodaje se novi stavak 5. koji glasi:
»(5) Suhi roniteljski obrok je zamjena za roniteljski obrok i roniteljski obrok nakon ronjenja i koristi se kada