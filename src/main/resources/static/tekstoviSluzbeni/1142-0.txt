58 28.05.2015 Rješenje Agencije za zaštitu tržišnog natjecanja klasa: UP/I 034-03/13-01/047 urbroj: 580-09/74-2015-164 od 17. ožujka 2015.
AGENCIJA ZA ZAŠTITU TRŽIŠNOG NATJECANJA
1143
Agencija za zaštitu tržišnog natjecanja, na temelju članka 30. stavka 1. točke 2., članka 31. stavka 1. i članka 58. stavka 1. točke 1. Zakona o zaštiti tržišnog natjecanja (»Narodne novine«, broj 79/09 i 80/13), u upravnom postupku utvrđivanja narušavanja tržišnog natjecanja sklapanjem zabranjenog sporazuma, pokrenutom po službenoj dužnosti protiv poduzetnika Adriatic Croatia International Club d.d., sa sjedištem u Opatiji, Maršala Tita 151, Brodogradilište i marina d.o.o., sa sjedištem u Betini, Nikole Škevina 15, Ilirija d.d., sa sjedištem u Biogradu na Moru, Tina Ujevića 7, Marina Borik d.o.o., sa sjedištem u Zadru, Obala kneza Domagoja 1, Marina Dalmacija d.o.o., sa sjedištem u Sukošanu, Bibinje – Sukošan 1, Marina Hramina d.o.o., sa sjedištem u Murteru, Put Gradine 1, Marina Punat d.o.o., sa sjedištem u Puntu, Puntica 7, Marina Šibenik d.o.o., sa sjedištem u Šibeniku, Obala Jerka Šižgorića 1, Tehnomont d.d., sa sjedištem u Puli, Industrijska 4, te udruženja poduzetnika Hrvatska gospodarska komora, sa sjedištem u Zagrebu, Roosveltov trg 2, na temelju odluke Vijeća za zaštitu tržišnog natjecanja, u sastavu: Mladen Cerovac, mag. iur., predsjednik Vijeća, Vesna Patrlj, dipl. iur., zamjenica predsjednika Vijeća, mr. sc. Ljiljana Pavlic, dipl. oec. i Denis Matić, dipl. iur., članovi Vijeća, sa 11. sjednice, održane 17. ožujka 2015., donosi sljedeće
RJEŠENJE
I. Utvrđuje se da su poduzetnici ADRIATIC CROATIA INTERNATIONAL CLUB d.d., sa sjedištem u Opatiji, Maršala Tita 151, BRODOGRADILIŠTE I MARINA d.o.o., sa sjedištem u Betini, Nikole Škevina 15, ILIRIJA d.d., sa sjedištem u Biogradu na Moru, Tina Ujevića 7, MARINA BORIK d.o.o., sa sjedištem u Zadru, Obala kneza Domagoja 1, MARINA DALMACIJA d.o.o., sa sjedištem u Sukošanu, Bibinje – Sukošan 1, MARINA HRAMINA d.o.o., sa sjedištem u Murteru, Put Gradine 1, MARINA PUNAT d.o.o., sa sjedištem u Puntu, Puntica 7, MARINA ŠIBENIK d.o.o., sa sjedištem u Šibeniku, Obala Jerka Šižgorića 1, TEHNOMONT d.d., sa sjedištem u Puli, Industrijska 4, te udruženje poduzetnika HRVATSKA GOSPODARSKA KOMORA, sa sjedištem u Zagrebu, Roosveltov trg 2, razmjenom informacija o budućim cijenama vezova u marinama u Republici Hrvatskoj, izvršenoj na sjednici Udruženja nautičkog turizma (marina) Hrvatske gospodarske komore od 25. listopada 2012., sklopili zabranjeni sporazum koji za cilj ima sprječavanje, ograničavanje ili narušavanje tržišnog natjecanja, u smislu članka 8. Zakona o zaštiti tržišnog natjecanja.
II. Adriatic Croatia International club d.d., Marina Hramina d.o.o., Marina Šibenik d.o.o. i Tehnomont d.d. su bili sudionici zabranjenog sporazuma iz točke I. izreke ovoga rješenja u razdoblju od 25. listopada 2012. do 31. prosinca 2013., a Brodogradilište i marina d.o.o., Ilirija d.d., Marina Borik d.o.o., Marina Dalmacija d.o.o., Marina Punat d.o.o. i Hrvatska gospodarska komora u razdoblju od 25. listopada 2012. do 31. ožujka 2014.
III. Zabranjeni sporazum iz točke I. izreke ovoga rješenja ex lege je ništetan, u smislu članka 8. stavka 4. Zakona o zaštiti tržišnog natjecanja.
IV. Poduzetnicima iz točke I. izreke ovog rješenja izriču se sljedeće upravno-kaznene mjere:
– Adriatic Croatia International club d.d. u iznosu od 1.117.000,00 (milijun sto sedamnaest tisuća) kuna,
– Brodogradilište i marina d.o.o. u iznosu od 37.000,00 (trideset sedam tisuća) kuna,
– Ilirija d.d. u iznosu od 197.000,00 (sto devedeset sedam tisuća) kuna,
– Marina Borik d.o.o. u iznosu od 40.000,00 (četrdeset tisuća) kuna
– Marina Dalmacija d.o.o. u iznosu od 326.000,00 (tri stotine dvadeset šest tisuća) kuna,
– Marina Hramina d.o.o. u iznosu od 95.000,00 (devedeset pet tisuća) kuna,
– Marina Punat d.o.o. u iznosu od 190.000,00 (stotinu devedeset tisuća) kuna,
– Marina Šibenik d.o.o. u iznosu od 133.000,00 (stotinu trideset tri tisuće) kuna,
–