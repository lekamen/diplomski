 programa (u daljnjem tekstu: smještaj),
4. privremenog smještaja u kriznim situacijama (u daljnjem tekstu: smještaj),
5. organiziranog stanovanja uz sveobuhvatnu podršku (u daljnjem tekstu: organizirano stanovanje),
6. organiziranog stanovanja uz povremenu podršku (u daljnjem tekstu: organizirano stanovanje),
7. boravka-timska procjena/dijagnostika, cjelodnevnog boravka, poludnevnog boravka (u daljnjem tekstu: boravak u ustanovi),
8. poludnevnog boravka u školi,
9. savjetovanja i pomaganja nakon izlaska iz skrbi te savjetovanja i pomaganja primarnih obitelji ili specijaliziranih udomiteljskih obitelji (u daljnjem tekstu: savjetovanje i pomaganje).
Sadržaj evidencije – usluge smještaja, organiziranog stanovanja i boravka
Članak 20.
Pružatelj usluga smještaja, organiziranog stanovanja i boravka dužan je voditi sljedeću evidenciju o korisnicima i vrstama usluga:
1. matična knjiga korisnika,
2. pomoćna knjiga,
3. kartoteka osobnih listova korisnika,
4. knjiga dnevne evidencije,
5. evidencija smještaja djece bez pratnje – stranih državljana u Republici Hrvatskoj,
6. evidencija zaprimljenih zahtjeva.
Članak 21.
Matična knjiga korisnika vodi se za sve korisnike usluga iz članka 19. točke 1. – 7. ovoga Pravilnika koje pružatelj usluga pruža u okviru svoje djelatnosti te sadrži:
1. opće podatke o pružatelju usluga i matičnoj knjizi (naziv županije, općine/grada, naziv i sjedište pružatelja usluge i podružnice pružatelja usluge, redni broj matične knjige, naznaku i podatak o matičnim brojevima i razdoblju koje knjiga obuhvaća, te osobno ime i potpis ravnatelja u vrijeme početka vođenja knjige i u vrijeme završetka vođenja knjige),
2. redni broj u matičnoj knjizi,
3. osobno ime, ime oca/majke, osobni identifikacijski broj (OIB),
4. datum i mjesto rođenja,
5. prebivalište/boravište,
6. državljanstvo/država podrijetla djece bez pratnje – stranih državljana u Republici Hrvatskoj,
7. vrsta socijalne usluge,
8. pravni temelj priznavanja prava na uslugu (Zakon o socijalnoj skrbi, Obiteljski zakon, Zakon o sudovima za mladež),
9. datum početka pružanja usluge,
10. klasa, urudžbeni broj i datum izdavanja rješenja nadležnog centra za socijalnu skrb o priznatoj usluzi,
11. klasa, urudžbeni broj i datum izvršnosti rješenja suda za mladež o izrečenoj sudskoj odgojnoj mjeri temeljem Zakona o sudovima za mladež,
12. klasa, urudžbeni broj i datum rješenja centra za socijalnu skrb o skrbništvu,
13. smještaj korisnika prije dolaska kod pružatelja usluge na smještaj (kod roditelja, udomiteljske obitelji, drugoj ustanovi),
14. kome je korisnik povjeren za vrijeme trajanja ostalih usluga osim smještaja (roditeljima, udomiteljskoj obitelji, drugoj ustanovi i dr.),
15. školski status pri dolasku kod pružatelja usluge (završeni razred),
16. datum prestanka pružanja usluge,
17. razlog prestanka pružanja usluge,
18. školski status pri odlasku od pružatelja usluge (završeni razred, škola, zvanje).
Članak 22.
(1) U pomoćnu knjigu upisuju se abecednim redom osobno ime svakog korisnika te redni broj iz matične knjige.
(2) Pomoćna knjiga iz stavka 1. ovog članka može se voditi u elektroničkom obliku.
Članak 23.
(1) Kartoteka osobnih listova korisnika sadrži osobne listove svih korisnika razvrstane prema vrsti usluge.
(2) Osobni list korisnika sadrži sljedeće osnovne podatke o korisniku i usluzi:
1. osobno ime, ime oca/majke, osobni identifikacijski broj (OIB),
2. datum i mjesto rođenja,
3. spol,
4. državljanstvo/država podrijetla djece bez pratnje – stranih državljana u Republici Hrvatskoj),
5. prebivalište/boravište,
6. osobno ime roditelja/skrbnika – adresa i broj telefona,
7. bračni status roditelja, zanimanje i podaci o zaposlenju,
8. smještaj korisnika prije smještaja kod pružatelja usluge (kod roditelja, udomiteljska obitelj, druga vrsta ustanove i dr.),
9. kome je korisnik povjeren za vrijeme trajanja ostalih usluga (roditeljima, udomiteljskoj obitelji, drugoj ustanovi i dr.),
10. datum početka pružanja usluge,
11. pravni temelj priznavanja prava na uslugu