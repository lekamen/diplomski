 štetnosti i opterećenja,
8) datume preventivnih zdravstvenih pregleda i rezultat nultog pregleda sa stručnom ocjenom,
9) datum sljedećeg preventivnog zdravstvenog pregleda,
10) podatke o osobi koja vodi evidenciju.
(5) Osobna evidencija zdravstvenih pregleda se mora čuvati najmanje 40 godina nakon prestanka izlaganja.
(6) Ako poslodavac koji je upotrebljavao karcinogene i/ili mutagene prestane sa svojom djelatnošću, ovlaštene ustanove odnosno specijalisti medicine rada u privatnoj praksi koji po propisima o zdravstvu obavljaju djelatnost medicine rada, a koji su obavljali zdravstveni nadzor njegovih radnika, dužne su evidencije individualnih zdravstvenih pregleda predati Hrvatskom zavodu za zaštitu zdravlja i sigurnost na radu i Hrvatskom zavodu za javno zdravstvo.
Granične vrijednosti
Članak 19.
(1) Poslodavac mora osigurati kontinuirana mjerenja koncentracija karcinogena i/ili mutagena na mjestima rada:
1) kojima su radnici izloženi tijekom obavljanja postupaka navedenih u Prilogu I i graničnim vrijednostima izloženosti navedenim u Prilogu III ovoga Pravilnika,
2) utvrđenih Pravilnikom o graničnim vrijednostima izloženosti opasnim kemikalijama pri radu i o biološkim graničnim vrijednostima.
(2) Poslodavac mora u najkraćem mogućem roku ukloniti uzroke prekoračenja graničnih vrijednosti te obaviti kontrolna mjerenja koncentracija opasnih kemikalija.
(3) Ako je radnik izložen graničnim vrijednostima izloženosti karcinogena i/ili mutagena iz Priloga III ovoga Pravilnika, odnosno iz Pravilnika o graničnim vrijednostima izloženosti opasnim kemikalijama pri radu i o biološkim graničnim vrijednostima, poslodavac mora osigurati da rad nije normiran i da radnik ne radi više od punog radnog vremena i ne više od četrdeset sati tjedno.
(4) Granične vrijednosti i druge vezane odredbe utvrđene su u Prilogu III ovoga Pravilnika te Pravilnikom o graničnim vrijednostima izloženosti opasnim kemikalijama pri radu i o biološkim graničnim vrijednostima.
Članak 20.
Danom stupanja na snagu ovoga Pravilnika prestaje važiti Pravilnik o zaštiti radnika od rizika zbog izloženosti karcinogenim i/ili mutagenim tvarima na radu (»Narodne novine«, br. 40/07).
Članak 21.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-01/03 Urbroj: 524-03-02/1-15-14 Zagreb, 18. kolovoza 2015.
Ministar prof. dr. sc. Mirando Mrsić, dr. med., v. r.
PRILOG I.
POPIS TVARI, SMJESA I POSTUPAKA
1. Proizvodnja auramina.
2. Rad koji uključuje izlaganje policikličnim aromatskim ugljikovodicima prisutnim u čađi, katranu ili smoli ugljena.
3. Rad koji uključuje izlaganje prašinama, dimovima i aerosolima nastalima tijekom prženja i elektrorafiniranja bakreno-nikalskih spojeva za matiranje.
4. Jaki kiseli postupci proizvodnje izopropil alkohola.
5. Rad koji uključuje izlaganje prašinama tvrdog drveta[1].
PRILOG II.
PRAKTIČNE PREPORUKE ZA ZDRAVSTVENI NADZOR RADNIKA
(Članak 17. stavak 5.)
1. Liječnik i/ili tijelo nadležno za zdravstveni nadzor radnika izloženih karcinogenima i/ili mutagenima moraju biti upoznati s uvjetima ili okolnostima izlaganja svakog radnika.
2. Zdravstveni nadzor radnika mora se obavljati u skladu s načelima i praksom medicine rada, a mora uključivati najmanje sljedeće mjere:
– vođenje evidencije o zdravstvenoj i profesionalnoj anamnezi radnika,
– osobni razgovor s radnikom,
– tamo gdje je prikladno, biološki nadzor, kao i otkrivanje ranih i reverzibilnih učinaka.
3. Za svakog radnika koji je predmet zdravstvenog nadzora može se odrediti potreba zdravstvenog pregleda, u svjetlu najnovijih dostupnih saznanja s područja medicine rada.
4. Opseg zdravstvenog pregleda bit će utvrđen posebnim propisom.
PRILOG III.
GRANIČNE VRIJEDNOSTI ZA IZLOŽENOST PRI RADU
Ime agensa EINECS(1) CAS(2) Granične vrijednosti Napomena Prijelazne mjere mg/m3(3) ppm(4) Benzen 200-753-7 71-43-2 3,25(5) 1(5) koža(6) Granična vrijednost: 3 ppm (= 9,75 mg/m3) Vinilklorid monomer 200-831 75-01-4 7,77(5) 3(5) - - Prašine tvrdog drveta - - 5,0(5) (7) - - -