 brodskog prometa, red na plovilu kao i red prilikom pristajanja plovila, zaštita voda od onečišćenja, zaštita obala kao i regulacijskih i zaštitnih objekata te omogući provedba regulacijskih radova ili zakonski odobrenih ili vodoprivredno neophodnih radova. Organizator javnog događanja dužan je organizirati nadzornu službu i službu spašavanja. Lučka kapetanija je ovlaštena zahtijevati provođenje dodatnih mjera sigurnosti radi ostvarivanja ciljeva navedenih u ovom stavku.
(4) U pojedinim slučajevima lučka kapetanija može dozvoliti izuzeća od odredbi ovoga Pravilnika u vezi s
a) oznakama plovila,
b) pravilima plovidbe,
c) opremi jedrilica,
d) korištenjem plutajućih tijela,
e) skijanjem na vodi i sličnim sportovima,
f) ograničavanjem kupanja, plivanja i sportskog ronjenja,
g) prometom u lukama i pristaništima.
Članak 11.06 – Obilježavanje plovila za vrijeme stajanja
Pored plovila navedenih u članku 3.20 stavku 4. ovoga Pravilnika, obilježavanje propisano u članku 3.20 ovoga Pravilnika također nije obvezno za sljedeća plovila:
a) čamce koji stoje uz obalu.
b) plovila koja u cijelosti stoje između nepoplavljenih napera ili iza nepoplavljenih uzdužnih regulacijskih građevina,
c) plovila koja su vezana za plutajući objekt i dovoljno su osvijetljena s plutajućeg objekta,
d) čamci koji su u jednoj širini vezani za plutajući objekt.
Članak 11.07 – Opća pravila plovidbe
(1) Posadu treba uputiti u korištenje opreme za spašavanje, protupožarne opreme, opreme za crpljenje i opreme za brtvljenje. Jednom mjesečno tijekom plovidbe treba provoditi vježbe s tom opremom uz primjenu rasporeda za uzbunu.
(2) Tijekom plovidbe plovila, osim sportskih plovila, mora se najmanje svaka dva mjeseca provjeriti ispravnost opreme za spašavanje, protupožarne opreme, opreme za crpljenje i opreme za brtvljenje koja se nalazi na plovilu; pritom neuporabljivi materijal treba ukloniti i zamijeniti.
(3) Otvori na palubi koji vode u prostorije koje se nalaze ispod palube i nisu zaštićeni dovoljno visokim pražnicama ili ogradama moraju biti zatvoreni ako za plovidbu plovila nije neophodno da budu otvoreni. Ako je svakako neophodno da budu otvoreni, područje opasnosti mora se odgovarajuće označiti i po potrebi osvijetliti. Ispred izlaza u slučaju nužde ne smiju se ostavljati teret i uređaji, a izlazi ne smiju biti zaključani.
(4) Čamci za spašavanje uvijek moraju biti spremni za korištenje u spasilačke svrhe i u njih se ne smije tovariti teret. Zabranjeno je spuštanje čamaca za spašavanje u vodu s ukrcanim osobama.
(5) Oprema za ukrcavanje ili iskrcavanje osoba i za prijelaz osoba s jednog plovila koje stoji na drugo plovilo pokraj njega, na obalu ili na pristanište mora biti tako oblikovana i po potrebi osvijetljena da sigurnost osoba nije ugrožena.
(6) Pri manevrima pričvršćivanja zapovjednik broda mora moći iz kormilarnice vidjeti radna mjesta na palubi koja se koriste. Ako dovoljna vidljivost nije osigurana načinom gradnje broda ili zbog tereta:
– drugi član posade, koji je putem interfona ili radio-uređaja u zvučnom kontaktu sa zapovjednikom broda, mora nadzirati dotično radno mjesto ili
– na raspolaganju moraju biti optička pomagala s dovoljnim vidnim poljem i jasnom neiskrivljenom slikom.
Članak 11.08 – Plovidba putničkih brodova
(1) Plovila za ukrcavanje i iskrcavanje putnika smiju pristati samo na pristaništima koja je nadležno tijelo za to odobrilo. Ako putnički brodovi žele pristati na pristaništu, plovila koja nisu putnička, dužna su ta pristaništa osloboditi.
(2) Ako je za pristanište određena nadležna osoba, ta osoba je zadužena za regulaciju brodskog prometa na njemu. Zapovjednici broda dužni su slijediti upute te osobe. Ostala plovila koja nisu putnički brodovi smiju pristati na pristaništu samo uz dopuštenje nadležne osobe.
(3) Za ukrcavanje i iskrcavanje putnici smiju koristiti samo tome namijenjene ulaze i izlaze, prilaze i stepenice na plovilu. Putnici se smiju ukrcati ili iskrcati tek kada zapovjednik broda ili član posade kojega je ovlastio