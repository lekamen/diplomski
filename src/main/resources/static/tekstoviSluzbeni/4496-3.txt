 Za potrebe ML5.c., oprema za protuelektronsko djelovanje uključuje i opremu za otkrivanje.
d. Oprema za testiranje na terenu ili uciljavanje posebno namijenjena sredstvima navedenima u ML5.a., ML5.b. ili ML5.c.
ML6. Kopnena vozila i komponente kako slijedi:
POZOR Za opremu za navođenje i navigaciju, vidi ML11.
a. Kopnena vozila i njihove komponente posebno konstruirani ili izmijenjeni za vojnu uporabu;
Tehnička napomena
Za potrebe ML6.a. izraz kopnena vozila uključuje i prikolice.
b. Ostala kopnena vozila i komponente kako slijedi:
1. Vozila koja imaju sve od navedenog:
a. Proizvedena ili opremljena materijalima koji pružaju balističku zaštitu razine III. (sukladno normi NIJ 0108.01 iz rujna 1985. godine ili usporedivoj nacionalnoj normi) ili veću;
b. Transmisija koja omogućava istovremeni pogon i na prednjim i stražnjim kotačima, uključujući vozila koja radi veće nosivosti imaju dodatne kotače, bez obzira na to jesu li oni s pogonom ili ne;
c. Bruto masu vozila (GVWR) veću od 4 500 kg; i
d. Konstruirana ili izmijenjena za uporabu na neravnom terenu;
2. Komponente koje imaju sve od navedenog:
a. Posebno konstruirane za vozila navedena u ML6.b.1.; i
b. Pružaju balističku zaštitu razine III. (sukladno normi NIJ 0108.01 iz rujna 1985. godine ili usporedivoj nacionalnoj normi) ili veću.
POZOR Vidi također ML13.a.
Napomena 1. ML6.a. uključuje:
a. Tenkove i ostala vojna naoružana vozila te vojna vozila koja su opremljena nosačima za naoružanje ili opremom za postavljanje mina ili lansiranje projektila navedena u ML4;
b. Oklopna vozila;
c. Amfibijska vozila i vozila za prelaženje dubokih vodenih površina;
d. Vozila za izvlačenje i vozila za vuču ili prijevoz streljiva ili sustava oružja, kao i s tim povezanu opremu za rukovanje teretom.
Napomena 2. Modifikacija kopnenog vozila za vojnu uporabu navedenog u ML6.a. podrazumijeva strukturnu, električnu ili mehaničku promjenu koja uključuje jednu ili više komponenti posebno konstruiranih za vojnu uporabu. Te komponente uključuju:
a. Zaštitu pneumatika izvedenu tako da pneumatici budu neprobojni za metke;
b. Oklopnu zaštitu vitalnih dijelova (npr. spremnika goriva ili kabine vozila);
c. Posebna pojačanja ili nosače oružja;
d. Svjetla za noćnu vožnju.
Napomena 3. ML6. ne odnosi se na civilna vozila konstruirana ili modificirana za prijevoz novca ili vrijednosti.
Napomena 4. ML6. ne odnosi se na vozila koja ispunjavaju sve navedeno:
a. Proizvedena su prije 1946. godine;
b. Nemaju stavke navedene u Zajedničkom popisu robe vojne namjene EU-a i proizvedene nakon 1945. godine, osim reprodukcija originalnih komponenti ili pribora za vozilo; i
c. Ne uključuju oružje navedeno u ML1., ML2. ili ML4., osim ako je neupotrebljivo i ako iz njega nije moguće ispaljivati projektile.
ML7. Kemijski ili biološki toksični agensi, »agensi za suzbijanje nereda«, radioaktivni materijali, pripadajuća oprema, komponente i materijali kako slijedi:
a. Biološki agensi ili radioaktivni materijali »prilagođeni uporabi u ratu« s namjenom stvaranja žrtava među ljudima i životinjama, degradiranja opreme ili oštećenja usjeva ili okoliša;
b. Agensi za kemijsko ratovanje, uključujući:
1. Nervne agense za kemijsko ratovanje:
a. O-alkil (jednak ili manji od C10, uključujući cikloalkil), alkil (metil, etil, n-propil ili izopropil)- fosfonofluoridati, kao što su:
Sarin (GB):O-izopropil metilfosfonofluoridat (CAS 107-44-8); i
Soman (GD):O-pinakolil metilfosfonofluoridat (CAS 96-64-0);
b. O-alkil (jednak ili manji od C10, uključujući cikloalkil) N,N-dialkil (metil, etil, n-propil ili izopropil) fosforamidocijanidati, kao što su:
Tabun (GA):O-etil N,N-dimetilfosforamidocijanidat (CAS 77-81-6);
c. O-alkil (H ili jednak ili manji od C10, uključujući cikloalkil) S-2-dialkil (metil, etil, n-propil ili izopropil)-aminoetil alkil (metil, etil, n-propil ili izopropil) fosfonotiolati i odgovarajuće alkalirane i protonirane soli, kao što su:
VX: O-etil S-2-diizopropilaminoetil metil fosfonotiolat (CAS 50782-69-9);
2. Kožni agensi za