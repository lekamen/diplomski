 primjenjuju se i odredbe članka 3. stavka 1. i članka 4. ovog Pravilnika.
(2) Iznimno od odredbe stavka 1. ovoga članka, u odnosu na odgovarajuću primjenu odredaba članka 3. stavaka 1. ovoga Pravilnika, jedan član nadzornog odbora Društva koji svojim relevantnim iskustvom i dosadašnjim radom u nadzornom odboru Društva može dokazati da ispunjava uvjete iz članaka 58. i 59. Zakona, ne mora imati završen diplomski studij.
Iskustvo kao uvjet za članove nadzornog odbora Društva
Članak 10.
(1) Pod relevantnim iskustvom u smislu odredbe članka 59. stavka 2. Zakona, osobito se podrazumijeva iskustvo stečeno u rukovođenju poslovima ili u poslovima nadzora nad vođenjem poslova Društva u trajanju od najmanje tri godine ili istovjetno iskustvo u trajanju od najmanje pet godina stečeno u drugom trgovačkom društvu odnosno pravnoj osobi koja obavlja poslove iz djelatnosti usporedive s poslovima iz djelatnosti Društva odnosno iskustvo stečeno na poslovima na kojima je osoba mogla steći iskustvo potrebno za obavljanje funkcije člana nadzornog odbora Društva.
(2) Na usporedivost poslova iz ovoga članka Pravilnika, primjenjuje se, na odgovarajući način, odredba članka 3. stavka 1. točka 3. i stavka 2. ovoga Pravilnika.
(3) Osim u slučajevima iz stavka 1. ovoga članka, pod relevantnim iskustvom smatrat će se i iskustvo u trajanju od najmanje pet godina, stečeno na:
– poslovima u tijelima nadležnim za nadzor financijskih institucija,
– rukovodećim mjestima s visokim stupnjem samostalnosti u pravnim osobama s javnim ovlastima ili tijelima državne uprave,
– poslovima prokurista ili savjetnika uprave u drugom trgovačkom društvu, odnosno pravnoj osobi koja obavlja poslove iz djelatnosti usporedive s poslovima iz djelatnosti Društva.
Članak 11.
Kao dokaz o ispunjavanju uvjeta za člana nadzornog odbora, Društvo je dužno, najkasnije u roku od 8 dana prije donošenja odluke o izboru odnosno imenovanju člana nadzornog odbora, dostaviti Agenciji izjavu osobe predložene za izbor odnosno imenovanje za člana nadzornog odbora Društva prema Prilogu 2. ovoga Pravilnika, na kojoj je potpis kandidata ovjeren kod javnog bilježnika. Ako je izjava sastavljena na stranom jeziku, Agenciji se izjava dostavlja i u prijevodu na hrvatski jezik po ovlaštenom sudskom tumaču za strani jezik.
Stupanje na snagu Pravilnika
Članak 12.
(1) Stupanjem na snagu ovoga Pravilnika prestaju važiti odredbe Pravilnika o uvjetima za obavljanje funkcije člana uprave društva za osiguranje i društva za reosiguranje (»Narodne novine« broj 140/14).
(2) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/03
Urbroj: 326-01-660-663-16-1
Zagreb, 15. siječnja 2016.
Predsjednik Upravnog vijeća Petar-Pierre Matek, v. r.
PRILOG 1.
UPITNIK ZA KANDIDATA ZA ČLANA UPRAVE DRUŠTVA ZA OSIGURANJE ODNOSNO DRUŠTVA ZA REOSIGURANJE
Upitnik ispunjava i potpisuje osobno kandidat za člana uprave društva za osiguranje odnosno društva za reosiguranje. Upitnik mora biti u cijelosti popunjen i ispisan elektronički, uredno, čitljivo i bez naknadnog prepravljanja.
OSOBNI PODACI KANDIDATA ZA ČLANA UPRAVE DRUŠTVA ZA OSIGURANJE ODNOSNO DRUŠTVA ZA REOSIGURANJE: Ime: Prezime (i djevojačko prezime): Datum, mjesto i država rođenja: Adresa prebivališta (država, grad, ulica): Adresa boravišta (država, grad, ulica): OIB: Državljanstvo: PODACI IZ OSOBNE ISKAZNICE ili PUTOVNICE: Broj OI ili putovnice/putne isprave: Datum izdavanja: Mjesto izdavanja: KONTAKT PODACI: Broj telefona: Elektronička pošta: Adresa za primanje pismena u Republici Hrvatskoj: PODACI O DRUŠTVU U KOJEM STE KANDIDAT ZA ČLANA UPRAVE: Tvrtka: Sjedište: OIB: Telefon: Fax: Elektronska pošta (e-mail): Internetska stranica: PODACI O SADAŠNJEM POSLODAVCU: Tvrtka i sjedište: OIB: Telefon: Faks: Elektronička pošta (E-mail): Internetska stranica: Radno mjesto/funkcija:
Navesti gdje je sve kandidat za člana uprave radio/radi te na kojim poslovima je radio/radi (od posljednjeg radnog mjesta unazad):
PODACI O SUBJEKTIMA U KOJIMA STE