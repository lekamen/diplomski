
(4) Prihvatljivi oblik jamstva je bankovna garancija ovlaštenih banaka, sukladno predlošku koji se objavljuje na internetskim stranicama Agencije za plaćanja.
(5) Korisniku se može isplatiti predujam potpore za pojedinu ili za sve aktivnosti odobrene Odlukom o odobrenju projekta.
(6) Po primitku potpunog Zahtjeva za isplatu predujma potpore i dostavljanju valjanog jamstva iz stavaka 3. i 4. ovoga članka Agencija za plaćanja Korisniku izdaje Odluku o isplati predujma i isplaćuje predujam.
(7) U slučaju da Korisnik ne dostavi Agenciji za plaćanja prihvatljivo jamstvo iz stavka 3. ovoga članka, Agencija za plaćanja će donijeti Odluku o odbijanju zahtjeva za isplatu predujma.
(8) Obveza Korisnika je iskoristiti sredstva isplaćenog predujma za provedbu mjere Restrukturiranje sukladno prihvatljivim troškovima odobrenih aktivnosti navedenih u Odluci o odobrenju projekta najdulje do kraja druge financijske godine nakon dana isplate predujma sukladno članku 37b. Uredbe Komisije (EZ) br. 555/2008.
(9) Korisnik je dužan Agenciji za plaćanja dostavljati godišnje Izvješće o korištenju predujma najkasnije do 30. listopada tekuće godine uz koji prilaže:
a) Financijsku dokumentaciju kojom se opravdava uporaba predujma do 15. listopada tekuće godine;
b) Izjavu Korisnika o iznosu neiskorištenog predujma na dan 15. listopada tekuće godine;
(10) Korisnik je dužan Agenciji za plaćanja dostaviti Izvješće o iskorištenom predujmu najkasnije do 15. listopada druge financijske godine od dana isplate predujma sukladno članku 37b. Uredbe Komisije (EZ) br. 555/2008 uz koji prilaže:
a) Financijsku dokumentaciju kojom se opravdava iskorištenje cjelokupnog/preostalog iznosa predujma;
b) Izjavu Korisnika o iznosu iskorištenja cjelokupnog iznosa predujma.
(11) Kako bi Korisnik koji je ostvario pravo na predujam iz stavka 6. ovoga članka, ostvario konačno pravo na potporu navedenu u Odluci o odobrenju projekta, potrebno je ispunjenje svih uvjeta iz stavaka 9. i 10. ovoga članka.
(12) Jamstvo iz stavka 3. ovoga članka biti će oslobođeno i vraćeno Korisniku po zaprimanju Zahtjeva za oslobađanje jamstva i po prihvaćanju opravdanosti odobrenih ulaganja iz stavka 10. ovoga članka i članka 27. Uredbe Komisije (EU) br. 907/2014.
(13) Predložak Zahtjeva za isplatu predujma iz stavka 1. ovoga članka, predložak Izvješća o korištenju/iskorištenom predujma iz stavaka 9. i 10. ovoga članka, te Zahtjev za oslobađanje jamstva iz stavka 12. ovoga članka objavljuju se na internetskim stranicama Agencije za plaćanja.
(14) Jamstvo iz stavka 3. ovoga članka biti će aktivirano radi povrata sredstava isplaćenog predujma u slučaju donošenja Odluke o djelomičnom/potpunom zadržavanju jamstva, Odluke o odbijanju zahtjeva za isplatu ili u slučaju poništenja Odluke o odobrenju projekta.
(15) Minimalni rok važenja jamstva bit će određen u Odluci o odobrenju projekta.
Članak 26.
(1) Zahtjev za isplatu Korisnik dostavlja Agenciji za plaćanja sukladno roku navedenom u Odluci o odobrenju projekta preporučeno s povratnicom, na propisanom obrascu dostupnom na internetskim stranicama Agencije za plaćanja.
(2) Zahtjev za isplatu treba sadržavati financijsku dokumentaciju iz stavka 3. ovoga članka, koja sadrži sve račune sukladno odabranim ponudama i Odluci o odobrenju projekta, te dodatnu dokumentaciju na obrascima sukladno listi potrebne dokumentacije i pojašnjenjima za njihovo popunjavanje koji se objavljuju na internetskim stranicama Agencije za plaćanja, a priloženi računi moraju biti plaćeni u cijelosti.
(3) Financijska dokumentacija kojom Korisnik dokazuje izvršenje plaćanja odobrenih aktivnosti i pripadajuće utvrđenih troškove u odobrenom projektu sukladno odabranim ponudama je sljedeća:
a) Izvornik računa ovjeren od odabranog dobavljača/izvršitelja i od Korisnika (obvezni dijelovi su naziv, sjedište, adresa i OIB Podnositelja računa, broj i datum računa, rok dospijeća plaćanja računa, poveznica sa odgovarajućim robnim dokumentima/troškovnicima izvršenih radova/usluga);
b) Izvornik robnog 