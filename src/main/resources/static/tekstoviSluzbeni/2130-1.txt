 rečenice umjesto točke stavlja se zarez i dodaju riječi: »ako ovim Zakonom nije propisano drukčije.«.
Članak 7.
U članku 54. iza stavka 6. dodaje se stavak 7. koji glasi:
»(7) Iznimno, okrivljeniku odgovornoj osobi u pravnoj osobi za prekršaj iz članka 33. stavka 7. ovoga Zakona, za koji je ovlašteni tužitelj pravna osoba s javnim ovlastima kojoj je posebnim zakonom utvrđen status neovisnog regulatora, sud može izreći trajno zaštitnu mjeru iz stavka 1. ovoga članka.«.
Članak 8.
U članku 55. iza stavka 4. dodaje se stavak 5. koji glasi:
»(5) Iznimno, okrivljenoj pravnoj osobi za prekršaj iz članka 33. stavka 7. ovoga Zakona, za koji je ovlašteni tužitelj pravna osoba s javnim ovlastima kojoj je posebnim zakonom utvrđen status neovisnog regulatora, sud može izreći trajno zaštitnu mjeru iz stavka 1. ovoga članka.«.
Članak 9.
Iza članka 58. dodaju se naslov iznad članka i članak 58.a koji glase:
»Zabrana posjećivanja određenog mjesta ili područja
Članak 58.a
(1) Zaštitna mjera zabrane posjećivanja određenog mjesta ili područja može se izreći počinitelju prekršaja kada postoji opasnost da će u određenom razdoblju posjećivanjem tog mjesta ili područja ponovno počiniti isti prekršaj.
(2) Zaštitna mjera iz stavka 1. ovoga članka ne može se izreći u trajanju kraćem od jednog mjeseca ni duljem od dvije godine.
(3) Ako okrivljenik postupi protivno zabrani iz stavka 1. ovoga članka, a zabrana je izrečena uz uvjetnu osudu, sud će postupiti prema članku 46. stavku 4. ovoga Zakona.«.
Članak 10.
U članku 60. iza stavka 3. dodaje se stavak 4. koji glasi:
»(4) Kada je propisom o prekršaju propisana prekršajna odgovornost pravne osobe i u njoj odgovorne osobe, a ovlašteni tužitelj pokrene postupak samo protiv pravne ili odgovorne osobe, ili sud u postupku utvrdi da optužena odgovorna osoba nije odgovorna osoba za taj prekršaj, sud može utvrditi prekršajnu odgovornost samo pravne osobe odnosno samo odgovorne osobe.«.
Članak 11.
U članku 80. stavak 3. briše se.
Članak 12.
U članku 87. iza stavka 6. dodaje se stavak 7. koji glasi:
»(7) Trošak prevođenja i tumača nastao primjenom odredbi ovoga članka pada na teret proračunskih sredstava suda.«.
Članak 13.
U članku 94. iza stavka 4. dodaje se stavak 5. koji glasi:
»(5) Prekršajni sud u Zagrebu je isključivo mjesno nadležan za suđenje u postupcima koje kod suda pokreće ovlašteni tužitelj pravna osoba s javnim ovlastima kojoj je posebnim zakonom utvrđen status neovisnog regulatora.«.
Članak 14.
U članku 109.e stavku 3. točki 4. iza riječi: »prekršaja«, dodaju se riječi: »kao i o troškovima tijela postupka kada je sporazum postignut tijekom vođenja postupka«.
Članak 15.
U članku 117.a iza stavka 4. dodaje se stavak 5. koji glasi:
»(5) Pismena koja se sastavljaju u vezi s prekršajnim postupkom mogu se sastavljati, popunjavati, voditi, ispisivati i arhivirati u elektroničkom obliku. Ako se takvo pismeno potpisuje, može se potpisivati na elektroničkom uređaju, u skladu s tehničkim mogućnostima uređaja.«.
Članak 16.
U članku 119. iza stavka 8. dodaje se stavak 9. koji glasi:
»(9) Kada ovlaštena službena osoba ovlaštenog tužitelja na mjestu počinjenja prekršaja sačinjava zapisnik o poduzetim radnjama u vezi s počinjenim prekršajem, može zapisnik sastaviti u elektroničkom obliku, na način da se nakon potpisa počinitelja prekršaja zapisnik elektronski zaključava i onemogućava naknadna izmjena. Zapisnik se može potpisati na elektroničkom uređaju u skladu s tehničkim mogućnostima uređaja.«.
Članak 17.
U članku 128. stavak 3. mijenja se i glasi:
»(3) Kada se okrivljenik prvi puta poziva, obvezni sadržaj poziva je stavak 2. ovoga članka i članak 109.a stavak 1. ovoga Zakona, osim ako ovim Zakonom nije drukčije određeno.«.
Iza stavka 3. dodaju se novi stavci 4. i 5. i stavak 6. koji glase:
»(4) Kada je tužitelj pokrenuo postupak podnošenjem optužnog prijedloga uz koji je, sukladno obvezi na temelju ovoga Zakona, priložio od okrivljenika potpisanu pisanu obavijest iz članka 109.a stavka 1. ovoga Zakona, obavezan