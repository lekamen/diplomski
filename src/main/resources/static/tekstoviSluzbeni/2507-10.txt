 drugopodnositelj i trećepodnositeljica – mldb. X. X. i mldb. Y. X. – povjeravaju na odgoj i čuvanje te je prvopodnositelju naložena predaja djece majci).
6. U konkretnom slučaju, osporenom presudom drugostupanjskog suda potvrđena je presuda prvostupanjskog suda (od 30. travnja 2014., kao i dopunska presuda od 23. lipnja 2014.), s obzirom da je drugostupanjski sud ocijenio da je prvostupanjski sud, nakon što je u cijelosti uzeo u obzir izvještaje CDZŽD (posebno analizirajući izvještaj Stručnog tima navedenog Doma od 26. studenoga 2013.) te stručna mišljenja CZSS S. (osvrćući se također i na izmjenu mišljenja Centra od 17. ožujka 2014.), kao i sve provedene dokaze, pravilno odlučio da će drugopodnositelj i trećepodnositeljica (mldb. X. i mldb. Y. X.) živjeti s majkom (uz određivanje susreta i druženja prvopodnositelja s mldb. djecom), iznijevši sve potrebne razloge za donošenje takve odluke.
6.1. U ustavnoj tužbi podnositelji ističu da prvostupanjski sud (i drugostupanjski sud), prilikom odlučivanja u konkretnoj pravnoj stvari, nisu uzeli u obzir izmjenu stručnog mišljenja CZSS S. Glede navedenog prigovora, Ustavni sud utvrdio je, na temelju uvida u spis predmeta prvostupanjskog suda, da je prvostupanjski sud u obrazloženju presude (od 30. travnja 2014.) i dopunske presude (od 23. lipnja 2014.) podrobno obrazložio iz kojih razloga je zauzeo stajalište da »promjena mišljenja CZSS S. sukladno izmijenjenim okolnostima o tome s kim bi trebala djeca živjeti nije osnova niti razlog zbog kojeg bi sud presudio u korist tuženika« (prvopodnositelja). Ustavni sud također napominje da sud kod donošenja odluke o tome s kojim će roditeljem dijete živjeti i o roditeljskoj skrbi nije vezan mišljenjem i prijedlogom Centra za socijalnu skrb, dok je u slučaju neprihvaćanja mišljenja Centra za socijalnu skrb dužan takvo neprihvaćanje obrazložiti, što je prvostupanjski sud u konkretnom slučaju i učinio.
6.2. Ustavni sud je, nakon uvida u dokumentaciju konkretnog spisa, ocijenio neosnovanim prvopodnositeljeve navode da je »spriječen u provođenju dokaza«, s obzirom da je sutkinja I. P. na ročištu održanom 20. travnja 2014. odbila dokazni prijedlog o provođenju vještačenja (radi utvrđenja činjenice da se majka nasilnički ponašala prema mldb. djeci). Naime, prvostupanjski sud je na ročištu održanom 20. ožujka 2014. donio rješenje kojim je odustao od provođenja dokaza nadvještačenjem po vještaku psihologu na okolnosti predložene od strane prvopodnositelja, s obzirom da je ocijenjeno da je navedeni prijedlog radi izvođenja dokaza nepotreban iz razloga što su na istu okolnost već provedena dva vještačenja po vještaku psihologu.
6.3. U ustavnoj tužbi podnositelji po prvi put ističu prigovore o tome da »je odluka o povjeravanju djece na čuvanje i odgoj donesena na temelju prijedloga C. B. u izvanparničnom postupku ... bez jasno postavljenog tužbenog zahtjeva u parničnom postupku...« te da je time podnositeljima uskraćeno pravo raspravljanja pred sudom. S obzirom da podnositelji nisu tijekom postupka, kao niti u žalbi protiv prvostupanjske presude (od 30. travnja 2014., ni dopunske presude od 23. lipnja 2014.) isticali navedene prigovore, Ustavni sud smatra da se na ove okolnosti ne mogu osnovano pozivati kao na razloge zbog kojih bi došlo do povrede njihovih ustavnih prava koje navode u ustavnoj tužbi.
Podnositelji u ustavnoj tužbi po prvi put ističu i prigovore o tome da »su sudovi primijenili nepostojeći pravni institut prilikom uređivanja odnosa roditelja i djece«, navodeći da »se institut povjeravanja na čuvanje i odgoj, predviđen Obiteljskim zakonom, primjenjuje kada se dijete povjerava trećoj osobi, domu za djecu ... ili ustanovi socijalne skrbi«. Ustavni sud ponovno napominje, s obzirom da podnositelji nisu tijekom postupka, kao niti u žalbi protiv prvostupanjske presude (od 30. travnja 2014., niti dopunske presude od 23. lipnja 2014.) isticali navedene prigovore, da se na ove okolnosti ne mogu osnovano pozivati kao na razloge zbog kojih bi došlo do 