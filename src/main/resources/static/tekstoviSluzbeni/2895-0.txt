9 27.01.2016 Odluka kojom se stavljaju van snage nastavni planovi i programi za stjecanje niže stručne spreme
MINISTARSTVO ZNANOSTI, OBRAZOVANJA I SPORTA
244
Na temelju članka 27. stavka 13. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010 – isp., 90/2011, 16/2012, 86/2012, 94/2013 i 152/2014) ministar znanosti, obrazovanja i sporta donosi
ODLUKU
KOJOM SE STAVLJAJU VAN SNAGE NASTAVNI PLANOVI I PROGRAMI ZA STJECANJE NIŽE STRUČNE SPREME
I.
Ovom odlukom stavljaju se van snage nastavni planovi i programi za sljedeća zanimanja:
1. Obrazovni sektor: Šumarstvo, prerada i obrada drva
1.1. proizvođač parketa (125202)
donesen odlukom Ministarstva znanosti, obrazovanja i športa o zajedničkom i izbornom dijelu nastavnog plana i programa za stjecanje niže stručne spreme od 19. srpnja 2007. godine (klasa: 602-03/07-05/00042; urbroj: 533-09-07-0006) i koji predstavlja njezin sastavni dio;
2. Obrazovni sektor: Geologija, rudarstvo, nafta i kemijska tehnologija
2.1. kemijski radnik (205101)
donesen odlukom Ministarstva kulture i prosvjete o zajedničkom i izbornom dijelu nastavnog plana i programa za stjecanje niže stručne spreme od 1. ožujka 1993. godine (klasa: 602-03/93-01-1377; urbroj: 532-02-6/3-93-02) i koji predstavlja njezin sastavni dio,
2.2. pomoćni rudar površinskog kopa (055102)
2.3. pomoćni rudar podzemnog kopa (055202)
doneseni odlukom Ministarstva znanosti, obrazovanja i športa o zajedničkom i izbornom dijelu nastavnog plana i programa za stjecanje niže stručne spreme od 27. kolovoza 2007. godine (klasa: 602-03/07-05/00042; urbroj: 533-09-07-09) i koji predstavljaju njezin sastavni dio;
3. Obrazovni sektor: Strojarstvo, brodogradnja i metalurgija
3.1. pomoćni brodograditelj (025902)
donesen odlukom Ministarstva znanosti, obrazovanja i športa o zajedničkom i izbornom dijelu nastavnog plana i programa za stjecanje niže stručne spreme koju od 24. kolovoza 2007. godine (klasa: 602-03/07-05/00042; urbroj: 533-09-07-08) i koji predstavlja njezin sastavni dio;
4. Obrazovni sektor: Graditeljstvo i geodezija
4.1. pomoćni proizvođač veziva (135601)
donesen odlukom Ministarstva znanosti, obrazovanja i športa o zajedničkom i izbornom dijelu nastavnog plana i programa za stjecanje niže stručne spreme od 22. kolovoza 2007. godine (klasa: 602-03/07-05/00042; urbroj: 533-09-07-07) i koji predstavlja njezin sastavni dio;
5. Obrazovni sektor: Promet i logistika
5.1. lučki transportni radnik (165101)
5.2. kormilar (161301)
5.3. dostavljač (175102)
doneseni odlukom Ministarstva znanosti, obrazovanja i športa o zajedničkom i izbornom dijelu nastavnog plana i programa za stjecanje niže stručne spreme od 23. kolovoza 2007. godine (klasa: 602-03/07-05/00042; urbroj: 533-09-07-08) i koji predstavljaju njezin sastavni dio.
II.
Ova odluka primjenjivat će se od školske godine 2016./2017.
III.
Učenici koji su se u programe obrazovanja iz točke I. ove odluke upisali ranijih godina nastavljaju svoje obrazovanje po programu koji su ranije upisali.
IV.
Ova odluka stupa na snagu osmog dana od dana objave u »Narodnim novinama«.
Klasa: 602-03/15-05/00082
Urbroj: 533-25-16-0004
Zagreb, 19. siječnja 2016.
Ministar prof. dr. sc. Vedran Mornar, v. r.
