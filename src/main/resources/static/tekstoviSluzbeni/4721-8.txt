 Pravilnika.
(4) Ukoliko se sredstva isplaćuju jednokratno, FLAG je dužan dostaviti Zahtjev za isplatu za tekuće troškove i vođenje LRSR sa sadržanim troškovima nastalima u razdoblju prihvatljivosti troškova iz članka 4. stavka 3. ovoga Pravilnika, zajedno s pratećom dokumentacijom na propisanom obrascu u papirnatom obliku i na CD-u, u roku od 30 dana od završetka razdoblja prihvatljivosti troškova iz članka 4. stavka 3. ovoga Pravilnika.
(5) Zahtjev za isplatu za tekuće troškove i vođenje LRSR se podnosi putem obrasca Zahtjeva za isplatu za tekuće troškove i vođenje LRSR koji je dostupan na mrežnim stranicama Upravljačkog tijela (http://www.mps.hr/ribarstvo).
(6) Prilikom podnošenja Zahtjeva za isplatu za tekuće troškove i vođenje LRSR, FLAG-ovi su uz obrazac Zahtjeva za isplatu za tekuće troškove i vođenje LRSR obavezne priložiti i dokumentaciju propisanu Prilogom V. ovoga Pravilnika.
(7) Obrazac Zahtjeva za isplatu za tekuće troškove i vođenje LRSR se popunjava u elektroničkom obliku. Detaljne upute za podnošenje Zahtjeva za isplatu za tekuće troškove i vođenje LRSR nalaze se u Vodiču za korisnike potpora iz Europskog fonda za pomorstvo i ribarstvo – Provedba LRSR, koji je dostupan na mrežnim stranicama Upravljačkog tijela (http://www.mps.hr/ribarstvo).
(8) Zahtjevi za isplatu za tekuće troškove i vođenje LRSR, ovjereni od strane osobe ovlaštene za zastupanje FLAG-a, te pripadajuća dokumentacija, podnose se u papirnatom obliku i na CD-u preporučenom poštom ili osobno, u zatvorenoj omotnici na čijoj poleđini treba čitko ispisati ime i adresu pošiljatelja i dostaviti je na adresu:
Ministarstvo poljoprivrede Uprava ribarstva Planinska 2a, 10000 Zagreb s naznakom: »Zahtjev za isplatu – za tekuće troškove i vođenje LRSR – NE OTVARATI«.
Članak 17.
(1) Za nepotpun Zahtjev za isplatu iz članaka 15. i 16. Upravljačko tijelo će izdati Zahtjev za dopunu/obrazloženje/ispravak kojim će od FLAG-a tražiti dostavljanje dokumentacije koja nedostaje. FLAG je dužan dostaviti traženu dokumentaciju preporučenom pošiljkom u roku od deset dana od dana zaprimanja Zahtjeva za dopunu/obrazloženje/ispravak. Ukoliko tražena dokumentacija ne bude poslana u zadanom roku smatrat će se da je korisnik odustao od cijeloga ili od dijela iznosa potpore za koji dokumentacija nije dostavljena.
(2) Vremenom zaprimanja Zahtjeva za dopunu/obrazloženje/ispravak smatra se datum kada korisnik zaprimi preporučenu pošiljku.
(3) Za plaćanja izvršena u stranoj valuti obračunat će se:
a) protuvrijednost u kunama po tečaju Europske komisije (ECB), u mjesecu zaprimanja Zahtjeva za isplatu u Upravljačkom tijelu iskazanom na šest decimala;
b) u slučaju da je korisnik kupio strana sredstva plaćanja po nižem tečaju od ECB u mjesecu zaprimanja Zahtjeva za isplatu iskazanom na šest decimala, isplata potpore temeljit će se na ostvarenom tečaju.
(4) Ukoliko se tijekom obrade Zahtjeva za isplatu utvrdi nepravilnost, a koja ne prelazi iznos od 50 posto ukupnih prihvatljivih troškova, Upravljačko tijelo će odbiti iznos nepravilnog troška od Zahtjeva za isplatu i izdati Odluku o isplati u kojoj će ukupan iznos biti umanjen za iznos nepravilnog troška.
Članak 18.
(1) Nakon provedene administrativne kontrole Zahtjeva za isplatu iz članaka 15. i 16. i po potrebi kontrole na terenu, Upravljačko tijelo će donijeti:
a) Odluku o isplati, ili
b) Odluku o odbijanju Zahtjeva za isplatu.
(2) Odluka o odbijanju Zahtjeva za isplatu izdaje se zbog:
a) neispunjavanja uvjeta propisanih ovim Pravilnikom, Odlukom o odobrenju LRSR, Odlukom o odabiru i Ugovorom, ako je primjenjivo;
b) neprihvatljivosti svih troškova navedenih u Zahtjevu za isplatu;
c) onemogućavanja obavljanja kontrole na terenu ili negativnog nalaza kontrole na terenu;
d) utvrđene nepravilnosti prije isplate potpore ukoliko utvrđeni nepravilni iznos prelazi 50 posto ukupnih prihvatljivih troškova;
e) utvrđene nepravilnosti kod koje je utvrđena i sumnja na prijevaru, a sredstva potpore nisu isplaćena korisniku. Upravljačko tijelo će zbog 