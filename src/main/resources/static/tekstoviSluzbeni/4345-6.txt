 naziv korisnika
– kratki opis projekta
– društvena opravdanost projekta/operacije uključujući opis krajnjih korisnika projekta/operacije
– financijski kapacitet korisnika uključujući prikaz izvora sredstava i analizu troškova za provedbu projekta
– ljudski kapacitet korisnika za provedbu projekta/operacije
– način održavanja i upravljanja projektom/operacijom
– usklađenost projekta/operacije sa strateškim razvojnim programom jedinice lokalne samouprave i
– usklađenost projekta/operacije s prostornim planom jedinice lokalne samouprave za projekte/operacije koji ne zahtijevaju pravomoćnu građevinsku dozvolu ili drugi važeći akt kojim se odobrava građenje.
(14) Provedba ulaganja može trajati najduže 24 mjeseca, a rok počinje teći od dana donošenja Odluke o dodjeli sredstava, te završava danom podnošenja zahtjeva za isplatu posljednje rate.
ODJELJAK C
PODMJERA 7.4
TIP OPERACIJE 7.4.1.
Vrsta potpore
Članak 17.
(1) U okviru Podmjere 7.4. »Ulaganja u pokretanje, poboljšanje ili proširenje lokalnih temeljnih usluga za ruralno stanovništvo, uključujući slobodno vrijeme i kulturne aktivnosti te povezanu infrastrukturu« (u daljnjem tekstu: Podmjera 7.4.) potpora se dodjeljuje za tip operacije 7.4.1. »Ulaganja u pokretanje, poboljšanje ili proširenje lokalnih temeljnih usluga za ruralno stanovništvo, uključujući slobodno vrijeme i kulturne aktivnosti te povezanu infrastrukturu« (u daljnjem tekstu: tip operacije 7.4.1.).
(2) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15 % udjela.
(3) Intenzitet javne potpore po projektu/operaciji unutar ovog tipa operacije iznosi:
a) do 80 % od ukupnih prihvatljivih troškova za ulaganje koje se nalazi u jedinici lokalne samouprave koja se razvrstava u IV. i V. skupinu sukladno Odluci o razvrstavanju jedinica lokalne i područne (regionalne) samouprave prema stupnju razvijenosti (»Narodne novine«, br. 158/13)
b) do 90 % od ukupnih prihvatljivih troškova za ulaganje koje se nalazi u jedinici lokalne samouprave koja se razvrstava u III. skupinu sukladno Odluci o razvrstavanju jedinica lokalne i područne (regionalne) samouprave prema stupnju razvijenosti (»Narodne novine«, br. 158/13) i
c) do 100 % od ukupnih prihvatljivih troškova za ulaganje koje se nalazi u jedinici lokalne samouprave koja se razvrstava u I. i II. skupinu sukladno Odluci o razvrstavanju jedinica lokalne i područne (regionalne) samouprave prema stupnju razvijenosti (»Narodne novine«, br. 158/13).
(4) Intenzitet javne potpore iz stavka 3. ovoga članka za korisnike koji obavljaju gospodarsku djelatnost i za projekte/operacije koje podliježu pravilima o državnoj potpori, a ne udovoljavaju uvjetima iz Uredbe (EU) br. 1407/2013, iznosi do 80% od ukupnih prihvatljivih troškova za ulaganje.
(5) Najniži iznos vrijednosti projekta/operacije za koji se može podnijeti Zahtjev za potporu iznosi 15.000 eura u protuvrijednosti u kunama.
(6) Najviši iznos vrijednosti projekta/operacije za koji se može podnijeti Zahtjev za potporu iznosi 1.250.000 eura u protuvrijednosti u kunama.
(7) Najniži iznos javne potpore po projektu iznosi 15.000 eura u protuvrijednosti u kunama.
(8) Najviši iznos javne potpore po projektu iznosi 1.000.000 eura u protuvrijednosti u kunama, osim za potpore koje udovoljavaju uvjetima iz Uredbe (EU) br. 1407/2013 i od strane korisnika se koriste kao de minimis potpora sukladno članku 22. ovoga Pravilnika.
(9) Najniži iznos prihvatljivih troškova po projektu/operaciji iznosi 15.000 eura u protuvrijednosti u kunama.
(10) Najviši iznos prihvatljivih troškova po projektu/operaciji iznosi 1.000.000 eura u protuvrijednosti u kunama.
(11) Broj podnesenih Zahtjeva za potporu i odobrenih projekata/operacija za tip operacije 7.4.1. po pojedinom korisniku u programskom razdoblju nije ograničen.
(12) Korisnik može podnijeti najviše jedan Zahtjev za potporu unutar tipa operacije 7.4.1. za jedno od prihvatljivih