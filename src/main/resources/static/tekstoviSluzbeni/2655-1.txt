 i cjelovitijem sagledavanju pitanja koje se razmatra.
(2) Osobe iz stavka 1. ovoga Pravilnika koje sudjeluju u radu Odbora nemaju pravo glasa.
Članak 11.
(1) Dnevni red predlaže predsjednik Odbora na početku sjednice.
(2) Svaki član Odbora može predložiti da se određeno pitanje unese u prijedlog dnevnog reda prije utvrđivanja dnevnog reda na sjednici. O tom se prijedlogu odlučuje natpolovičnom većinom glasova prisutnih članova Odbora prije početka rasprave o prvoj točki dnevnog reda.
Članak 12.
(1) Predsjednik može prekinuti rad sjednice Odbora i odrediti mjesto i vrijeme njezina nastavka.
(2) Predsjednik prekida sjednicu zbog nedovoljnog broja prisutnih članova Odbora potrebnog za donošenje odluka ili kada je potrebno prethodno izvršiti određene konzultacije, o čemu odlučuje Odbor.
Članak 14.
Glasovanje je javno, a ishod utvrđuje predsjednik Odbora odlukom ili zaključkom.
Članak 15.
(1) Na sjednici Odbora vodi se zapisnik.
(2) Zapisnik sadrži podatke o radu sjednice, a osobito:
1. mjesto, datum i vrijeme održavanja sjednice,
2. imena i prezimena nazočnih članova Odbora,
3. imena i prezimena ostalih nazočnih na sjednici,
4. dnevni red,
5. zaključke ili odluke po točkama dnevnog reda,
6. pojedinačne izjave članova Odbora koje su oni zahtijevali unijeti u zapisnik.
(3) Član Odbora koji je prilikom glasovanja izdvojio svoje mišljenje, može tražiti da se ono unese u zapisnik.
Poslovi Odbora
Članak 16.
Odbor obavlja sljedeće poslove:
1. donosi Hrvatske standarde financijskog izvještavanja,
2. priprema za objavu i objavljuje u »Narodnim novinama« Hrvatske standarde financijskog izvještavanja,
3. daje tumačenja Hrvatskih standarda financijskog izvještavanja kada Odbor za standarde financijskog izvještavanja ocijeni da je to bitno za primjenu Hrvatskih standarda financijskog izvještavanja,
4. utvrđuje okvirni kontni plan sukladno članku 11. stavku 1. Zakona o računovodstvu,
5. dostavlja ministru financija prijedlog pravilnika o strukturi i sadržaju godišnjih financijskih izvještaja sukladno članku 19. stavcima 5. i 6. Zakona o računovodstvu,
6. daje stručna mišljenja na zahtjev Ministarstva financija, o prijedlozima zakonodavnih akata Europske unije i drugim pitanjima iz područja računovodstva,
7. analizira i prati razvoj računovodstvene teorije i prakse,
8. obavlja ostale poslove iz svog djelokruga po nalogu ministra financija.
Članak 17.
(1) Odbor može u zavisnosti od potrebe, a u cilju efikasnijeg i stručnijeg rada, osnovati Radnu skupinu koja će članovima Odbora dati stručno mišljenje, prijedlog za rješavanje određenog pitanja, izraditi prijedlog akta i sl.
(2) Odbor donosi Odluku o osnivanju radne skupine kojom se određuje zadatak radne skupine i rok za njegovo ispunjenje, članovi radne skupine i voditelj radne skupine.
(3) Članovi radne skupine mogu biti i predstavnici drugih institucija, organizacija ili udruga čije sudjelovanje može pridonijeti ostvarivanju zadataka radne skupine.
Članak 18.
(1) Odbor na sjednicama zauzima stavove, donosi tumačenja, odluke i zaključke.
(2) Stavovi Odbora odnose se na primjenu računovodstvenoga sustava.
(3) Tumačenja Odbora odnose se na Hrvatske standarde financijskog izvještavanja.
(4) Odluke i zaključci se odnose i na ostale poslove Odbora.
Članak 19.
(1) Odbor zauzima stavove i daje tumačenja u skladu s člankom 16. ovoga Pravilnika na vlastitu inicijativu, na inicijativu Vlade Republike Hrvatske, strukovnih udruženja i poduzetnika, koji imaju pravni interes.
(2) Stavovi i tumačenja usvajaju se natpolovičnom većinom glasova svih članova Odbora.
(3) Odluke i zaključci usvajaju se natpolovičnom većinom glasova prisutnih članova Odbora.
Članak 20.
(1) U pripremi izrade stava i tumačenja Odbor može angažirati znanstvene ustanove, stručne i strukovne organizacije te znanstvenike i stručnjake kao pojedince.
(2) Stav i tumačenje mora biti pripremljen na stručnoj razini.
(3) Odbor daje tumačenja Hrvatskih standarda financijskog izvještavanja na način da po zaprimljenom upitu koji je prihvatljiv