 proizvodnim postupkom;
(b) informacije za potrošače o značajnim ekološkim svojstvima i učinkovitosti proizvoda, priložene proizvodu koji je stavljen na tržište kako bi se potrošačima omogućilo da usporede te aspekte proizvoda;
(c) informacije za potrošače o načinu ugradnje, uporabe i održavanja proizvoda kako bi se smanjio njegov utjecaj na okoliš i osigurao optimalni prosječni životni vijek, te o načinu vraćanja proizvoda na kraju životnog vijeka, i prema potrebi, informacije o razdoblju dostupnosti rezervnih dijelova i mogućnostima unapređivanja proizvoda;
(d) informacije za postrojenja za rastavljanje, recikliranje ili zbrinjavanje na kraju životnog vijeka proizvoda.
Informacije se kad god je to moguće trebaju navesti na samom proizvodu.
Ove informacije moraju uzeti u obzir obveze prema drugom zakonodavstvu Europske unije, na primjer prema Direktivi 2011/65/EU.
3. dio: Zahtjevi za proizvođača
1. Pristupanjem ekološkim aspektima koji su identificirani u provedbenim mjerama kao onima na koje se može znatno utjecati putem dizajna proizvoda, od proizvođača proizvoda mora se zahtijevati da obavljaju ocjenjivanje modela proizvoda tijekom cijelog njegovog životnog ciklusa, na temelju stvarnih pretpostavki o uobičajenim uvjetima i namjenama uporabe. Drugi ekološki aspekti se mogu ocijeniti na dobrovoljnoj osnovi.
Na temelju ocjenjivanja modela proizvođači će izraditi ekološki profil proizvoda. On će se temeljiti na ekološki važnim značajkama proizvoda i unosa/iznosa kroz životni ciklus proizvoda izraženog u fizikalnim količinama koje se mogu mjeriti.
2. Proizvođači moraju iskoristiti ocjenjivanje za vrednovanje alternativnih oblikovnih rješenja i postignute ekološke učinkovitosti proizvoda prema referentnim vrijednostima.
Referentne vrijednosti mora identificirati Komisija u provedbenoj mjeri na temelju informacija prikupljenih tijekom pripreme mjere.
Odabir određenog oblikovnog rješenja mora postići razumnu ravnotežu između različitih ekoloških aspekata te između ekoloških aspekata i drugih odgovarajućih pitanja, na primjer sigurnosnih i zdravstvenih, tehničkih zahtjeva za funkcionalnost, kakvoću i učinkovitost, i ekonomskih aspekata, uključujući proizvodne troškove i mogućnost plasiranja na tržištu, i u isto vrijeme usklađenosti sa svim odgovarajućim zakonodavstvom.
PRILOG II.
METODA ZA UTVRĐIVANJE POSEBNIH ZAHTJEVA ZA EKO-DIZAJN (iz članka 15. stavka 5.)
Cilj posebnih zahtjeva za eko-dizajn je poboljšanje odabranih ekoloških aspekata proizvoda. To mogu prema potrebi, biti zahtjevi za smanjenu potrošnju danog resursa, na primjer, ograničenje uporabe resursa u različitim fazama životnog ciklusa proizvoda (na primjer ograničenje potrošnje vode u fazi uporabe ili količine danog materijala ugrađenog u proizvod ili zahtjev za najmanje količine recikliranog materijala).
Posebne zahtjeve za eko-dizajn proizvoda povezanih s energijom donosi Komisija primjenjujući postupak kako sljedi:
1. Na temelju tehničke, ekološke i ekonomske analize odabire se određeni broj reprezentativnih modela određenog proizvoda koji je na tržištu i određuju tehničke mogućnosti za poboljšanje ekološke izvedbe proizvoda, imajući u vidu ekonomsku održivost rješenja i izbjegavanje svih znatnih smanjenja učinkovitosti ili korisnosti za potrošače.
Na temelju tehničke, ekološke i ekonomske analize također se među proizvodima i tehnologijama koji su dostupni na tržištu moraju odrediti oni s najboljim učincima za ekološke aspekte koji se razmatraju.
Učinkovitost proizvoda koji su dostupni na međunarodnom tržištu i referentne vrijednosti koje su utvrđene u zakonodavstvima drugih zemalja trebaju se uzeti u obzir tijekom analize kao i pri utvrđivanju zahtjeva.
Na temelju ove analize i uzimajući u obzir ekonomsku i tehničku isplativost kao i mogućnost za poboljšanje, poduzimaju se konkretne mjere s ciljem smanjenja utjecaja proizvoda na okoliš.
Što se tiče potrošnje energije u uporabi, mora se utvrditi razina energetske učinkovitosti ili potrošnje s ciljem minimalnog