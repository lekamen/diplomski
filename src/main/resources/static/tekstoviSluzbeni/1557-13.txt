 sredstvima rada, poslovnoj dokumentaciji i slično,
– uštede u troškovima ili drugim financijskim doprinosima,
– inicijative i kreativnosti u obavljanju poslova
– odnosa prema suradnicima, strankama i poslovnim partnerima.
(2) Stimulativno nagrađivanje zaposlenika određuje se ukoliko su rad i učinkovitost zaposlenika najviše kvalitete, te ukoliko zaposlenik ostvari iznimne rezultate u obavljanju radnih zadataka.
(3) Stimulacija je novčana nagrada koja se isplaćuje zaposlenima za kvalitetno i efikasno obavljanje poslova i zadataka prije planiranih rokova i/ili kada obavljaju poslove čiji je obim izvanredno povećan, i/ili na svom radnom mjestu trpe povećani napor i/ili koji obavljaju poslove nepopunjenog radnog mjesta, a isplata naknade po drugim osnovama nije moguća i/ili doprinose rezultatima poslovanja kroz znatnu uštedu troškova ili drugim financijskim doprinosima te u drugim slučajevima kada nadređeni ocijeni da rad zaposlenog doprinosi unapređenju poslovanja.
(4) Pod povećanim naporom podrazumijeva se povećani fizički ili psihički napor koji nastaje zbog težine redovnog posla koji zaposleni mora obaviti na svom radnom mjestu ili zbog znatno povećanog obima redovnog posla koji zaposleni mora obaviti na svom radnom mjestu po nalogu pretpostavljenoga.
(5) Stimulacija plaće pojedinog radnika može iznositi mjesečno do +20% radnikove osnovne mjesečne plaće, a sukladno odredbi članka 59. stavka 3. ovog Ugovora.
(6) Kriteriji za stimulaciju ne moraju biti kvantificirani, ali radnik mora znati na osnovu čega će moći ostvariti stimulaciju.
(7) Visinu stimulativnog dijela plaće utvrđuje Poslodavac. Obrazloženi pisani prijedlog stimulacije podnosi čelnik ustrojstvene jedinice Upravi Poslodavca. U obrazloženju rješenja o stimulaciji ukratko se navode razlozi njegova donošenja, s obzirom na kvalitetu rada te ostvarenje ciljeva i rezultata.
Naknada plaće
Članak 71.
Radnik ima pravo na naknadu plaće kao da je radio isključivo u sljedećim slučajevima:
– plaćenog dopusta,
– blagdana i neradnih dana utvrđenih zakonom,
– obnašanja zadaće člana Radničkog vijeća ili sindikalnog povjerenika,
– obrazovanja ili osposobljavanja prema potrebama Poslodavca,
– vježbe Oružanih snaga i vježbe Civilne zaštite,
– ako odbije raditi jer nisu provedene mjere zaštite na radu uslijed čega mu prijeti opasnost za život i zdravlje,
– ako dođe na posao, a prethodnog dana ili ranije nije obaviješten da se toga dana neće raditi,
– ako dođe do prekida rada, ali ne krivnjom radnika,
– obavljanja zadataka povjerenika radnika za zaštitu na radu,
– sindikalne aktivnosti.
Naknada za vrijeme bolovanja
Članak 72.
(1) Naknada plaće u visini 100% osnovice za obračun pripada radniku u slučaju bolovanja do 42 dana zbog liječenja uslijed ozljede na radu, čuvanja trudnoće ili zbog profesionalnog oboljenja.
(2) U slučaju odsutnosti s rada do 42 dana zbog privremene nesposobnosti za rad prouzročene bolešću, radniku pripada naknada plaće u visini 90% osnovne plaće radnika.
Naknada plaće za vrijeme bolovanja na teret HZZO
Članak 73.
(1) Kada radnik ne radi zbog privremene spriječenosti za rad uzrokovane bolešću, a naknadu isplaćuje HZZO, radnik ima pravo na naknadu plaće koja se određuje prema propisima o zdravstvenom osiguranju.
(2) Kada radnik ne radi zbog:
a) privremene spriječenosti za rad uzrokovane sljedećim bolestima: kancerogene bolesti, srčanog infarkta, moždanog udara, operacije srca, transplantacije organa, operacije kičmenog stupa;
b) njege djeteta uzrokovane sljedećim bolestima djeteta: kancerogene bolesti, operacija srca, transplantacije organa i operacije kičmenog stupa;
a naknadu isplaćuje HZZO, Poslodavac će radniku isplatiti razliku plaće između naknade koju isplaćuje HZZO i neto plaće isplaćene radniku u tromjesečju koje je prethodilo bolovanju.
(3) Poslodavac može svojom Odlukom isplatiti razliku plaće i u slučajevima drugih teško životno opasnih bolesti, osim naprijed navedenima.
IX. OSTALA MATERIJALNA PRAVA RADNIKA
Jednokratni dodaci na plaću
Članak 74.
(1)