 (prema NKD-u) koja su zastupljena na području županijske ili regionalne komore.
Jednog predstavnika daje članica koja u pravilu zapošljava najveći broj radnika, a drugog članica koja ostvaruje najveći ukupni prihod, u najznačajnim područjima djelatnosti na području županijske ili regionalne komore.«
Članak 14.
Članak 45. mijenja se i glasi:
»Svaka članica HGK može pripadati jednom matičnom udruženju, a zavisno o svom interesu može sudjelovati u radu drugih udruženja.«
Članak 15.
Članak 61. mijenja se i glasi:
»Pri Komori djeluje Stalno arbitražno sudište.
Domaće i strane fizičke i pravne osobe mogu ugovoriti nadležnost Stalnog arbitražnog sudišta iz stavka 1. ovog članka za odlučivanje u pravnim stvarima koje se prema zakonu mogu rješavati arbitražom.
Nadležnost, sastav i organizacija Stalnog arbitražnog sudišta te sastav arbitražnih sudova koji će se u pojedinim predmetima osnivati pri Sudištu kao i postupak u tim predmetima uređuje se pravilnikom.«
Članak 16.
Dodaje se članak 67.a
»Pri HGK djeluje Hrvatski nacionalni odbor Međunarodne trgovačke komore, odnosno ICC Hrvatska koja za glavne ciljeve ima:
1. promoviranje međunarodne trgovine, usluga i investicija te ukidanje prepreka za međunarodnu trgovinu;
2. promoviranje tržišne ekonomije utemeljene na slobodnoj i pravednoj tržišnoj konkurenciji između poslovnik subjekata;
3. podrška ekonomskom rastu kako razvijenih tako i novih ekonomija u usponu;
4. predstavljanje hrvatskih poslovnih i stručnih organizacija te industrije na međunarodnoj razini;
5. koordinacija aktivnosti hrvatske poslovne zajednice i predstavljanje njihovih interesa u odnosu na nacionalne i međunarodne organizacije po pitanjima koja se odnose na međunarodnu trgovinu;
6. podrška samoregulaciji u poslovanju.«
Članak 17.
Članak 68. stavak 2 mijenja se i glasi:
»Opće akte potpisuje predsjednik HGK.«
Članak 18.
Članak 69. mijenja se i glasi:
»Inicijativu za donošenje Statuta i njegove izmjene i dopune mogu dati Upravni odbor, Nadzorni odbor, predsjednik HGK, Gospodarsko vijeće i najmanje jedna petina članova Skupštine.
Ako Upravni odbor prihvati inicijativu, stručna služba HGK izrađuje nacrt Statuta, odnosno nacrt njegovih izmjena i dopuna.«
Članak 19.
Članak 71. mijenja se i glasi:
»U HGK se prati provođenje donesenih odluka, zaključaka, preporuka i drugih općih akata, kao i učinkovitost stavova, prijedloga i mišljenja upućenih tijelima državne uprave i jedinicama lokalne i područne (regionalne) samouprave o pitanjima iz njihove nadležnosti i o tome obavještava upravna i radna tijela HGK.«
Članak 20.
Članak 81. mijenja se i glasi:
»HGK posluje preko kunskih i deviznih računa otvorenih kod poslovnih banaka.«
Prijelazne i završne odredbe
Članak 21.
U cijelom tekstu Statuta naziv: »Komora« i sve njegove izvedenice zamjenjuju se nazivom: »HGK«.
U cijelom tekstu Statuta riječ: »organi« i sve njezine izvedenice zamjenjuju se riječju: »tijela« i njezinim izvedenicama u odgovarajućem padežu i rodu.
Članak 22.
Opći akti HGK moraju se uskladiti s odredbama ove Odluke o izmjenama i dopunama Statuta u roku tri mjeseca od dana njegovog stupanja na snagu.
Članak 23.
Članovima tijela HGK izabranim prije stupanja na snagu ove Odluke o izmjenama i dopunama Statuta mandat traje do isteka.
Članak 24.
Za tumačenje ovog Statuta ovlašten je Upravni odbor.
Članak 25.
Zadužuje se stručna služba HGK da u roku od trideset dana od stupanja na snagu ove Odluke izradi pročišćeni tekst Statuta.
Članak 26.
Ova odluka stupa na snagu osmog dana od dana objave u »Narodnim novinama«.
Klasa: 023-02/15-01/04
Urbroj: 311-02-15-05
Zagreb, 12. studenoga 2015.
Predsjednik Luka Burilović, v. r.
