18 26.02.2016 Odluka o najvišoj naknadi za pokrivanje troškova mirovinskog osiguravajućeg društva u 2016. iz doznaka obveznog mirovinskog fonda
HRVATSKA AGENCIJA ZA NADZOR FINANCIJSKIH USLUGA
492
Na temelju odredbe članka 15. točke 1. i članka 8. Zakona o Hrvatskoj agenciji za nadzor financijskih usluga (»Narodne novine« broj 140/05 i 12/12) te članka 135. stavka 2. Zakona o mirovinskim osiguravajućim društvima (»Narodne novine« broj 22/14), Hrvatska agencija za nadzor financijskih usluga na sjednici Upravnog vijeća održanoj 19. veljače 2016. donosi
ODLUKU
O NAJVIŠOJ NAKNADI ZA POKRIVANJE TROŠKOVA MIROVINSKOG OSIGURAVAJUĆEG DRUŠTVA U 2016. IZ DOZNAKA OBVEZNOG MIROVINSKOG FONDA
I.
Mirovinsko osiguravajuće društvo u 2016. ne može odbiti više od 5% od primljene doznake iz obveznog mirovinskog fonda kao naknadu za pokrivanje troškova mirovinskog osiguravajućeg društva.
II.
Ova Odluka stupa na snagu osmoga dana od dana objave u »Narodnim novinama«.
Klasa: 011-02/16-04/16 Urbroj: 326-01-660-16-1 Zagreb, 19. veljače 2016.
Predsjednik Upravnog vijeća Petar-Pierre Matek, v. r.
