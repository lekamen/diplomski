 hidrografska baza podataka za područja s najdetaljnijom hidrografskom izmjerom, mjerila krupnijeg od 1 : 5 000
− službena hidrografska baza podataka za priobalno morsko područje kopna i otoka, mjerila od 1 : 5 000 do 1 : 10 000
− službena hidrografska baza podataka za međuotočno morsko područje, mjerila od 1 : 10 000 do 1 : 20 000
− službena hidrografska baza podataka za područje otvorenog mora, mjerila 1 : 20 000 i sitnijeg.
Članak 11.
(1) Temeljna kartografska baza podataka je osnovna službena kartografska baza podataka.
(2) Temeljna kartografska baza podataka uspostavlja se iz temeljne hidrografske baze podataka i službenih hidrografskih baza podataka u sklopu produkcijskog dijela hidrografskog informacijskog sustava.
Članak 12.
(1) Iz temeljne kartografske baze podataka i službenih hidrografskih baza podataka uspostavljaju se službene kartografske baze podataka u sklopu produkcijskog dijela hidrografskog informacijskog sustava.
(2) Službene kartografske baze podataka iz stavka 1. ovoga članka jesu:
− baza podataka službenih pomorskih papirnatih navigacijskih karata
− baza podataka službenih pomorskih elektroničkih navigacijskih karata (ENC)
− baza podataka planova i grafičkih prikaza u službenim pomorskim navigacijskim publikacijama.
III. SLUŽBENE POMORSKE NAVIGACIJSKE KARTE
Izrada službenih pomorskih navigacijskih karata
Članak 13.
Službene pomorske navigacijske karte izrađuju se na temelju službenih kartografskih baza podataka iz članka 12. ovoga Pravilnika i drugih izvornika u skladu s IHO/HR standardima za pojedino mjerilo karte.
Članak 14.
(1) Izrada službenih pomorskih navigacijskih karata obuhvaća:
– definiranje područja prikaza i namjene
– vizualizaciju i analizu podataka odgovarajuće kartografske baze podataka
– kontrolu kvalitete
– potvrđivanje podataka sadržaja
– definiranje i izradu sadržaja
– pripremu za tisak
– tisak i objavu službenih papirnatih pomorskih navigacijskih karata
– izradu i objavu službenih elektroničkih navigacijskih karata (ENC)
– tehničko izvješće
– pohranu i održavanje.
(2) Postupci izrade službenih pomorskih navigacijskih karata opisani su redaktorskim planom izrade i tehnološkim planom izrade službenih pomorskih navigacijskih karata koji se donose u skladu s aktom Hrvatskog hidrografskog instituta kojim se utvrđuje pisanje (projektiranje), izrada, tiskanje i održavanje pomorskih karata i publikacija.
(3) Izrada službene pomorske navigacijske karte može biti izrada nove karte, novoga izdanja ili nove naklade.
(4) Ravnatelj Hrvatskog hidrografskog instituta u skladu s godišnjim programom rada donosi rješenje za izradu službene pomorske navigacijske karte.
Članak 15.
(1) Službene pomorske navigacijske karte izrađuju se u Mercatorovoj projekciji s odgovarajućom konstrukcijskom širinom.
(2) Koordinate službene pomorske navigacijske karte imaju oznaku geografske širine (N – sjeverno) i geografske dužine (E – istočno).
(3) Koordinatni sustav službene pomorske navigacijske karte temelji se na WGS 84 elipsoidu.
(4) Postojeće službene pomorske papirnate navigacijske karte koje nisu izrađene u WGS 84 elipsoidu temelje se na Besselovom elipsoidu s naznačenom ispravkom u odnosu na WGS 84 elipsoid.
(5) Planovi u službenim pomorskim navigacijskim publikacijama, zbog malog područja zahvata, mogu biti predstavljeni i u drugim kartografskim projekcijama, te orijentirani u različitim smjerovima.
Dopuna sadržaja službenih pomorskih navigacijskih karata
Članak 16.
(1) Osnovni sadržaj službenih pomorskih navigacijskih karata dopunjuje se podacima iz sekundarnih izvora definiranim u odgovarajućim specifikacijama za izradu službenih pomorskih navigacijskih karata i kontroliraju terenskom provjerom.
(2) Terenska provjera iz stavka 1. ovoga članka, koja se može obavljati prema potrebi, jest postupak reambulacije ili dodatna djelomična hidrografska izmjera.
(3) Postupkom reambulacije obavlja se obilazak terena radi provjere postojećih podataka i bilježenja promjena radi planiranja dodatne hidrografske izmjere i