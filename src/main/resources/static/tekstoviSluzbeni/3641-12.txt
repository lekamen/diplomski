 administrativne koncesije i suglasnosti odobrene od strane drugih tijela državne uprave ili dokumente koji dokazuju da su podneseni svi potrebni zahtjevi.
V. DAVANJE ODOBRENJA ZA RAZGRADNJU NUKLEARNOG POSTROJENJA
Članak 49.
Kako bi se olakšala provedba plana i završetak razgradnje, operaterna organizacija je dužna:
1) zadržati potrebne resurse, vještine i znanje za projektiranje i provođenje razgradnje, voditi evidenciju i dokumentaciju značajnu za projektiranje, gradnju, pogon i razgradnju, tako da se ti podaci mogu prenijeti na bilo koju operativnu organizaciju koja ih podržava ili slijedi;
2) osigurati očuvanje evidencije i dokumentacije za vremensko razdoblje navedeno od strane Zavoda nakon završetka razgradnje, uključujući i ključne informacije kao što su rezultati završnog radiološkog istraživanja;
3) izvijestiti regulatorno tijelo na propisanoj osnovi o bilo kakvim sigurnosnim informacijama sukladno uvjetima iz odobrenja.
Članak 50.
(1) Nakon odluke o gašenju nuklearnog postrojenja, organizacija pravno odgovorna za razgradnju dostavlja regulatornom tijelu zahtjev za odobrenje razgradnje nuklearnog postrojenja.
(2) Ako se nuklearno postrojenje namjerava ugasiti i odgoditi razgradnju, u konačnom planu razgradnje potrebno je pokazati da je takva mogućnost sigurna i da su prilikom razvoja programa rastavljanja mogući događaji tijekom tog perioda gašenja uzeti u obzir. Time je potrebno pokazati da se budućim generacijama neće nametnuti preveliki teret. Odgovarajuće održavanje i program nadziranja, koji podliježu odobrenju regulatornog tijela trebaju biti razvijeni kako bi osigurali sigurnost tijekom razdoblja odgode.
Članak 51.
Ako je zatvaranje postrojenja iznenadno, kao primjerice, u slučaju nesreće, postrojenje je potrebno dovesti u sigurno stanje prije nego je razgradnja započela u skladu s odobrenim planom razgradnje.
Članak 52.
(1) Djelatnosti razgradnje mogu stvoriti velike količine otpada tijekom kratkih vremenskih razdoblja, a otpad se može značajno razlikovati po vrsti i aktivnosti, a može uključivati velike objekte. Operativna organizacija treba osigurati odgovarajuća sredstva dostupna za sigurno upravljanje otpadom. Tehnike rastavljanja i dekontaminacije potrebno je odabrati tako da se nastajanje otpada i onečišćenja zraka svedu na minimum.
(2) Djelatnosti razgradnje poput dekontaminacije, rezanja i obrade velike opreme i progresivnog rastavljanja ili uklanjanja nekih postojećih sigurnosnih sustava imaju potencijal za stvaranje novih opasnosti. Potrebno je procjenjivati i upravljati utjecajem na sigurnost tih djelatnosti kako bi se ublažili ti rizici.
(3) Operativna organizacija treba osigurati zaštitu i radnika i javnosti protiv izloženosti, ne samo u razgradnji, nego i kao rezultat bilo koje naknadne okupiranosti ili korištenja područja stavljenog izvan pogona.
Članak 53.
Osobe koje provode razgradnju postrojenja trebaju biti propisno obučene i kvalificirane za takav posao. Operativna organizacija treba osigurati da osoblje jasno razumije i provodi odgovarajuće okolišne, zdravstvene i sigurnosne standarde.
Članak 54.
(1) Prije nego što lokacija bude slobodna za neograničeno korištenje, potrebno je provesti istraživanje kako bi se pokazalo da su ispunjeni potrebni uvjeti krajnjih točaka,
(2) Ako lokacija ne može biti slobodna za neograničeno korištenje, potrebno je održavati odgovarajuću kontrolu kako bi se osigurala zaštita zdravlja ljudi i okoliša.
Članak 55.
Konačno izvješće o razgradnji, uključujući i sve potrebne konačno potvrđene preglede, potrebno je pripremiti i zadržati s drugim zapisima, po potrebi, na odgovarajući način.
Suglasnost za razgradnju nuklearnog postrojenja
Članak 56.
Uz zahtjev za razgradnju nuklearnog postrojenja, potrebno je priložiti sljedeće:
a) izvješće o sigurnosnoj analizi za razgradnju izrađeno u skladu s Pravilnikom o izvješću o sigurnosnoj analizi za nuklearna postrojenja;
b) program razgradnje kako je navedeno u Pravilniku;
c) mišljenje od strane ovlaštenog stručnjaka nuklearne