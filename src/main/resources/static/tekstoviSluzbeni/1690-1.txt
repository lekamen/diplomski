 osoba ili srednja škola u kojoj kandidat izrađuje praktični uradak.«.
Članak 8.
Članak 13. mijenja se i glasi:
»Ako kandidat uspješno ne obavi praktični uradak, ne može pristupiti stručno-teorijskom dijelu ispita i smatra se da nije položio pomoćnički ispit.
Prilikom ponovnog polaganja pomoćničkog ispita kandidatu se zadaje novi uradak.«.
Članak 9.
(1) U članku 14. stavak 3. postaje stavak 6. te se mijenja i glasi:
»(6) Usmenom dijelu ispita pristupa kandidat koji na pisanom dijelu ispita postigne od 30% do 60% mogućih bodova.
Usmeni dio ispita ne može trajati duže od 120 minuta, a vremenski period između pisanog i usmenog dijela pomoćničkog ispita mora biti najmanje dva dana.«.
(2) Dosadašnji stavci 4. i 5. i 6. postaju stavci 3., 4. i 5.
Članak 10.
(1) U članku 15. stavci 2. i 3. brišu se.
Članak 11.
Članak 16. mijenja se i glasi:
»(1) Kandidat iz članka 15. stavka 1. podstavka 2. ovoga Pravilnika mora popravnom ispitu pristupiti u prvom sljedećem ispitnom roku.
(2) Popravni ispit iz članka 15. stavka 1. podstavka 2. ovoga Pravilnika može se polagati najviše dva puta.«.
Članak 12.
Iza članka 16. dodaje se članak 16. a koji glasi:
»(1) Uspjeh kandidata na pomoćničkom ispitu utvrđuje Povjerenstvo natpolovičnom većinom ukupnog broja članova.
(2) Uspjeh kandidata na pojedinom dijelu pomoćničkog ispita vrednuje se u skladu s očekivanim praktičnim stručnim kompetencijama i očekivanim ishodima iz programa pomoćničkog ispita za određenu strukovnu kvalifikaciju.«.
Članak 13.
(1) U članku 17. stavku 2. riječi: »zahtjev za odgodu« zamjenjuju se riječima: »obavijest o odgodi«, a riječ: »opravdanosti« u riječ: »razlozima«.
(2) U stavku 5. iza riječi: »Pravilnika« dodaju se riječi: »ili da je na neki drugi način povrijeđeno neko njegovo pravo«.
(3) U stavku 6. riječi: »rješenja koje je konačno« zamjenjuju se riječi: »odluke«.
Članak 14.
(1) U članku 18. stavak 4. mijenja se i glasi:
»(4) Dokumentaciju o provedenim ispitima (Zapisnik, pisani ispit, svjedodžbe i ostalo) Povjerenstvo dostavlja Agenciji, najkasnije u roku od 5 dana od dana završetka roka iz članka 5. ovoga Pravilnika.«.
(2) Iza članka 4. dodaje se novi stavak 5. koji glasi:
»(5) Dokumentacija iz stavka 4. ovoga članka se kategorizira, čuva i pohranjuje u skladu s propisima o arhivskom i registraturnom gradivu.«.
(3) Dosadašnji stavak 5. postaje stavak 6.
Članak 15.
Članak 19. briše se.
Članak 16.
Članak 20. briše se.
Članak 17.
(1) Ispred članka 21. dodaje se naslov: »IZDAVANJE I EVIDENCIJA UVJERENJA O USPJEŠNO POLOŽENOM POMOĆNIČKOM ISPITU«.
Članak 18.
(1) U članku 21. stavku 2. riječ »izdanih« briše se.
(2) Iza stavka 2. dodaju se novi stavci 3. i 4. koji glase:
»(3) Evidencija uvjerenja o uspješno položenom pomoćničkom ispitu vodi se u elektronskom obliku putem interaktivne web-aplikacije e-Naukovanje, koja je dostupna na službenim mrežnim stranicama ministarstva nadležnog za obrt (www.minpo.hr).
(4) Podatke o osobama koje su uspješno položile pomoćnički ispit, u svrhu izdavanja uvjerenja o položenom pomoćničkom ispitu, dostupnima kroz interaktivnu web aplikaciju e-Naukovanje osiguravaju srednje škole u roku od 15 dana od završetka ispitnog roka.«.
Članak 19.
(1) Iza članka 21. dodaje se naslov: »PRIJELAZNE I ZAVRŠNE ODREDBE« i novi članak 22. koji glasi:
»(1) Kandidat iz članka 4. stavka 3. ovoga Pravilnika i kandidat koji dva puta nije položio popravni ispit iz članka 15. stavka 1. podstavka 2. Pravilnika snosi sve troškove polaganja pomoćničkog ispita.
(2) Odluku o visini i načinu uplate troškova polaganja pomoćničkog ispita za kandidate iz stavka 1. ovog članka donosi Agencija.«.
Članak 20.
Iza članka 22. dodaje se novi članak 23. koji glasi:
»Danom stupanja na snagu ovog Pravilnika prestaju važiti odredbe članaka 1., 3. i 5. Rješenja o cijeni polaganja ispita o stručnoj osposobljenosti, pomoćničkog i majstorskog ispita (»Narodne novine«, broj 31/2002), u dijelu u koji se odnosi na polaganje pomoćničkog ispita.«.
Članak 21.
Ovaj Pravilnik stupa na snagu osmog dana od