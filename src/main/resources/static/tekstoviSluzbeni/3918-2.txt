djeteta, a po nalogu ovršnog suca, odnosno sudskog ovršitelja izravno komunicira i s policijom, ovrhovoditeljem, odnosno osobom kojoj će se predati dijete te drugim osobama.
Policija
Članak 16.
U skladu s posebnim propisima kojima se uređuje pružanje pomoći, policija obavljanjem policijskih poslova i primjenom policijskih ovlasti pruža pomoć u postupku ovrhe radi prisilnog oduzimanja i predaje djeteta.
Članak 17.
(1) Na temelju procjene rizika policijski službenici u postupku provedbe ovrhe radi prisilnog oduzimanja i predaje djeteta izrađuju plan pružanja pomoći radi zaštite sigurnosti osoba, zaštite javnog reda i mira i imovine te sprječavanja i otkrivanja prekršaja i kaznenih djela.
(2) Planom pružanja pomoći iz stavka 1. ovoga članka, određuje se rukovoditelj pružanja pomoći kao i angažman potrebnog broja policijskih službenika za obavljanje poslova iz stavka 1.
Članak 18.
(1) Za postupanja prema djetetu u postupku provedbe ovrhe radi prisilnog oduzimanja i predaje djeteta ovlašten je policijski službenik za mladež, koji je prema mogućnosti istog spola kao dijete koje se prisilno oduzima.
(2) U skladu s planom pružanja pomoći iz članka 18. ovoga Pravilnika, policijski službenici za mladež i drugi policijski službenici postupaju na temelju naloga ovršnog suca, odnosno sudskog ovršitelja i propisa kojima se uređuje primjena policijskih poslova i ovlasti.
Članak 19.
Kod primjene policijskih ovlasti policijski službenik za mladež, odnosno drugi policijski službenik mora uzeti u obzir dob te fizičko i psihičko stanje osobe nad kojom primjenjuje policijske ovlasti, kao i utjecaj koji bi primjena policijskih ovlasti mogla imati na dijete radi čije predaje se provodi ovrha odnosno utjecaj na druge osobe.
III. OBLICI, NAČIN I SADRŽAJ SURADNJE TIJELA
Članak 20.
Tijela koja sudjeluju u provedbi ovrhe radi prisilnog oduzimanja i predaje djeteta dužna su uspostaviti što žurniju suradnju prema sljedećim načelima:
a) tajnosti i zaštite osobnih podataka – koje obvezuje tijela da zaštite osobne podatke svih sudionika u postupku
b) hijerarhije i subordinacije – koje ovlašćuje sud da koordinira i izdaje naredbe radi provedbe ovrhe radi prisilnog oduzimanja i predaje djeteta, odnosno obvezuje druge sudionike da u skladu sa svojim zakonskim ovlastima postupaju po nalogu suda
c) samoprocjene – koje obvezuje tijela da, svako iz svog djelokruga, procjenjuju rizike te savjetuju sud o poduzimanju odgovarajućih mjera u skladu s načelom prvenstvene zaštite dobrobiti i prava djeteta
d) odgovornosti i učinkovitosti – prema kojima tijela preuzimaju odgovornost za provedbu ovrhe radi prisilnog oduzimanja i predaje djeteta, u skladu s odredbama propisa navedenih u članku 2. ovog Pravilnika i odredbama ovog Pravilnika, poduzimanjem odgovarajućih mjera u skladu sa svojim ovlastima, uz postizanje stalnog napretka u predlaganju i provedbi mjera suradnje u postupku ovrhe radi prisilnog oduzimanja i predaje djeteta
e) neposredne i usmene komunikacije – prema kojima tijela u pravilu komuniciraju neposredno i usmeno.
Članak 21.
Svako tijelo je dužno voditi svoj predmet o ovrsi radi prisilnog oduzimanja i predaje djeteta i u predmetu uredno voditi službene bilješke o ostvarenoj suradnji.
Članak 22.
(1) Ako suradnja u provedbi ovrhe radi prisilnog oduzimanja i predaje djeteta nije bila na zadovoljavajućoj razini, tijelo će sačiniti izvješće o uočenim nedostacima i predložiti mjere za njihovo uklanjanje.
(2) Primjerak izvješća iz stavak 1. ovoga članka dostavit će se predsjedniku suda koji je provodio ovrhu radi prisilnog oduzimanja i predaje djeteta.
Članak 23.
(1) Predsjednik suda dužan je razmotriti izvješće o uočenim nedostacima o suradnji tijela i pokušati ih otkloniti s njihovim ovlaštenim osobama.
(2) U slučajevima učestalih nedostataka u suradnji nadležnih tijela i nemogućnosti njihovog otklanjanja predsjednik svakoga suda dužan je podnijeti izvješće ministru pravosuđa.
IV. ZAVRŠNE ODREDBE
Članak 24.
Tijela obuhvaćena ovim Pravilnikom i odgovorne osobe u tim