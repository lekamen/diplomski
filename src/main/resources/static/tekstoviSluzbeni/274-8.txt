 propisanu ovlast nužno je morao slijediti i određeni prihod. Stoga je kasnijim izmjenama i dopunama ZFJLPS-a propisano da se za takve decentralizirane funkcije izravno prenose i sredstva i to ona sredstva koja su ostvarena po osnovi poreza na dohodak u iznosu od 12%.
Navedeno pak znači da je do izmjena i dopuna ZFJLPS-a objavljenim u NN 147/14 za decentralizirane funkcije bilo osigurano izravno i najmanje 12% po prikupljenom porezu na dohodak (ako nisu dosizale minimalni standard jedinice LPS su dobivale pomoć iz udjela za poziciju pomoći za decentralizirane funkcije). Pri ovome podnositelj zahtjeva neće, zbog širine prijedloga, detaljnije pojašnjavati kako već i raniji sustav financiranja JLPS nije u cijelosti odgovarao smislu decentralizacije koji proizlazi iz Ustava Republike Hrvatske.
Međutim, čak i takav, do 2013. godine dosegnuti standard, osim u slučaju jedne jedinice lokalne uprave i samouprave, nije dao povoljne rezultate pa su doslovce sve jedinice LPS po navedenim prihodima bile deficitarne u odnosu na stvarne potrebe i minimalne standarde.
(...)
... prihodi po osnovi udjela za decentralizirane funkcije (12% od poreza na dohodak) nisu bili dovoljni niti da se zadovolje minimalni standardi, a kamoli stvarne potrebe za izvršenje decentraliziranih funkcija. Navedeno znači da je i po sustavu koji je vrijedio do izmjena i dopuna ZFJLPS-a, objavljenim u NN 147/14, bilo nemoguće iz izvora prihoda koji su tome bili namijenjeni financirati decentralizirane funkcije. Posljednje je rezultiralo time da su razliku do minimalnog standarda za decentralizirane A funkcije jedinice morale primati pomoć iz udjela za pomoć, a razliku do stvarnih troškova namirivati iz nenamjenskog udjela poreza na dohodak, odnosno drugih izvora nenamjenskih prihoda. Takvo stanje trajalo je dulje vrijeme i zasigurno je ostavilo posljedice na mogućnost pokretanja posebnih razvojnih projekata jer za iste iz za to namijenih izvora nije ostajalo dovoljno sredstava.«
20. Podnositeljica smatra da lokalne jedinice trebaju zadržati sav prihod koji se prikuplja na njihovom području radi financiranja decentraliziranih funkcija (udio za decentralizirane funkcije i udio za pomoći izravnanja za decentralizirane funkcije), a da središnja vlast mora osigurati druge prihode da se namakne nedostatni dio (članak 131. stavak 3. Ustava). U zahtjevu je ponovila da je već i do sada postavljeni sustav bio jednim dijelom u nesuglasnosti s člankom 131. stavkom 1. Ustava. Međutim, kada se bez opravdanog razloga smanjuje i taj nedostatni prihod, a djelomično s Ustavom nesuglasan sustav financiranja zamjenjuje sustavom financiranja koji znači daljnju nesuglasnost s člankom 131. stavkom 1. Ustava i daljnji nerazmjer ovlasti i prihoda iz članka 131. stavka 2. Ustava, »tada Ustavni sud mora reagirati«.
Sukladno tome, podnositeljica tvrdi da je osporavanim odredbama povrijeđeno pravo lokalnih jedinica, odnosno da je prekršena Ustavom propisana obveza države, da prihodi tih jedinica moraju biti razmjerni njihovim ovlastima u smislu članka 131. stavka 2. Ustava.
21. U zahtjevu je dalje obrazloženo da je ZID-om ZoFJLPRS-a/14 predviđeno »povećanje udjela pozicije za pomoć izravnanja za decentralizirane funkcije za 0,5%. Riječ je o prihodu koji pripada jedinicama LPS, ali koji se drži na posebnoj poziciji u državnom proračunu RH i s kojeg se isplaćuje pomoć za decentralizirane funkcije onim jedinicama LPS koje iz vlastitih 12% (sada 6%) udjela u porezu na dohodak ne mogu financirati niti minimalni standard (a kamoli stvarni). To drugim riječima znači da predloženim Zakonom nije predviđen supstitut financiranja za decentralizirane funkcije«.
21.1. Podnositeljica zahtjeva dostavila je tablice za većinu općina i županija koje su preuzele decentralizirane funkcije, navodeći da je vidljivo da gotovo nijedna nije ostvarila ni minimalni standard iz udjela za decentralizirane funkcije (12%), te ukoliko do sada iz 12% nije ostvaren niti minimalni standard kod 99% lokalnih jedinica, tada iz 6%