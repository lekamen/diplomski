 prepreke unutarnjem tržištu sukladno komentaru ili razloge zbog kojih se komentar ne može uzeti u obzir.
(2) Zaprimljeni elektronički obrazac s odgovorima iz stavka 1. ovoga članka Informacijska središnjica dostavlja Komisiji putem sustava TRIS.
Razdoblje mirovanja dulje od šest mjeseci
Članak 15.
(1) Nadležno tijelo će odgoditi donošenje odnosno upućivanje prijedloga tehničkog propisa u daljnju proceduru Vlade Republike Hrvatske za dvanaest mjeseci od datuma kada je Komisija primila informacije iz članka 5. stavka 1. ove Uredbe, ako u roku tri mjeseca od tog datuma Komisija:
– najavi svoju namjeru da predloži i usvoji neku direktivu, uredbu ili odluku za to područje ili
– utvrdi da se prijedlog tehničkog propisa odnosi na područje koje je obuhvaćeno prijedlogom direktive, uredbe ili odluke koju je podnijela Vijeću Europske unije (u daljnjem tekstu: Vijeće EU-a).
(2) Odredbe stavka 1. ovoga članka ne primjenjuju se na prijedloge propisa o uslugama.
(3) Razdoblje mirovanja se produžuje na osamnaest mjeseci, ako Vijeće EU-a usvoji zajedničko stajalište tijekom razdoblja mirovanja iz stavka 1. ovoga članka, osim u slučajevima propisanim člankom 16. ove Uredbe.
Prestanak razdoblja mirovanja
Članak 16.
Obveze iz članka 15. ove Uredbe prestaju kada Komisija:
– obavijesti države članice da je odustala od prijedloga za donošenje obvezujućeg akta EU-a odnosno donošenja takvog akta ili
– obavijesti države članice o povlačenju nacrta prijedloga akta EU-a ili
– donese obvezujući akt EU-a ili isto učini Vijeće EU-a.
Članak 17.
(1) Odredbe članaka 5. do 16. i članak 18. ove Uredbe ne primjenjuju se na zakone i druge propise te dobrovoljne sporazume na osnovi kojih se:
– usklađuju propisi s obvezujućim zakonodavstvom EU-a što ima za posljedicu prihvaćanje tehničkih specifikacija ili prihvaćanje propisa o uslugama
– ispunjavaju obveze iz međunarodnih ugovora koji imaju za posljedicu prihvaćanje zajedničkih tehničkih specifikacija ili propisa o uslugama EU-a
– primjenjuju zaštitne odredbe koje su predviđene obvezujućim zakonodavstvom EU-a
– poduzimaju mjere u skladu s posebnim propisom kojim je uređena opća sigurnost proizvoda
– izvršavaju presude Suda Europske unije ili
– mijenjaju ili dopunjuju propisi zbog prepreka trgovini, pravu poslovnog nastana pružatelja usluga ili slobodi pružanja usluga, a u skladu sa zahtjevima Komisije.
(2) Odredbe članaka 15. i 16. ove Uredbe ne primjenjuju se na dobrovoljne sporazume iz članka 3. stavka 1. točke h) podtočke 2. ove Uredbe.
(3) Odredbe članaka 8., 10., 11., 14., 15. i 16. i članka 19. stavka 8. ove Uredbe ne primjenjuju se na:
– zakone i druge propise kojima se zabranjuje proizvodnja sve dok ne predstavljaju prepreku slobodnom kretanju roba ili
– tehničke specifikacije ili druge zahtjeve ili propise o uslugama iz članka 3. stavka 1. točke h) podtočke 3. ove Uredbe.
Kraj razdoblja mirovanja
Članak 18.
Nadležno tijelo putem Informacijske središnjice dostavlja Komisiji konačan tekst prijedloga propisa koji mora sadržavati upućivanje na Direktivu 98/34/EZ.
Notifikacija propisa drugih država
Članak 19.
(1) Informacijska središnjica će o prijedlogu propisa drugih država i o isteku razdoblja mirovanja obavijestiti:
– središnja tijela državne uprave nadležna za područje prijedloga propisa
– tijelo nadležno za poslove normizacije
– Hrvatsku gospodarsku komoru
– Hrvatsku obrtničku komoru
– Hrvatsku udrugu poslodavaca i
– Hrvatske izvoznike.
(2) Informacijska središnjica će o prijedlogu propisa drugih država ovisno o potrebi obavijestiti:
– ostala javnopravna tijela
– profesionalne organizacije i udruženja i
– zainteresiranu javnost i ostale nevladine organizacije u čijem je djelokrugu područje na koje se odnosi prijedlog propisa.
(3) Tijela i zainteresirana javnost iz stavaka 1. i 2. ovoga članka, mogu na dostavljeni prijedlog propisa Informacijskoj središnjici dostaviti komentar ili detaljno mišljenje putem elektroničkog obrasca TRIS.
(4) Detaljno mišljenje na prijedlog propisa druge države potrebno je