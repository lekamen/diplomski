nadstrešnica i drugo),
8. rekreacijske zone na rijekama i jezerima,
9. biciklističke staze i trake,
10. tematskog puta i parka,
11. građevine za ostvarivanje organizirane njege, odgoja, obrazovanja i zaštite djece do polaska u osnovnu školu (dječji vrtić, rekonstrukcija i opremanje prostora za izvođenje programa predškole u osnovnoj školi te rekonstrukcija i opremanje prostora za igraonicu pri knjižnici, zdravstvenoj, socijalnoj, kulturnoj i sportskoj ustanovi, udruzi te drugoj pravnoj osobi u kojima se provode kraći programi odgojno-obrazovnog rada s djecom rane i predškolske dobi),
12. javne zelene površine (park i slično.),
13. pješačke staze,
14. pješačke zone,
15. otvorenog odvodnog kanala (koji nije sastavni dio ceste),
16. groblja (komunalna infrastruktura i prateće građevine),
17. tržnice,
18. javne prometne površine (trg, pothodnik, nadvožnjak, javne stube i prolaz).
Članak 23.
Uvjeti prihvatljivosti:
a) ulaganje je prihvatljivo u naseljima s najviše 5 000 stanovnika,
b) ukoliko se ulaganje nalazi na području više naselja svako naselje mora ispuniti uvjet iz točke a) ovoga članka,
c) ulaganje je prihvatljivo ako je u skladu sa razvojnom dokumentacijom i prostornim planom jedinice lokalne samouprave,
d) korisnik mora osigurati da je ulaganje u funkciji uključujući održavanje i upravljanje najmanje pet godina od dana konačne isplate sredstava,
e) korisnik je dužan uz Zahtjev za potporu priložiti izjavu gradskog / općinskog vijeća/ gradske skupštine grada Zagreba o suglasnosti za provedbu ulaganja na području jedinice lokalne samouprave,
f) posebni interes za lokalno stanovništvo iz članka 21., stavka 1, točke d) se dokazuje unutar izjave iz točke e) ovoga članka,
g) korisnik je dužan uz Zahtjev za potporu priložiti izjavu da će ulaganje biti dostupno lokalnom stanovništvu i različitim interesnim skupinama,
h) U slučaju ulaganja u opremanje objekata koji nisu u vlasništvu korisnika, korisnik mora dostaviti Ugovor o najmu koji mora biti sklopljen na rok od najmanje deset godina, računajući od trenutka podnošenja Zahtjeva za potporu. Navedeni Ugovor mora biti upisan u zemljišne knjige.
i) Provedba ulaganja od dana izdavanja Odluke o dodjeli sredstava do dana podnošenja posljednjeg Zahtjeva za isplatu može trajati najduže do 24 mjeseci.
Članak 24.
(1) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela.
(2) Intenzitet javne potpore po projektu/operaciji unutar ovog tipa operacije iznosi:
– do 80 posto od ukupnih prihvatljivih troškova za ulaganje koje se nalazi u jedinici lokalne samouprave čiji je indeks razvijenosti 100 posto prosjeka Republike Hrvatske i više,
– do 90 posto od ukupnih prihvatljivih troškova za ulaganje koje se nalazi u jedinici lokalne samouprave čiji je indeks razvijenosti 75 posto do manje od 100 posto prosjeka Republike Hrvatske,
– do 100 posto od ukupnih prihvatljivih troškova za ulaganje koje se nalazi u jedinici lokalne samouprave čiji je indeks razvijenosti manji od 75 posto prosjeka Republike Hrvatske.
(3) Broj podnesenih Zahtjeva za potporu i odobrenih projekata/operacija po pojedinom korisniku u programskom razdoblju nije ograničen. Isti korisnik može podnijeti najviše jedan Zahtjev za potporu unutar ovoga tipa operacije za jedno od ulaganja iz članka 22. ovoga Pravilnika tijekom jednog natječaja.
(4) Zahtjev za potporu za sljedeće ulaganje unutar ovoga tipa operacije može se podnijeti tek nakon izvršene konačne isplate potpore po prethodnom Zahtjevu za potporu.
(5) Ukoliko korisnik podnese više Zahtjeva za potporu unutar ovoga tipa operacije tijekom jednog Natječaja, u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(6) Javna potpora može se isplatiti jednokratno ili u najviše tri rate.
(7) Visina potpore:
a) najniži iznos prihvatljivih troškova po