 U pokrenutom postupku arbitraže u određenoj županiji, za arbitra mora biti izabrana ili imenovana osoba s utvrđene liste arbitara za tu županiju, prema mjestu sjedišta ureda državne uprave u županiji iz članka 10. stavka 1., 2. i 3. ovoga Pravilnika.
(3) Iznimno od stavka 2. ovoga članka, za arbitra se može izabrati ili imenovati osoba koja ima prebivalište ili boravište u bilo kojoj županiji, ako se stranke pisano sporazume o tome tko će i na koji način nadoknaditi njegove troškove.
Izbor ili imenovanje arbitra
Članak 7.
(1) Prije pokretanja postupka arbitraže, o izboru arbitra koji će provesti postupak arbitraže stranke u sporu mogu se prethodno sporazumjeti.
(2) Ako se stranke nisu sporazumjele o arbitru iz stavka 1. ovoga članka, odluku o arbitru će na pisani zahtjev poslodavca, donijeti ministar.
Članak 8.
(1) Odluku o imenovanju arbitra iz članka 7. stavka 2. ovoga Pravilnika, za predmetni spor donosi ministar ili druga osoba na koju je ministar odlukom prenio sve ovlasti koje mu prema ovom Pravilniku pripadaju.
(2) Odluka iz stavka 1. ovoga članka mora se donijeti najkasnije u roku od pet kalendarskih dana od primitka pisanog zahtjeva iz članka 10. stavka 1. ovoga Pravilnika te se mora dostaviti poslodavcu.
(3) Za arbitra iz stavka 1. ovoga članka, imenovat će se osoba s liste arbitara GSV-a za područje županije u skladu sa člankom 6. stavkom 2. ovoga Pravilnika.
Izuzeće arbitra
Članak 9.
(1) Izabrani ili imenovani arbitar može zatražiti izuzeće u pojedinom postupku arbitraže, ukoliko ocijeni da postoje opravdani razlozi koji bi mogli utjecati na njegovu nepristranost ili postoje objektivni razlozi koji bitno utječu na mogućnost ispunjavanja obveze arbitra.
(2) Izuzeće imenovanog arbitra može zatražiti svaka stranka u sporu, u slučaju opravdane sumnje da postoje razlozi koji bi mogli utjecati na njegovu nepristranost ili postoje objektivni razlozi koji bitno utječu na mogućnost ispunjavanja obveze arbitra.
(3) Izuzeće izabranog arbitra može zatražiti svaka stranka u sporu u slučaju kada joj opravdani razlozi koji bi mogli utjecati na njegovu nepristranost ili objektivni razlozi koji bitno utječu na mogućnost ispunjavanja obveze arbitra, nisu bili poznati pri sklapanju sporazuma o izboru arbitra.
(4) Odluku o izuzeću iz stavka 1., 2. i 3. ovoga članka, donosi ministar ili druga osoba na koju je ministar odlukom prenio sve ovlasti koje mu prema ovom Pravilniku pripadaju, u roku od pet kalendarskih od dana podnošenja zahtjeva za izuzeće arbitra.
(5) Ako je na zahtjev arbitra ili stranke u sporu za izuzeće imenovanog arbitra, ministar donio odluku o izuzeću arbitra, istovremeno s donošenjem te odluke, ministar će donijeti odluku o imenovanju novog arbitra.
(6) Ako je na zahtjev arbitra ili stranke u sporu za izuzeće izabranog arbitra, ministar donio odluku o izuzeću arbitra, poslodavac je dužan u roku od pet kalendarskih dana od dana primitka odluke, obavijestiti ministarstvo o postignutom sporazumu o izboru novog arbitra ili u slučaju kada sporazum nije postignut, podnijeti zahtjev za imenovanjem novog arbitra.
(7) Ako stranke u sporu, nakon izuzeća arbitra nisu postigle sporazum o izboru novog arbitra, ministar će u roku od pet kalendarskih dana od dana podnošenja zahtjeva iz stavka 6. ovoga članka, donijeti odluku o imenovanju novog arbitra.
Pokretanje postupka arbitraže
Članak 10.
(1) Postupak arbitraže pokreće poslodavac dostavom pisanog zahtjeva i izjave o uskrati suglasnosti iz članka 1. ovoga Pravilnika uredu državne uprave u županiji nadležnom za poslove rada, odnosno uredu Grada Zagreba nadležnom za poslove rada (u daljnjem tekstu: ured).
(2) Postupak arbitraže radi nadomještanja suglasnosti radničkog vijeća, pokreće se dostavom pisanog zahtjeva onom uredu u županiji u kojoj je sjedište poslodavca ili njegove organizacijske jedinice u kojem djeluje radničko vijeće.
(3) Postupak arbitraže radi nadomještanja suglasnosti sindikata, pokreće se dostavom pisanog zahtjeva onom uredu u županiji u kojoj je sjedište