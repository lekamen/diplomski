 službenik na kojeg se pritužba odnosi,
– podatke o policijskim službenicima Ministarstva na koje se pritužba odnosi,
– podatke o podnositelju pritužbe,
– opis događaja,
– podatke o tijeku provjere navoda iz pritužbe,
– podatke o završetku rada po pritužbi,
– podatke o ocjeni utemeljenosti pritužbe
– podatke o vrsti i načinu povrede službene dužnosti,
– podatke o primijenjenim ili propuštenim policijskim ovlastima,
– podatke o obavljenim ili propuštenim policijskim poslovima,
– podatke o prigovoru na odgovor o utvrđenom činjeničnom stanju te
– napomenu po završetku rada po pritužbi.
Članak 21.
Razinu ovlasti za pristup u podsustav »Poslovi unutarnje kontrole«, na prijedlog rukovoditelja ustrojstvene jedinice u kojoj je raspoređen policijski službenik za kojeg se traži pristup, odobrava rukovoditelj ustrojstvene jedinice u sjedištu Ministarstva nadležne za unutarnju kontrolu.
Članak 22.
Podaci o pritužbama brišu se iz IS MUP-a po proteku od deset godina od dana unosa.
Zahtjev za brisanje podataka o pritužbama podnosi ustrojstvena jedinica za unutarnju kontrolu u sjedištu Ministarstva.
Članak 23.
Ustrojstvena jedinica u sjedištu Ministarstva nadležna za unutarnju kontrolu nadzire način vođenja i korištenja evidencije u podsustavu »Poslovi unutarnje kontrole«.
5. PRIJELAZNE I ZAVRŠNE ODREDBE
Članak 24.
Predmete dostavljene u rad Povjerenstvu za rad po pritužbama u Ministarstvu, osnovanom sukladno Zakonu o policiji (»Narodne novine«, br. 34/11.), koji su zaprimljeni do stupanja na snagu Zakona o izmjenama i dopunama Zakona o policiji (»Narodne novine«, br. 33/15.), ustrojstvena jedinica za unutarnju kontrolu u sjedištu Ministarstva rasporedit će u rad povjerenstvima sukladno članku 12. ovoga Pravilnika.
Članak 25.
Stupanjem na snagu ovoga Pravilnika prestaju važiti odredbe Pravilnika o načinu rada i postupanja po predstavkama i pritužbama, vođenju evidencije predstavki i pritužbi te o radu povjerenstva (»Narodne novine«, br. 58/12.).
Članak 26.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-53753-2015
Zagreb, 10. srpnja 2015.
Ministar Ranko Ostojić, v. r.
