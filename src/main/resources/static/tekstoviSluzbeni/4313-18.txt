 Kolektivnim ugovorom i ugovorom o radu.
Sindikalnom povjereniku, za vrijeme obavljanja te dužnosti i godinu dana nakon prestanka te dužnosti, a bez suglasnosti sindikata nije moguće:
– otkazati ugovor o radu,
– rasporediti na drugo radno mjesto,
– ili na drugi način staviti u nepovoljniji položaj u odnosu na ostale radnike.
Članak 139.
Sindikat koji je stranka ovog Kolektivnog ugovora obvezan je poslodavcu dostaviti fotokopiju rješenja o svom upisu u Registar udruga.
Sindikat, koji je stranka ovog Kolektivnog ugovora, a koji je ujedno i udruga više razine, obvezan je poslodavcu dostaviti fotokopiju rješenja o upisu u Registar udruga za sve sindikate članove udruge više razine.
Sindikat, koji je stranka ovog Ugovora, obvezan je poslodavcu dostaviti točne podatke o broju članova.
XVIII. MIRNO RJEŠAVANJE KOLEKTIVNIH RADNIH SPOROVA I NAČELA SOCIJALNOG MIRA
Članak 140.
Stranke ovog Kolektivnog ugovora sporazumno utvrđuju da će se svaki međusobni kolektivni radni spor rješavati sukladno odredbama Zakona o radu.
Članak 141.
Za vrijeme primjene i trajanja ovog Kolektivnog ugovora stranke utvrđuju da će poštovati načela socijalnog mira i da neće poduzimati nikakav oblik industrijske akcije.
XIX. MIRENJE U INDIVIDUALNIM RADNIM SPOROVIMA
Članak 142.
Ugovorne strane suglasne su da će sve individualne sporove rješavati mirenjem na način i po postupku predviđenim pravilnikom o mirenju u individualnim radnim sporovima koji je donio poslodavac uz prethodnu suglasnost sindikata.
Članak 143.
Stručne i organizacijsko-administrativne poslove u postupku mirenja iz članka 142. obavlja tajnik kojeg imenuje poslodavac iz redova radnika uz prethodnu suglasnost sindikata.
XX. PRAVO NA ŠTRAJK
Članak 144.
Sindikat ima pravo pozvati na štrajk i provesti ga sa svrhom zaštite i promicanja gospodarskih i socijalnih interesa svojih članova.
Radnik ima pravo odazvati se pozivu sindikata na štrajk.
Članak 145.
Sindikat će se suzdržavati od štrajka, ako se sve odredbe iz ovog Kolektivnog ugovora uredno ispunjavaju.
Obveza socijalnog mira vrijedi do započinjanja novih kolektivnih pregovora.
Članak 146.
U organiziranju i provedbi štrajka sindikat je dužan pridržavati se odredbi važećih propisa.
XXI. ZAVRŠNE ODREDBE
Članak 147.
Ovaj Kolektivni ugovor sklapa se na određeno vrijeme do 31. prosinca 2017. godine, a stupa na snagu i primjenjuje se od 1. srpnja 2016.
Članak 148.
Na pitanja koja nisu riješena ovim Kolektivnim ugovorom primjenjuju se odredbe Zakona o radu i drugih propisa, te Pravilnika o radu i drugih općih akata poslodavca.
Pod pojmom »neprekidni radni odnos/neprekidni radni staž kod poslodavca« smatra se neprekidni radni odnos kod poslodavaca članova Udruge poslodavaca Hrvatske elektroprivrede i njihovih prednika i kod poslodavca Hrvatskog operatora prijenosnog sustava d.o.o.
Pojam »neprekidnog radnog odnosa/neprekidnog radnog staža kod poslodavca« tumači se na način da se radnicima eventualna razdoblja mirovanja radnog odnosa ubrajaju u njegovo trajanje.
Članak 149.
Svaka stranka ovog Kolektivnog ugovora ovlaštena je predložiti njegove izmjene i dopune.
Prijedlog izmjena i dopuna mora biti podnesen u pisanom obliku i obrazložen.
Stranka kojoj je podnesen prijedlog izmjene ili dopune ovog Kolektivnog ugovora mora se o prijedlogu očitovati predlagatelju u roku od 30 dana od dana primitka prijedloga.
Prijedlog izmjena i dopuna ovog Kolektivnog ugovora, koji je odbijen, ne može se ponoviti prije proteka roka od tri mjeseca od dana primitka očitovanja kojim se prijedlog odbija.
Članak 150.
Ovaj Kolektivni ugovor ne može se otkazati.
Članak 151.
Stranke će najmanje 90 dana prije isteka roka na koji je sklopljen ovaj Kolektivni ugovor započeti pregovore o sklapanju novog Ugovora.
Stranke su suglasne da, u slučaju da novi Kolektivni ugovor nije sklopljen prije isteka roka na koji je sklopljen ovaj Kolektivni ugovor, će se odredbe ovog Kolektivnog ugovora primjenjivati još najduže tri mjeseca nakon proteka vremena na koje je sklopljen, odnosno do 31. ožujka