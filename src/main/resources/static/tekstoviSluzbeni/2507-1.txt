 prava zajamčena člancima 29. stavkom 1. i 35. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), te ističu povredu konvencijskih prava zajamčenih člancima 6. stavkom 1. i 8. Konvencije za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispr., 14/02. i 1/06.; u daljnjem tekstu: Konvencija).
II. ČINJENICE I OKOLNOSTI SLUČAJA
2. Uvidom u spis prvostupanjskog suda, navode ustavne tužbe i osporene presude utvrđeno je sljedeće:
2.1. Prvopodnositelj i C. B. (majka drugopodnositelja i trećepodnositeljice) živjeli su u izvanbračnoj zajednici u kojoj su rođena zajednička djeca mldb. X. (sada u dobi od 5 godina i 11 mjeseci) i mldb. Y. (sada u dobi od 2 godine i 6 mjeseci).
Navedena izvanbračna zajednica bila je trajno i teško poremećena i nastavak iste nije bio moguć (prestala je u svibnju 2013.). C. B. je zajedno s malodobnom djecom napustila njihov zajednički dom te se smjestila u CDZŽD (zbog svakodnevnih prepirki s prvopodnositeljem i njegovim roditeljima te »psihičkog i fizičkog maltretiranja«). U navedenom periodu prvopodnositelj je povremeno dolazio u dom radi susreta s djecom.
Tijekom boravka u navedenom domu C. B. podnijela je 29. svibnja 2013. tužbeni zahtjev (uz prijedlog za određivanje privremene mjere) protiv prvopodnositelja (tuženika) Općinskom sudu u Pagu radi plaćanja uzdržavanja, dok je prvopodnositelj tijekom postupka podnio (kao i mldb. djeca) protutužbeni zahtjev (prethodno prijedlog za određivanje privremene mjere) radi donošenja odluke s kojim će roditeljem živjeti mldb. djeca te održavanja susreta i druženja s majkom (uz prijedlog da mldb. djeca žive s ocem). Kao odgovor na takav zahtjev prvopodnositelja C. B. podnijela je sudu podnesak kojim je tražila od suda da donese odluku da se mldb. djeca, X. i Y., povjere na čuvanje i odgoj majci te da se odrede susreti i druženja s ocem.
2.2. Ovršni postupak (broj: Ovr-37/14):
Prvostupanjski sud je, nadalje, usvojio prijedlog prvopodnositelja radi određivanja privremene mjere i donio rješenje broj: P-259/2013-28 od 27. prosinca 2013., kojim je odredio da mldb. djeca žive s prvopodnositeljem, naloženo je majci da djecu preda u roku od 24 sata ocu te su određeni susreti i druženje majke i mldb. djece. Prvostupanjski sud je u izreci rješenja odredio da privremena mjera traje do pravomoćnosti presude u parničnom predmetu broj P-259/2013.
U međuvremenu je istekao rok boravka C. B. i mldb. djeci u CDZŽD (17. siječnja 2014.) te su temeljem rješenja prvostupanjskog suda od 27. prosinca 2013. mldb. djeca preseljena kod prvopodnositelja (oca) u K., a C. B. preselila se kod djeda u stan u R. na adresi M. V. 4 (naknadno se preselila kod svojih roditelja na adresi N. K. 10, R.).
C. B. je na navedeno rješenje od 27. prosinca 2013., kojim je određena privremena mjera, podnijela žalbu te je drugostupanjski sud usvojio žalbu i predmet vratio na ponovni postupak (u ponovnom postupku predmet se vodio pod brojem Ovr-37/14). C. B. je 12. veljače 2014. podnijela prijedlog za protuovrhu radi predaje djece majci. Prvostupanjski sud donio je rješenje o protuovrsi broj: Ovr-37/14-2 od 14. veljače 2014. radi predaje djece majci, koje je ukinuto rješenjem drugostupanjskog suda i predmet je opetovano vraćen na ponovni postupak. Podneskom od 3. lipnja 2015. C. B. (protuovrhovoditeljica zajedno s mldb. djecom) izvijestila je sud da povlači prijedlog za ovrhu u predmetnoj ovršnoj stvari, nakon čega je prvostupanjski sud donio rješenje od 3. lipnja 2015. o obustavi ovršnog postupka.
2.3. Prvostupanjski sud usvojio je tužbeni zahtjev tužiteljice C. B. radi uzdržavanja (presuda od 30. travnja 2014.) te je odredio da prvopodnositelj za uzdržavanje mldb. djece doprinosi 937,55 kuna (za svako dijete) mjesečno počev od dana podnošenja tužbe sudu (29. svibnja 2013.) pa nadalje dok za to budu postojali zakonski uvjeti (točke 1. i 2. izreke) te je radi osiguranja novčane tražbine