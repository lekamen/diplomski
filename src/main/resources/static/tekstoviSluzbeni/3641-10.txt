i njegovu lokaciju.
(2) Bilo koje odobrenje za gradnju nuklearnog postrojenja temeljeno je na odgovarajućem mjestu i procjeni specifičnoj za to postrojenje, uključujući demonstraciju nuklearne sigurnosti.
Članak 39.
(1) U pripremi i prikazu projektnih osnova u postupku izdavanja odobrenja i suglasnosti mogu se koristiti međunarodni i inozemni standardi, tehničke smjernice i preporuke vezane za ionizirajuće zračenje ili nuklearnu sigurnost ako ne postoje nacionalni standardi ili ako nisu propisane zakonom.
(2) Zavod odobrava korištenje predložene referentne dokumentacije iz prethodnog stavka ovog članka u postupku donošenja suglasnosti ili odobrenja.
Članak 40.
Za velika i složena postrojenja, odobrenje se može dati u nekoliko faza. Svaka faza može imati točku zadržavanja i potreban regulatorni sporazum kako bi se prešlo na sljedeću fazu. Stupanj uključenosti od strane Zavoda tijekom gradnje treba biti razmjeran s potencijalnim opasnostima postrojenja.
Članak 41.
Prije nego što počne gradnja nuklearnog postrojenja, operaterna organizacija dužna je:
a) zadovoljavati regulatorne zahtjeve s obzirom na sigurnost projekta postrojenja;
b) izraditi odgovarajuće sporazume s odabranim izvođačem/ima vezano za odgovornost osiguravanja sigurnosti tijekom gradnje i identifikaciju i kontrolu bilo kojih štetnih utjecaja građevinskih djelatnosti na radove postrojenja i obrnuto. Potrebno je razmotriti utjecaj gradnje postrojenja na lokalno stanovništvo, okoliš i na bilo koje susjedno pogonsko postrojenje i usluge,a posebno se trebaju procijeniti opasnosti povezane s vibracijama, micanjem teškog tereta i stvaranjem prašine.
Članak 42.
Operaterna organizacija dužna je:
a) provesti sustav upravljanja u fazi gradnje kako bi se osiguralo da su zahtjevi projekta i namjere pravilno ispunjene u fazi gradnje, budući da, za određene sigurnosne SSK, verifikacija sukladnosti nakon gradnje i ugradnje može biti teža;
b) voditi evidenciju u skladu sa sustavom upravljanja kako bi se pokazalo da su postrojenje i njegova oprema izgrađeni u skladu sa specifikacijama projekta;
c) odrediti formalnu proceduru za izmjene projekta, tako da su one napravljene za postrojenje tijekom gradnje točno zabilježene i njihovi učinci procijenjeni;
d) zahtijevati konačni nacrt postrojenja. Prateći gradnju postrojenja, operaterna organizacija dužna je razmotriti konačne nacrte kako bi potvrdila da je, koliko se može ocijeniti, svrha projekta ispunjena i da će se određene sigurnosne funkcije ispuniti.
Suglasnost za gradnju u području ograničene upotrebe prostora zbog nuklearnog postrojenja
Članak 43.
Sadržaj, način izrade i revizije projektne dokumentacije za nuklearna postrojenja i ostala postrojenja u područjima ograničene upotrebe prostora zbog nuklearnih postrojenja trebaju biti u skladu, u slučaju gradnje objekta, sa Zakonom kojim se uređuje gradnja i odredbama Pravilnika koja uređuju projekt i tehničku dokumentaciju. Projektni dokument potrebno je sastaviti u skladu s projektnim osnovama napravljenim u skladu s odredbama ovog Pravilnika.
Članak 44.
Uz zahtjev za suglasnost za gradnju na području ograničenog korištenja prostora zbog nuklearnog postrojenja prilaže se sljedeće:
a) projekt za građevinsku dozvolu sastavljen u skladu s člankom 41. ovog Pravilnika;
b) dokaze o usklađenosti projekta gradnje s kriterijima navedenim u propisima o područjima ograničenog korištenja prostora zbog nuklearnog postrojenja i uvjetima gradnje postrojenja u tim područjima.
Članak 45.
Zahtjev za suglasnost za gradnju na mjestu nuklearnog postrojenja potrebno je popratiti s projektom za građevinsku dozvolu sastavljenu u skladu s člankom 41. ovog Pravilnika.
Gradnja nuklearnog postrojenja
Članak 46.
(1) Uz zahtjev za odobrenje za gradnju nuklearnog postrojenja prilaže se sljedeće:
a) opći projekt postrojenja;
b) izvješće o sigurnosnoj analizi izrađeno u skladu s Pravilnikom o izvješću o sigurnosnoj analizi za nuklearna postrojenja;
c) program razgradnje izrađen u skladu s Pravilnikom;
d) prijedlog