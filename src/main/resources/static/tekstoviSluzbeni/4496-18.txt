 utječu na pripremu i izvođenje borbenih operacija; operativni i taktički proračuni za raspoređivanje resursa između borbenih skupina ili elemenata borbenog poretka ili bojnog rasporeda u skladu s misijom ili stanjem operacije; priprema podataka za ocjenu situacije i donošenje odluka u bilo kom trenutku tijekom operacije ili borbe; računalne simulacije operacija.
ML10. »Bespilotna letjelica« (»UAV«)
Bilo koji »zrakoplov« koji može pokrenuti let i održavati kontrolirani let i navigaciju bez ikakve ljudske posade.
ML7., 22. »Biokatalizatori«
,Enzimi’ za specifične kemijske ili biokemijske reakcije ili druge biološke spojeve koji se spajaju s agensima za kemijsko ratovanje i ubrzavaju njihovo raspadanje.
Tehnička napomena
,Enzimi’ označavaju »biokatalizatore« za specifične kemijske ili biokemijske reakcije.
ML7., 22. »Biopolimeri«
Biološke makromolekule kako slijedi:
a. Enzimi za specifične kemijske ili biokemijske reakcije;
b. ,Antiidiotipska’, ,monoklonalna’ ili ,poliklonalna’ ,antitijela’;
c. Posebno kreirani ili posebno obrađeni ,receptori’.
Tehničke napomene
1. ,Antiidiotipska antitijela’ znači antitijela koja se vežu za specifična antigenska vezna mjesta drugih antitijela;
2. ,Monoklonalna antitijela’ znači proteini koji se vežu na jedno antigensko mjesto, a proizvodi ih jedna kultura (skupina) stanica;
3. ,Poliklonalna antitijela’ znači mješavina proteina koji se vežu na specifične antigene, a koje proizvodi više od jedne kulture (skupine) stanica;
4. ,Receptori’ znači biološke makromolekularne strukture koje su sposobne vezati ligande čije vezivanje utječe na fiziološke funkcije.HR L 163/30 Službeni list Europske unije 21. 6. 2016.
ML15. »Cijevni pojačivači svjetlosti prve generacije«
Elektrostatički fokusirane cijevi, koje koriste ulazna i izlazna optička vlakna ili staklenu čeonu ploču, multi-alkalne foto katode (S-20 ili S-25), ali ne koriste mikrokanalne pojačivače.
ML4., 10. »Civilni zrakoplov«
»Zrakoplovi« navedeni po oznaci na objavljenim popisima potvrda o sposobnosti za zračni promet tijelâ nadležnih za civilno zrakoplovstvo iz jedne ili više država članica EU-a ili država sudionica u Sporazumu iz Wassenaara za let na komercijalnim civilnim domaćim ili međunarodnim rutama ili za legitimnu civilnu, privatnu ili poslovnu uporabu.
ML8., 18. »Eksplozivi«
Krute, tekuće i plinovite tvari ili smjese tvari koje moraju eksplodirati kada se koriste kao primarna, startna ili glavna punjenja u bojevim glavama, prilikom rušenja i drugim primjenama.
ML7. »Ekspresijski vektori«
Nositelji (npr. plazmidi ili virusi) korišteni za ubacivanje genetskog materijala u stanicu domaćina.
ML 8. »Energetski materijali«
Tvari ili smjese koje kemijskom reakcijom oslobađaju energiju potrebnu za predviđenu namjenu. »Eksplozivi«, »pirotehnička sredstva« i »pogonske smjese« podrazredi su energetskih materijala.
ML 17. »Gorive ćelije«
Elektrokemijski uređaj koji korištenjem goriva iz vanjskog izvora izravno pretvara kemijsku energiju u istosmjernu električnu struju.
ML 17. »Knjižnica« (parametarska tehnička baza podataka)
Skup tehničkih podataka, a upućivanjem na njih može se poboljšati rad relevantnih sustava, opreme ili komponenti.
ML17. »Krajnje jedinice«
Hvataljke, ,aktivne alatne jedinice’ i svaki drugi alat koji je pričvršćen na osnovnu ploču na kraju radne ruke »robota« manipulatora.
Tehnička napomena
,Aktivne alatne jedinice’ su uređaji za primjenu dodatne snage, obradne ili senzorske energije na obratku.
ML9., 19. »Laser«
Sklop komponenti koje proizvode prostorno i vremenski koherentno svjetlo pojačano stimuliranom emisijom zračenja.
ML17. »Nuklearni reaktor«
Uključuju dijelove i komponente koje se nalaze u ili se priključuju izravno na reaktorsku posudu, opremu koja kontrolira razinu snage u jezgri, i komponente koje normalno sadrže, ili dolaze u izravni kontakt sa ili nadziru primarno rashladno sredstvo reaktorske jezgre.
ML 1. »Onesposobljeno vatreno oružje«
Vatreno oružje koje je neosposobljeno za ispaljivanje projektila postupcima