 izvanredne sjednice Skupštine Udruge sportskih kladionica održane 26. ožujka 2014. kao i u Obavijesti Udruge upućenoj Hrvatskoj Lutriji 28. ožujka 2015. navodi kako su svi članovi udruge jednoglasno usvojili prijedlog novog obračuna MT-a, a koji bi se obračunavao po istom principu kao što porezna uprava obračunava mjesečnu naknadu od 5% odnosno MT bi se obračunavao na način da bi osnovica za obračun bio sam ulog (5% od uloga) navedeno ne odgovara utvrđenom stanju na mjerodavnom tržištu nakon 1. travnja 2014., a također ne odgovara načinu na koji porezna uprava naplaćuje mjesečnu naknadu od 5%. Naime, iako se u zapisniku i Obavijesti Udruge navodi kako će se novi obračun MT-a obračunavati po principu 5% od uloga, analiza tržišta kao i analiza metode obračuna MT na način kako ga naplaćuje porezna uprava ukazuje da je u stvari osnovica za novi obračun MT-a 5% od uplate.
Prije 1. travnja 2014., članice Udruge su visinu MT-a obračunavale u visini 5% od uloga (MT= 0,05 * ULOG ili MT= 0,047619 * UPLATA).
Novim obračunom MT-a, članice Udruge osim što naplaćuju veće iznose MT-a, one ujedno smanjuju i potencijalnu zaradu igrača odnosno njihov eventualni dobitak, te su time i ukupni prihodi (razlika između uplata i isplata) članova Udruge veći. Prilikom obračuna MT-a, navedenih 5% MT-a članice Udruge obračunavaju na način da MT (5%) pomnože sa primljenom uplatom (MT= 0,05 * UPLATA) te se tako dobiveni iznos MT oduzima od iznosa uplate, a ostatak uplate (ulog) se množi sa odabranom kvotom. S obzirom na to da je početni ulog (zbog većeg MT-a) manji, tada je i potencijalni dobitak igrača manji. Navedeno proizlazi i iz izračuna napravljenih u tablicama 3. i 4. gdje proizlazi da je eventualni dobitak koji ostvare igrači za 0,2% manji ukoliko se primjenjuje metoda obračuna MT sukladno Odluci Udruge u odnosu na metodu obračuna MT-a korištenu prije 1. travnja 2014.
Navedena metodologija obračuna MT-a, koju su stranke dogovorile na sjednici Udruge 26. ožujka 2014. i počele primjenjivati 1. travnja 2014., istovjetna je iznosu mjesečne naknade koju su sukladno članku 51. stavku 3. Zakona o igrama na sreću dužni plaćati priređivači igara na sreću, u iznosu od 5% od osnovice, koju čini ukupan iznos zaprimljene uplate (ulog + manipulativni trošak).
Naime, sukladno članku 51. Zakona o igrama na sreću, priređivač je dužan u korist državnog proračuna plaćati i mjesečnu naknadu u iznosu od 5% od osnovice, koju čini ukupan iznos uplate, i to zaključno petnaestoga dana u tekućem mjesecu za prethodni mjesec. Navedena odredba postojala je i prije izmjena navedenog zakona koje su stupile na snagu 1. travnja 2014., odnosno navedena odredba nije izmijenjena Zakonom o izmjenama Zakona o igrama na sreću koji je stupio na snagu 1. travnja 2014., već je na snazi od 1. siječnja 2010.
Ovdje je bitno naglasiti da obveza plaćanja godišnje naknade u fiksnom iznosu iz članka 31. i mjesečne naknade iz članka 51. stavka 3. Zakona o igrama na sreću, postoji neovisno o tome obračunavaju li priređivači igara na sreću MT ili ne. Naime, hoće li obračunavati MT prilikom uplate klađenja (i u kojem iznosu), ovisi isključivo o priređivaču igara klađenja.
Sukladno članku 46. Pravilnika o prostornim i tehničkim uvjetima za priređivanje igara na sreću u casinima, automatima i na uplatnim mjestima kladionica (»Narodne novine«, broj 38/10 i 69/11), ako uplatni listić sadržava MT-ove za priređivanje igre klađenja, ti troškovi ulaze u osnovicu za plaćanje mjesečne naknade za priređivanje igre na sreću klađenja.
Agencija je od stranaka u postupku zatražila dostavu podataka o prihodu ostvarenom od obračuna MT-a u razdoblju od dana uvođenja nove metodologije obračuna MT-a, odnosno od travnja 2014. do lipnja 2015., te podatak o ukupnim uplatama igrača na igre klađenja u kojima se obračunava MT u istom vremenskom razdoblju. Sukladno očitovanjima stranaka u postupku, od travnja 2014. do lipnja 2015. ukupne uplate igrača u igrama klađenja u kojima se obračunava MT iznosile su […] kuna, a