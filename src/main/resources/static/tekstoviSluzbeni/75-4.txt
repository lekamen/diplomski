 strana udruga obavljati u Republici Hrvatskoj
8. osobna imena i svojstvo osoba ovlaštenih za zastupanje u Republici Hrvatskoj (OIB)
9. izvod iz statuta ili drugog akta iz kojeg su vidljivi ciljevi i djelatnosti strane udruge.
(2) U registar stranih udruga, za svaku stranu udrugu, upisuju se i podaci koji se odnose na promjene:
1. naziva (skraćenog naziva)
2. adrese sjedišta u Republici Hrvatskoj
3. adresa sjedišta u zemlji sjedišta
4. ciljeva i djelatnosti koje će strana udruga obavljati u Republici Hrvatskoj
5. osoba i svojstva osoba ovlaštenih za zastupanje u Republici Hrvatskoj
6. prestanak djelovanja strane udruge u Republici Hrvatskoj.
(3) Strane udruge se u registru stranih udruga razvrstavaju prema Klasifikaciji s obzirom na djelatnosti koje će strana udruga obavljati u Republici Hrvatskoj. Razvrstavanje služi samo za statistička pretraživanja stranih udruga te ne utječe na prava ili obveze stranih udruga u pravnom prometu.
Zbirka isprava stranih udruga
Članak 15.
(1) Zbirka isprava vodi se za svaku stranu udrugu upisanu u registar stranih udruga.
(2) Zbirka isprava čuva se u omotu izrađenom od tvrdog papira ili drugog odgovarajućeg materijala, a može se voditi i u elektroničkom obliku. Na omotu zbirke isprava ispisuje se naziv strane udruge i registarski broj strane udruge.
(3) U zbirku isprava pohranjuje se:
– rješenje o upisu u registar stranih udruga
– popunjeni i potpisani obrazac zahtjeva za upis u registar stranih udruga
– izvadak iz registra u kojem je u državi po čijem pravu je osnovana strana udruga upisana, ne stariji od šest mjeseci, iz kojega je vidljivo tko je ovlašten zastupati stranu udrugu
– odluka o osnivanju strane udruge ovjerena od nadležnog tijela strane države, ako prema pravu države po kojem je osnovana nije propisan upis u registar
– odluka o imenovanju osobe ovlaštene za zastupanje strane udruge u Republici Hrvatskoj
– odluka o ciljevima i djelatnostima koje će strana udruga obavljati u Republici Hrvatskoj
– izvod iz statuta ili drugog akta iz kojeg su vidljivi ciljevi i djelatnosti strane udruge
– preslika isprave o identitetu osobe ovlaštene za zastupanje strane udruge u Republici Hrvatskoj
– drugi dokazi, ako su posebnim zakonom propisani posebni uvjeti za upis u registar stranih udruga
– rješenje o upisu promjene u registar stranih udruga
– popunjeni i potpisani obrazac zahtjeva za upis promjena u registar stranih udruga
– odluka o promjeni: naziva (skraćenog naziva), sjedišta ili adrese sjedišta u Republici Hrvatskoj, ciljeva ili djelatnosti koje će strana udruga obavljati u Republici Hrvatskoj te osobe ovlaštene za zastupanje strane udruge u Republici Hrvatskoj
– odluka o prestanku djelovanja strane udruge u Republici Hrvatskoj.
(4) U zbirku isprava, pohranjuju se i ovjereni prijevodi na hrvatskom jeziku i latiničnom pismu dokumenata iz stavka 3. ovog članka.
Upis u registar stranih udruga
Članak 16.
(1) Zahtjev za upis u registar stranih udruga podnosi osoba ovlaštena za zastupanje strane udruge u Republici Hrvatskoj.
(2) Zahtjev za upis u registar stranih udruga podnosi se na Obrascu broj 4 – Zahtjev za upis u Registar stranih udruga u Republici Hrvatskoj.
(3) Zahtjevu za upis u registar stranih udruga prilaže se:
– izvadak iz registra u kojem je u državi po čijem pravu je osnovana strana udruga upisana, ne stariji od šest mjeseci, iz kojega je vidljivo tko je ovlašten zastupati stranu udrugu
– odluka o osnivanju strane udruge ovjerena od nadležnog tijela strane države, ako prema pravu države po kojem je osnovana nije propisan upis u registar
– odluka o imenovanju osobe ovlaštene za zastupanje strane udruge u Republici Hrvatskoj
– odluka o ciljevima i djelatnostima koje će strana udruga obavljati u Republici Hrvatskoj
– izvod iz statuta ili drugog akta iz kojeg su vidljivi ciljevi i djelatnosti strane udruge
– preslika isprave o identitetu osobe ovlaštene za zastupanje strane udruge u Republici Hrvatskoj
– potvrda o OIB-u strane udruge izdana od Ministarstva financija – Porezne uprave
