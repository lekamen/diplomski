 prvostupanjsku presudu, ali i u tijeku prvostupanjskoga postupka, a ti su prigovori odbijeni po prvostupanjskom i drugostupanjskom sudu.
(...)
Stoga su neosnovani tužbeni navodi podnositelja da se presude temelje na nezakonitim dokazima.«
3) Postupak pred ESLJP-om u predmetu Dragojević protiv Hrvatske
5. Podnositelj ustavne tužbe podnio je 20. listopada 2011. zahtjev ESLJP-u protiv Hrvatske u kojem je istaknuo povrede prava zajamčenih člankom 6. stavkom 1. i člankom 8. Konvencije.
Podnositelj je pred ESLJP-om, između ostaloga, prigovorio da je tajni nadzor nad njime bio nezakonit jer se temeljio na nalozima istražnog suca koji su izdani u suprotnosti s mjerodavnim domaćim pravom i sudskom praksom viših domaćih sudova. Ti nalozi istražnog suca nisu sadržavali procjenu vjerojatnosti da je kazneno djelo počinjeno te da se istraga tog kaznenog djela ne može provesti na drugačiji, manje intruzivan način. Tvrdio je da je zakonska obveza obrazloženja naloga bila potrebna kao oblik učinkovite sudske kontrole mjera koje uzrokuju miješanje u temeljna prava pojedinca.
5.1. ESLJP je u presudi Dragojević protiv Hrvatske utvrdio da je zahtjev dopušten, te je presudio da je došlo do povrede članka 8. Konvencije, uz sljedeće obrazloženje:
»78. Sud ponavlja da su telefonski razgovori obuhvaćeni pojmovima ‘privatni život’ i ‘dopisivanje’ u smislu članka 8. Nadzor nad njima predstavlja miješanje u ostvarivanje prava pojedinca iz članka 8. (vidi Malone protiv Ujedinjene Kraljevine, 2. kolovoza 1984., stavak 64., Serija A br. 82).
79. Takvo je miješanje opravdano u smislu stavka 2. članka 8. samo ako je ‘u skladu sa zakonom’, teži jednom ili više legitimnih ciljeva navedenih u stavku 2. te je ‘nužno u demokratskom društvu’ kako bi se postigao taj cilj ili ciljevi (vidi, među nizom predmeta, Kvasnica protiv Slovačke, br. 72094/01, stavak 77., 9. lipnja 2009.).
80. Izraz ‘u skladu sa zakonom’ na temelju članka 8. stavka 2. u načelu zahtijeva, prvo, da sporna mjera ima određeni temelj u domaćem propisu; također se odnosi i na kvalitetu predmetnog propisa koji treba biti u skladu s vladavinom prava te dostupan osobi na koju se odnosi koja mora, štoviše, moći predvidjeti posljedice za sebe, te da mjera mora biti u skladu s vladavinom prava (vidi, primjerice, Kruslin protiv Francuske, 24. travnja 1990., stavak 27., Serija A br. 176-A).
(...)
84. To je posebice značajno za pitanje je li miješanje bilo ‘nužno u demokratskom društvu’ za ostvarivanje legitimnog cilja, s obzirom da je Sud presudio da su ovlasti nalaganja tajnog nadzora nad građanima dozvoljene prema članku 8. samo u onoj mjeri u kojoj su strogo nužne za očuvanje demokratskih institucija (vidi Kennedy, citirano gore, stavak 153.). Pri procjenjivanju postojanja i opsega takve nužnosti države ugovornice imaju određenu slobodu procjene, no ta sloboda podliježe europskom nadzoru. Sud mora utvrditi jesu li postupci za nadziranje nalaganja i provođenja restriktivnih mjera takvi da ‘miješanje’ ograničavaju na ono ‘nužno u demokratskom društvu’. Uz to, vrijednosti demokratskog društva treba poštivati što je vjernije moguće u nadzornim postupcima kako se ne bi prekoračile granice nužnosti, u smislu članka 8. stavka 2. (vidi Kvasnica, citirano gore, stavak 80.; i Kennedy, citirano gore, stavak 154.).
(b) Primjena ovih načela na ovaj predmet
(i) Je li došlo do miješanja
85. Sud ističe da među strankama nije sporno da je prisluškivanjem telefona i tajnim nadzorom podnositelja došlo do miješanja u njegovo pravo na poštovanje ‘privatnog života’ i ‘dopisivanja’ zajamčeno člankom 8. Konvencije. Sud nema razloga smatrati drugačije (vidi, primjerice, Malone, citirano gore, stavak 54.; Khan protiv Ujedinjene Kraljevine, br 35394/97, stavak 25., ECHR 2000-V; i Drakšas protiv Litve, br. 36662/04, stavci 52.-53., 31. srpnja 2012.).
(ii) Je li miješanje bilo opravdano
86. Sud primjećuje da u ovom predmetu podnositelj nije općenito prigovorio postojanju propisa koji dozvoljavaju mjere tajnog nadzora. Osnova njegova