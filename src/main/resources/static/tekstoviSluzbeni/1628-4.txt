 tužitelja, te je i po ocjeni Suda tuženo tijelo osnovano ocijenilo da su dopuštanjem koncentracije OPTIME i HT-a te okončanjem predstečajne nagodbe i faktičkim preuzimanjem upravljačkih prava nad tužiteljem nastupile okolnosti koje upućuju da do okončanja redovnog postupka analize tržišta, u cilju sprječavanja nastupa štetnih posljedica po tržišno natjecanje i krajnje korisnike koje se naknadno ne bi mogle otkloniti, potrebno privremeno urediti odnose između sudionika na tržištu na način da se regulatorne obveze određene Iskonu odrede i OPTIMI kao društvu pod kontrolom Hrvatskoga Telekoma.
Na osnovi izloženog ne može se prihvatiti prigovor tužitelja o preuranjenom donošenju privremenog rješenja, a u odnosu na prigovor o nadnevku nastanka koncentracije, eventualna pogreška nije od utjecaja jer je konvalidirana objavom AZTN-a svega nekoliko dana nakon donošenja rješenja.
Iz sadržaja spisa predmeta i izlaganja stranaka na raspravi proizlazi da su stranke pozvane i dale odgovarajuće očitovanje u predmetu te su pomno analizirani argumenti kako OPTIME tako i Hrvatskog Telekoma. Analizirajući sve izloženo, Sud dijeli stanovište tuženika da je u vrijeme odlučivanja o donošenju privremenog rješenja bilo opasnosti da tužitelj utječe na promjenu situacije na tržištu s obzirom da mu nisu bile određene nikakve regulatorne obveze, a kako je cilj tržišnog natjecanja stvaranje uvjeta u kojem potrošači imaju koristi djelovanjem konkurenata na tržištu, bilo je nužno odrediti mjere koje sprječavaju narušavanje slobodnog tržišnog natjecanja.
Stoga, s obzirom da su postojali uvjeti za privremeno proglašenje tužitelja operatorom sa značajnom tržišnom snagom i određivanje regulatornih obveza na tržištima kako je to navedeno, jednako kao Iskon internetu, čime, s obzirom na prirodu privremenog rješenja, nije prejudiciran krajnji ishod. Navedeno se i tijekom postupka dokazalo budući da je u odnosu na mjerodavno tržište pristupa javnoj komunikacijskoj mreži na fiksnoj lokaciji za privatne i poslovne korisnike donesena odluka u meritumu te je, kako je već spomenuto, stavljeno izvan snage privremeno rješenje u točki 1. izreke.
Nadalje, odlukom tuženika je utvrđeno da mjerodavno tržište maloprodaje širokopojasnog pristupa internetu nije podložno prethodnoj regulaciji te je ukinuta i točka 2. izreke privremenog rješenja, što međutim nije konačno s obzirom da je u tijeku postupak notifikacije kod Europske komisije, pa je s obzirom na tužbeni zahtjev u kojem je tužitelj ustrajao, Sud o navedenom dijelu zahtjeva odlučivao kao što je izloženo, slijedom čega je u smislu odredbe članka 57. stavka 1. ZUS-a isti odbio kao neosnovan.
Objava presude i rješenja temelji se na odredbi članka 14. stavka 8. ZEK-a.
Broj: UsII-76/14-14
Zagreb, 2. srpnja 2015.
Predsjednica vijeća Jasminka Jenjić, v. r.
