 prema posebnom propisu koji uređuje uvjete koje moraju ispunjavati laboratoriji za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a.
Zahtjev za izdavanje ovlaštenja mora sadržavati podatke o podnositelju zahtjeva (adresa, OIB, odgovorna osoba u pravnoj osobi, kontakt osoba) te dokaze o ispunjavanju uvjeta iz članka 5. ovog Pravilnika.
Na zahtjev za ovlaštenje laboratorij plaća propisanu upravnu pristojbu.
Ministarstvo daje ovlaštenje za službeni laboratorij za GMO na rok od dvije godine, protiv kojeg nije dopušteno izjavljivanje žalbe, ali se može pokrenuti uspravni spor.
Članak 5.
Zahtjev iz članka 4. ovoga Pravilnika može podnijeti laboratorij koji ispunjava sljedeće uvjete:
1. ima sjedište na području Republike Hrvatske;
2. ima ovlaštenje za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a, najmanje tri godine prije podnošenja zahtjeva;
3. ima akreditaciju u skladu s HRN EN ISO/IEC 17025 »Opći zahtjevi za osposobljenost ispitnih i umjernih laboratorija«;
4. ima dokaz o akreditacijama analitičkih metoda (popis metoda ispitivanja)
5. koristi analitičke metode validirane od strane referentnog laboratorija Unije EURL-GMFF i definirane Odlukama EU komisije za pojedine odobrene i neodobrene GMO koji se nalaze na web- -stranicama Joint Research Centar of EU (npr. P-35S, t-NOS, geni iz porodice cry, pat, bar)
6. mora osigurati pouzdanost izvršenih analiza (npr. dokaz o rezultatima međulaboratorijskih testiranja);
7. mora imati dokaz o financijskom bonitetu.
Članak 6.
Ispunjavanje uvjeta iz članka 5. ovoga Pravilnika utvrđuje Stručno Povjerenstvo (u daljnjem tekstu: Povjerenstvo) koje imenuje ministar nadležan za zdravlje (u daljnjem tekstu: ministar).
Povjerenstvo iz stavka 1. ovog članka čine tri člana, i to:
– jedan predstavnik ministarstva nadležnog za poljoprivredu,
– jedan predstavnik Ministarstva i
– jedan stručnjak iz područja molekularne biologije/biotehnologije ili srodnog zanimanja, koji sudjeluje u revizijama laboratorija za GMO.
Članak 7.
Nakon što utvrdi da je podnositelj zahtjeva priložio svu dokumentaciju kojom dokazuje ispunjavanje uvjeta iz članka 5. ovoga Pravilnika, Povjerenstvo provodi očevid prostora, opreme i djelatnika laboratorija.
Troškove očevida Povjerenstva snosi podnositelj zahtjeva, a uplatu troškova podnositelj zahtjeva je obvezan izvršiti najkasnije osam dana prije zakazanog očevida i prilikom očevida priložiti dokaz o izvršenoj uplati.
Visinu troškova očevida Povjerenstva propisuje ministar Odlukom.
Članak 8.
Ministarstvo je obvezno najkasnije u roku od 60 dana od dana zaprimanja potpunog zahtjeva izdati rješenje podnositelju zahtjeva.
Članak 9.
Hrvatska agencija za akreditaciju obvezna je pisanim putem izvijestiti Ministarstvo o zaključku provedene revizije u ovlaštenom službenom laboratoriju za GMO.
Ako ovlašteni službeni laboratorij za GMO izgubi status akreditiranog laboratorija temeljem odluke Hrvatske agencije za akreditaciju, Ministarstvo će rješenjem ukinuti ovlaštenje iz članka 4. ovoga Pravilnika.
O rezultatima provedenih analiza za potrebe službenih kontrola iz svojega djelokruga, službeni laboratorij za GMO najkasnije do 31. ožujka tekuće godine za prethodnu godinu podnosi Ministarstvu izvješće o radu.
III. POSTUPAK I NAČIN OVLAŠĆIVANJA REFERENTNIH LABORATORIJA ZA GMO
Članak 10.
Postupak i način ovlašćivanja referentnih laboratorija za GMO provodi se sukladno odredbama članaka 4., 6., 7., 8. i 9. ovoga Pravilnika, a podnositelj zahtjeva mora ispunjavati uvjete iz članka 11. ovoga Pravilnika.
Članak 11.
Podnositelj zahtjeva za izdavanje ovlaštenja za referentni laboratorij mora ispunjavati sljedeće uvjete:
1. ima sjedište na području Republike Hrvatske;
2. ima ovlaštenje za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a najmanje u trajanju od pet godina ili obavlja znanstveno-istraživačku djelatnost na području GMO-a u Republici