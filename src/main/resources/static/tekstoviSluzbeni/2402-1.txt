 platiti. Predlaže da Sud održi raspravu ukoliko ne zauzme stajalište da pogrešna primjena materijalnog prava te formalni i procesno pravni nedostaci osporenog rješenja nisu sami za sebi dovoljan razlog za oglašavanje rješenja ništavim, odnosno za poništenje istog bez rasprave.
Zaključno, predlaže da Sud prvenstveno oglasi ništavim osporeno rješenje, a podredno da ga poništi.
Tuženik, pozvan na odgovor u smislu odredbe članka 32. Zakona o upravnim sporovima 10/20., 143/12. i 152/14.) u odgovoru na tužbu ukazuje na odredbu članka 20. Zakona o elektroničkim komunikacijama (»Narodne novine«, broj 73/08., 90/11., 133/12., 80/13. i 71/14.-dalje u tekstu: ZEK) koji upravo daje ovlaštenje i obvezu tuženiku donijeti odluku o rješenju spora između dvaju ili više operatora elektroničkih komunikacijskih mreža/ili usluga u vezi s odredbama ZEK-a u najkraćem roku. U predmetnom postupku radi se o sporu operatora u vezi s regulatornom obvezom pristupa i korištenjem posebnih dijelova mreže prema članku 61. ZEK-a, a koja obveza je određena HT-u na tržištima veleprodajnog širokopojasnog pristupa, tržištu veleprodajnog (fizičkog) pristupa mrežnoj infrastrukturi (uključujući dijeljeni ili potpuni izdvojeni pristup) na fiksnoj lokaciji i tržištu pristupa javnoj komunikacijskoj mreži na fiksnoj lokaciji za privatne i poslovne korisnike (dalje: regulatorna obveza pristupa). Navodi da se na smetnje koje ne može otkloniti jer nisu u području odgovornosti HT-a niti ne primjenjuju rokovi iz članka 8.5.1. SP BSA jer se odnose isključivo na slučajeve kada je smetnja u odgovornosti HT-a, a da pri tome VIP ne provodi aktivnosti ispitivanja uzroka smetnji i je li ista u domeni VIP-a te prema navedenom HT nije odgovoran za navedena kašnjenja. U provedenom upravnom postupku u predmetnom slučaju je utvrđeno da HT u vezi s propisanim odredbama SP RUO-a i SP BSA nije aktivno surađivao sa VIP-om po pitanju otklona/rješavanja navedenih kvarova iz razloga što tužitelj nije pravovremeno obavijestio VIP da se radi o smetnjama koje nisu u odgovornosti HT-a. Stoga je, da bi se izbjeglo prepoznato ponašanje HT-a taktikom odgađanja (koju bi HT kao operator sa značajnom tržišnom snagom mogao primjenjivati prema ostalim sudionicama na tržištu i dovoditi postojeće i potencijalne konkurente u neravnopravan položaj na povezanoj maloprodajnoj razini), HT-u određena regulatorna obveza pristupa i korištenja posebnih dijelova mreže i regulatorna obveza nediskriminacije, temeljem kojih su HT-u propisani rokovi pružanja veleprodajnih usluga kao i naknade za slučaj kašnjenja. Nedvojbeno je da u slučaju kašnjenja pri ispunjavanju obveza posljedice trpe trajni korisnici operatora. Da je tužitelj bio dužan na vrijeme obavijestiti VIP o kvaru/smetnji koji nisu u domeni tužitelja proizlazi i iz članka 59. stavak 2. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj 154/11., 149/13. i 82/14.), prema kojem operatori i infrastrukturni operatori obavljaju poslove utvrđivanja mjesta i uzroka smetnji kvarova u svojem sustavu te poduzimanja mjera za njihovo uklanjanje pri čemu osobito moraju voditi računa o brzini i djelotvornosti uklanjanja smetnji i kvarova, pa su irelevantni navodi tužitelja da VIP nije dokazao da nije uzrokovao kvar/smetnju niti da je aktivno surađivao u otklonu istih. Ističe da je Visoki upravni sud Republike Hrvatske, u presudi poslovni broj: UsII-54/14 Sud zauzeo stajalište u pogledu izostanka aktivne suradnje tužitelja Vip-om kao i obrazloženje tuženika da se vrijeme nemogućnosti pristupa lokaciji korisnika ne bi uračunavalo u vrijeme potrebno za otklanjanje smetnji. Predlaže da Sud tužbu odbije kao neosnovanu.
U odgovoru na tužbu zainteresirana osoba VIPnet d.o.o. se uglavnom pridružuje navodima odgovora tuženika. Posebno ukazuje da je rješenje doneseno u okviru izvršenja regulatornih obveza tužitelja, koje je sam tansponirao u svoje standardne ponude pa je po njegovom mišljenju nadležnost tuženika 