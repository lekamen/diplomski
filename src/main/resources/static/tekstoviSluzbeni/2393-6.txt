 ovoga Pravilnika prije donošenja Odluka o odabiru projekta primijenjenih istraživanja.
(2) Agencija za plaćanja provodi administrativnu obradu zahtjeva i kontrolu na terenu, sukladno članku 138. Zakona o poljoprivredi (»Narodne novine« broj 30/15), prije donošenja Odluka o isplati podnositeljima zahtjeva koji su udovoljili ili djelomično udovoljili uvjetima ovoga Pravilnika.
(3) Kontrolom na terenu iz stavka 2. ovoga članka mora biti obuhvaćeno najmanje 5 % ponuda/zahtjeva svake od mjera ovoga Pravilnika.
Članak 27.
Pri obavljanju kontrole na terenu kontrolori u skladu s člankom 146. stavkom 14. Zakona o poljoprivredi (»Narodne novine« broj 30/15) mogu:
a) pregledati pčelinjake, poslovne i proizvodne prostore, objekte, uređaje, robu te poslovnu dokumentaciju podnositelja/korisnika
b) izvršiti uvid u isprave podnositelja/korisnika koje se odnose na ostvarivanje tog prava
c) provjeravati poslovne knjige i dokumente kao što su računi, određeni popisi, dokumenti o ispunjavanju uvjeta, potvrde o plaćanju, garantni listovi, rješenja, ugovori, potvrde, podaci o korištenom materijalu, obavljenom poslu i bankovna izvješća u posjedu korisnika i s njim vezanih osoba
d) provjeravati podatke u računalima
e) provjeravati opremu, proizvodnju, pakiranje, otpremu i skladištenje
f) provjeravati sve podatke koji se odnose na prirodu, kvantitetu i kvalitetu roba i usluga
g) provjeriti računovodstvene podatke i dokumente
h) provjeravati financijske i tehničke podatke o subvencioniranom projektu
i) izvještavati nadležna tijela i tražiti provođenje određenog postupka ako sami nisu ovlašteni izravno postupiti i
j) prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje poslova kontrole.
Članak 28.
Sredstva namijenjena provedbi mjera Programa su namjenska i bespovratna.
Članak 29.
(1) Prilozi I., II., III., IV. dio A, IV. dio B, IV. dio C, V. dio A, V. dio B, V. dio C, V. dio D, VI. dio A, VI. dio B i VII. tiskani su u dodatku ovoga Pravilnika i njegov su sastavni dio.
(2) Agencija za plaćanja priloge iz stavka 1. ovoga članka objavljuje na svojim službenim mrežnim stranicama.
IV. ZAVRŠNA ODREDBA
Članak 30.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/54
Urbroj: 525-07/1398-15-2
Zagreb, 9. studenoga 2015.
Ministar Tihomir Jakovina, v. r.
PRILOG I – PRILOG VII

