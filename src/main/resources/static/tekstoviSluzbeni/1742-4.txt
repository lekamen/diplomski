 kojem je birač glasovao za veći broj kandidata od broja predstavnika koji se biraju.
(2) Birači mogu glasovati samo jednom i najviše za onaj broj kandidata koliko se predstavnika radnika bira.
Način utvrđivanja rezultata
Članak 14.
(1) Za predstavnike radnika u tijelo iz članka 1. ovoga Pravilnika, izabrani su oni kandidati sa zbirne liste kandidata koji su dobili najveći broj glasova, a ako su dva ili više kandidata dobila isti broj, izabranim se smatra onaj kandidat koji je duže u neprekidnom radnom odnosu kod poslodavca.
(2) Za predstavnika radnika u tijelo iz članka 1. ovoga Pravilnika, može biti izabran radnik koji je kod poslodavca sa sjedištem u Republici Hrvatskoj, neprekidno zaposlen najmanje šest mjeseci.
Zapisnik Izbornog odbora
Članak 15.
(1) Zapisnik Izbornog odbora o rezultatima izbora za predstavnika radnika u tijelo iz članka 1. ovoga Pravilnika sadrži:
1) podatak o danu održavanja izbora, prisutnim osobama, te valjanosti provedenih izbora,
2) podatak o mjestu i vremenu glasovanja,
3) podatak o ukupnom broju radnika upisanih u popis birača,
4) podatak o broju radnika koji su pristupili glasovanju,
5) podatak o broju važećih, nevažećih i neuporabljenih glasačkih listića,
6) podatak o broju glasova koje je dobio svaki od kandidata sa zbirne liste,
7) imena i prezimena izabranih kandidata,
8) pouku da svaki radnik može u roku od tri radna dana od dana objavljivanja zapisnika, podnijeti Izbornom odboru pisanu prijavu o nepravilnosti izbornog postupka za izbor predstavnika radnika,
9) dan objavljivanja zapisnika te potpis predsjednika Izbornog odbora.
(2) Zapisnik potpisuju svi članovi Izbornog odbora.
(3) Zapisnik o rezultatima izbora za predstavnika radnika u tijelo iz članka 1. ovoga Pravilnika, mora tijekom tri radna dana biti objavljen na svim oglasnim mjestima poslodavca.
Postupak po prijavama nepravilnosti i prigovorima
Članak 16.
(1) Izborni odbor je dužan u roku od tri radna dana od dostavljene prijave, odlučiti o prijavljenoj nepravilnosti izbornog postupka i o prigovoru kandidata za predstavnika radnika u tijelo iz članka 1. ovoga Pravilnika na rezultat izbora, te svoju odluku dostaviti podnositelju prijave odnosno prigovora.
(2) Izborni odbor, u roku od tri radna dana od proteka roka za podnošenje prijave i prigovora, odnosno nakon donesenih odluka o prijavi i prigovoru iz stavka 1. ovoga članka, ocjenjuje postoje li nepravilnosti izbornog postupka zbog kojih je potrebno ponoviti čitav izborni postupak ili neki njegov dio.
(3) Odluka o ponavljanju čitavog izbornog postupka ili njegovog dijela objavljuje se na svim oglasnim mjestima poslodavca.
Pravovaljanost izbora
Članak 17.
(1) Izbori su valjani ako se odazvalo najmanje jedna trećina radnika s pravom glasa.
(2) Ako se odazvao manji broj radnika, izbori će se ponoviti nakon tri mjeseca od dana prethodno održanih izbora i bit će valjani bez obzira na broj radnika koji su se odazvali na ponovljenim izborima.
(3) Ako se u postupcima po prijavi nepravilnosti i prigovorima propisanima odredbom članka 16. ovoga Pravilnika, utvrdi da izbori nisu bili valjani, izbori će se ponoviti u roku od trideset dana od dana prethodno održanih izbora.
(4) Ponovljeni izbori iz stavka 3. ovoga članka, bit će valjani bez obzira na broj radnika koji su se odazvali na ponovljenim izborima.
(5) U postupku izbora iz stavka 2. i 3. ovoga članka, izabran će biti onaj kandidat koji je dobio najveći broj glasova.
Završne odredbe
Članak 18.
(1) Postupci izbora predstavnika radnika u tijela iz članka 1. ovoga Pravilnika, pokrenuti do dana stupanja na snagu ovoga Pravilnika, dovršit će se po odredbama Pravilnika o postupku izbora predstavnika radnika iz Republike Hrvatske u tijelima za provedbu sudjelovanja radnika u odlučivanju na transnacionalnoj razini (»Narodne novine«, broj 122/13).
(2) Danom stupanja na snagu ovoga Pravilnika prestaje važiti Pravilnik o postupku izbora predstavnika radnika iz Republike Hrvatske u tijelima za provedbu sudjelovanja radnika u odlučivanju na