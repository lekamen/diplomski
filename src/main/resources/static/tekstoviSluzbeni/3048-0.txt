15 17.02.2016 Odluka o raspisivanju prijevremenih izbora za gradsko vijeće i gradonačelnika te zamjenike gradonačelnika u gradovima Novoj Gradišci i Novalji te za općinsko vijeće i općinskog načelnika te zamjenike općinskog načelnika u općinama Matulji, Ražanac, Kolan, Kalnik, Ližnjan - Lisignano, Cestica i Gvozd
VLADA REPUBLIKE HRVATSKE
397
Na temelju članka 5. i članka 6. stavka 1. Zakona o lokalnim izborima (»Narodne novine«, broj 144/12), Vlada Republike Hrvatske je na sjednici održanoj 11. veljače 2016. godine donijela
ODLUKU
O RASPISIVANJU PRIJEVREMENIH IZBORA ZA GRADSKO VIJEĆE I GRADONAČELNIKA TE ZAMJENIKE GRADONAČELNIKA U GRADOVIMA NOVOJ GRADIŠCI I NOVALJI TE ZA OPĆINSKO VIJEĆE I OPĆINSKOG NAČELNIKA TE ZAMJENIKE OPĆINSKOG NAČELNIKA U OPĆINAMA MATULJI, RAŽANAC, KOLAN, KALNIK, LIŽNJAN – LISIGNANO, CESTICA I GVOZD
I.
Raspisuju se prijevremeni izbori u:
– Gradu Novoj Gradišci za članove Gradskog vijeća i gradonačelnika Grada Nove Gradiške te njegova dva zamjenika
– Gradu Novalji za članove Gradskog vijeća i gradonačelnika Grada Novalje te njegovog zamjenika
– Općini Matulji za članove Općinskog vijeća i općinskog načelnika Općine Matulji te njegova dva zamjenika
– Općini Ražanac za članove Općinskog vijeća i općinskog načelnika Općine Ražanac te njegovog zamjenika
– Općini Kolan za članove Općinskog vijeća i općinskog načelnika Općine Kolan te njegovog zamjenika
– Općini Kalnik za članove Općinskog vijeća i općinskog načelnika Općine Kalnik te njegovog zamjenika
– Općini Ližnjan – Lisignano za članove Općinskog vijeća i općinskog načelnika Općine Ližnjan – Lisignano te njegovog zamjenika
– Općini Cestica za članove Općinskog vijeća i općinskog načelnika Općine Cestica te njegovog zamjenika
– Općini Gvozd za članove Općinskog vijeća i općinskog načelnika Općine Gvozd te njegovog zamjenika.
II.
Za dan provedbe izbora određuje se nedjelja, 20. ožujka 2016. godine.
III.
Ova Odluka objavit će se u »Narodnim novinama«, a stupa na snagu 18. veljače 2016. godine.
Klasa: 022-03/16-04/11
Urbroj: 50301-09/06-16-2
Zagreb, 11. veljače 2016.
Predsjednik Tihomir Orešković, v. r.
