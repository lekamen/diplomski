 prestaju na kraju radnog dana.
Članak 16.
Trenutak prihvata, trenutak neopozivosti
1. U svrhu članka 3. stavka 1. prve rečenice i članka 5. Direktive 98/26/EZ i članka 8. stavka 1. Zakona o konačnosti namire u platnim sustavima i sustavima za namiru financijskih instrumenata, nalozi za prijenos likvidnosti s DCA-a na DCA i nalozi za prijenos likvidnosti s DCA-a na PM prihvaćeni su u sustav TARGET2-HR i neopozivi u trenutku kada je terećen DCA odgovarajućeg imatelja DCA-a. Nalozi za prijenos likvidnosti s PM-a na DCA uređeni su Usklađenim uvjetima za otvaranje i funkcioniranje PM računa u sustavu TARGET2 koji se primjenjuju na komponentu sustava TARGET2 iz koje potječu ti nalozi.
2. U svrhu članka 3. stavka 1. prve rečenice i članka 5. Direktive 98/26/EZ i članka 8. stavka 1. Zakona o konačnosti namire u platnim sustavima i sustavima za namiru financijskih instrumenata, za sve transakcije namire na namjenskim novčanim računima na koje se primjenjuje usklađivanje dvaju različitih naloga za plaćanje, uzima se da su ti nalozi za prijenos prihvaćeni u sustav TARGET2-HR i neopozivi u trenutku kada je terećen DCA odgovarajućeg imatelja DCA-a.
3. Pravilo iz stavka 2. ovog članka zamjenjuje se pravilima iz ovog stavka dva tjedna nakon što Upravno vijeće ESB-a utvrdi da je sklopljen sporazum o davanju informacija i odgovornosti između središnjih banaka Eurosustava i povezanih nacionalnih središnjih banaka s jedne strane i središnjih depozitorija vrijednosnih papira koji sudjeluju u sustavu T2S na datum sklapanja tog sporazuma s druge strane:
(a) za sve transakcije namirene na namjenskim novčanim računima, a koje su predmet usklađivanja dvaju različitih naloga za plaćanje, uzima se da su ti nalozi za plaćanje prihvaćeni u sustav TARGET2-HR u trenutku kada su utvrđeni kao usklađeni s tehničkim pravilima sustava T2S od strane platforme sustava T2S i neopozivi u trenutku kada je transakciji dan status »usklađeno« na platformi sustava T2S ili
(b) kao iznimka od točke (a) ovog stavka, za transakcije koje uključuju jedan sudjelujući CSD koji ima zasebne komponente usklađivanja, kada su nalozi za plaćanje poslani izravno tom sudjelujućem CSD-u radi usklađivanja u njegovoj zasebnoj komponenti usklađivanja, uzima se da su nalozi za plaćanje prihvaćeni u sustav TARGET2-HR u trenutku kada je utvrđeno da su usklađeni s tehničkim pravilima sustava T2S od strane tog sudjelujućeg CSD-a i neopozivi u trenutku kada je transakciji dan status »usklađeno« na platformi sustava T2S; popis središnjih depozitorija vrijednosnih papira na koje se primjenjuje ova točka (b) dostupan je na mrežnim stranicama ESB-a.
GLAVA V. SIGURNOSNI ZAHTJEVI, NEPREDVIDIVI DOGAĐAJI I KORISNIČKA SUČELJA
Članak 17.
Postupak neprekinutog poslovanja i postupak pri nepredvidivim događajima
U slučaju neuobičajenog vanjskog događaja ili bilo kojeg drugog događaja koji utječe na transakcije na namjenskim novčanim računima primjenjuje se postupak neprekinutog poslovanja i postupak pri nepredvidivim događajima, opisani u Dodatku IV. ove Odluke.
Članak 18.
Sigurnosni zahtjevi
1. Imatelji DCA-a dužni su provoditi odgovarajuće sigurnosne kontrole radi zaštite svojih sustava od neovlaštenog pristupa i upotrebe. Imatelji DCA-a isključivo su odgovorni za primjerenu zaštitu povjerljivosti, cjelovitosti i dostupnosti svojih sustava.
2. Imatelji DCA-a dužni su obavijestiti Hrvatsku narodnu banku o svakom sigurnosnom incidentu u svojoj tehničkoj infrastrukturi i, kada je primjereno, sigurnosnim incidentima koji se događaju u tehničkoj infrastrukturi drugih pružatelja. Hrvatska narodna banka može zahtijevati daljnje informacije o incidentu i tražiti da imatelji DCA-a poduzmu odgovarajuće mjere kako bi spriječili ponavljanje takvog događaja.
3. Hrvatska narodna banka može odrediti dodatne sigurnosne zahtjeve svim imateljima DCA-a i/ili imateljima DCA-a koje smatra kritičnima.
Članak 19.
Korisnička sučelja
1. Imatelj DCA-a ili imatelj glavnog PM računa koji djeluje za račun imatelja DCA-a koristi se