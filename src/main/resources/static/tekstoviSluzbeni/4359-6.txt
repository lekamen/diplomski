 da nisu ispunjeni uvjeti pod kojima je Odobrenje izdano.
(2) Rješenjem iz stavka 1. ovoga članka SSVZP će naložiti operatoru da u određenom roku ukloni utvrđene nedostatke zbog kojih je Odobrenje stavljeno izvan snage.
(3) Protiv rješenja iz stavka 1. ovoga članka operator može u roku od 15 dana po primitku rješenja izjaviti žalbu ministru obrane.
Uputa o letenju vojnih zrakoplova
Članak 30.
(1) Uputa o letenju vojnih zrakoplova izrađuje se za svaki aerodrom na kojem su stalno razmještene operativne postrojbe HRZ-a i PZO-a, a uređuje načine, postupke i druge uvjete za sigurno uzlijetanje i slijetanje vojnih zrakoplova.
(2) Za sve ostale aerodrome u Republici Hrvatskoj izrađuju se dokumenti kojima se utvrđuju načini, postupci i drugi uvjeti za sigurno uzlijetanje i slijetanje vojnih zrakoplova potrebni za njihovo sigurno vođenje u skladu sa letačkom zadaćom.
(3) Uputa iz stavka 1. ovoga članka ovisno o posebnosti aerodroma sadržava:
– podatke o operatoru aerodroma
– opće podatke o aerodromu: položaj, oblik i veličina, uzletno-sletne staze, staze za vožnju, stajanke
– podatke o zračnom prostoru
– podatke o načinu korištenja zračnog prostora
– klimatološki opis aerodroma
– ograničenja u letenju
– dužnosti i obveze operatora te način obavljanja poslova
– postupke za pristup manevarskim površinama (Movement Area)
– postupke za slučaj izvanrednog događaja (Emergency Plan)
– način kontrole manevarskih površina i površina bez prepreka
– način kontrole horizontalne, vertikalne i svjetlosne signalizacije
– postupke za održavanje objekata, opreme i instalacija
– sigurnosne postupke tijekom izvođenja radova na i oko manevarskih površina
– upravljanje postupcima na stajanci (Apron Management)
– upravljanje sigurnošću na stajanci (Apron Safety Management)
– postupke za kretanje ljudi i vozila na i oko manevarskih površina
– postupke i popis opreme za zaštitu vojnog aerodroma i vojnih zrakoplova od ptica i drugih životinja
– kartu prepreka u prostoru prema kategoriji prilaza vojnog zrakoplova aerodromu, te praćenje i evidentiranje svih promjena
– način uklanjanja onesposobljenog vojnog zrakoplova s manevarskih površina te popis opreme za uklanjanje onesposobljenih zrakoplova
– način za sigurno rukovanje, skladištenje i prijevoz opasnih tvari
– postupke u slučaju smanjene vidljivosti
– postupke za zaštitu radara i drugih navigacijskih uređaja na vojnom aerodromu
– sustav upravljanja sigurnošću (Safety Management System)
– druga pitanja značajna za sigurno korištenje vojnog aerodroma te za uzlijetanje i slijetanje vojnih zrakoplova.
(4) Uputu iz stavka 1. ovoga članka i dokumente iz stavka 2. ovoga članka donosi zapovjednik HRZ-a i PZO-a uz prethodno mišljenje pružatelja usluga u zračnoj plovidbi i suglasnosti SSVZP.
Dužnosti operatora
Članak 31.
Operator je dužan:
– skrbiti se o primjeni Upute za letenje vojnih zrakoplova
– pravodobno dostavljati nadređenom zapovjedništvu sve podatke koji zahtijevaju izmjenu ili dopunu Upute za letenje vojnih zrakoplova
– omogućiti ovlaštenim osobama nadzor nad provedbom zaštitnih i sigurnosnih mjera na vojnom aerodromu
– obavljati prihvat i otpremu vojnih zrakoplova, putnika i opreme te omogućiti boravak zrakoplova na aerodromu
– raspolagati s osobljem osposobljenim za prihvat i otpremu putnika i opreme te za održavanje operativnih površina vojnog aerodroma
– utvrditi obvezu i način suradnje odgovornih za provedbu mjera sigurnosti i za sigurno korištenje vojnog aerodroma
– osigurati primjenu preporuka i standarda
– utvrditi provedbu vlastitih sigurnosnih pregleda i izvješćivanja
– utvrditi provedbu posebnih pregleda, kad za to postoje opravdani razlozi koji utječu na sigurnost zračnog prometa
– ukloniti sve prepreke s površine vojnog aerodroma koje predstavljaju opasnost za sigurnost zračnog prometa.
Zrakoplovni poligon
Članak 32.
Zrakoplovni poligon može biti:
– zrakoplovni poligon za gađanje, raketiranje i bombardiranje (GRB) ciljeva na površini
– zrakoplovni poligon za gađanje ciljeva u zraku (GCZ) ili