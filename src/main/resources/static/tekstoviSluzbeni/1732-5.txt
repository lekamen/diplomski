uvjeta propisanih ovim Pravilnikom za izdavanje, produženje i prijenos dozvole za obavljanje energetske djelatnosti, Agencija može izvršiti provjeru i zatražiti pojašnjenje svih podataka te izvršiti pregled svih građevina i/ili opreme.
III. PRESTANAK VAŽENJA DOZVOLE ZA OBAVLJANJE ENERGETSKE DJELATNOSTI
Članak 22.
Dozvola za obavljanje energetske djelatnosti prestaje važiti istekom posljednjeg dana roka na koji je izdana, prestankom energetskog subjekta danom pravomoćnosti rješenja o brisanju iz odgovarajućeg registra, na vlastiti zahtjev energetskog subjekta danom izvršnosti rješenja Agencije o prestanku važenja dozvole i danom izvršnosti rješenja Agencije o trajnom oduzimanju dozvole.
Članak 23.
(1) Agencija može privremeno oduzeti dozvolu za obavljanje energetske djelatnosti ako energetski subjekt prestane ispunjavati uvjet tehničke kvalificiranosti, stručne osposobljenosti, financijske kvalificiranosti ili druge uvjete na temelju kojih je izdana dozvola za obavljanje energetske djelatnosti, ako ne obavlja energetsku djelatnosti za koju je ishodio dozvolu na način propisan zakonom i podzakonskim propisima ili ako u razdoblju od tri uzastopna mjeseca ne ispunjava pravodobno svoje obveze prema drugim energetskim subjektima, koji obavljaju svoju djelatnost kao javnu uslugu te ako nadležna inspekcija utvrdi sigurnosne nedostatke objekata, uređaja, mreže odnosno sustava i o tome obavijesti Agenciju.
(2) Agencija može aktivnom trgovcu električnom energijom odnosno trgovcu plinom iz države članice Europske unije ili ugovorne strane Energetske zajednice privremeno oduzeti dozvolu za obavljanje energetske djelatnosti ako u državi članici Europske unije ili ugovorne strane Energetske zajednice prestane ispunjavati uvjete za obavljanje energetske djelatnosti te ako ne obavlja energetsku djelatnosti za koju je ishodio dozvolu na način propisan zakonom i podzakonskim propisima ili ako u razdoblju od tri uzastopna mjeseca ne ispunjava pravodobno svoje obveze prema drugim energetskim subjektima, koji obavljaju svoju djelatnost kao javnu uslugu te ako nadležna inspekcija utvrdi sigurnosne nedostatke objekata, uređaja, mreže odnosno sustava i o tome obavijesti Agenciju.
(3) Ukoliko Agencija utvrdi postojanje nedostataka iz stavka 1. i 2.ovoga članka, rješenjem će privremeno oduzeti energetskom subjektu dozvolu za obavljanje energetske djelatnosti i odrediti rok za otklanjanje nedostataka.
(4) Protiv rješenja iz stavka 3. ovoga članka može se izjaviti žalba Ministarstvu.
Članak 24.
(1) Agencija može trajno rješenjem oduzeti dozvolu za obavljanje energetske djelatnosti ako energetski subjekt ne postupi po rješenju Agencije iz članka 23. stavka 3. ovoga Pravilnika ili ne otkloni nedostatke u radu u roku određenom rješenjem nadležnog inspektora.
(2) Protiv rješenja iz stavka 1. ovoga članka može se izjaviti žalba Ministarstvu.
IV. REGISTAR DOZVOLA ZA OBAVLJANJE ENERGETSKIH DJELATNOSTI
Oblik, sadržaj i način vođenja registra
Članak 25.
(1) Registar dozvola vodi Agencija.
(2) Registar dozvola sastoji se od registarskih spisa za svaki pojedini predmet.
(3) Registarski spis sadrži:
– zahtjev za izdavanje dozvole za obavljanje energetske djelatnosti,
– dokumente koji se prilažu uz zahtjev za izdavanje dozvole za obavljanje energetske djelatnosti,
– rješenje Agencije kojim se izdaje dozvola za obavljanje energetske djelatnosti,
– presliku obrasca DOED izdane dozvole,
– rješenje Agencije o oduzimanju dozvole za obavljanje energetske djelatnosti, ako je isto izdano,
– rješenje Agencije o prestanku važenja dozvole zbog prestanka energetskog subjekta, odnosno rješenje Agencije o prestanku važenja dozvole na vlastiti zahtjev energetskog subjekta, ako je isto izdano,
– odluke nadležnog drugostupanjskog tijela povodom žalbe, ako je žalba izjavljena.
(4) Kod produženja dozvole za obavljanje energetske djelatnosti u registarski spis se ulaže i:
– zahtjev za produženje dozvole za obavljanje energetske djelatnosti,
– dokumenti koji se prilažu uz zahtjev za