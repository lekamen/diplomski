 Upravnog vijeća biraju između sebe članovi Upravnog vijeća, s time da se predsjednik i zamjenik predsjednika biraju samo između predsjednika područnih sjedišta.
Predsjednik Komore, zamjenik predsjednika Komore i glavni tajnik sudjeluju u radu Upravnog vijeća bez prava odlučivanja.
Članovima Upravnog vijeća, izuzev predsjednicima područnih sjedišta, prestaje članstvo u Upravnom vijeću s prestankom funkcije te ih automatski zamjenjuje novoizabrani član.
Članak 33.
Upravno vijeće:
1. donosi opće akte, izuzev općih akata koji su u nadležnosti Skupštine;
2. donosi Poslovnik o radu Upravnog vijeća;
3. donosi prijedlog financijskog proračuna Komore;
4. na temelju prijedloga Izvršnog odbora utvrđuje prijedloge općih akata koje donosi Skupština;
5. zauzima stajališta i daje mišljenja o pitanjima o kojima raspravlja Skupština;
6. upravlja poslovima Komore i donosi odluke o sklapanju poslova čija je pojedinačna vrijednost veća od iznosa 300.000,00 kn;
7. odlučuje o prigovorima i žalbama na pojedinačne akte tijela Komore, osim ako zakonom, ovim Statutom ili općim aktom Komore nije drugačije određeno;
8. odlučuje o kupnji nekretnina i raspolaganju nepokretnom imovinom Komore;
9. odlučuje o dodjeli odličja Komore prema općem aktu Komore;
10. usklađuje međusobne interese i rješava sporna pitanja između područnih sjedišta Komore,
11. donosi odluku o povezivanju i suradnji Komore s drugim srodnim organizacijama;
12. prihvaća izvješće o radu Izvršnog odbora Komore;
13. donosi odluku o raspisivanju izbora za tijela Komore;
14. donosi prijedloge i preporuke koji su od općeg značaja za obavljanje dentalne medicine i rada u Komori;
15. na prijedlog predsjednika Komore imenuje i razrješava predsjednika Časnog suda prvog i drugog stupnja pri Komori;
16. na prijedlog predsjednika Komore imenuje i razrješava predsjednike svih povjerenstava;
17. na prijedlog predsjednika Komore imenuje i razrješava glavnog urednika glasila Komore;
18. po potrebi osniva radna tijela Upravnog vijeća;
19. obavlja i druge poslove koji prema ovom Statutu, zakonu ili drugim općim aktima pripadaju u njegov djelokrug.
Članak 34.
Sjednicu Upravnog vijeća saziva i njome predsjedava predsjednik Upravnog vijeća.
Upravno vijeće mora se sazvati na zahtjev:
– predsjednika Komore;
– Nadzornog odbora;
– najmanje pet članova Upravnog vijeća.
Članak 35.
Upravno vijeće pravovaljano odlučuje ako je sjednici nazočno više od polovice njegovih članova.
Upravno vijeće donosi odluke većinom glasova nazočnih članova Upravnog vijeća. Ukoliko je omjer glasova jednak, presudan je glas predsjednika Upravnog vijeća.
Za svoj rad Upravno vijeće odgovara Skupštini i predsjedniku Komore.
4. UPRAVNI ODBOR STRUKOVNOG RAZREDA DENTALNIH TEHNIČARA
Članak 36.
Upravni odbor ima najviše 9 članova, sukladno općem aktu Komore.
Članovi Upravnog odbora su:
– iz svakog područnog sjedišta Komore najmanje jedan član izabran na neposrednim i tajnim izborima propisanim općim aktom Komore;
– jedan član Komore kojeg imenuje i razrješava predsjednik Komore.
Predsjednika i zamjenika predsjednika Upravnog odbora biraju između sebe članovi Upravnog odbora.
Predsjednik Upravnog odbora automatski je vijećnik Skupštine Komore.
Predsjednik Komore, zamjenik predsjednika Komore i glavni tajnik Komore sudjeluju u radu Upravnog odbora bez prava odlučivanja.
Članak 37.
Upravni odbor:
1. donosi opće akte i odluke koje se odnose isključivo na djelatnost dentalnih tehničara;
2. donosi Poslovnik o radu Upravnog odbora;
3. određuje najnižu cijenu rada dentalnog tehničara;
4. predlaže dodjelu odličja Komore dentalnim tehničarima;
5. usklađuje međusobne interese i rješava sporna pitanja između dentalnih tehničara unutar područnih sjedišta Komore,
6. donosi odluku o povezivanju i suradnji Komore s drugim srodnim organizacijama dentalnih tehničara;
7. zauzima stajališta i daje mišljenja o pitanjima vezanim uz djelatnost dentalnih tehničara o kojima raspravlja Skupština;
8. donosi prijedloge i preporuke koji su od općeg značaja za obavljanje