 stegovnim sudom Komore.
Članak 6.
Pojmovi uporabljeni u ovom Zakonu imaju značenje određeno posebnim zakonima kojima se uređuje obavljanje djelatnosti u upravnom području prostornog uređenja i gradnje.
Članak 7.
Izrazi koji u ovom Zakonu imaju rodno značenje koriste se neutralno i odnose se na muške i ženske osobe.
II. JAVNOST RADA
Članak 8.
(1) Rad Komore je javan.
(2) Komora javnosti i zainteresiranim osobama osigurava pristup informacijama o svom radu u skladu s odredbama posebnih propisa kojima se uređuje pravo na pristup informacijama, i objavama na mrežnim stranicama Komore.
III. TIJELA KOMORE
Članak 9.
(1) Tijela Komore su Skupština, Upravni odbor, Nadzorni odbor, predsjednik te druga tijela propisana ovim Zakonom i statutom Komore.
(2) Tijela Komore neovisna su i samostalna u obavljanju poslova iz svojeg djelokruga.
(3) Ustrojstvo, nadležnost, sastav, način izbora, mandat, prava i dužnosti tijela Komore utvrđuju se statutom i drugim općim aktima Komore.
Skupština Komore
Članak 10.
(1) Skupština Komore najviše je tijelo Komore koje odlučuje u skladu s ovlaštenjima danim ovim Zakonom i statutom Komore.
(2) Skupštinu Komore čine predstavnici izabrani u skladu s općim aktom Komore.
Članak 11.
(1) Sjednica Skupštine može biti redovita ili izvanredna.
(2) Redovitu sjednicu Skupštine Komore saziva predsjednik Komore najmanje jednom godišnje.
(3) Predsjednik Komore može sazvati izvanrednu sjednicu Skupštine Komore u svako doba ako to zbog rješavanja određenih pitanja pisano zatraži Upravni odbor Komore ili najmanje jedna trećina članova Komore, uz navođenje predmeta rasprave.
(4) U slučaju iz stavka 2. ovoga članka predsjednik Komore dužan je sazvati izvanrednu sjednicu Skupštine Komore te predložiti dnevni red koji se dostavlja uz poziv, najkasnije u roku od 21 dana od primitka zahtjeva za sazivanje sjednice Skupštine Komore.
Članak 12.
(1) Skupština Komore donosi:
– statut Komore i druge opće akte određene ovim Zakonom i statutom Komore
– program rada Komore i prihvaća izvješće o izvršenju tog programa
– godišnji proračun prihoda i rashoda Komore i prihvaća izvješće o izvršenju tog proračuna
– poslovnik o radu Skupštine Komore i drugih tijela Komore
– Pravilnik o uvjetima i postupku za privremeno ili povremeno pružanje usluga te priznavanje inozemnih stručnih kvalifikacija
– druge akte određene ovim Zakonom ili statutom Komore
– strateške odluke važne za rad Komore i dr.
(2) Skupština Komore odlučuje o:
– visini upisnine, članarine i naknade za usluge Komore
– raspisivanju izbora te provodi imenovanja i razrješenja u skladu s ovim Zakonom, statutom Komore te drugim općim aktima Komore
– međusobnim odnosima i suradnji s drugim komorama i udrugama radi provedbe programa od zajedničkog interesa i
– drugim pitanjima određenim ovim Zakonom ili statutom Komore.
(3) Skupština Komore obavlja i druge poslove određene ovim Zakonom i statutom Komore.
Upravni odbor Komore
Članak 13.
(1) Upravni odbor Komore izvršno je tijelo koje vodi poslovanje Komore i nadležan je za izvršenje programa rada Komore i donesenih odluka.
(2) Članove Upravnog odbora Komore Skupštini predlaže predsjednik Komore iz reda članova Skupštine.
(3) Predsjednik Komore predsjedava sjednicom i rukovodi radom Upravnog odbora.
(4) Zadaće Upravnog odbora Komore su da:
– provodi odluke i zaključke Skupštine Komore
– utvrđuje prijedlog statuta Komore i drugih općih akata koje donosi Skupština Komore
– predlaže odluke, zaključke i stajališta te daje mišljenja o pitanjima o kojima Skupština Komore raspravlja
– utvrđuje i usklađuje interese članova Komore pri oblikovanju mjera ekonomske politike i izrade zakona i podzakonskih propisa
– procjenjuje učinak važećih propisa i tijelima državne uprave predlaže nove mjere za jačanje sektora graditeljstva i prostornog uređenja
– osniva i imenuje članove radnih skupina, povjerenstava, stručnih savjeta, ekspertnih radnih skupina za pojedina područja s obvezujućim stručnim mišljenjima
– rješava sva pitanja koja nisu stavljena u