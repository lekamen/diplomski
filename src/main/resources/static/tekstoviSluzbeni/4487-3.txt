 2. do 9. ovoga članka.
(2) Proizvođači izrađuju potrebnu tehničku dokumentaciju i provode primjenjive postupke ocjenjivanja sukladnosti.
(3) U slučaju kada se postupkom ocjenjivanja sukladnosti dokaže da je pomorska oprema u skladu s primjenjivim zahtjevima, proizvođač u skladu s člankom 16. ovoga Pravilnika sastavlja EU izjavu o sukladnosti i stavlja znak kormilarskog kola u skladu s člancima 9. i 10. ovoga Pravilnika.
(4) Proizvođači moraju čuvati tehničku dokumentaciju i EU izjavu o sukladnosti iz stavka 3. ovog članka najmanje 10 godina nakon stavljanja znaka kormilarskog kola i ni u kojem slučaju kraće od očekivanog razdoblja trajanja dotične pomorske opreme.
(5) Proizvođači osiguravaju da se provode postupci u cilju očuvanja sukladnosti proizvodne serije.
Promjene u projektiranju ili obilježjima pomorske opreme kao i promjene u zahtjevima međunarodnih instrumenata iz članka 5. ovog Pravilnika na temelju kojih je objavljena sukladnost pomorske opreme moraju se uzeti u obzir.
Proizvođači, kada je to potrebno, provode novu ocjenu sukladnosti sukladno Prilogu II, koji je sastavni dio ovoga Pravilnika.
(6) Proizvođači osiguravaju da njihov proizvod nosi broj tipa, šarže ili serije ili bilo koji drugi element koji omogućuje njegovu identifikaciju ili, ako to ne dopušta veličina ili priroda proizvoda, da su traženi podaci navedeni na pakiranju odnosno u popratnom dokumentu ili prema potrebi na oba mjesta.
(7) Proizvođači na proizvod ili, kada to nije moguće, na njegovo pakiranje ili u popratnom dokumentu ili prema potrebi na oba mjesta navode svoje ime, registrirano trgovačko ime ili registriranu trgovačku oznaku i adresu. Adresa mora sadržavati jedinstveno mjesto na kojem je moguće stupiti u kontakt s proizvođačem.
(8) Proizvođači osiguravaju da su uz proizvod priložene upute i sve potrebne informacije za sigurnu ugradnju na brod i sigurnu uporabu proizvoda, uključujući ograničenja uporabe, ako postoje, koje korisnici razumiju bez poteškoća, zajedno sa svom drugom dokumentacijom koja se zahtijeva u skladu s međunarodnim instrumentima ili ispitnim normama.
(9) Proizvođači koji smatraju ili imaju razloga vjerovati da proizvod na koji su stavili znak kormilarskog kola nije u skladu s primjenjivim zahtjevima u vezi s projektiranjem, izvedbom i učinkovitošću te usklađenim normama koje donosi Komisija sukladno članku 35. stavku 2. Direktive, odmah poduzimaju potrebne korektivne mjere kako bi prema potrebi navedeni proizvod uskladili, povukli s tržišta ili opozvali. U slučaju kada proizvod predstavlja rizik, proizvođači odmah o tome obavješćuju Ministarstvo, posebno navodeći detalje o nesukladnosti i poduzetim korektivnim mjerama.
(10) Proizvođači, na temelju obrazloženog zahtjeva Ministarstva, odmah Ministarstvu pružaju sve podatke i dokumentaciju potrebnu za dokazivanje sukladnosti proizvoda na hrvatskom jeziku, odobravaju mu pristup svojim prostorijama radi nadzora tržišta i dostavljaju uzorke ili pružaju pristup uzorcima u skladu s člankom 19. stavkom 4. ovoga Pravilnika. Proizvođači surađuju s Ministarstvom na njegov zahtjev u svakoj poduzetoj radnji kako bi se uklonili rizici koje predstavljaju proizvodi koje su stavili na tržište.
Ovlašteni predstavnici
Članak 13.
(1) Proizvođač koji se ne nalazi na državnom području najmanje jedne države članice EU-a, mora imenovati ovlaštenog predstavnika za Uniju izdavanjem pisanog ovlaštenja i u tom ovlaštenju mora navesti ime i adresu za kontakt tog ovlaštenog predstavnika.
(2) Ispunjenje obveza utvrđenih člankom 12. stavkom 1. ovog Pravilnika i sastavljanje tehničke dokumentacije nisu obveza ovlaštenog predstavnika.
(3) Ovlašteni predstavnik obavlja zadaće određene u ovlaštenju koje je dobio od proizvođača. Tim se ovlaštenjem omogućuje ovlaštenom predstavniku najmanje da:
(a) čuva EU izjavu o sukladnosti i tehničku dokumentaciju na raspolaganju nacionalnim tijelima za nadzor tijekom razdoblja od najmanje 10 godina nakon stavljanja znaka kormilarskog kola, a ni u kojem slučaju kraće od