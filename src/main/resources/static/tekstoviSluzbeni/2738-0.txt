6 20.01.2016 Aneks VI. Kolektivnom ugovoru zaključenom dana 19. studenoga 2004. između dioničkog društva Ericsson Nikola Tesla d.d. kao poslodavca i Sindikata radnika Ericsson Nikola Tesla d.d.
KOLEKTIVNI UGOVORI
87
ERICSSON NIKOLA TESLA, dioničko društvo za proizvodnju telekomunikacijskih sustava i uređaja, Zagreb, Krapinska 45 (u daljnjem tekstu: Poslodavac) zastupan po direktoru Gordani Kovačević i SINDIKAT RADNIKA ERICSSON NIKOLA TESLA (u daljnjem tekstu: Sindikat) zastupan po predsjedniku Jurici Kovačević, zaključuju dana 11. prosinca 2015. g., sljedeći
ANEKS
VI. KOLEKTIVNOM UGOVORU ZAKLJUČENOM 19. STUDENOGA 2004. IZMEĐU POSLODAVCA I SINDIKATA (u daljnjem tekstu: Aneks VI)
Članak 1.
U članak 12. Kolektivnog ugovora dodaje se stavak 3. koji glasi:
Kada radnik radi na poslovima podrške te je za vrijeme dok je kod kuće ili na nekom drugom mjestu koje nije odredio poslodavac, obvezan odazvati se, po nalogu rukovoditelja, na poziv za obavljanje poslova, vrijeme pripravnosti bez intervencije plaća se u iznosu od 15% od individualne satnice. Vrijeme provedeno u pripravnosti bez intervencije ne smatra se radnim vremenom.
Članak 2.
Smatra se da je Aneks VI sklopljen kada ga potpišu ovlašteni predstavnici obiju ugovornih strana, kojim danom Aneks VI i stupa na snagu, a primjenjuje se od 1. 12. 2015. g.
Ovaj se Aneks VI objavljuje i dostavlja nadležnom državnom tijelu sukladno važećim zakonskim i drugim propisima.
                     ZA POSLODAVCA                                                          ZA SINDIKAT
                             Direktor
   mr. sc. Gordana Kovačević, dipl. ing., v. r.                                    Jurica Kovačević, v. r.
