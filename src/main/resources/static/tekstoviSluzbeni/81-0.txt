4 14.01.2015 Pravilnik o načinu isplate novčanih primanja i drugih troškova
MINISTARSTVO BRANITELJA
82
Na temelju članka 108. stavka 1. točke 11. Zakona o pravima hrvatskih branitelja iz Domovinskog rata i članova njihovih obitelji (»Narodne novine«, broj 174/04., 92/05., 02/07., 107/07., 65/09., 137/09., 146/10., 55/11., 140/12., 19/13 – pročišćeni tekst, 33/13., 148/13. i 92/14), ministar branitelja donosi
PRAVILNIK
O NAČINU ISPLATE NOVČANIH PRIMANJA I DRUGIH TROŠKOVA
I. OPĆE ODREDBE
Članak 1.
Ovim Pravilnikom se utvrđuje način obračuna i isplate novčanih naknada koje se ostvaruju na osnovi oštećenja organizma HRVI iz Domovinskog rata, gubitka, zatočenja ili nestanka hrvatskog branitelja iz Domovinskog rata, te materijalnih i drugih potreba HRVI i hrvatskih branitelja iz Domovinskog rata i članova njihovih obitelji prema Zakonu o pravima hrvatskih branitelja iz Domovinskog rata i članova njihovih obitelji (»Narodne novine«, broj 174/04., 92/05., 02/07., 107/07., 65/09., 137/09., 146/10., 55/11., 140/12., 19/13 – pročišćeni tekst, 33/13., 148/13. i 92/14, u daljnjem tekstu: Zakon).
Članak 2.
U smislu ovog Pravilnika propisuje se način isplate prava sukladno obračunu utvrđenom Zakonom i to kako slijedi:
– Prava na osnovi oštećenja organizma HRVI iz Domovinskog rata:
1. osobna invalidnina obračunata prema odredbi članka 66. stavak 2. i 3. Zakona
2. doplatak za njegu i pomoć druge osobe obračunat prema odredbi članka 68. Zakona;
3. ortopedski doplatak obračunat prema odredbi članka 71. Zakona
4. naknada troškova prijevoza radi pregleda pred nadležnom ustrojstvenom jedinicom Zavoda za vještačenje, profesionalnu rehabilitaciju i zapošljavanje osoba s invaliditetom (u daljnjem tekstu: Zavod za vještačenje), obračunata prema odredbi članka 141. Zakona.
– Prava na osnovi gubitka, zatočenja ili nestanka hrvatskog branitelja iz Domovinskog rata:
1. obiteljska invalidnina obračunata prema odredbi članka 78. stavak 1., 2., 3., 4. 5. i 6. Zakona
2. povećana obiteljska invalidnina obračunata prema odredbi članka 80. stavak 1., 2. i 4. Zakona
3. uvećana obiteljska invalidnina obračunata prema odredbi članka 81. stavak 3. i 4. Zakona
4. novčana naknada u iznosu obiteljske invalidnine, novčana naknada u iznosu povećane obiteljske invalidnine, novčana naknada u iznosu uvećane obiteljske invalidnine i novčana naknada u iznosu obiteljske mirovine zatočenih i nestalih hrvatskih branitelja iz Domovinskog rata obračunata prema odredbi članka 82. stavak 1. i 2. Zakona
– Prava na osnovi materijalnih i drugih potreba HRVI iz Domovinskog rata i hrvatskih branitelja iz Domovinskog rata i članova njihovih obitelji:
1. poseban doplatak obračunat prema odredbi članka 84. Zakona
2. doplatak za pripomoć u kući obračunat prema odredbi članka 101. stavak 2. i 3. Zakona.
Članak 3.
1) Osnovica za obračun novčanih prava iz članka 2. ovog Pravilnika utvrđuje se svake godine po propisima koji reguliraju izvršavanje Državnog proračuna, osim prava na novčanu naknadu obiteljske mirovine.
2) Obračun po rješenjima korisnika za ostvarivanje priznatih prava navedenih u članku 2. ovoga Pravilnika, a na način utvrđen Zakonom, izvršava nadležni ured državne uprave u jedinici područne (regionalne) samouprave, odnosno nadležno upravno tijelo Grada Zagreba (u daljnjem tekstu: prvostupanjsko tijelo).
Članak 4.
Ministarstvo nadležno za branitelje (u daljnjem tekstu: Ministarstvo) vrši obračun naknade plaće za osobe koje pružaju njegu i pomoć HRVI iz Domovinskog rata I. skupine (u daljnjem tekstu: njegovatelj) obračunatu prema odredbi članka 85. stavak 2. i 4. Zakona.
Članak 5.
1) Ministarstvo korisnicima prava isplaćuje novčana prava iz članka 2. ovoga Pravilnika uplatom na štedne knjižice i tekuće račune, jednom mjesečno putem Hrvatske poštanske banke ili druge poslovne banke koju izabere korisnik prava i s kojom Ministarstvo ima sklopljen ugovor o poslovnoj suradnji.
2) Korisnik prava podatke o poslovnoj banci i podatke o štednoj knjižici ili tekućem računu za isplatu novčanih 