iznos od 5.000.000,00 eura, isplaćen na za sada neutvrđeni račun,
(...)
pa da su time počinili, i to:
– I okr. Ivo Sanader kaznena djela protiv službene dužnosti – zlouporabom položaja i ovlasti – opisano u članku 337. stavak 1. i 4. Kaznenog zakona i – primanjem mita – opisano u članku 347. stavak 1. Kaznenog zakona,
– II okr. Damir Polančec kazneno djelo protiv službene dužnosti – zlouporabom položaja i ovlasti u pomaganju – opisano u članku 337. stavak 1. i 4. u svezi članka 38. Kaznenog zakona,
– III okr. Zsolt Tamas Hernadi kazneno djelo protiv službene dužnosti – davanjem mita – opisano u članku 348. stavak 1. Kaznenog zakona.«
1.1. Izručenje podnositelja Republici Hrvatskoj
195. USKOK je 10. lipnja 2011. nadležnom pravosudnom tijelu Republike Austrije uputio zamolbu za pravnu pomoć u vidu dostave »pismena osumnjičeniku Ivi Sanaderu i ispitivanje osumnjičenika Ive Sanadera«, koji se (u tom razdoblju) nalazio u ekstradicijskom pritvoru u Salzburgu, u Republici Austriji (listovi 1.577 – 1.579 spisa).
196. USKOK je 10. lipnja 2011. Ministarstvu pravosuđa Republike Hrvatske uputio zahtjev za izručenje podnositelja Republici Hrvatskoj (listovi 1.580 – 1.582 spisa).
197. Ministarstvo pravosuđa je 14. srpnja 2011., dopisom klase: 720-04/10-01/340, ur. broja: 514-05-05-01-11-151, obavijestilo USKOK da ih je Savezno ministarstvo pravosuđa Republike Austrije izvijestilo o tome da se dopušta izručenje Ive Sanadera iz Republike Austrije u Republiku Hrvatsku te o činjenici da je potonji pristao na pojednostavljeni postupak izručenja (list 1.969 spisa).
Podnositelj je izručen Republici Hrvatskoj 18. srpnja 2011.
1.2. Završetak istrage protiv podnositelja
198. 30. kolovoza 2011. u predmetu broj: K-Us-145/11, IS-Us-35/11 na okolnosti počinjenja kaznenih djela iz članaka 347. stavka 1. i 337. stavaka 1. i 4. KZ-a/97 ispitan je podnositelj u Zatvoru u Zagrebu o čemu je sastavljen zapisnik (listovi 2.196 – 2.199 spisa).
199. 20. rujna 2011. zamjenica ravnatelja USKOK-a u službenoj bilješci navela je da je nalogom za provođenje istrage od 10. lipnja 2011. »započela ... istraga protiv okr. Ive Sanadera, zbog postojanja osnovane sumnje da je, na način činjenično i pravno opisano u nalogu o provođenju istrage, počinio kaznena djela iz čl. 337. st. 1. i 4. i čl. 347. st. 1. Kaznenog zakona« (list 2.375 spisa).
S obzirom na to da su tijekom istrage »provedene potrebne dokazne radnje«, smatrala je da se u tom predmetu »može podići optužnica protiv okr. Ive Sanadera zbog kaznenog djela iz čl. 347. st. 1 Kaznenog zakona«.
Na kraju je u službenoj bilješci konstatirala završetak istrage s danom 20. rujna 2011. u 11:00 sati uz nalog za upis završetka istrage u upisnik kaznenih prijava.
1.3. Obustava istrage protiv Damira Polančeca
200. Nakon provedene istrage USKOK nije podignuo optužnicu protiv II. okr. Damira Polančeca, tadašnjeg potpredsjednika Vlade, ministra gospodarstva i predsjednika Povjerenstva Vlade za pregovore s MOL-om, zbog kaznenog djela protiv službene dužnosti – zlouporabom položaja i ovlasti u pomaganju, opisano u članku 337. stavcima 1. i 4. u vezi s člankom 38. KZ-a/97, kako je bilo navedeno u nalogu za provođenje istrage.
Na zahtjev Ustavnog suda, DORH je dopisom broj: KR-DO-957/2015 od 29. lipnja 2015. dostavio Ustavnom sudu očitovanje USKOK-a broj: K-US-145/11 od 23. lipnja 2015. »s priležećom dokumentacijom vezano uz poduzimanje pravnih radnji USKOK-a glede okr. Damira Polančeca«. U tom je očitovanju USKOK naveo da je »nakon dovršene istrage, 23. rujna 2011. pred Županijskim sudom u Zagrebu podigao optužnicu protiv okr. Ive Sanadera zbog kaznenog djela iz čl. 347. st. 1. KZ/97, koju optužnicu je potvrdio Županijski sud u Zagrebu na sjednici optužnog vijeća od 7. studenog 2011. te je prilikom slaganja spisa, među ostalim, izdvojio i navedeni nalog o obustavi istrage protiv II osum. Damira Polančeca. Izdvojene dijelove spisa je Županijski sud u Zagrebu vratio Uredu uz dopis od 8. studenog 2011. u prilogu kojeg je vraćen i navedeni