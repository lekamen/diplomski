 građana, jer njegovo isticanje nije u skladu s Ustavom zajamčenim pravom građana na sigurnost i tajnost osobnih podataka.
U ocjeni osnovanosti predlagateljevih navoda Ustavni sud razmotrio je članke 1., 1.a, 2. stavak 1. točku 1., članak 6. stavke 1. i 2. te članak 7. stavak 1., podstavke 1. i 2. Zakona o zaštiti osobnih podataka (»Narodne novine« broj 103/03., 118/06., 41/08., 130/11. i 106/12. – pročišćeni tekst) koji glase:
»Članak 1.
Ovim se Zakonom uređuje zaštita osobnih podataka o fizičkim osobama te nadzor nad prikupljanjem, obradom i korištenjem osobnih podataka u Republici Hrvatskoj.
(...)
Članak 1.a
Ovaj Zakon sadrži odredbe koje su u skladu sa sljedećim aktima Europske unije: 'Direktiva 95/46/EZ Europskog parlamenta i Vijeća, od 24. listopada 1995. godine, o zaštiti pojedinaca u vezi s obradom osobnih podataka i slobodnom prijenosu takvih podataka (CELEX 31995L0046).'
Članak 2.
Pojedini izrazi u ovom Zakonu imaju sljedeće značenje:
1. Osobni podatak je svaka informacija koja se odnosi na identificiranu fizičku osobu ili fizičku osobu koja se može identificirati (u daljnjem tekstu: ispitanik); osoba koja se može identificirati je osoba čiji se identitet može utvrditi izravno ili neizravno, posebno na osnovi identifikacijskog broja ili jednog ili više obilježja specifičnih za njezin fizički, psihološki, mentalni, gospodarski, kulturni ili socijalni identitet.
(...)«
»Članak 6.
Osobni podaci moraju se obrađivati pošteno i zakonito.
Osobni podaci mogu se prikupljati u svrhu s kojom je ispitanik upoznat, koja je izričito navedena i u skladu sa zakonom i mogu se dalje obrađivati samo u svrhu u koju su prikupljeni, odnosno u svrhu koja je podudarna sa svrhom prikupljanja. Daljnja obrada osobnih podataka u povijesne, statističke ili znanstvene svrhe neće se smatrati nepodudarnom, pod uvjetom da se poduzmu odgovarajuće zaštitne mjere.
(...)
Članak 7.
Osobni podaci smiju se prikupljati i dalje obrađivati isključivo:
– uz privolu ispitanika samo u svrhu za koju je ispitanik dao privolu, ili
– u slučajevima određenim zakonom, ili
(...)«
12. Pri ocjeni osnovanosti predlagateljevih navoda, Ustavni sud razmatrao je i Zakon o matičnom broju (»Narodne novine« broj 9/92. i 66/02.; u daljnjem tekstu: ZMB:9/92-66/02).
Člankom 1. ZMB-a:9/92-66/02 propisano je određivanje i davanje jedinstvenog matičnog broja građana koji predstavlja identifikacijsku oznaku hrvatskih državljana koja služi za povezivanje podataka u službenim evidencijama.
Člankom 2. ZMB-a:9/92-66/02 propisano je da se jedinstveni matični broj građana određuje hrvatskim državljanima, a sastoji od 13 znamenki svrstanih u šest skupina pri čemu I. skupina označava dan rođenja (dvije znamenke), II. skupina mjesec rođenja (dvije znamenke), III. skupina godinu rođenja (tri znamenke), IV. skupina broj registra (dvije znamenke), V. skupina kombinaciju spola i rednog broja (tri znamenke) i VI. skupina kontrolni broj (jedna znamenka).
Člankom 9.a Zakona o izmjenama i dopunama Zakona o matičnom broju (»Narodne novine« broj 66/02.) propisano je da Ministarstvo unutarnjih poslova, odnosno nadležno tijelo, može dati podatke o matičnom broju kada je na temelju posebnog zakona potrebno utvrditi identitet, zatim, kada je to u cilju zaštite interesa Republike Hrvatske i kada je dobilo dopuštenje hrvatskog državljanina o čijem se matičnom broju radi.
13. Nadalje, Ustavni sud je razmatrao i prijelazne i završne odredbe Zakona o osobnom identifikacijskom broju (»Narodne novine« broj 60/08., u daljnjem tekstu: ZOIB:60/08).
Člankom 18. stavkom 1. ZOIB-a:60/08 propisano je da će određivanje i dodjeljivanje osobnog identifikacijskog broja te upis u službene evidencije hrvatskim državljanima rođenim i pravnim osobama sa sjedištem na području Republike Hrvatske osnovanim, te stranim osobama kod kojih je povod za praćenje nastao na području Republike Hrvatske prije stupanja na snagu toga zakona, završiti najkasnije do 31. prosinca 2010.
U stavku 2. članka 18. ZOIB-a:60/08 propisano je da ako osobni