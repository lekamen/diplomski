 na cijeloj željezničkoj mreži u Republici Hrvatskoj, ostvareni godišnji promet po kolosijeku osjetno je manji nego u razdoblju prije 1990. godine. Međutim, uglavnom prevladava tendencija postupnog porasta u usporedbi s proteklim godinama nakon 1990. godine. Najveći ukupni opseg prometa po jednom kolosijeku u 2006. godini, ostvaren je na pružnoj dionici Sesvete – Dugo Selo i iznosi 11,6 mil.brt. (23,2 mil. brt. na oba kolosijeka). Ukupni opseg prometa veći od 5 mil. brt. u 2006. godini, ostvaren je samo na željezničkim prugama za međunarodni promet (i to na 17,8% ukupne duljine mreže). Od 2006. godine do danas trendovi su ukupno gledajući ponovno negativni, posebice od 2008. godine do danas. Hrvatska danas ni u putničkom ni u teretnom segmentu željezničkih prijevoznih usluga ne ostvaruje ni 25% obujma prijevoza koji je ostvarivan npr. 1988. godine.
Promet bilo putnički bilo teretni u promatranom periodu nije nestao, on se samo realizira tehnološkim procesima drugih prometnih podsustava. Ključni je zapravo cilj željezničkog prometnog podsustava da prije svega vrati izgubljene putnike i terete pa će se tek onda moći realno razmišljati o stvarnom povećanju obujma prometa. Iz navedenog razloga jedini održivi pristup za utvrđivanje prioritetnih projekata u željezničku infrastrukturu u funkciji prometne potražnje može biti na bazi ciljane veličine i strukture prometnih tokova. Drugim riječima cilj Nacionalnog programa željezničke infrastrukture za period 2016. – 2020. godine je postići u periodu od slijedećih 5 godina potrebni kapacitet željezničke infrastrukturne mreže u odnosu na ciljane vrijednosti putničkih i teretnih prometnih tokova. Na temelju procjene u nastavku su u Tablicama 6., 7. i 8., dane navedene ciljane vrijednosti kako za putnički tako i za teretni željeznički promet.
Tablica 6. Ciljani obujam unutarnjeg putničkog prijevoza u RH za period 2016. – 2035. godine (u putnicima – gradsko-prigradski i regionalni prijevoz čini oko 75%)
Prijevoz putnika u domaćem prijevozu u sustavu HŽ 2008./2014. 2020. 2025. 2030. 2035. Pesimistično 50.000.000 66.100.000 82.220.000 95.560.000 Realno 70.173.265/ 21.926.000 64.000.000 76.440.000 88.890.000 108.890.000 Optimistično 71.000.000 83.280.000 95.560.000 120.000.000
Tablica 7. Ciljani obujam prijevoza tereta u unutrašnjem transportu RH za period 2016. – 2028. godine (u tonama)
Prijevoz domaće robe na mreži HŽI-a 2014. 2020. 2025. 2028. Pesimistično 3.080.000 3.230.000 3.390.000 Realno 2.857.000 3.390.000 3.800.000 4.000.000 Optimistično 3.800.000 4.390.000 4.800.000
Tablica 8. Ciljani obujam prijevoza tereta u tranzitnom transportu RH za period 2016. – 2028. godine (u tonama)
Prijevoz međunarodne robe na mreži HŽI-a 2014. 2020. 2025. 2028. Pesimistično 14.062.000 15.625.000 15.937.000 Realno 7.532.000 15.937.000 18.125.000 19.375.000 Optimistično 17.187.000 20.625.000 22.500.000
Na željezničkoj mreži u Republici Hrvatskoj, s obzirom na kapacitet pruge, najkritičnije stanje je na dionici RH1 koridora Savski Marof – Zagreb Gk – Dugo Selo, gdje bez razdvajanja prigradskog i daljinskog prometa neće biti moguće prihvatiti zahtjeve za povećanje frekvencije vlakova za prigradski promet. Slična je situacija u pogledu kapaciteta pruge i na dionici Zagreb Gk. – Karlovac na koridoru RH2. Na dionici RH2 koridora Koprivnica – Dugo Selo problem je veliki razmak između kolodvora i porasta prometnih potreba, te je kapacitet pruge gotovo u potpunosti iskorišten. Na željezničkim prugama za lokalni promet, propusna moć je vrlo mala zbog dotrajalosti pruga i neopremljenosti signalno-sigurnosnim uređajima, ali su i prometne potrebe na njima trenutačno vrlo male.
3.7. Smjernice za ulaganja i dugoročni ciljevi razvitka željezničke infrastrukture
Željeznička infrastruktura ulazi u novo razdoblje opterećena dotrajalošću i skromnom funkcionalnom sposobnošću infrastrukturnih podsustava te potrebom što brže prilagodbe propisanim tehničko-tehnološkim uvjetima transeuropskoga željezničkoga sustava. U narednom