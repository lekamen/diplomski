stvarnom potrebom i potvrđen prethodnom kontrolom u okviru svoje nadležnosti; daje prijedloge iz područja upravljanja ljudskim potencijalima i sudjeluje u provođenju postupaka javne nabave iz nadležnosti Sektora; sudjeluje u izradi procesa rada i prati njihovu provedbu; planira kratkoročne i srednjoročne radne zadatke Sektora, izrađuje izvješća iz područja rada te postavlja i ostvaruje ciljeve i mjere iz svoje nadležnosti.
U Samostalnom sektoru za pravne poslove ustrojavaju se:
6.1. Služba za drugostupanjski postupak
6.2. Služba za statusno pravne poslove i naknadu štete.«.
Članak 23.
Naslov iznad članka 63. i članak 63. mijenjaju se i glase:
»6.1. Služba za drugostupanjski postupak
Članak 63.
Služba za drugostupanjski postupak unutarnja je ustrojstvena jedinica Samostalnog sektora za pravne poslove koja rješava o žalbama izjavljenim protiv rješenja centara za socijalnu skrb, upravnih odjela jedinica područne (regionalne) samouprave, upravnih odjela Grada Zagreba nadležnih za poslove socijalne skrbi iz područja socijalne skrbi i zaštite osoba s invaliditetom, pravima na usluge u socijalnoj skrbi, davanju, obnavljanju i prestanku dozvole za obavljanje udomiteljstva, u području obavljanja djelatnosti socijalne skrbi kao profesionalne djelatnosti (savjetovalište, obiteljski domovi i poslovi pomoći i njege u kući), iz područja odnosa roditelja i djece iz nadležnosti centara za socijalnu skrb, iz područja zaštite osoba pod skrbništvom te zaštite imovine maloljetne djece i osoba pod skrbništvom iz nadležnosti centra za socijalnu skrb te drugim pravima iz socijalne skrbi propisanih posebnim zakonima; rješava o sukobu nadležnosti između centara za socijalnu skrb te o izuzeću ravnatelja centra za socijalnu skrb; obavlja poslove koji se odnose na postupke po tužbama podnesenim protiv drugostupanjskih rješenja, uključujući i davanje odgovora na tužbe kao i zastupanja u upravnim sporovima pred nadležnim upravnim sudovima iz nadležnosti službe; podnosi izvješća o učinjenom u kvantitativnom i kvalitativnom smislu, brine da svaki rashod bude opravdan stvarnom potrebom i potvrđen prethodnom kontrolom u okviru svoje nadležnosti, daje prijedloge iz područja upravljanja ljudskim potencijalima i sudjeluje u provođenju postupaka javne nabave iz nadležnosti Službe, sudjeluje u izradi procesa rada i prati njihovu provedbu, planira kratkoročne i srednjoročne radne zadatke Službe, izrađuje izvješća iz područja rada te postavlja i ostvaruje ciljeve i mjere iz svoje nadležnosti.«.
Članak 24.
Članak 64. mijenja se i glasi:
»Služba za statusno pravne poslove i naknadu štete unutarnja je organizacijska jedinica u sklopu Samostalnog sektora za pravne poslove koja obavlja poslove vezane uz upravni postupak u prvom stupnju u vezi donošenja rješenja u postupcima osnivanja javnih ustanova socijalne skrbi; utvrđivanja uvjeta i izdavanja rješenja za početak rada ustanova socijalne skrbi, osim domova za starije i nemoćne osobe; vodi upravni postupak u prvom stupnju u vezi utvrđivanja uvjeta i izdavanja rješenja za pružanje socijalnih usluga koje pružaju vjerske zajednice, udruge i druge pravne osobe; obavlja poslove izrade odluka o imenovanju i razrješenju upravnih vijeća centara za socijalnu skrb i domova socijalne skrbi kojima je osnivač Republika Hrvatska te vodi evidenciju i prati trajanje mandata članova upravnih vijeća; izrađuje odluke o davanju suglasnosti na statute i druge opće akte te njihove izmjene i dopune centrima za socijalnu skrb i domovima socijalne skrbi kojima je osnivač Republika Hrvatska; izrađuje odluke u postupcima davanja suglasnosti na imenovanje ravnatelja centara za socijalnu skrb, domova socijalne skrbi i drugih ustanova socijalne skrbi kojima je osnivač Republika Hrvatska te ostalih pravnih osoba s javnim ovlastima iz nadležnosti Ministarstva; daje suglasnosti na akte u skladu s posebnim zakonom; sudjeluje u postupcima naknade štete nastale iz radnog odnosa radnika zaposlenih u ustanovama socijalne skrbi kojih je osnivač Republika