 potpore,
2. ako je cilj potpore očuvanje ili obnavljanje financijske stabilnosti grupe kreditnih institucija u cjelini ili bilo koje potpisnice sporazuma te ako je davanje potpore u interesu davatelja potpore,
3. ako se potpora daje u skladu s uvjetima, uključujući kamate i druge naknade, iz članka 216.a stavka 11. Zakona o kreditnim institucijama,
4. ako je, na temelju informacija dostupnih upravi davatelja potpore u vrijeme kada je donesena odluka o potpori, razumno očekivati da će korisnik potpore platiti kamate i naknadu za potporu i ako je potpora dana u obliku zajma ili kredita, vratiti zajam ili kredit; ako je potpora dana u obliku jamstva ili garancije ili u bilo kojem drugom obliku, isti uvjeti moraju se primjenjivati na obvezu koja proizlazi za korisnika potpore ako je izvršeno plaćanje na temelju jamstva, garancije ili provedbom drugog oblika potpore,
5. ako davanje potpore ne bi ugrozilo likvidnost ili solventnost davatelja potpore,
6. ako davanje potpore ne bi bilo prijetnja financijskoj stabilnosti Republike Hrvatske ili financijskoj stabilnosti druge države članice u kojoj je sjedište druge potpisnice sporazuma,
7. ako davatelj potpore, u vrijeme davanja potpore, ispunjava zahtjeve vezane uz kapital i likvidnost iz Uredbe (EU) br. 575/2013 i glave VII. Zakona o kreditnim institucijama te sve zahtjeve naložene u skladu s člancima 220., 224., 225., 228. i 285. Zakona o kreditnim institucijama te ako davanje potpore ne uzrokuje kršenje tih zahtjeva,
8. ako davatelj potpore u vrijeme davanja potpore ispunjava zahtjeve o velikoj izloženosti u skladu s odredbama Uredbe (EU) br. 575/2013 i Zakona o kreditnim institucijama te ako davanje potpore ne uzrokuje kršenje tih zahtjeva i
9. ako davanje potpore ne bi ugrozilo mogućnost sanacije davatelja potpore.
(2) Iznimno od stavka 1. ovog članka, u skladu s odredbom članka 216.h stavka 7. Zakona o kreditnim institucijama, ako uvjeti iz stavka 1. točke 7. ili 8. ovog članka nisu ispunjeni, Hrvatska narodna banka može prihvatiti ili djelomično prihvatiti zahtjev za izdavanje odobrenja.
Očuvanje ili obnavljanje financijske stabilnosti grupe kreditnih institucija u cjelini ili bilo koje potpisnice sporazuma te interes davatelja potpore
Procjena očuvanja ili obnavljanja financijske stabilnosti grupe kreditnih institucija u cjelini ili bilo koje potpisnice sporazuma
Članak 7.
Kreditna institucija koja namjerava dati potporu i Hrvatska narodna banka pri procjeni je li cilj pružanja financijske potpore za očuvanje ili obnavljanje financijske stabilnosti grupe kreditnih institucija u cjelini uzimaju u obzir i uspoređuju sljedeće:
– izravne i neizravne koristi za grupu kreditnih institucija u cjelini, odnosno zbroj svih koristi za pojedine članice grupe kreditnih institucija u slučaju obnavljanja financijskog stanja korisnika potpore,
– rizike za grupu kreditnih institucija u slučaju nepružanja financijske potpore i rizik nastanka statusa neispunjavanja obveza korisnika potpore ako potpora ne bude pružena i
– rizike za grupu kreditnih institucija u slučaju pružanja financijske potpore, uključujući rizik nastanka statusa neispunjavanja obveza korisnika potpore i gubitak za grupu kreditnih institucija u slučaju nastanka statusa neispunjavanja obveza nakon primanja potpore.
Procjena interesa davatelja potpore
Članak 8.
Kreditna institucija koja namjerava dati potporu i Hrvatska narodna banka pri procjeni je li pružanje financijske potpore u interesu davatelja potpore uzimaju u obzir i uspoređuju sljedeće:
– izravne i neizravne koristi za davatelja potpore u slučaju obnavljanja financijskog stanja korisnika potpore,
– rizike za davatelja potpore u slučaju nepružanja financijske potpore i rizik nastanka statusa neispunjavanja obveza korisnika potpore ako potpora ne bude pružena i
– rizike za davatelja potpore u slučaju pružanja financijske potpore, uključujući rizik nastanka statusa neispunjavanja obveza korisnika potpore i gubitak za davatelja potpore u slučaju nastanka statusa