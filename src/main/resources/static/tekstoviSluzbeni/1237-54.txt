 informacijskog društva, radijske opreme, elektromagnetske kompatibilnosti i poštanskih usluga, sudjeluje u radu europskih i međunarodnih organizacija i institucija u području elektroničkih komunikacija, informacijskog društva i poštanskih usluga te njihovih upravnih i radnih tijela i stručnih skupina, kao i radnih tijela Vijeća Europske unije i Europske komisije nadležnih za elektroničke komunikacije, informacijsko društvo i poštanske usluge, sudjeluje na međudržavnim sastancima i pregovorima iz područja elektroničkih komunikacija, informacijskog društva i poštanskih usluga, surađuje u pripremi i izradi nacrta prijedloga međunarodnih ugovora, sporazuma i konvencija u području elektroničkih komunikacija, informacijskog društva i poštanskih usluga i priprema nacrte prijedloga zakona o potvrđivanju tih međunarodnih akata, te obavlja i druge poslove koji su zakonom ili drugim propisima stavljeni u nadležnost Ministarstva, a odnose se na elektroničke komunikacije, informacijsko društvo, radijsku opremu, elektromagnetsku kompatibilnost i poštanske usluge.
Za obavljanje poslova Sektora elektroničkih komunikacija i pošte, ustrojavaju se sljedeće službe:
6.2.1. Služba elektroničkih komunikacija,
6.2.2. Služba poštanskih usluga.
6.2.1. Služba elektroničkih komunikacija
Članak 112.
Služba elektroničkih komunikacija predlaže i izrađuje nacrte prijedloga zakona i drugih propisa iz područja elektroničkih komunikacija, radijske opreme i elektromagnetske kompatibilnosti, osigurava i provodi utvrđenu politiku i primjenu zakona i drugih propisa iz područja elektroničkih komunikacija, radijske opreme i elektromagnetske kompatibilnosti, izrađuje prijedloge strategija, strateških planova, studija, smjernica i programa razvoja u području elektroničkih komunikacija, radijske opreme i elektromagnetske kompatibilnosti te prijedloge planova za njihovu provedbu, prati stanje u području elektroničkih komunikacija, radijske opreme i elektromagnetske kompatibilnosti, prati i analizira stanje i trendove razvoja informacijskih i komunikacijskih tehnologija (ICT), i to osobito tehnologija širokopojasnog pristupa, priprema i obrađuje stručne materijale te izrađuje stručne podloge, analize i izvješća o stanju u području elektroničkih komunikacija, radijske opreme i elektromagnetske kompatibilnosti, priprema prijedloge mjera i planova za razvoj i poboljšanje stanja u području elektroničkih komunikacija, radijske opreme i elektromagnetske kompatibilnosti, priprema prijedloge mjera i planova za poticanje razvoja i poboljšanje stanja na tržištu ICT usluga i infrastrukture, s osobitim naglaskom na širokopojasne usluge i tehnologije, prati stanje u poslovanju trgovačkog društva Odašiljači i veze d.o.o., prati provedbu tekuće gospodarske politike, zakona i drugih propisa iz područja gospodarskog sustava i analizira njihov utjecaj na razvoj tržišta elektroničkih komunikacijskih mreža i usluga, daje pravna objašnjenja zakona i drugih propisa te stručna mišljenja u vezi s primjenom zakona i drugih propisa iz područja elektroničkih komunikacija, radijske opreme i elektromagnetske kompatibilnosti, osim provedbenih propisa koji su u nadležnosti Hrvatske regulatorne agencije za mrežne djelatnosti, priprema odgovore na zastupnička pitanja, priprema odgovore na predstavke i pritužbe građana i pravnih osoba u vezi s obavljanjem djelatnosti elektroničkih komunikacijskih mreža i usluga te djelatnosti u području radijske opreme i elektromagnetske kompatibilnosti koje nisu u nadležnosti Hrvatske regulatorne agencije za mrežne djelatnosti ili drugih nadležnih tijela u skladu s posebnim zakonom, provodi mjere iz godišnjeg programa Vlade Republike Hrvatske za preuzimanje i provedbu pravne stečevine Europske unije u dijelu koji se odnosi na elektroničke komunikacije, informacijsko društvo, radijsku opremu i elektromagnetsku kompatibilnost, izrađuje prijedloge stajališta Republike Hrvatske, stručne podloge, analize, izvješća, planove i druge dokumente u svrhu obavljanja europskih