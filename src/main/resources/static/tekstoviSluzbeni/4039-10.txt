baziranih na GNSS konceptu zračnog prostora
Članak 26.
(1) Sve ILP bazirane na GNSS se moraju implementirati na osnovi Plana uvođenja navigacije temeljene na letnim sposobnostima zrakoplova (Performance Based Navigation – PBN).
(2) Za svaki skup procedura unutar jedne terminalne zone (Terminal Control Area – TMA) koje se uvode (implementiraju) pružatelj usluga u zračnoj plovidbi mora izraditi koncept zračnog prostora sa ciljem definiranja načina izvođenja budućih operacija u pogledu operativnih zahtjeva, sigurnosti zračnog prometa, kapaciteta zračnog prostora kao i efikasnosti leta.
(3) Koncept zračnog prostora iz stavka 2. ovoga članka kao minimum mora sadržavati sljedeće elemente:
1. Analizu pretpostavki u svezi s CNS/ATM, planiranog prometa
2. Analizu koordinacijskih sporazuma između centara kontrole zračnog prometa (LoA)
3. Analizu procjene zračnog prometa uključujući i regulacije
4. Primjenjivost određenih tehnika neprekinutog snižavanja – CDO, neprekinutog penjanja – CCO
5. Procjenu utjecaja nove ILP na fleksibilnu upotrebu zračnog prostora i
6. Procjenu klasifikacije zračnog prostora u području pojedine ILP.
DIO ČETVRTI ORGANIZACIJA NADLEŽNA ZA OBLIKOVANJE I UTVRĐIVANJE INSTRUMENTALNIH I VIZUALNIH LETNIH PROCEDURA (ORGANIZACIJA ILP)
Uvjeti kojima mora udovoljavati organizacija ILP
Članak 27.
(1) Organizacija ILP mora osigurati odgovarajuće radne prostore koji omogućavaju osoblju nesmetan rad na oblikovanju i utvrđivanju ILP, u skladu sa standardima navedenim u ovom Pravilniku.
(2) Organizacija ILP mora osigurati oblikovanje i utvrđivanje ILP u skladu sa standardima propisanim ovim Pravilnikom.
(3) Organizacija ILP mora osigurati da neovisnu provjeru cjelokupnog procesa oblikovanja i utvrđivanja ILP provodi osoba koja je odgovarajuće osposobljena za navedenu zadaću. Navedena neovisna provjera mora biti posebno opisana u priručniku Organizacije ILP.
Priručnik
Članak 28.
(1) Organizacija ILP mora izraditi operativni priručnik kojim demonstrira udovoljavanje zahtjevima propisanim ovim Pravilnikom.
(2) Organizacija ILP mora održavati priručnik ažurnim te isti mora biti dostupan djelatnicima Organizacije ILP.
(3) Organizacija ILP mora kopiju operativnog priručnika dostaviti Agenciji.
Zahtjevi za resurse
Članak 29.
(1) Organizacija ILP mora osigurati odgovarajuće radne prostore i opremu, što uključuje:
1. odgovarajuće prostore i opremu koja omogućava oblikovanje, utvrđivanje, verifikaciju, validaciju u letu kao i održavanje svih objavljenih ILP
2. omogućavanje pristupa relevantnim podacima, a osobito aeronautičkim podacima, te podacima o preprekama
3. omogućavanje pristupa kopijama ostalih dokumenata kao što su tehnički standardi i instrukcije, kao i svim ostalim dokumentima koji mogu biti potrebni za oblikovanje, utvrđivanje, verifikaciju i validaciju u letu novih ILP kao i održavanje svih objavljenih ILP.
(2) Ukoliko Organizacija ILP upotrebljava bazu aeronautičkih podataka, mora se osigurati integritet podataka. Podaci moraju biti važeći te moraju osiguravati održavanje sljedivosti za svaki pojedini podatak tijekom njegovog razdoblja valjanosti i moraju zadovoljavati zahtijevanu razinu točnosti koja je potrebna za oblikovanje ILP.
(3) Organizacija ILP mora osigurati sustav kontrole dokumenata i zapisa koji se odnose na proces oblikovanja i utvrđivanja ILP, koji uključuju politiku i proceduru izmjena i dopuna, čuvanje i uništavanje navedenih dokumenata i zapisa.
(4) Organizacija ILP mora na zahtjev Agencije, u cilju inspekcije i/ili audita, omogućiti uvid u sve relevantne dokumente i zapise ILP kao i uzimanje kopija istih.
Zahtjevi za kvalifikacije i školovanja
Članak 30.
(1) Organizacija ILP mora osigurati da osobe koje dizajniraju (oblikuju) ili rade izmjene ILP demonstriraju zahtijevanu razinu kompetencije, kroz organizirano školovanje i nadzor u radu na ILP. Time se omogućava osiguranje kvalitete procesa oblikovanja i utvrđivanja ILP.
(2) Školovanje dizajnera ILP mora uključivati inicijalno školovanje i školovanje koje