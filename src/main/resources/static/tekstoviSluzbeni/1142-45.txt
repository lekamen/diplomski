
Predstavnik Tehnomonta je u bitnome naveo kako kako Agencija prilikom utvrđivanja postojanja uvjeta za izricanje upravno-kaznene mjere kao i same visine iste, u obzir treba uzeti više olakotnih okolnosti na strani Tehnomonta. Prva olakotna okolnost je činjenica da Tehnomont do sada nije kažnjavan radi povreda odredbi ZZTN-a. Također treba uzeti u obzir i stupanj krivnje Tehnomonta, jer iz utvrđenih činjenica ne proizlazi da je prije sjednice Udruženja održane 25. listopada 2012. postojao dogovor odnosno namjera stranaka da se na navedenoj sjednici dogovore o cijenama vezova. Nadalje je naveo kako bi se u konkretnom slučaju moglo raditi o nehaju stranaka. Navodi kako u obzir treba uzeti i tešku gospodarsku situaciju Tehnomonta s obzirom da je navedeni poduzetnik zabilježio znatan pad prihoda u 2014. godini, konkretno [5-10]%, a najveći pad je zabilježen u prihodima od vezova. Navedeno je posljedica, između ostalog, postojanja nelojalne konkurencije, a zbog ulaska u EU, odnosno nepostojanja obveze da plovila iz EU imaju režim u carinskom skladištu tipa E. Predstavnik Tehnomonta navodi kako u obzir treba uzeti i činjenicu da prihodi od profitnog centra marina čine [70-80]% prihoda Tehnomonta, a prihodi od vezova čine [40-50]% prihoda Tehnomonta.
Predstavnica HGK saslušana na glavnoj raspravi održanoj 11. prosinca 2014 u bitnome je navela kako u cijelosti ostaje kod navoda iznijetih u pisanoj obrani.
Predstavnik Marine Hramina, saslušan na istoj glavnoj raspravi je naveo kako ostaje kod navoda iznijetih u pisanoj obrani. Također je naveo kako se nautički turizam nalazi u dubokoj recesiji posljednjih 6 godina. U RH se posljednjih godina pojavio alternativni način bavljenja nautičkim turizmom u vidu komunalnih vezova, narušavajući time sva pravila tržišnog natjecanja. Nadalje je naveo kako su sve nekretnine Marine Punat pod hipotekom jer je Marina Punat podigla kredit u iznosu od [...] milijuna kuna te da je Marina Punat izgubila značajan pravni spor koji značajno utječe na poslovanje navedenog poduzetnika i onemogućava slobodno raspolaganje sa hotelom Kanajt, koji čini značajni dio prihoda Marine Punat i koji su u značajnom padu u odnosu na prethodnu godinu, zbog smanjivanja broja brodova i davanja dodatnih popusta kupcima.
9.2. Odbijeni dokazni prijedlozi stranaka
Agencija je odbila dokazne prijedloge Marine Hramina za saslušanje svjedoka Ž.F i B.D. iz razloga što je saslušanje istih predloženo općenito na postojanje svih olakotnih okolnosti koje je Marina Hramina navela u svojoj obrani, iako nije jasno kakva bi saznanja o tim okolnostima mogli imati navedeni svjedoci. Pri tom Agencija ponovo ističe kako je riječ o zaposlenicima Marine Hramina, koji su time izravno zainteresirani za ishod ovog postupka.
Agencija je kao nepotrebne odbila i dokazne prijedloge ACI-ja za saslušanje svjedoka koji su prvenstveno predloženi na okolnost postojanja zabranjenog sporazuma, o čemu je Agencija već donijela odluku. Saslušanje navedenih svjedoka na okolnost što sve uključuje cjenik ACI-ja za 2013. godinu i koji su sve prihodi iskazani u prihodima koje je ACI ostvario na mjerodavnom tržištu u 2013. godini, također nije potrebno, s obzirom da je ACI Agenciji dostavio podatke o prihodima s mjerodavnog tržišta u 2013. godini koji uključuju isključivo prihode od najma veza. Iz istih razloga je odbijen i dokazni prijedlog ACI-ja za provođenjem financijskog vještačenja.
9.3. Utvrđivanje visine upravno-kaznene mjere
Sukladno članku 61. točki 1. ZZTN-a, upravno-kaznenom mjerom u iznosu do najviše 10 posto vrijednosti ukupnoga prihoda koji je poduzetnik ostvario u posljednjoj godini za koju postoje zaključena godišnja financijska izvješća, kaznit će se poduzetnik koji sklopi zabranjeni sporazum ili na koji drugi način sudjeluje u sporazumu kojim je narušeno tržišno natjecanje, na način opisan odredbom članka 8. ZZTN-a.
Postupak utvrđivanja uvjeta za izricanje upravno-kaznene mjere zbog povrede odredbi ZZTN-a Agencija vodi sukladno pravilima propisanim