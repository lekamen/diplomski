 trošarinskih proizvoda prema tarifnim oznakama Kombinirane nomenklature carinske tarife, količinu te iznos trošarine za trošarinske proizvode za koje traži odobrenje
6. podatke o mjestu primitka trošarinskih proizvoda (odgovarajući prostor sa prostorno-operativnim kapacitetima i logističkim svojstvima mjesta primitka, uključujući odgovarajući sustav mjerenja za trošarinske proizvode koji se zaprimaju) i
7. opis računovodstvenog praćenja poslovanja.
(3) Uz zahtjev iz stavka 2. ovoga članka podnositelj prilaže instrument osiguranja plaćanja trošarine i izjavu o ispunjavanju uvjeta za elektroničku razmjenu podataka o kretanju trošarinskih proizvoda.
Članak 33.
(1) Odobrenje za registriranog primatelja koji samo povremeno prima trošarinske proizvode iz druge države članice u sustavu odgode plaćanja trošarine izdaje se posebno za svaku pojedinu pošiljku, odnosno određenu količinu trošarinskih proizvoda koja se unosi iz druge države članice od određenog pošiljatelja i za određeno vremensko trajanje.
(2) Odobrenje iz stavka 1. ovoga članka za registriranog primatelja koji posluje s duhanskim prerađevinama donosi se za vremensko trajanje od najdulje 60 dana.
(3) Zahtjev prema članku 32. stavku 2. ovoga Pravilnika dopušteno je podnijeti do tri puta u jednoj kalendarskoj godini.
Postupak izdavanja odobrenja za registriranog pošiljatelja
Članak 34.
(1) Fizička ili pravna osoba koja želi poslovati kao registrirani pošiljatelj mora podnijeti zahtjev za izdavanje odobrenja za otpremanje trošarinskih proizvoda u sustavu odgode plaćanja trošarine nakon njihovog puštanja u slobodan promet prema članku 42. stavku 2. Zakona carinskom uredu nadležnom prema svome sjedištu, odnosno prebivalištu, odnosno sjedištu podružnice u Republici Hrvatskoj.
(2) Zahtjev za izdavanje odobrenja iz stavka 1. ovoga članka mora sadržavati sljedeće:
1. podatke o podnositelju zahtjeva, i to: naziv tvrtke/obrta, sjedište, adresu i podatke za kontakt, osobni identifikacijski broj (OIB)
2. popis osoba s identifikacijskim podacima koje su odgovorne za potpisivanje trošarinskih dokumenata
3. ime i identifikacijski podaci odgovorne osobe
4. opis računovodstvenog praćenja poslovanja i
5. kategoriju i vrstu trošarinskih proizvoda prema tarifnim oznakama Kombinirane nomenklature carinske tarife i način otpreme (cestovni, željeznički, morski ili zračni prijevoz).
(3) Uz zahtjev iz stavka 2. ovoga članka podnositelj prilaže sljedeće dokaze:
1. izjavu da nad tvrtkom podnositelja zahtjeva nije započet stečajni postupak
2. izjavu kojom se obvezuje da će prije nego počne otpremati trošarinske proizvode u sustavu odgode plaćanja trošarine priložiti instrument osiguranja plaćanja trošarine u visini moguće nastalog trošarinskog duga za proizvode koje otprema u sustavu odgode plaćanja trošarine i
3. potvrdu nadležnog tijela o redovnom podmirenju poreznih obveza, ne stariju od 15 dana.
Članak 35.
(1) Odobrenje za registriranog pošiljatelja izdaje se na neodređeno vrijeme.
(2) Nadležni carinski ured najmanje jednom godišnje provjerava da li registrirani pošiljatelj ispunjava uvjete poslovanja propisane Zakonom.
(3) Registrirani pošiljatelj obvezan je nadležni carinski ured obavijestiti o svim izmjenama podataka u odobrenju u roku od osam dana od dana nastanka promjene, odnosno od dana saznanja za izvršenu promjenu.
Postupak izdavanja odobrenja za poreznog zastupnika za prodaju na daljinu
Članak 36.
(1) Porezni zastupnik iz članka 43. Zakona za svoje poslovanje mora ishoditi odobrenje carinskog ureda nadležnog prema svome sjedištu, odnosno prebivalištu, odnosno sjedištu podružnice u Republici Hrvatskoj temeljem zahtjeva koji sadrži sljedeće:
1. podatke o podnositelju zahtjeva, i to: naziv tvrtke/obrta, sjedište, adresu i podatke za kontakt, osobni identifikacijski broj (OIB)
2. ime i identifikacijski podaci odgovorne osobe
3. podatke o prodavatelju iz druge države članice u čije ime posluje
4. kategoriju i vrstu trošarinskih proizvoda i
5. opis računovodstvenog praćenja poslovanja.
(2) Uz