 nacrtom iz stavka 6. ovoga članka,
– pripremiti pisanu izjavu dostupnu javnosti o sukladnosti djelovanja sustava zatvorenog i kontroliranog kruženja povratne ambalaže sa zahtjevima nacrta iz stavka 6. alineje 2. ovoga članka,
– za svaku godinu izraditi izvješće o provedbi sustava iz ovoga članka te ga dostaviti Ministarstvu najkasnije 6 mjeseci nakon isteka pojedine godine, a izvješće treba između ostaloga sadržavati i podatke o mogućim promjenama vezano uz sustav i osobu koja njime upravlja,
– svu dokumentaciju vezanu uz sustav zatvorenog i kontroliranog kruženja povratne ambalaže čuvati najmanje četiri godine od predaje izvješća iz alineje 3. ovoga stavka,
– imenovati odgovornu osobu za predočenje dokumentacije iz alineje 4. ovoga stavka nadležnom inspekcijskom tijelu na njegov zahtjev.
(9) Zahtjev za produljenje suglasnosti iz stavka 4. ovoga članka ambalažer ili njegov ovlašteni predstavnik obvezan je podnijeti Ministarstvu najkasnije 6 mjeseci prije isteka važeće suglasnosti.
Informiranje krajnjeg korisnika
Članak 12.
Proizvođač je obvezan označavanjem ambalaže te na drugi primjeren način obavješćivati prodavatelja i potrošača o bitnim svojstvima proizvoda i njegove ambalaže glede opasnih i štetnih tvari koje sadrže te o načinu postupanja s proizvodom i ambalažom kada postanu otpad.
Označavanje ambalaže
Članak 13.
(1) Proizvođač je obvezan na vlastiti trošak označiti ambalažu proizvoda koje stavlja na tržište na području Republike Hrvatske brojčanom oznakom i oznakom kratice ambalažnog materijala, oznakom za recikliranje i GTIN oznakom.
(2) Proizvođač pića koji na tržište stavlja ambalažu od pića obuhvaćenu sustavom povratne naknade obvezan je takvu ambalažu označiti na način iz stavka 1. ovoga članka te oznakom sustava povratne naknade.
(3) Proizvođač koji na tržište stavlja povratnu (višekratnu) ambalažu obvezan je takvu ambalažu označiti na način iz stavka 1. ovoga članka i oznakom za povratnu ambalažu.
(4) Oznake iz stavaka 1., 2., i 3. ovoga članka moraju biti stavljene na samu ambalažu, naljepnicu, deklaraciju ili na etiketu pričvršćenu na ambalažu. Oznake moraju biti jasno vidljive, dobro čitljive te trajne i izdržljive čak i nakon otvaranja ambalaže.
(5) Oznake iz stavaka 1., 2., 3. i 4. ovoga članka i uvjeti označavanja određeni su u Prilogu VI. ovog Pravilnika.
(6) Proizvođač koji stavlja na tržište na području Republike Hrvatske proizvode u ambalaži od kojih nastaje otpadna ambalaža koja je opasni otpad obvezan je takvu ambalažu označiti sukladno propisu kojim se uređuje razvrstavanje, označavanje i pakiranje tvari i smjesa.
Povratna (višekratna) ambalaža
Članak 14.
(1) Proizvođač koji stavlja na tržište povratnu ambalažu obvezan je sustavom pologa (kaucije) ili na neki drugi način osigurati povrat i višekratnu uporabu za svu povratnu ambalažu koju je stavio na tržište.
(2) Proizvođač iz stavka 1. ovoga članka obvezan je voditi evidenciju o količini novonabavljene povratne ambalaže i količini povratne ambalaže koju je kao svoj proizvodni otpad direktno predao obrađivaču.
(3) Proizvođač koji stavlja na tržište povratnu ambalažu obvezan je plaćati naknadu gospodarenja otpadnom ambalažom na količinu novonabavljene povratne ambalaže umanjenu za količinu koju proizvođač kao svoj proizvodni otpad preda obrađivaču, što dokazuje pratećim listom prema posebnom propisu.
(4) Proizvođač iz stavka 1. ovoga članka obvezan je do zadnjeg dana tekućeg mjeseca za prethodni mjesec dostaviti u Registar Izvješće o vrsti i količini povratne (višekratne) ambalaže stavljene na tržište na području Republike Hrvatske na Obrascu AO3 (u daljnjem tekstu: Obrazac AO3) iz Priloga VII. ovog Pravilnika.
(5) Ako proizvođač iz stavka 1. ovoga članka tijekom jedne godine ne osigura povrat i višekratnu uporabu povratne ambalaže koju je stavio na tržište na području Republike Hrvatske, poslove sakupljanja i gospodarenja tom ambalažom preuzima Fond sukladno odredbama ovog Pravilnika.
IV. UVJETI GOSPODARENJA OTPADNOM AMBALAŽOM TE ZAHTJEVI U POGLEDU 