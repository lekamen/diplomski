60 01.07.2016 Pravilnik o prijavljivanju stvarnih ili potencijalnih kršenja Uredbe (EU) br. 596/2014 Europskog parlamenta i Vijeća
HRVATSKA AGENCIJA ZA NADZOR FINANCIJSKIH USLUGA
1524
Na temelju odredbi članka 469. Zakona o tržištu kapitala (»Narodne novine« br. 88/08, 146/08, 74/09, 54/13, 159/13, 18/15 i 110/15), Hrvatska agencija za nadzor financijskih usluga je na sjednici Upravnog vijeća održanoj 29. lipnja 2016. godine donijela
PRAVILNIK
O PRIJAVLJIVANJU STVARNIH ILI POTENCIJALNIH KRŠENJA UREDBE (EU) br. 596/2014 EUROPSKOG PARLAMENTA I VIJEĆA
Svrha Pravilnika i pravo Europske unije
Članak 1.
1. Ovim se Pravilnikom uređuju postupci iz članka 32. stavka 1. Uredbe (EU) br. 596/2014, koji obuhvaćaju postupke za zaprimanje prijava kršenja i daljnje postupanje po istima, mjere za zaštitu radnika koji u okviru svog radnog odnosa prijave kršenje ili su optuženi za kršenje te mjere za zaštitu osobnih podataka.
2. Ovim se Pravilnikom u pravni poredak Republike Hrvatske prenose odredbe Provedbene direktive Komisije (EU) 2015/2392 od 17. prosinca 2015. o Uredbi (EU) br. 596/2014 Europskog parlamenta i Vijeća u pogledu prijavljivanja stvarnih ili potencijalnih kršenja te Uredbe nadležnim tijelima (SL, L 332, 18. 12. 2015.).
Pojmovi
Članak 2.
1. U smislu ovoga Pravilnika pojedini pojmovi imaju sljedeće značenje:
(a) Agencija je Hrvatska agencija za nadzor financijskih usluga čije su nadležnosti i djelokrug rada propisani Zakonom o Hrvatskoj agenciji za nadzor financijskih usluga (»Narodne novine«, br. 140/05, 12/12).
(b) Uredba (EU) br. 596/2014 je Uredba (EU) br. 596/2014 Europskog parlamenta i Vijeća od 16. travnja 2014. o zlouporabi tržišta (Uredba o zlouporabi tržišta) te stavljanju izvan snage Direktive 2003/6/EZ Europskog parlamenta i Vijeća i direktiva Komisije 2003/124/EZ, 2003/125/EZ i 2004/72/EZ (Tekst od značaja za EGP) (SL, L 173, 12. 6. 2014.).
(c) podnositelj prijave je osoba koja Agenciji prijavljuje stvarno ili potencijalno kršenje Uredbe (EU) br. 596/2014.
(d) prijavljena osoba je osoba koju je podnositelj prijave prijavio za stvarno ili potencijalno kršenje Uredbe (EU) br. 596/2014.
(e) prijava kršenja je prijava koju je podnositelj prijave podnio Agenciji u vezi sa stvarnim ili potencijalnim kršenjem Uredbe (EU) br. 596/2014.
(f) radnik je osoba koja u okviru svog radnog odnosa prijavi kršenje ili je optužena za kršenje Uredbe (EU) br. 596/2014.
(g) ovlašteni zaposlenici Agencije su zaposlenici Agencije zaduženi za postupanje s prijavama kršenja, koji su imenovani internim aktom Agencije.
2. Ostali pojmovi u smislu ovoga Pravilnika imaju istovjetno značenje kao pojmovi upotrijebljeni u Provedbenoj direktivi Komisije (EU) 2015/2392 od 17. prosinca 2015. o Uredbi (EU) br. 596/2014 Europskog parlamenta i Vijeća u pogledu prijavljivanja stvarnih ili potencijalnih kršenja te Uredbe nadležnim tijelima.
Ovlašteni zaposlenici Agencije
Članak 3.
Ovlašteni zaposlenici Agencije obavljaju sljedeće zadaće:
(a) pružanje informacija zainteresiranim osobama o postupcima prijave kršenja,
(b) zaprimanje prijava kršenja i daljnje postupanje po njima,
(c) kontaktiranje s podnositeljem prijave ako je isti otkrio svoj identitet.
Informacije o zaprimanju prijava kršenja i daljnjem postupanju
Članak 4.
1. Agencija je dužna u okviru svoje internetske stranice objaviti informacije o načinu zaprimanja prijava kršenja.
2. Informacije iz stavka 1. obuhvaćaju sljedeće:
(a) komunikacijske kanale za zaprimanje prijava kršenja i daljnje postupanje s njima, te za kontaktiranje s ovlaštenim zaposlenicima Agencije, uključujući sljedeće:
– telefonske brojeve, uz obavijest o tome snimaju li se razgovori pri uporabi tih telefonskih linija,
– posebne elektroničke i poštanske adrese za kontaktiranje s ovlaštenim zaposlenicima Agencije,
(b) postupke koji se primjenjuju na prijave kršenja, u skladu s odredbama članka 5. ovog Pravilnika,
(c) režim povjerljivosti koji se primjenjuje na prijave kršenja, u skladu s odredbama članka 10. ovog Pravilnika,
(d)