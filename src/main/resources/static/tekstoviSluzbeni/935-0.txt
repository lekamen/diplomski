48 30.04.2015 Zakon o izmjenama i dopunama Zakona o poljoprivrednom zemljištu
HRVATSKI SABOR
936
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O POLJOPRIVREDNOM ZEMLJIŠTU
Proglašavam Zakon o izmjenama i dopunama Zakona o poljoprivrednom zemljištu, koji je Hrvatski sabor donio na sjednici 17. travnja 2015. godine.
Klasa: 011-01/15-01/35
Urbroj: 71-05-03/1-15-2
Zagreb, 23. travnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O POLJOPRIVREDNOM ZEMLJIŠTU
Članak 1.
U Zakonu o poljoprivrednom zemljištu (»Narodne novine«, br. 39/13.) naziv glave II. mijenja se i glasi: »II. ODRŽAVANJE, ZAŠTITA I KORIŠTENJE POLJOPRIVREDNOG ZEMLJIŠTA«.
Članak 2.
Naziv glave III.: »KORIŠTENJE POLJOPRIVREDNOG ZEMLJIŠTA« iznad članka 13. i članak 13. brišu se.
Članak 3.
U članku 15. iza stavka 1. dodaje se novi stavak 2. koji glasi:
»(2) Državni ured za upravljanje državnom imovinom dužan je očitovati se o suglasnosti iz stavka 1. ovoga članka u roku od 60 dana od dana primitka zahtjeva Agencije, u protivnom smatra se da je suglasnost dana.«.
Dosadašnji stavak 2. postaje stavak 3.
Članak 4.
U članku 17. stavku 1. iza riječi: »Prije donošenja« dodaju se riječi: »Državnog plana prostornog razvoja,«, a iza riječi: »pribaviti« dodaju se riječi: »zahtjeve i«.
U stavku 2. riječi: »15 dana« zamjenjuju se riječima: »30 dana«.
Članak 5.
Iza članka 20. dodaje se članak 20.a koji glasi:
»Članak 20.a
(1) Iznimno od članka 20. ovoga Zakona, Ministarstvo sukladno članku 17. stavku 1. ovoga Zakona daje mišljenje u postupku donošenja prostornih planova, odnosno suglasnost nositelju izrade da se poljoprivredno zemljište u vlasništvu države iznimno može planirati za drugu gospodarsku funkciju koja nije poljoprivredna ako:
– u postojećem građevinskom području nema slobodnih površina za smještaj planiranog zahvata u prostoru, koji predstavlja investiciju za projekte koji pridonose razvojnim ciljevima jedinice lokalne samouprave, jedinice područne (regionalne) samouprave i Republike Hrvatske, kroz zapošljavanje i gospodarski razvoj, što se dokazuje razvojnim programima ili planovima sukladno posebnom propisu kojim se uređuje regionalni razvoj Republike Hrvatske, pod uvjetom da je osigurana infrastruktura,
– zahvat izvan granica građevinskog područja predstavlja pojedinačnu korekciju zbog funkcionalnog širenja građevne čestice, površine do 0,5 ha.
(2) Prethodno mišljenje o planiranoj drugoj gospodarskoj funkciji koja nije poljoprivredna Ministarstvu daje Agencija sukladno članku 17. stavku 3. ovoga Zakona.«.
Članak 6.
U članku 22. iza stavka 4. dodaje se stavak 5. koji glasi:
»(5) Za poljoprivredno zemljište koje se nalazi izvan granica građevinskog područja, a prostornim planom promijenjena mu je namjena i ostaje izvan granice građevinskog područja visina naknade određuje se u iznosu od 50% od tržišne vrijednosti toga zemljišta unutar granica građevinskog područja za osobito vrijedno obradivo P1 ili vrijedno obradivo P2 poljoprivredno zemljište, a za ostala poljoprivredna zemljišta 25% od tržišne vrijednosti toga zemljišta unutar granica građevinskog područja.«.
Članak 7.
U članku 24. iza stavka 1. dodaje se novi stavak 2. koji glasi:
»(2) Odredbe stavka 1. ovoga članka primjenjuju se i kod ozakonjenja nezakonito izgrađenih zgrada sukladno posebnom propisu.«.
Dosadašnji stavci 2. i 3. postaju stavci 3. i 4.
U dosadašnjem stavku 4., koji postaje stavak 5., riječi: »iz stavka 3.« zamjenjuju se riječima: »iz stavka 4.«.
Članak 8.
U članku 25. dodaju se stavci 2., 3., 4. i 5. koji glase:
»(2) Raspolaganje poljoprivrednim zemljištem u vlasništvu države u smislu ovoga Zakona predstavlja: zakup i zakup za ribnjake, zakup zajedničkih pašnjaka, privremeno raspolaganje, zamjenu, prodaju izravnom pogodbom, davanje na korištenje bez javnog poziva, razvrgnuće suvlasničke zajednice, osnivanje prava građenja, osnivanje prava služnosti.
(3) Agencija može osnovati 