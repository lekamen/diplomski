 uvođenja tih promjena mora o tome obavijestiti Agenciju.
GLAVA II. OGLAŠAVANJE UCITS FONDOVA I OTVORENIH INVESTICIJSKIH FONDOVA S JAVNOM PONUDOM IZ TREĆIH DRŽAVA
Članak 156.
(1) Oglašavanje UCITS fondova obuhvaća sav promidžbeni sadržaj koji je, uz primjenu tiskanih ili elektroničkih medija, namijenjen ulagateljima ili potencijalnim ulagateljima u UCITS fondove, a čija je namjena pridobivanje novih uplata u UCITS fondovima.
(2) U Republici Hrvatskoj dozvoljeno je oglašavanje onih UCITS fondova čijim se udjelima trguje na području Republike Hrvatske.
(3) Dozvoljeno je oglašavanje otvorenih investicijskih fondova s javnom ponudom iz treće države za čije trgovanje je Agencija izdala odobrenje u skladu s člankom 146. ovoga Zakona, pri čemu se na oglašavanje navedenih fondova primjenjuju odredbe ove Glave o oglašavanju UCITS fondova.
Članak 157.
Društvo za upravljanje odgovorno je za potpunost i točnost informacija objavljenih u svrhu promidžbe UCITS fonda.
Članak 158.
(1) Svaki promidžbeni sadržaj, koji je uz primjenu tiskanih ili elektroničkih medija namijenjen ulagateljima ili potencijalnim ulagateljima u UCITS fondove, a čija je namjena prikupljanje sredstava od javnosti, mora biti jasno prepoznatljiv kao takav.
(2) Promidžbeni sadržaj mora biti jasan, nedvosmislen i ne smije dovoditi u zabludu.
(3) Promidžbeni sadržaj ne smije biti u suprotnosti sa sadržajem prospekta UCITS fonda i ključnim podacima za ulagatelje.
(4) Promidžbeni sadržaj mora sadržavati podatak o tome gdje, kako i na kojem jeziku su ulagateljima dostupni prospekt i ključni podaci za ulagatelje.
(5) Promidžbeni sadržaj o UCITS fondovima i društvima za upravljanje putem tiskanih i elektroničkih medija uključuje:
1. brošure
2. oglase u novinama, časopisima, na radiju i televiziji te mrežnim stranicama
3. pošiljke slane običnom ili elektroničkom poštom, telefaksom ili na druge načine
4. telemarketing, što uključuje i korištenje specijaliziranog pružatelja telemarketing usluga na temelju ugovora sklopljenog s društvom za upravljanje
5. dopise, telefonske ili osobne razgovore
6. sredstva za unapređenje nuđenja koja prema svojim obilježjima čine financijsku promidžbu
7. investicijske ili druge publikacije kojima se nude neosobne preporuke o nuđenju, držanju ili otkupu udjela
8. prezentacije većem broju ljudi i
9. druge metode ili sredstva promidžbe koje subjekti iz Republike Hrvatske mogu pročitati, vidjeti ili primiti.
(6) Promidžbeni sadržaj za potrebe oglašavanja UCITS fondova u Republici Hrvatskoj mora biti izrađen na hrvatskom jeziku.
Članak 159.
(1) Promidžbeni sadržaj o UCITS fondovima moraju odobriti osobe ovlaštene za zastupanje društva za upravljanje.
(2) Društvo za upravljanje mora sačuvati primjerak svakog objavljenog promidžbenog sadržaja, kada je to primjenjivo, kao i izvore podataka koji potkrepljuju navode iz takvih publikacija.
Članak 160.
Pri objavi promidžbenih sadržaja o UCITS fondovima i društvima koja njima upravljaju:
1. ne smije se prikrivati niti krivo prikazivati njihova promidžbena svrha
2. mora se navesti cjelovit, točan i istinit opis UCITS fonda koji se promovira, propisanih obveza i povezanih rizika
3. mora se osigurati da iznesene činjenice i navodi budu cjeloviti, jasni, točni, istiniti i nedvosmisleni na dan njihova iznošenja te da ne dovode u zabludu, pri čemu se svi činjenični navodi moraju potkrijepiti
4. mora se osigurati da svako navedeno mišljenje bude točno, potpuno i nedvosmisleno te da je za svako njegovo daljnje korištenje dobiveno odobrenje društva za upravljanje
5. mora se osigurati da, prilikom uporabe neke usporedbe, činjenice na kojima se takva usporedba temelji budu točne i ažurne ili da bitne pretpostavke budu jasno navedene te da usporedba bude iznesena na pošten i nepristran način koji ne dovodi u zabludu i koji obuhvaća sve bitne čimbenike za takvu usporedbu
6. ne smiju se navoditi nikakvi lažni pokazatelji, posebice glede stručnosti odgovornih osoba, sredstava i opsega poslovanja UCITS fonda i društva za