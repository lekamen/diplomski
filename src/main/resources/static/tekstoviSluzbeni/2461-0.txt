130 30.11.2015 Pravilnik o izmjenama Pravilnika o izvođenju javnih vatrometa
MINISTARSTVO UNUTARNJIH POSLOVA
2462
Na temelju članka 32. stavka 4. Zakona o eksplozivnim tvarima (»Narodne novine«, broj: 178/2004, 109/2007, 67/2008 i 144/2010) ministar unutarnjih poslova donosi
PRAVILNIK
O IZMJENAMA PRAVILNIKA O IZVOĐENJU JAVNIH VATROMETA
Članak 1.
U Pravilniku o izvođenju javnih vatrometa (»Narodne novine«, broj: 131/2008 i 69/2012) u članku 5., stavku 1. podstavak 2. briše se.
Dosadašnji podstavci 3., 4., 5., 6., 7. i 8. postaju podstavci 2., 3., 4., 5., 6. i 7.
Stavak 2. mijenja se i glasi:
»Kao dokaz iz stavka 1. podstavka 6. ovoga članka, prilažu se planovi izvođenja javnih vatrometa te zapisnici o izvođenju javnih vatrometa.«.
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-86388/1-2015.
Zagreb, 25. studenoga 2015.
Ministar Ranko Ostojić, v. r.
