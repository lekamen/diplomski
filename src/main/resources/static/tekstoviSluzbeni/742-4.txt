 priprema i provedbe aktivnosti zaštite od požara pred turističku i žetvenu sezonu sukladno obvezama proizašlim iz ovoga Programa aktivnosti.
Izvršitelji zadatka: Državna uprava za zaštitu i spašavanje Vatrogasne zajednice županija Sudjelovatelji: župan, gradonačelnik, općinski načelnik Rok: 15. svibnja 2015. godine
13. Državna uprava za zaštitu i spašavanje, Hrvatska vatrogasna zajednica i Hrvatske šume d.o.o. izradit će usklađene Programe za provedbu informativno-promidžbenih aktivnosti u cilju podizanja razine protupožarne kulture i upoznavanja pučanstva s opasnostima od nastanka požara i posljedicama koje požari izazivaju.
U okviru programa planirat će, predložiti i organizirati (kroz emisije televizijskih i radiopostaja te članaka u tisku) objavu poruka sadržajno vezanih uz zaštitu od požara.
Subjekti su obvezni unaprijed pripremiti predavanja te podloge za razgovore i reportaže na temu zaštite od požara, odnosno tiskati letke i plakate s porukama i odgovarajućim slikovnim rješenjima uz te poruke. Posebnu pozornost nužno je usmjeriti na edukaciju pučanstva o zakonskoj regulativi i odlukama lokalne i područne (regionalne) samouprave pri spaljivanju biljnog i drugog otpada.
U suradnji s uredništvima televizijskih i radio postaja te tiskovnih medija izraditi priloge i članke (vezano uz područje zaštite od požara) koji će se objaviti u posebnim programima ili prilozima (npr. za poljoprivredu, o turizmu, o zaštiti okoliša).
Izvršitelj zadatka: Državna uprava za zaštitu i spašavanje Sudjelovatelji: Hrvatske šume d.o.o. Hrvatska vatrogasna zajednica Rok: 15. svibnja 2015. godine
14. Državna uprava za zaštitu i spašavanje – Učilište vatrogastva, zaštite i spašavanja i Hrvatska vatrogasna zajednica će planirati, pripremati i kontinuirano provoditi znanstveno – stručne skupove, seminare i programe za dodatno osposobljavanje zapovjednika i članova operativnih vatrogasnih zapovjedništava, načelnika i članova stožera zaštite i spašavanja, te pripadnike Oružanih snaga Republike Hrvatske u svrhu što učinkovitije provedbe operativnih zadaća tijekom ovogodišnje požarne sezone. Državna uprava za zaštitu i spašavanje – Učilište vatrogastva, zaštite i spašavanja će pripremiti i izraditi, odnosno prilagoditi programe osposobljavanja i smjernice za provedbu istih.
Izvršitelji zadatka: Državna uprava za zaštitu i spašavanje Hrvatska vatrogasna zajednica Sudjelovatelji: Ministarstvo obrane Vatrogasne zajednice županija Rok: 31. svibnja 2015. godine (za razinu županije i ostale JLS)
15. Državna uprava za zaštitu i spašavanje – Sektor za vatrogastvo utvrdit će, odnosno ažurirati sastav i zadaće Operativnog vatrogasnog zapovjedništva Republike Hrvatske te Operativnog vatrogasnog zapovjedništva za kontinentalni i Operativnog vatrogasnog zapovjedništva za priobalni dio Republike Hrvatske. Ministarstvo obrane i Ministarstvo unutarnjih poslova će odrediti predstavnike u navedenim zapovjedništvima te do traženog roka pisano izvijestiti Državnu upravu za zaštitu i spašavanje. Operativno vatrogasno zapovjedništvo će tijekom povećane požarne opasnosti, sukladno Planu intervencija kod velikih požara otvorenog prostora na teritoriju Republike Hrvatske, obavljati zadaće upravljanja i koordiniranja gašenja požara iz prostora Državne vatrogasne intervencijske postrojbe – sjedište Divulje. Ustrojavanje i početak rada Operativnog vatrogasnog zapovjedništva izvršit će se u skladu s procjenom glavnog vatrogasnog zapovjednika.
Temeljem analiza dosadašnjih požara otvorenog prostora i usvojenih Planova operativne provedbe Programa aktivnosti, Državna uprava za zaštitu i spašavanje – Sektor za vatrogastvo dopunit će, odnosno ažurirati Državni plan angažiranja vatrogasnih snaga i snaga koje sudjeluju u gašenju požara.
Izvršitelji zadatka: Državna uprava za zaštitu i spašavanje Ministarstvo obrane Ministarstvo unutarnjih poslova Rok: 15. svibnja 2015. godine
16. Hrvatska kontrola zračne plovidbe d.o.o. i aeroklubovi obvezuju se na neposrednu suradnju s Državnom upravom