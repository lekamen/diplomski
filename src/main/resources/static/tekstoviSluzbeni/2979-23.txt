 imajući u vidu sve olakotne okolnosti u ovom slučaju, Agencija je za svakog pojedinog poduzetnika sudionika predmetnog zabranjenog sporazuma utvrdila konačni iznos upravno-kaznene mjere, kako slijedi u Tablici 7.
Tablica 7. Konačni iznos upravno-kaznene mjere

Člankom 61. propisano je kako upravno-kaznena mjera koja se može izreći poduzetniku može iznositi najviše 10 posto vrijednosti ukupnoga prihoda koji je poduzetnik ostvario u posljednjoj godini za koju postoje zaključena godišnja financijska izvješća.
Budući da je ukupni prihod Bolusa u 2014. godini iznosio 27.655.312,00. kuna, ukupni prihod Favorita u 2014. godini 30.868.081,00 kuna, ukupni prihod Germanie Sporta u 2014. godini 74.500.748,00 kuna, ukupni prihod Hattricka i PSK u 2014. godini 485.635,00 kuna, i ukupni prihod Super Sporta u 2014. godini 482.495.240,00 kuna, Agencija je utvrdila kako utvrđeni iznosi upravno-kaznene mjere izrečene svakom poduzetniku, ne prelaze 10 posto ukupnih prihoda stranaka, stoga navedene iznose nije potrebno dodatno smanjivati.
11. Odluka Vijeća za zaštitu tržišnog natjecanja
Na temelju provedenog postupka Vijeće je na 43/2015. sjednici, održanoj 26. studenoga 2015. godine, sukladno ovlastima iz članka 30. ZZTN-a, utvrdilo da su Bolus, Favorit, Germania Sport, Hattrick, PSK i Super Sport sklopili zabranjeni sporazum koji za cilj ima sprječavanje, ograničavanje ili narušavanje tržišnog natjecanja, u smislu članka 8. ZZTN-a, a navedena povreda ZZTN-a trajala je u razdoblju od 26. ožujka 2014. do 26. studenoga 2015.
Nakon provedenog posebnog postupka utvrđivanja postojanja uvjeta za izricanje upravno-kaznene mjere, Vijeće je na 47/2015 sjednici, održanoj 22. prosinca 2015. godine, utvrdilo postojanje uvjeta za izricanje upravno-kaznenih mjera poduzetnicima Bolus, Favorit, Germania Sport, PSK i Super Sport.
Agencija je izvršila uvid sudski registar (dostupan na internetskim stranicama https://sudreg.pravosudje.hr, stranice posjećene 15. prosinca 2015.) te utvrdila kako je rješenjem Trgovačkog suda u Splitu poslovni broj: Tt-15/8062-2, od 13. studenoga 2015. u sudski registar istog suda upisano pripajanje subjekta upisa pod tvrtkom Hattrick d.o.o. sa sjedištem u Dugopolju, Sv. Leopolda Mandića 14, društvu Prva sportska kladionica d.o.o. sa sjedištem u Zagrebu, Planinska 13, temeljem Ugovora o pripajanju od 5. listopada 2015. i Odluka Skupština društava koja sudjeluju u predmetnoj statusnoj promjeni od 4. studenoga 2015. O navedenom je izvršena zabilježba kako će pripajanje biti pravovaljano nakon što se upiše u sudski registar Društva preuzimatelja.
Uvidom u stranice sudskog registra Agencija je utvrdila kako je rješenjem Trgovačkog suda u Zagrebu poslovni broj: Tt-15/32814-3, od 1. prosinca 2015. u sudski registar tog suda upisana promjena jedinog člana društva i pripajanje društva Hattrick društvu PSK.
S obzirom na izvršeni upis pripajanja u sudski registar društva preuzimatelja, sukladno odredbama članka 73. Zakona o sudskom registru (»Narodne novine«, broj: 1/95, 57/96, 1/98, 30/99, 45/99, 54/05, 40/07, 91/10, 90/11, 148/13, 93/14, 110/15), upisano pripajanje smatra se pravovaljanim. Kako Hattrick više ne postoji, Agencija je, temeljem odluke Vijeća na 47/2015 sjednici, održanoj 22. prosinca 2015., donijela rješenje klase: UP/I 034-03/2015-01/010, urbroja: 580-09/64-2015-093, kojim se o obustavlja predmetni postupak u odnosu na navedenog poduzetnika.
Člankom 522. stavkom 3. Zakona o trgovačkim društvima (»Narodne novine«, broj: 111/93, 34/99, 121/99, 52/00, 118/03, 107/07, 146/08, 137/09, 125/11, 152/11, 111/12, 68/13 i 110/15) propisano je kako je društvo preuzimatelj sveopći pravni slijednik pripojenog društva te time stupa u sve pravne odnose pripojenog društva. Stoga se u daljnjem tijeku postupka sve radnje koje je Hattrick poduzeo u ovom postupku te sva postupanja Hattricka koja su u vezi s predmetom ovog postupka, smatraju radnjama odnosno postupanjima PSK.
Slijedom navedenog Vijeće je odlučilo da se Bolusu izrekne