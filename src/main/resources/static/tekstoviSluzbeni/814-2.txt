najmanje 7-8 puta bio udaren zatvorenim šakama u predjelu glave i dr. pri čemu su mu nanesene tjelesne ozljede koje su opisane u činjeničnom opisu, a radi čega je bio i hospitaliziran. Žalitelj ističe kako se radi o uobičajenom činjeničnom opisu kakav je prihvatila dugogodišnja sudska praksa u svim sudovima Republike Hrvatske pa se tako uz žalbu prilaže i presuda Općinskog suda u Splitu broj II K-24/07 od 15. lipnja 2010. iz koje bi proizlazilo isto.
Ovakvim žalbenim navodima uz tvrdnju da nije bilo zakonskog razloga da se okrivljenik po članku 354. točka 1. ZKP oslobodi od optužbe, okrivljenik očigledno pobija presudu i zbog povrede kaznenog zakona iz članka 368. stavak 1. točka 1. ZKP u pitanju je li djelo za koje se okrivljenik progoni kazneno djelo.
Međutim, suprotno navodima u žalbi, sud prvog stupnja pravilno je utvrdio da djelo koje se okrivljeniku stavlja na teret po zakonu nije kazneno djelo.
Naime, iz činjeničnog opisa djela koje se okrivljeniku stavlja na teret proizlazi da bi okrivljenik u vrijeme i na mjestu navedenom u izreci pobijane presude 'nakon kraće prepirke, najprije gurnuo drveni stol na privatnog tužitelja, a potom ga istim pritisnuo uza zid za koje vrijeme je tužitelj bio u sjedećem položaju, onemogućivši ga da ustane, a zatim ga u tom položaju najmanje 3-7 puta udario zatvorenim šakama u predjelu glave, a potom i stolicom koju je udario nogom nanijevši mu višestruka natučenja glave i lica kao i oteklinu područja desnog oka, natučenje desnog koljena, oštećenje medijalnog kolateralnog ligamenta i medijalnog meniska desnog koljena, a koje povrede su lake naravi'.
Sud je pravilno zaključio da iz ovakvog činjeničnog opisa ne proizlaze sva zakonska obilježja kaznenog djela iz članka 98. KZ odnosno da su u cijelosti izostali navodi o krivnji okrivljenika odnosno o svjesnim i voljnim sastojcima krivnje.
Pri tom se u presudi ispravno navodi da u pojam obilježja kaznenog djela ne spadaju samo posebni elementi kaznenog djela kojima se određuje objektivni učin tog djela već u obilježja kaznenog djela spada i subjektivni odnos počinitelja prema djelu, koji u ovom slučaju nije sadržan u činjeničnom opisu djela za koje se okrivljenik tereti.
Kazneno djelo tjelesne ozljede iz članka 98. KZ može se počiniti samo sa namjerom, dok nanošenje tjelesne ozljede iz nehaja po zakonu nije kažnjivo. Stoga je nužno da činjenični opis djela koje se okrivljeniku stavlja na teret sadrži takvu namjeru počinitelja jer se namjera, tj. svijest i volja počinitelja da se drugoga tjelesno ozlijedi, ne može pretpostavljati niti se o njoj može zaključivati na temelju objektivnih obilježja koja su navedena u opisu djela.
S obzirom da u konkretnom slučaju u činjeničnom opisu djela nije navedena namjera počinitelja da privatnog tužitelja tjelesno ozlijedi ili mu naruši zdravlje, sud prvog stupnja pravilno je zaključio da takvo djelo po zakonu nije kazneno djelo iz članka 98. KZ, bez obzira na nesporno utvrđenje da je tužitelj objektivno zadobio opisane tjelesne ozljede.
Prema tome, sud je pravilno utvrdio činjenično stanje i potom izveo ispravan zaključak da djelo koje se okrivljeniku stavlja na teret nije kazneno djelo pa je ispravno postupio kada je na temelju članka 354. točka 1. ZKP okrivljenika oslobodio od optužbe.«
IV. PRIGOVORI PODNOSITELJA
6. Podnositelj smatra da su mu osporenim presudama nadležnih sudova povrijeđena ustavna prava zajamčena člancima 14. i 29. Ustava. Istaknuo je i povrede prava zajamčenih člancima 6. i 14. Konvencije.
6.1. U ustavnoj tužbi podnositelj navodi:
»U konkretnom slučaju po mišljenju podnositelja radi se o očiglednom primjeru namjere da se ozljedi privatni tužitelj koji je detaljno opisan u činjeničnom supstratu izreke presude.
Na tu namjeru ni u kojem slučaju ne bi trebala utjecati činjenica da podnositelj nije naveo još i dodatno u činjeničnom supstratu 'u cilju da ga ozlijedi'.
Iz činjeničnog opisa detaljno proizlazi opis kaznenog djela u kojem su sadržani kako subjektivno obilježje, tako i objektivno