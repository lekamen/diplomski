 kriterije za odabir projekata koji se podnose Odboru za praćenje na odobrenje, te priprema vremenski plan za provođenje postupaka ocjenjivanja projektnih prijedloga. Odjel također priprema natječajnu dokumentaciju koja je sastavni dio ograničenog poziva za odabir projektnih prijedloga sukladno kriterijima primjenjivim za OPZO-a. Odjel provodi administrativnu provjeru i provjeru usklađenosti prijedloga s kriterijima odabira, te priprema evaluacijsko izvješće u suradnji s Posredničkim tijelom razine 2. Za projekte iz prioritetne osi 3 za koje je Ministarstvo korisnik, Odjel obavlja poslove korisnika, te surađuje s ustrojstvenom jedinicom Ministarstva nadležnom za financijsko-planske i računovodstvene poslove kod pripreme zahtjeva za nadoknadu sredstava sa svim pratećim dokumentima, prije podnošenja na odobrenje Posredničkom tijelu razine 2.
Za OPKK, Odjel prema potrebi sudjeluje u pripremi sporazuma kojim se daljnje utvrđuje uloga Posredničkog tijela razine 1. Odjel također obavlja sljedeće funkcije za investicijski prioritet koji se odnosi na sektor gospodarenja otpadom: prati napredak pripreme projekata, priprema potrebna izvješća za potrebe Odbora za praćenje, izrađuje kriterije za odabir projekata, te u suradnji s Posredničkim tijelom razine 2 priprema upute za prijavitelje i provodi odabir projekata. Odjel po potrebi sudjeluje u provedbi obrazovnih aktivnosti o ESI fondovima.
Odjel sudjeluje u izradi strateških dokumenata za korištenje fondova Europske unije. Odjel sudjeluje u planiranju proračuna Ministarstva i planiranju financijskih sredstava za projekte u sektoru gospodarenja otpadom koji su u pripremi. Odjel priprema interne pisane procedure za provedbu svojih funkcija sukladno važećim pravilnicima, te čuva dokumentaciju o provedbi funkcija radi osiguravanja odgovarajućeg revizijskog traga. Odjel obavlja i druge poslove u okviru svoga djelokruga.
7.2.2. Odjel za provedbu projekata
Odjel za provedbu projekata nadzire provedbu projekata odobrenih za sufinanciranje iz programa pomoći Europske unije, te prikuplja i pruža informacije o provedbi projekata u okviru 1. prioritetne osi OPZO-a. Odjel surađuje s predstavnicima lokalne i regionalne razine, korisnicima pomoći, Posredničkim tijelom razine 2, Koordinacijskim tijelom i službama Europske komisije. Za potrebe Odbora za praćenje, Odjel sudjeluje u pripremi izvješća o provedbi projekata za 1. prioritetnu os, te priprema izvješće o ispunjavanju cilja N+3 na razini OPZO-a. Odjel obavlja kontrolu i ovjeravanje zahtjeva za plaćanje vezanih uz provedbu projekata iz 1. prioritetne osi, kao i projekata iz 3. prioritetne osi. U suradnji s Posredničkim tijelima, priprema prognoze korištenja sredstava i financijskih obveza po projektima. Za projekte iz prioritetne osi 1, sudjeluje u planiranju i upravljanju dodijeljenim sredstvima Europske unije. Odjel prikuplja podatke od nadležnih tijela i priprema glavni financijski plan, kao i njegove izmjene. Odjel također prikuplja podatke od nadležnih tijela za godišnji plan ugovaranja i tromjesečni specifikacijski plan. Odjel također osigurava provedbu povrata sredstava koja nisu ispravno plaćena te vodi evidenciju o iznosima za koje je povrat izvršen ili treba biti izvršen. U suradnji s Posredničkim tijelom razine 2, Odjel sudjeluje u pripremi posebnih uvjeta Ugovora o dodjeli bespovratnih sredstava.
Za OPKK, Odjel prema potrebi sudjeluje u pripremi sporazuma kojim se detaljnije utvrđuje uloga Posredničkog tijela razine 1. Za investicijski prioritet koji se odnosi na sektor gospodarenja otpadom, Odjel prati napredak provedbe projekata, priprema potrebna izvješća za potrebe Odbora za praćenje, te koordinira aktivnosti vezano uz osiguravanje financiranja projekata iz javnih sredstava. Odjel dostavlja nadležnom tijelu odobrene zahtjeve za isplatu javnih sredstava i osigurava ukupnost plaćanja istih, osigurava povrat nepravilno utrošenih sredstava od strane Korisnika, vodi evidenciju o povratima i osigurava dostavu informacija o povratima