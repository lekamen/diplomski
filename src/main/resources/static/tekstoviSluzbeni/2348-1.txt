 identifikacijske brojeve stranaka uključenih u postupak obveznog savjetovanja,
2. podatak o spremnosti svake od stranaka uključenih u postupak obveznog savjetovanja za sporazumno rješavanje spora,
3. podatak o spremnosti svake od stranaka uključenih u postupak obveznog savjetovanja za sudjelovanje u obiteljskoj medijaciji,
4. osobna imena stranaka koje namjeravaju pokrenuti sudski postupak razvoda braka,
5. podatke o sadržaju provedenog obveznog savjetovanja prije razvoda braka koji se odnose na:
– upoznavanje bračnih drugova o mogućnosti bračnog savjetovanja;
– upoznavanje bračnih drugova o pravnim i psihosocijalnim posljedicama razvoda braka u odnosu na bračne drugove i djecu;
– upućivanje bračnih drugova o dužnosti vođenja računa o djetetovoj dobrobiti prigodom uređenja spornih obiteljskih odnosa;
– upoznavanje bračnih drugova sa sadržajem obrasca Plana i pružanje pomoći ako to zahtijevaju;
– upoznavanje s prednostima obiteljske medijacije i informiranje bračnih drugova o dostupnim obiteljskim medijatorima;
– informiranje bračnih drugova o obvezi odaziva prvom sastanku obiteljske medijacije prije pokretanja postupka za razvod braka, ako nisu izradili Plan;
– upoznavanje bračnih drugova sa sudskim postupkom razvoda braka bez Plana;
6. tvrdnje o obiteljskom nasilju, ako se navode, te ocjena o mogućnosti ravnopravnog sudjelovanja stranaka u postupku obiteljske medijacije.
Članak 6.
Na postupak obveznog savjetovanja koji se provodi u vezi s prestankom izvanbračne zajednice na odgovarajući se način primjenjuju odredbe članaka od 3. do 5. ovoga Pravilnika.
III. OBVEZNO SAVJETOVANJE PRIJE POKRETANJA SUDSKIH POSTUPAKA U VEZI S DJETETOM
Članak 7.
(1) Obvezno savjetovanje prije pokretanja sudskih postupaka u vezi s djetetom provodi se u centru u okviru najviše 3 susreta stranaka i članova stručnog tima centra.
(2) Na prvi susret u centar stranke mogu doći zajedno ili odvojeno.
(3) U prvom susretu članovi stručnog tima centra strankama daju detaljna objašnjenja sadržaja navedenih u članku 9. točki 5. ovoga Pravilnika te ih upućuju na potrebu izrade plana rješavanja pitanja ostvarivanja roditeljske skrbi ili osobnih odnosa u vezi s djetetom do drugog susreta.
(4) U drugom susretu u centru se u pravilu zajednički razmatra stupanj i opseg postignutog sporazuma i plan iz stavka 3. ovoga članka te članovi stručnog tima centra strankama pružaju pomoć oko postizanja sporazuma.
(5) Ako postoji načelan sporazum stranaka, a članovi stručnog tima centra procijene potrebnim dodatni dogovor oko određenih pojedinosti, može se održati treći susret u centru.
(6) Ukoliko su stranke postigle plan rješavanja pitanja ostvarivanja roditeljske skrbi ili osobnih odnosa u vezi s djetetom, obvezno savjetovanje može se dovršiti na prvom sastanku.
(7) Ukoliko nije došlo do postizanja sporazuma, članovi stručnog tima centra upućuju stranke na mogućnost pristupanja postupku obiteljske medijacije, uz upoznavanje s prednostima obiteljske medijacije i dostupnim obiteljskim medijatorima.
Članak 8.
(1) Obvezno savjetovanje prije pokretanja sudskih postupaka u vezi s djetetom u centru provode članovi tima centra, kojeg čine pravnik te socijalni radnik ili psiholog.
(2) Socijalni radnik odnosno psiholog član stručnog tima centra dužan je:
– uputiti stranke u značaj njihove aktivne suradnje u postupku obveznog savjetovanja,
– upoznati sudionike savjetovanja o dužnosti vođenja računa o djetetovoj dobrobiti prigodom uređenja spornih obiteljskih odnosa,
– upoznati sudionike o negativnim učincima sukoba u obitelji u odnosu na dijete i prednostima sporazumnog uređenja obiteljskih odnosa te dužnosti članova obitelji da razgovaraju s djetetom i uzmu u obzir njegovo mišljenje,
– upoznati sudionike o mogućnosti rješavanja spora u obiteljskoj medijaciji,
– stranke educirati o psihosocijalnim posljedicama sukoba na djecu, fazama sukoba te smanjenja konfliktnosti u odnosima, o razvojnim karakteristikama djece, objasniti sadržaje roditeljske skrbi, objasniti značaj ostvarivanja