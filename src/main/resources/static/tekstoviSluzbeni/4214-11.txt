 nije udovoljila formalnim zahtjevima.
Međutim, imajući u vidu sve okolnosti konkretnog slučaja (v. točke 23. do 24. obrazloženja ove odluke), Ustavni sud smatra da je Vrhovni sud mjerodavni postupovni propis tumačio i primijenio na način koji je suprotan legitimnom cilju zbog kojeg je njime propisano ograničenje u pogledu dopuštenosti »izvanredne« revizije i koji za svoju posljedicu ima ustavnopravno neprihvatljive učinke za podnositeljicu, jer joj je zbog toga pravno sredstvo koje je imala pravo podnijeti ostalo nedjelotvorno.
Ustavni sud zato smatra da je osporenim rješenjem Vrhovnog suda povrijeđena sama bit podnositeljičina prava na djelotvorno pravno sredstvo, kao sastavnog dijela prava na pravično suđenje zajamčenog člankom 29. stavkom 1. Ustava.
28. Ustavni sud nije razmotrio prigovore istaknute u ustavnoj tužbi u pogledu povrede prava vlasništva zajamčenog člankom 48. stavkom 1. Ustava, jer je ustavnu tužbu usvojio zbog povrede prava na pravično suđenje zajamčenog člankom 29. stavkom 1. Ustava.
Ustavni sud utvrdio je da prigovori podnositeljice vezani uz članak 14. stavak 2. Ustava, na način kako su postavljeni u ustavnoj tužbi te u mjeri u kojoj bi u okolnostima konkretnog slučaja osporeno rješenje Vrhovnog suda moglo utjecati na ostvarivanje sadržaja te ustavne norme, ne upućuju na mogućnost povrede ljudskih prava i temeljnih sloboda zajamčenih Ustavom.
29. Imajući u vidu da je rješenje Vrhovnog suda ukinuo zbog povrede prava na pravično suđenje zajamčenog člankom 29. stavkom 1. Ustava, Ustavni sud za sada (do donošenja nove odluke Vrhovnog suda) nije odlučivao o dijelu ustavne tužbe koji se odnosi na drugostupanjsku i prvostupanjsku presudu.
Budući da u tom dijelu dovršenje ustavnosudskog postupka ovisi o ishodu postupka pred Vrhovnim sudom, Ustavni sud obvezuje podnositeljicu da mu u roku od 30 dana po uručenju dostavi novu odluku Vrhovnog suda.
30. Na temelju članaka 73. i 76. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst, u daljnjem tekstu: Ustavni zakon) odlučeno je kao u točkama I., II. i III. izreke.
Odluka o objavi odluke u »Narodnim novinama« (točka IV.) temelji se na članku 29. Ustavnog zakona.
Broj: U-III-5239/2013
Zagreb, 3. lipnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
