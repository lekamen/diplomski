 stavka 3. ZUP-a koji se primjenjuje u postupanju pravnih osoba koje imaju javne ovlasti, ako prema okolnostima slučaja prije okončanja postupka treba donijeti rješenje kojim se privremeno uređuju sporna pitanja ili odnosi, a rješenju će se donijeti na temelju činjenica poznatih u vrijeme njegova donošenja. To rješenje mora biti označeno kao privremeno, a ukinut će se rješenjem kojim se rješava o upravnoj stvari.
Odgovarajuću odredbu sadrži i Zakon o elektroničkim komunikacijama (»Narodne novine« 73/08., 90/11., 133/12, 80/13. i 71/14. – dalje u tekstu: ZEK) koji u članku 23. stavku 18. propisuje da u iznimnim okolnostima, Agencija (HAKOM) može, ako ocijeni da je radi očuvanja tržišnog natjecanja i zaštite interesa korisnika usluga nužno potrebno privremeno urediti određena pitanja, odstupiti će od provedbe postupka iz stavka 2. do 8. ovog članka ili postupaka iz stavka 9. do 17. ovog članka te bez odgode donijeti privremeno rješenje, poštujući načelo razmjernosti. Prema odredbi stavka 19. istog članka ZEK-a. privremeno rješenje ukida se odlukom Agencije koja se donosi nakon provedbe postupaka iz stavka 2. do 8. ovog članka ili postupaka iz stavka 9. do 17. ovog članka a kojom se konačno uređuju odnosna pitanja.
Prema tome, iz izričaja navedenih odredbi ZUP-a i ZEK-a proizlazi da je suština privremenog rješenja u tome da se do donošenja rješenja o glavnoj stvari, u cilju zaštite prava stranaka ili javnog interesa, privremeno urede prava i obveze stranaka na osnovi činjenica koje su postojale u trenutku donošenja rješenja. Kako se citiranom odredbom članka 23. stavka 18. ZEK-a u slučaju donošenja privremenog rješenja odstupa od provedbe postupaka iz stavka 2. do 8. toga članka time su otklonjeni prigovori tužitelja o preuranjenom donošenju s obzirom na propust usklađivanja s Europskom komisijom i BEREC-om.
Također, iz odredbi ZEK-a se ne može zaključiti da su postupci utvrđivanja mjerodavnih tržišta i određivanja regulatornih obveza iz članka 52. do članka 56. tog Zakona izuzeti od mogućnosti donošenja privremenog rješenja, kako implicira tužitelj navodeći što je tuženi sve trebao utvrditi prije donošenja spornog rješenja jer je odlučujuće kod donošenja privremenog rješenja postojanje okolnosti koje opravdavaju donošenje tog rješenja.
Nadalje, iz sadržaja spisa predmeta proizlazi da su u predmetnoj stvari nedvojbeno bile pokrenute aktivnosti za donošenje odluka o glavnoj stvari, jer su bili u tijeku postupci drugog kruga analize tržišta pristupa javnoj komunikacijskoj mreži na fiksnoj lokaciji za privatne i poslovne korisnike u odnosu na koje 18. lipnja 2014. započela javna rasprava. U tijeku je bila i analiza tržišta javno dostupne telefonske usluge u mjesnom/međumjesnom prometu koje se pruža na fiksnoj lokaciji za privatne korisnike od 11. lipnja 2014., a u odnosu na tržište javno dostupne telefonske usluge u mjesnom/međumjesnom prometu koji se pruža na fiksnoj lokaciji za poslovne korisnike 11. lipnja 2014. je započela javna rasprava dok je u odnosu na tržište maloprodaje širokopojasnog pristupa internetu 25. travnja 2014. pokrenut postupak utvrđivanja mjerodavnog tržišta te određeni operatori koji su obavezni dostaviti potrebne podatke za utvrđivanje tog tržišta.
Također, Agencija za zaštitu tržišnog natjecanja je donijela rješenje kojim je uvjetno dopustila koncentraciju (rješenje ATZN-a, klasa: UP/I-034-03/2013-02/007, urbroj: 580-06/41-14-096 OD 19. ožujka 2014.). Navedenim rješenjem je u točki I izreke ocijenjena uvjetno dopuštena koncentracija koja nastaje promjenom kontrole nad poduzetnikom OT-OPTIMA TELEKOM d.d. i stjecanju kontrole nad tim poduzetnikom od strane poduzetnika Hrvatski Telekom d.d. iz Zagreba te su pod točkom II izreke prihvaćene mjere i uvjeti podnositelja prijave koncentracije, a koje su sudionici koncentracije dužni ispuniti kako bi se otkloniti negativni učinci predmetne koncentracije.
Nadalje, pred Trgovačkim sudom u Zagrebu je pravomoćno okončan postupak predstečajne nagodbe u odnosu na