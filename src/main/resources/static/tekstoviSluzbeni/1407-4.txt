ošt. Danica Ognjenović. Optuženik je pokušao odgurnuti vrata i ponovno ući u hodnik. Kada je vidio da ne može optuženik je pucao u vrata. Kako je u hodniku bilo upaljeno svjetlo, to je isti mogao vidjeti unutrašnjost kuće. Misli da je optuženik pucao tri puta i dok je bila naslonjena na vrata jedan joj metak pogađa uho, a drugi rame. Tada se srušila, kratko vrijeme bila je bez svijesti. Kada se povratila, čula je da je optuženik u spavaćoj sobi. Izašla je izvan kuće i sakrila se. Skrivena iza jednog zida vidjela je optuženika koji je krvav izlazio iz kuće. Kretao se prema izlazu iz dvorišta. Tada je ušla u kuću, vidjela je u hodniku krv, bosa gazila po njoj, te uočila brata kako leži na ulazu vrata spavaće sobe, a sestra leži kod ulaznih vrata u kupaonicu. Ušla je u sobu nećakinje ošt. P. T. i sakrila se u ormar. U jednom je trenutku čula uzdisanje i kroz otvor vidjela optuženika. Kroz otvor ormara je vidjela kako optuženik ulazi u sobu gdje je ležao brat ošt. Miloš Ognjenović te da pomiče krevete da vidi gdje se ona nalazi. Slušajući njegove korake zaključila je da napušta kuću i tada je izašla iz ormara. Vidjela je kako optuženi izlazi iz dvorišta i odlazi na cestu. Nakon toga je pozvala policiju i hitnu pomoć. Nećakinja ošt. P. T. je bila u kupaonici, a ošt. mlt. Lj. F. je izašla iz dječje spavaće sobe. Nakon toga je otišla kod susjeda potražiti pomoć.
Ošt. Jasmini Miškovič Špernoga sud je povjerovao u cijelosti, držeći da je njen iskaz logičan, okolnosan i neposredan te se uklapa u relevantne iskaze ispitanih svjedoka. Osim toga iskaz oštećene potkrijepljen je ostalim izvedenim dokazima – zapisnikom o očevidu, skici lica mjesta, fotoelaboratu te nalazu i mišljenju vještaka sudsko medicinske struke. (...)«
17. Ubrojivost podnositelja prilikom inkriminirane zgode sud je utvrdio na osnovu nalaza i mišljenja vještaka psihijatrijske struke:
»Prema nalazu i mišljenju vještaka Ivana Požgaina sud je utvrdio da kod optuženika postoji jedna specifična patološka struktura ličnosti, tj. poremećaj ličnosti disocijalnog tipa. Ovaj poremećaj karakteriziran je sljedećim dijagnostičkim česticama: manjak odgovornosti i opetovano nepoštivanje socijalnih normi, pravila i obveza zbog čega takve osobe češće dolaze u sukob sa zakonom, grubo zanemarivanje osjećaja drugih osoba, poteškoće pri održavanju dugotrajnih veza, iako ne postoje poteškoće u njihovom uspostavljanju, niska tolerancija na frustracije što rezultira na agresivnost i sklonost nasilju, nepostojanje osjećaja krivnje uz nemogućnost učenja na prethodnom negativnom iskustvu, poglavito kazni, izražena sklonost okrivljavanju drugih i sklonost uvjerljivim racionalizacijama za svoja neprihvatljiva ponašanja.
Pijenje alkoholnih pića kod optuženika ima više obilježja tzv. problemskog pijenja, nego prave ovisnosti. Optuženik je kroz dulje razdoblje imao naglašeno poremećene odnose s oštećenom uz osjećaj napuštenosti, prevarenosti i prisutnosti ideja ljubomore, ali ne do razine duševnog poremećaja tj. sindroma patološke ljubomore. Imajući u vidu strukturu ličnosti optuženika njegovo srednje teškom pijanom stanju (analiza krvi pokazivala je 1,53 g/kg), poremećen odnos s oštećenom te njegovo afektivno stanje kritične zgode, koje karakterizira mješavina raznih negativnih emocija, od straha do bijesa te osjećaja poniženosti i prevarenosti, vještak zaključuje da je optuženik u odnosu na djelo za koje se tereti mogao shvatiti značenje svojih djelovanja i upravljati svojim postupcima, ali su te sposobnosti zbog navedenih okolnosti bile umanjene u znatnom stupnju.
S obzirom da su u krvi optuženika pronađene i aktivna supstanca alprazolan te lidokain ove tvari su mogle pojačati djelovanje alkohola te negativno utjecati na psihofizičke sposobnosti. Citirane aktivne supstance medikamenata su mogle sinergistički djelovati na učinke alkohola te vještak dopušta mogućnost da je klinička slika kod optuženika tempore criminis mogla odgovarati težem pijanom stanju.
Na raspravi vještak je dodao da je u