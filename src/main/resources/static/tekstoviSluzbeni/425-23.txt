 inspekcije dopustiti pristup mjestima proizvodnje, kontrole, ispitivanja i skladištenja te pružiti sve potrebne informacije, a posebno:
– dokumentaciju sustava kvalitete,
– zapise vezane za kvalitetu, kao što su inspekcijski izvještaji i podaci ispitivanja, podatke o umjeravanju te izvještaje koji se odnose na kvalifikacije i odobrenja pojedinog osoblja, itd.
5.3. Tijelo za ocjenjivanje sukladnosti mora provoditi periodično ocjenjivanje kako bi bilo sigurno da proizvođač održava i primjenjuje sustav kvalitete te mora proizvođaču dostaviti izvještaj o ocjenjivanju. Učestalost periodičnih ocjenjivanja mora biti takva da se svake tri godine u cijelosti provede ponovni postupak.
5.4. Osim toga, tijelo za ocjenjivanje sukladnosti može nenajavljeno posjetiti proizvođača. Potreba za dodatnim posjetima i njihova učestalost bit će određena na temelju plana kontrolnih posjeta koji donosi tijelo za ocjenjivanje sukladnosti. U okviru plana kontrolnih posjeta, moraju se posebno uzeti u obzir:
– kategorija opreme,
– rezultati prethodnih kontrolnih posjeta,
– potreba da se učine ispravke,
– posebni uvjeti vezani za odobrenje sustava, gdje je to primjereno,
– značajne promjene u organizaciji, načinu proizvodnje ili tehnologiji.
Za vrijeme takvih posjeta, ako je potrebno, tijelo za ocjenjivanje sukladnosti može provesti ili dati provesti ispitivanja kako bi provjerilo ispravnost rada sustava kvalitete. Tijelo za ocjenjivanje sukladnosti mora proizvođaču dostaviti izvještaj posjeta te izvještaj o ispitivanju ako je ono provedeno.
6. Deset godina nakon proizvodnje posljednjeg komada predmetne tlačne opreme, proizvođač mora moći staviti na raspolaganje sljedeće:
– tehničku dokumentaciju iz točke 2.,
– dokumentaciju iz druge alineje točke 4.1.,
– promjene iz točke 4.4.,
– odluke i izvještaje tijela za ocjenjivanje sukladnosti koje su navedene u točkama 4.3., 4.4., 5.3. i 5.4.
7. Tijelo za ocjenjivanje sukladnosti mora dostaviti ministarstvu nadležnom za gospodarstvo i nadležnim inspekcijskim tijelima i državama članicama odgovarajuće informacije koje se odnose na povučena odobrenja za sustav kvalitete, a na zahtjev i o izdanim odobrenjima za sustav kvalitete.
Tijelo za ocjenjivanje sukladnosti mora također dostaviti drugim tijelima za ocjenjivanje sukladnosti odgovarajuće informacije o povučenim ili izdanim odobrenjima za sustav kvalitete.
Modul E (osiguravanje kvalitete proizvoda)
1. Ovim se modulom opisuje postupak kojim proizvođač koji ispunjava obveze iz točke 2. osigurava i izjavljuje da je tlačna oprema u skladu s tipom opisanim u EU certifikatu o pregledu tipa te da zadovoljava zahtjeve ovoga Pravilnika. Proizvođač ili njegov ovlašteni zastupnik s nastanom u Europskoj uniji mora na svaki proizvod staviti oznaku CE i dati pisanu Izjavu o sukladnosti. Uz oznaku CE obavezno se prilaže i identifikacijski broj tijela za ocjenjivanje sukladnosti odgovornog za nadzor kako je utvrđeno u točki 4.
2. Proizvođač mora provoditi odobren sustav kvalitete proizvodnje za završnu kontrolu tlačne opreme i ispitivanja kako je utvrđeno u točki 3. te mora biti podvrgnut nadzoru kako je utvrđeno u točki 4.
3. Sustav kvalitete
3.1. Proizvođač mora podnijeti zahtjev za ocjenjivanje sustava kvalitete tijelu za ocjenjivanje sukladnosti odabranom po vlastitom izboru.
Zahtjev mora sadržavati:
– sve potrebne podatke o predmetnoj tlačnoj opremi
– dokumentaciju koja se odnosi na sustav kvalitete
– tehničku dokumentaciju za odobreni tip te kopiju EU certifikata o pregledu tipa.
3.2. U okviru sustava kvalitete mora se provjeriti svaki element tlačne opreme te se moraju provesti odgovarajuća ispitivanja kako je utvrđeno u odgovarajućim normama navedenim u članku 5. ovoga Pravilnika, ili istovrijedna ispitivanja, a posebno završno ocjenjivanje kako je navedeno u točki 3.2. Dodatka I ovoga Pravilnika kako bi se osiguralo da ti elementi zadovoljavaju zahtjevima ovoga Pravilnika. Svi elementi sustava kvalitete, zahtjevi i odredbe koje je usvojio proizvođač moraju biti sustavno