 članka na području jedinice lokalne samouprave u kojoj kupac prebiva bez troškova po kupca.
(5) Proizvođač građevnog proizvoda iz stavka 1. ovoga članka dužan je:
– raspolagati prostorom i odgovarajućim spremnicima za privremeno skladištenje otpada preuzetog sukladno ovom članku i
– preuzeti otpad iz stavka 1. ovoga članka skladištiti odvojeno po vrstama propisanim posebnim propisom koji uređuje Katalog otpada i predati ga ovlaštenoj osobi.
(6) Proizvođač građevnog proizvoda smatra se vlasnikom i posjednikom građevnog proizvoda (uporabljeni proizvod uključujući i višak materijala) te građevnog otpada koje je preuzeo sukladno stavku 1. ovoga članka.
(7) Preuzimanje otpada iz stavka 1. ovoga članka smatra se sastavnim dijelom obavljanja glavne djelatnosti koju obavlja proizvođač građevnog proizvoda i ne smatra se obavljanjem djelatnosti gospodarenja otpadom.
Članak 6.
(1) Proizvođač građevnog proizvoda dužan je, prilikom preuzimanja uporabljenog proizvoda uključujući i višak materijala, sukladno članku 5. ovoga Pravilnika, provjeriti mogućnost korištenja materijala ili tvari odnosno građevnog proizvoda za istu svrhu za koju je proizveden.
(2) Kad proizvođač građevnog proizvoda utvrdi da nije moguće više koristiti materijal ili tvar odnosno građevni proizvod u istu svrhu za koju je proizveden dužan je taj materijal ili tvar odnosno građevni proizvod proglasiti otpadom.
Način označavanja građevnog proizvoda i ambalaže
Članak 7.
(1) Proizvođač građevnog proizvoda dužan je, sukladno odredbama Zakona proizvod odnosno ambalažu proizvoda kojeg stavlja na tržište na području Republike Hrvatske i koji kad uporabom u skladu s uputom proizvođača tog proizvoda postane otpad, a koji se smatra opasnim otpadom, označiti simbolom odvojenog sakupljanja i zabrane odbacivanja u miješani komunalni otpad propisanog Prilogom III. ovoga Pravilnika.
(2) Oznaka koja sadrži simbol iz stavka 1. ovoga članka mora biti vidljiva, čitljiva i neizbrisiva.
(3) Proizvođač građevnog proizvoda dužan je informirati kupca i/ili korisnika proizvoda:
– o značenju simbola iz Priloga III. ovoga Pravilnika,
– da uporabom građevnog proizvoda, koja je u skladu s uputom proizvođača tog građevnog proizvoda, nastaje otpad koji se smatra opasnim ili neopasnim.
(4) Informiranje iz stavka 3. ovoga članka provodi se postavljanjem odgovarajuće pisane upute na proizvod odnosno na ambalažu toga proizvoda i po potrebi usmeno na prodajnom mjestu odnosno objavom te upute na mrežnoj stranici proizvođača građevnog proizvoda.
Uvjeti gospodarenja građevnim otpadom
Članak 8.
Investitor je dužan osigurati da je izvođač radova, prije početka radova rekonstrukcije, održavanja ili uklanjanja građevine, obaviješten o materijalima i tvarima koje se nalaze u odgovarajućoj građevini i koje su opasni otpad odnosno za koje je izvjesno da će tim radovima postati opasni otpad.
Članak 9.
Mjere gospodarenja građevnim otpadom koje se određuju, sukladno posebnom propisu koji uređuje gradnju, dokumentima projekta gradnje, održavanja, rekonstrukcije odnosno uklanjanja građevine moraju:
1. osigurati izdvajanje:
– materijala i tvari, uključujući i građevne proizvode, koji nisu otpad (npr. višak materijala pri građenju ili rekonstrukciji građevine ili izdvojene tvari ili materijali ili građevni proizvodi kao što je cigla ili crijep iz građevine koja se uklanja ili rekonstruira), ukoliko se isti mogu bez obrade koristiti u istu svrhu u koju su i proizvedeni,
– otpada sukladno članku 11. ovoga Pravilnika,
2. spriječiti ispuštanje azbestnih vlakana u zrak iz azbestnog otpada i razlijevanja tekućeg otpada koji može sadržavati azbest, kada je azbestni otpad prisutan u građevini,
3. spriječiti miješanje pojedine vrste opasnog građevnog otpada s drugim otpadom odnosno tvarima i materijalima koje nisu otpad,
4. spriječiti miješanje razdvojenog otpada, osim miješanja koje obavlja ovlaštena osoba sukladno odgovarajućoj dozvoli za gospodarenje otpadom,
5. spriječiti raznošenje, razlijevanje odnosno ispuštanje otpada