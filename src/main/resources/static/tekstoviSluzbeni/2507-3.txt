 Grada i dječji doplatak i da u tom periodu namjerava tražiti posao te upisati djecu u jaslice, odnosno vrtić, kao i da se nada pomoći rodbine u manjoj mjeri (npr. pri čuvanju djece).«
Iz spisa predmeta (kao i iz obrazloženja prvostupanjske presude) vidljivo je da je u CDZŽD u kojem je boravila C. B. s djecom 29. studenoga 2013. ista »udarila mldb. X. i vrijeđala ga grubim riječima«, kao i da je 3. prosinca 2013. nakratko napustila prostoriju u kojoj je boravila s djecom te da je mldb. Y. pala i slomila ključnu kost o kojem događaju je informirala stručni tim doma i s djetetom obavila pregled u dječjoj bolnici. O navedenom je CDZŽD obavijestio CZSS S. dopisom od 2. prosinca 2013. (kao dopuna Izvješću stručnog tima) te je prvopodnositelj podigao kaznenu prijavu protiv C. B. (kao i radi prethodnog incidenta u kojem je C. B., prema navodima prvopodnositelja, ozlijedila mldb. X. igračkom) radi počinjenja kaznenih djela povrede djetetovih prava iz članka 177. Kaznenog zakona (»Narodne novine« broj 110/97., 27/98., 50/00., 129/00., 51/01., 111/03., 190/03., 105/04., 84/05., 71/06., 110/07. i 152/08.) – 11. ožujka 2015. podignuta je pred Općinskim sudom u Zadru i optužnica Općinskog državnog odvjetništva u Zadru protiv C. B. (koja je potvrđena 11. lipnja 2015.).
U pogledu navedenog, prvostupanjski sud je u obrazloženju presude istaknuo:
»Glede navoda A. B. da bi C. B. zanemarivala djecu, te ih verbalno i fizički zlostavljala temeljem liječničke potvrde ordinacije opće medicine dr. med. Ž. V., specijalista pedijatra od 27. veljače 2013. (...) ovaj sud je stajališta da to sve ukazuje samo na činjenicu jedne odnosno izoliranog slučaja povrede X. odnosno Y., koje ozljede po svojoj prirodi očito nisu teške i praćene zdravstvenim posljedicama, a navodi tužitelja koji upiru da bi djeca bila fizički zlostavljana po viđenju ovog suda su pretjerani i neosnovani. Posebice jer isti te svoje navode ne potvrđuje službenim dokumentima iz kojih bi proizlazila jasna i nedvojbena činjenica da je takvo što utvrđeno u postupcima određene vrste i pred određenim državnim tijelima (npr. presudom).
(...)
... dopis MUP, PU Ličko-senjske, PP N. od 28. srpnja 2013. ... koji je upućen CZSS S. u kojem je između ostalog navedeno da je za događaj oko ozljeđivanja djeteta X. X. utvrđeno da je najvjerojatnije uslijed nesretnog slučaja došlo do istog kada je C. B. krajem veljače 2013. g. bacila plastičnu kacigu-igračku koja se prema njezinim riječima nesretno odbila od stola i pogodila dijete X. X. u predjelu oka (...).«
Glede sudjelovanja CZSS S. i mišljenja Centra koja su dostavljena sudu (i izmijenjenog mišljenja od 17. ožujka 2014.), kao i mišljenja psihologijske obrade, prvostupanjski sud je u obrazloženju presude naveo:
»(...) pa je iz rješenja istog Centra od 31. srpnja 2012. g. ... vidljivo da je po službenoj dužnosti izreklo nadzor nad izvršenjem roditeljske skrbi roditeljima C. B. i A. B. u trajanju od 6 mjeseci ... te da su C. B. i A. B. dužni za vrijeme trajanja nadzora postupati po uputama i savjeta voditelja. U istom je utvrđeno da ... su 2010. g. pristupili Centru radi obiteljskog nasilja u prisutnosti mldb. djeteta, da su kao mjeru od Prekršajnog suda dobili psihosocijalni tretman od kojeg su odustali nakon nekoliko termina, da su nakon toga stranke odlučile ostati u izvanbračnoj zajednici iako su se problemi i sukobi nastavili te da je 9. srpnja 2012. g. stručni tim Centra donio zaključak da se strankama izrekne mjera nadzora nad roditeljskom skrbi u trajanju od 6 mjeseci.
(...) je rješenjem Centra od 20. svibnja 2013. ... po službenoj dužnosti obustavljeno provođenje izrečene mjere nadzora nad izvršenjem roditeljske skrbi strankama. (...)
Međutim, Centar za socijalnu skrb u dopisu od 17. ožujka 2014. g. ... je dostavio izmijenjeno mišljenje sukladno izmijenjenim okolnostima, o tome s kim bi trebala djeca živjeti, pa su u istom naveli da su mišljenja kako bi djeca trebala živjeti s ocem, a održavati susrete i druženja s majkom svaki vikend bez