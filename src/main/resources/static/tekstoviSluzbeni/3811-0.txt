45 13.05.2016 Odluka o visini, načinu i rokovima uplate sredstava trgovačkih društava od strateškog i posebnog nteresa za Republiku Hrvatsku u Državni proračun Republike Hrvatske za 2016. godinu
VLADA REPUBLIKE HRVATSKE
1160
Na temelju članka 44. Zakona o izvršavanju Državnog proračuna Republike Hrvatske za 2016. godinu (»Narodne novine«, broj 26/16) i Zaključka Povjerenstva Vlade Republike Hrvatske za upravljanje strateškim trgovačkim društvima, klase: 024-04/16-003/0004, urbroja: 536-0422/01-2016-2, od 9. svibnja 2016. godine, Vlada Republike Hrvatske je na sjednici održanoj 12. svibnja 2016. godine donijela
ODLUKU
O VISINI, NAČINU I ROKOVIMA UPLATE SREDSTAVA TRGOVAČKIH DRUŠTAVA OD STRATEŠKOG I POSEBNOG INTERESA ZA REPUBLIKU HRVATSKU U DRŽAVNI PRORAČUN REPUBLIKE HRVATSKE ZA 2016. GODINU
I.
Ovom Odlukom određuje se visina, način i rok uplate sredstava s osnove dobiti trgovačkih društava od strateškog i posebnog interesa za Republiku Hrvatsku za 2015. godinu, a koja će biti uplaćena u Državni proračun Republike Hrvatske za 2016. godinu.
II.
Odredbe ove Odluke primjenjuju se na trgovačka društva utvrđena Odlukom o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku (»Narodne novine«, br. 120/13 i 74/15).
Iznimno od stavka 1. ove točke, odredbe ove Odluke ne primjenju se na sljedeća trgovačka društva:
– Hrvatske ceste d.o.o., Zagreb
– Hrvatske autoceste d.o.o., Zagreb
– Plinacro d.o.o., Zagreb
– Hrvatsku kontrolu zračne plovidbe d.o.o., Zagreb i
– Zračnu luku Dubrovnik d.o.o., Čilipi.
III.
Članovi skupština trgovačkih društava od strateškog i posebnog interesa za Republiku Hrvatsku u kojima Republika Hrvatska ima većinski paket dionica ili većinski udio, obvezni su poduzeti sve potrebne radnje i mjere da trgovačka društva dio dobiti nakon oporezivanja za 2015. godinu uplate izravno u Državni proračun Republike Hrvatske za 2016. godinu, a razmjerno paketu dionica ili udjela Republike Hrvatske u temeljnom kapitalu društva.
U trgovačkim društvima od strateškog i posebnog interesa za Republiku Hrvatsku u kojima Republika Hrvatska ima manjinski paket dionica ili manjinski udio, članovi nadzornih odbora i članovi skupštine koji zastupaju Republiku Hrvatsku obvezni su zahtijevati da se dio dobiti nakon oporezivanja za 2015. godinu uplati izravno u Državni proračun Republike Hrvatske za 2016. godinu, a razmjerno paketu dionica ili visini poslovnog udjela Republike Hrvatske u temeljnom kapitalu društva.
Članovi nadzornih odbora obvezni su poduzeti sve pripremne radnje prije održavanja redovitih skupština trgovačkih društava kojima će se omogućiti provedba mjera sukladno ovoj Odluci.
Predstavnici Republike Hrvatske u trgovačkim društvima na koje se primjenjuju propisi o konsolidiranom izvješćivanju, obvezni su poduzeti sve potrebne radnje i mjere kako bi se odredbe ove Odluke primjenjivale i u pogledu uplata sredstava s osnove dobiti nakon oporezivanja za ovisna društva kćeri, koja su za 2015. godinu iskazala dobit.
IV.
Trgovačka društva dužna su, sukladno Zakonu o trgovačkim društvima, prije uplate dobiti u državni proračun sukladno odredbama ove Odluke, pokriti gubitke iz ranijih godina.
V.
Nakon donošenja odluka trgovačkog društva koje su potrebne za provedbu radnji i mjera sukladno ovoj Odluci, trgovačka društva uplatit će 60% sredstava s osnove dobiti nakon oporezivanja za 2015. godinu, ostvarenih temeljem udjela u temeljnom kapitalu društva koji pripada Republici Hrvatskoj u Državni proračun Republike Hrvatske za 2016. godinu.
Iznimno, od stavka 1. ove točke trgovačko društvo, Agencija Alan d.o.o., Zagreb uplatit će dobit u iznosu od 100% sredstava s osnove dobiti nakon oporezivanja u Državni proračun Republike Hrvatske za 2016. godinu, a koja će biti namjenski korištena za potrebe modernizacije i djelovanja Oružanih snaga Republike Hrvatske.
VI.
Sredstva s osnove dobiti nakon oporezivanja utvrđena ovom Odlukom, trgovačka društva od strateškog i posebnog interesa za