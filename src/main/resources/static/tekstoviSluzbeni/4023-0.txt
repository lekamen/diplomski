51 03.06.2016 Obavijest o podnesenom zahtjevu za zaštitu naziva "Paška sol" oznaka izvornosti
MINISTARSTVO POLJOPRIVREDE
1372
Ministarstvo poljoprivrede na temelju članka 88. stavka 9. Zakona o poljoprivredi (»Narodne novine« br. 30/2015, u daljnjem tekstu Zakon) objavljuje
OBAVIJEST
O PODNESENOM ZAHTJEVU ZA ZAŠTITU NAZIVA »PAŠKA SOL« OZNAKA IZVORNOSTI
1. Ministarstvo poljoprivrede (u daljnjem tekstu: Ministarstvo) 9. rujna 2015. godine zaprimilo je Zahtjev za zaštitu naziva »Paška sol« oznakom izvornosti od podnositelja zahtjeva Solana Pag d.d., Svilno b.b., 23250 Pag.
2. Svaka fizička ili pravna osoba koja ima pravni interes i koja ima sjedište ili prebivalište u Republici Hrvatskoj može u roku od dva mjeseca od datuma objave ove Obavijesti podnijeti prigovor na podneseni Zahtjev, sukladno članku 88. stavku 10. Zakona.
3. Sukladno članku 88. stavku 9. Zakona, nakon objave ove Obavijesti, na mrežnim stranicama Ministarstva (www.mps.hr) bit će objavljena Specifikacija proizvoda »Paška sol«.
4. Razlozi za ulaganje prigovora definirani su člankom 10. Uredbe (EU) br. 1151/2012 Europskog parlamenta i Vijeća o sustavima kvalitete za poljoprivredne i prehrambene proizvode.
Klasa: UP/I-310-26/15-01/09 Urbroj: 525-09/1341-16-8 Zagreb, 31. svibnja 2016.
Ministar prof. dr. sc. Davor Romić, v. r.
