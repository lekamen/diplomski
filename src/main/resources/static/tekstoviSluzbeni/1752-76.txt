 prosinca 2009., promijenjeni odnos u strukturi temeljnog kapitala INA-e bio je razlog zbog kojega se pristupilo sklapanju ugovora o izmjenama i dopunama Dioničarskog ugovora iz 2003.
3) Postupci pred Vladom prije sklapanja spornih pravnih poslova (2008. – 2009.)
225. Na 5. sjednici Vlade održanoj 14. veljače 2008. prvi put se, pod točkom 9. dnevnog reda, raspravljalo o prijedlogu odluke o osnivanju povjerenstva za pregovore s MOL-om o izmjenama i dopunama Ugovora o međusobnim odnosima dioničara koji se odnose na INA-Industriju nafte d.d. (listovi 1.834 – 1.839 spisa).
Na sjednici održanoj 14. veljače 2008. Vlada je donijela »Odluku o osnivanju Povjerenstva Vlade Republike Hrvatske za pregovore s MOL Hungarian Oil and Gas Plc. o izmjenama i dopunama Ugovora o međusobnim odnosima dioničara koji se odnose na INA – Industriju nafte d.d.«. U Povjerenstvo su imenovani: Damir Polančec, predsjednik, te članovi Ivan Šuker, Ivan Lučić, Vedran Duvnjak i Dražen Bošnjaković (list 1.884 spisa).
226. Na 53. sjednici Vlade održanoj 31. listopada 2008. pod točkom 2. bila je informacija o Zakonu o privatizaciji INA-e (listovi 1.840 – 1.848 spisa).
227. Na 61. sjednici održanoj 24. prosinca 2008. Vlada je donijela akt pod nazivom: Zaključak (listovi 1.849 – 1.860). U točki 1. tog zaključka prima se na znanje
»izvješće Damira Polančeca, potpredsjednika Vlade Republike Hrvatske i ministra gospodarstva, rada i poduzetništva, o tijeku pregovora između Republike Hrvatske i strateškog partnera MOL Hungarian Oil and Gas vezano za:
a) Prvu izmjenu i dopunu Ugovora o međusobnim odnosima koji se odnose na INA-Industrija nafte d.d.
b) Protokol (o eventualnoj zamjeni dionica)
c) Glavi ugovor o plinskom poslovanju
(...)
2. Zadužuje se Ministarstvo gospodarstva, rada i poduzetništva da do slijedeće sjednice Vlade Republike Hrvatske dostavi prijedloge navedenih nacrta ugovora radi davanja suglasnosti na iste.«
228. Na 67. sjednici Vlade održanoj 29. siječnja 2009. (https://vlada.gov.hr/sjednice-i-odluke/67-sjednica-vlade-republike-hrvatske/843) raspravljen je, pod točkom 1. dnevnog reda (audio zapis 67. sjednice Vlade: https://vlada.gov.hr/sjednice-i-odluke/67-sjednica-vlade-republike-hrvatske/843):
»a) Prijedlog odluke o davanju suglasnosti na ugovore sa strateškim partnerom MOL HUNGARIAN OIL AND GAS PLC (listovi 1.861 – 1.876 spisa):
– Prvu izmjenu i dopunu Ugovora o međusobnim odnosima koji se odnose na društvo INA – Industrija nafte d.d.
– Glavni ugovor o plinskom poslovanju
b) Prijedlog odluke o davanju suglasnosti na Ugovor o kupoprodaji 100%-tnog poslovnog udjela u društvu Podzemno skladište plina d.o.o., između društva INA-Industrija nafte d.d. i društva Plinacro d.o.o.
c) Prijedlog odluke o davanju državnog jamstva za kreditno zaduženje društvu Plinacro d.o.o., za financiranje kupnje 100%-tnog poslovnog udjela u društvu PSP d.o.o., Okoli.«
229. Na istoj je sjednici 29. siječnja 2009. Vlada donijela »Odluku o davanju suglasnosti na ugovore sa strateškim partnerom Mol Hungarian Oil and Gas Plc.« (u daljnjem tekstu: Odluka Vlade od 29. siječnja 2009.), sljedećeg sadržaja:
»Na temelju članka 30. stavka 2. Zakona o Vladi Republike Hrvatske (»Narodne novine«, br. 101/98, 15/2000, 117/2001, 199/2003 i 30/2004), Vlada Republike Hrvatske je na sjednici održanoj 29. siječnja 2009. godine donijela
ODLUKU
o davanju suglasnosti na ugovore sa strateškim partnerom MOL HUNGARIAN OIL AND GAS PLC
I.
Vlada Republike Hrvatske daje suglasnost na tekstove ugovora između Republike Hrvatske i strateškog partnera MOL HUNGARIAN OIL AND GAS PLC:
a) Prvu izmjenu i dopunu Ugovora o međusobnim odnosima koji se odnose na društvo INA – Industrija nafte d.d.;
b) Glavni ugovor o plinskom poslovanju
koji su sastavni dijelovi ove Odluke.
II.
Ovlašćuje se potpredsjednik Vlade Republike Hrvatske i ministar gospodarstva, rada i poduzetništva da u ime Vlade Republike Hrvatske potpiše ugovore iz točke I. ove Odluke.
III.
Ova Odluka stupa na snagu danom donošenja.
Klasa: PO V-310-05/03-03/01