 dodatno svom normalnom kapacitetu, ukupnog kapaciteta dovoljnog za smještaj najmanje 50% osoba za koje nije predviđen smještaj u brodicama za spašavanje. Ovaj dodatni kapacitet splavi za spašavanje mora se odrediti na osnovi razlike između ukupnog broja osoba na brodu i broja osoba koje imaju smještaj u brodicama za spašavanje.
.5 Splavi za spašavanje na ro-ro putničkim brodovima moraju imati uređaj za lociranje kod traganja i spašavanja u omjeru jedan uređaj za lociranje kod traganja i spašavanja na četiri splavi za spašavanje. Uređaj za lociranje kod traganja i spašavanja se mora postaviti unutar splavi za spašavanje tako da je njegova antena najmanje 1 m iznad razine vode kada je splav za spašavanje otpuštena, izuzev za dvostrane splavi za spašavanje sa šatorom, gdje ga preživjeli mogu lako dohvatiti i podići.
Izvedba uređaja za lociranje kod traganja i spašavanja mora omogućiti lako podizanje kada se splav za spašavanje otpusti. Na spremniku mora biti jasna oznaka da je splav za spašavanje opremljena uređajem za lociranje kod traganja i spašavanja.
3.4.3 Brze brodice za prikupljanje
.1 Na ro-ro putničkom brodu najmanje jedna brodica za prikupljanje mora biti brza brodica za prikupljanje odobrena od RO, u skladu sa 6.19.3.12 i 6.19.3.13.
.2 Za svaku brzu brodicu za prikupljanje mora se predvidjeti odgovarajući uređaj za spuštanje kojeg je odobrila RO u skladu sa 6.16.3.13, imajući u vidu da se brza brodica za prikupljanje namijenjena spuštanju/podizanju, u vrlo lošim vremenskim uvjetima.
.3 Najmanje dvije posade svake brze brodice za prikupljanje moraju se redovno obučavati i uvježbavati u skladu sa Kodeksom o standardima obučavanja ovlaštenjima i stražarenju za pomorce (»Seafarers Training, Certification and Watchkeeping (STCW) Code«) kao i s preporukama IMO Rezolucije A.771(18), uzimajući u obzir sve vidove prikupljanja, rukovanja, manevriranja i rada ovih plovila u različitim uvjetima kao i njihovo uspravljanje nakon prevrtanja.
.4 Ako je raspored ili veličina ro-ro putničkog broda, koji je građen prije 1. srpnja 1997., takav da onemogućava smještanje brze brodice za prikupljanje koja se zahtijeva u 3.4.3.1, brza brodica za prikupljanje može se smjestiti na mjesto postojeće brodice za spašavanje koja je prihvaćena kao brodica za prikupljanje, ili, ako je brod građen prije 1. srpnja 1986., brodice u nuždi, ako:
.1 brzu brodicu za prikupljanje poslužuje uređaj za spuštanje koji udovoljava zahtjevima 3.4.3.2;
.2 je kapacitet plovila za preživljavanje koji je izgubljen gornjom zamjenom nadoknađen postavljanjem splavi za spašavanje u koje se može smjestiti broj osoba jednak najmanje broju osoba kapaciteta brodice za spašavanje koja je zamijenjena; i
.3 splavi za spašavanje poslužuju postojeći uređaji za spuštanje ili brodski sustavi za napuštanje broda.
3.4.4 Sredstva za prikupljanje
3.4.4.1 Svaki ro-ro putnički brod mora biti opremljen pouzdanim sredstvima za brzo izvlačenje preživjelih iz vode i njihovo prebacivanje iz plovila za prikupljanje ili plovila za preživljavanje na brod.
3.4.4.2 Sredstvo za prebacivanje preživjelih na brod može biti dio sustava za napuštanje broda ili dio sustava posebno predviđenog u svrhe prikupljanja.
3.4.4.3 Ako klizna staza sustava za napuštanje broda služi i kao sredstvo za prebacivanje preživjelih na palubu broda, ona mora biti opremljena rukohvatima ili ljestvama za pomoć pri uspinjanju.
3.4.5 Prsluci za spašavanje
3.4.5.1 Bez obzira na zahtjeve u 2.2.2.1 i 3.2.2, mora se predvidjeti dovoljan broj prsluka za spašavanje koji moraju biti smješteni u blizini zbornih mjesta tako da se putnici ne moraju vraćati u svoje kabine po svoje prsluke za spašavanje.
3.4.5.2 Na ro-ro putničkim brodovima, svaki prsluk za spašavanje mora biti opremljen svjetlom koje udovoljava zahtjevima navedenim u 6.3.3.
3.5 PODACI O PUTNICIMA
3.5.1 Na svim putničkim brodovima prije isplovljenja mora se utvrditi broj putnika.
3.5.2 Podaci o osobama koje zahtijevaju posebnu pažnju ili pomoć u nuždi moraju se zapisati i o