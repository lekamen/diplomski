38 03.04.2015 Pravilnik o dodjeli potpore za "Razminiranje poljoprivrednog zemljišta" iz Programa ruralnog razvoja Republike Hrvatske za razdoblje 2014. - 2020.
MINISTARSTVO POLJOPRIVREDE
791
Na temelju članka 10. stavka 9., a u svezi stavaka 10. i 11. Zakona o poljoprivredi (»Narodne novine«, broj 30/2015) ministar poljoprivrede donosi
PRAVILNIK
O DODJELI POTPORE ZA »RAZMINIRANJE POLJOPRIVREDNOG ZEMLJIŠTA« IZ PROGRAMA RURALNOG RAZVOJA REPUBLIKE HRVATSKE ZA RAZDOBLJE 2014. – 2020.
I. OPĆE ODREDBE
Sadržaj Pravilnika
Članak 1.
(1) Ovim se Pravilnikom utvrđuju način i uvjeti dodjele potpore za razminiranje poljoprivrednog zemljišta (u daljnjem tekstu: potpora) koja je sastavni dio Programa ruralnog razvoja Republike Hrvatske za razdoblje 2014. – 2020. (u daljnjem tekstu: Program) unutar mjere M05 »Obnavljanje poljoprivrednog proizvodnog potencijala narušenog elementarnim nepogodama i katastrofalnim događajima te uvođenje odgovarajućih preventivnih aktivnosti« i Podmjere 5.2. »Potpora za ulaganja u obnovu poljoprivrednog zemljišta i proizvodnog potencijala narušenog elementarnim nepogodama, nepovoljnim klimatskim prilikama i katastrofalnim događajima«.
(2) Potpora iz stavka 1. ovoga članka dodjeljuje se u skladu s člankom 18. Uredbe (EU) br. 1305/2013 Europskog parlamenta i Vijeća od 17. prosinca 2013. godine o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (Službeni list Europske unije, L347), (u daljnjem tekstu: Uredba (EU) br. 1305/2013).
Upravljačko tijelo i operativna provedba
Članak 2.
(1) Upravljačko tijelo Programa u smislu članka 66. Uredbe (EU) br. 1305/2013 (u daljnjem tekstu: Upravljačko tijelo) je Ministarstvo poljoprivrede (u daljnjem tekstu: Ministarstvo), sukladno članku 10. stavku 8. Zakona o poljoprivredi.
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi.
Pojmovnik
Članak 3.
(1) Pojedini pojmovi u smislu ovoga Pravilnika imaju sljedeće značenje:
1. Prihvatljivi troškovi su troškovi koji mogu biti sufinancirani iz Programa
2. Javna potpora je svaki oblik potpore iz javnih izvora Republike Hrvatske i proračuna Europske unije
3. Minski sumnjiva poljoprivredna površina je poljoprivredno zemljište i pripadajuća infrastruktura za koje postoji sumnja da je zagađeno minskoeksplozivnim sredstvima (u daljnjem tekstu: MES) i neeksplodiranim ubojnim sredstvima (u daljnjem tekstu: NUS) i koje je kao takvo definirano od strane Hrvatskog centra za razminiranje (u daljnjem tekstu: HCR)
4. Razminirana poljoprivredna površina je površina na kojoj su obavljeni poslovi razminiranja i za koju je HCR izdao potvrdu o nezagađenosti odnosno očišćenosti
5. Nepravilnost je svako kršenje odredbi ovog Pravilnika i/ili zakonskih propisa koji utječu na dodjelu ove potpore od strane korisnika, a koje narušava ili bi narušio javni proračun Europske unije i državni proračun Republike Hrvatske neopravdanim izdacima u slučaju da nisu na vrijeme otkriveni.
(2) Ostali pojmovi u smislu ovoga Pravilnika imaju jednako značenje kao pojmovi u Uredbi (EU) br. 1305/2013 i u posebnim propisima koji uređuju obavljanje poslova humanitarnog razminiranja u Republici Hrvatskoj.
Sastavni dijelovi
Članak 4.
Sastavni dijelovi ovoga Pravilnika su:
1. Prilog I. – »Kriteriji odabira zahtjeva za potporu«
2. Prilog II. – »Označavanje ulaganja«.
II. CILJ I VRSTA POTPORE, UVJETI PRIHVATLJIVOSTI I KRITERIJI ODABIRA
Cilj potpore
Članak 5.
(1) Potpora se dodjeljuje sa ciljem obnove potencijala poljoprivredne proizvodnje na minski sumnjivim područjima.
(2) Potpora se ne dodjeljuje za razminiranje šumskog područja.
Vrsta potpore
Članak 6.
(1) Potpora se dodjeljuje u obliku bespovratnih financijskih sredstava.
(2) Udio javne potpore u prihvatljivim troškovima ulaganja iznosi 100 % prihvatljivih troškova.
(3) Sredstva potpore