riječ o pitanju o čijem rješenju ovisi odluka u konkretnom sporu i određeno navedene razloge zbog kojih revident smatra da je to pitanje važno za osiguranje jedinstvene primjene prava i ravnopravnosti svih u njegovoj primjeni. U slučaju da je u reviziji izostao bilo koji od navedenih elemenata, nema pretpostavki za razmatranje takve revizije u smislu odredbe čl. 382. st. 2. ZPP-a.
Naime, da bi neko postavljeno pravno pitanje (materijalnopravno ili postupovnopravno) bilo određeno naznačeno u reviziji, potrebno je da bude individualizirano na način da ne ostavlja dvojbe o kojem pravnom pitanju u okviru neke zakonske odredbe je riječ – što u konkretnom slučaju nije učinjeno. S druge pak strane treba napomenuti da revizijski sud nije ovlašten sam kreirati pravna pitanja prema odredbama čl. 382. st. 2. i 3. ZPP-a koja bi bila važna za osiguranje jedinstvene primjene prava i ravnopravnosti svih u njegovoj primjeni a postojanje kojih pitanja izvanrednu reviziju iz odredbi čl. 382. st. 2. i 3. ZPP-a razlikuje od redovite revizije iz odredbe čl. 382. st. 1. ZPP-a.
U ovom sporu revizija nema potreban sadržaj za izvanrednu reviziju.
Tužiteljica u reviziji nije određeno naznačila pravno pitanje zbog kojeg je podnijela reviziju, već reviziju svodi na obrazlaganje pogrešne primjene materijalnog prava.
Dakle, u ovom predmetu nije ispunjena osnovna pretpostavka za dopuštenost revizije u smislu odredbe čl. 382. st. 2. i 3. ZPP-a (određeno postavljeno pravno pitanje).
Stoga je na temelju odredbe članka 392. b stavak 2. ZPP-a, reviziju tužiteljice valjalo odbaciti kao nedopuštenu.«
14. Protiv tog rješenja Vrhovnog suda podnositelj je podnio ustavnu tužbu koja se razmatra u ovom ustavnosudskom postupku.
III. PRIGOVORI PODNOSITELJA
15. Podnositelj u prvom redu prigovara načinu na koji je Vrhovni sud u ponovljenom postupku (nakon odluke Ustavnog suda broj: U-III-1122/2013 od 4. studenoga 2014.) obrazložio svoju ocjenu o nedopuštenosti izvanredne revizije u konkretnom slučaju. Smatra da takvo postupanje Vrhovnog suda dovodi do povrede njegova prava na pravično suđenje, zajamčenog člankom 29. stavkom 1. Ustava.
Prigovara i »nedosljednosti prakse Vrhovnog suda u okviru istog sudskog predmeta«. Taj prigovor obrazlaže s time što se Vrhovni sud »niti jednog momenta nije referirao na prigovore sadržane u izvanrednoj reviziji«, a kojim je revidentica (prednica podnositelja) ukazivala da »niži sudovi nisu pratili stavove« Vrhovnog suda (riječ je o stajalištima Vrhovnog suda izraženima u rješenju broj: Rev 1038/08-2 od 21. siječnja 2010., koja je potvrdio i Ustavni sud u odluci broj: U-III-2011/2011 od 12. srpnja 2011.).
Podnositelj u ustavnoj tužbi dalje navodi:
»... donoseći odluku o odbacivanju i nedopuštenosti revizije, kao i niži sudovi donoseći svoje odluke niti jednog momenta se nisu referirali na prigovore tužitelja – ovdje podnositelja ustavne tužbe o povredi njegovih ljudskih prava – iako su čak te povrede već bile utvrđene u identičnim predmetima odnosno i u konkretnom predmetu u ustavnoj odluci broj: U-III-1122/2013 od 4. studenoga 2014. g.
Prvostupanjski sud je dva puta dobio uputu kako u konkretnom predmetu treba suditi, iako je donosio odluke suprotne odlukama Vrhovnog suda Republike Hrvatske i Ustavnog suda Republike Hrvatske, te odluke je potvrđivao drugostupanjski sud.
Na kraju, čl. 24. st. 1. Zakona o sudovima određuje da je Vrhovni sud Republike Hrvatske dužan osiguravati jedinstvenu primjenu prava i ravnopravnost svih u njegovoj primjeni, a što također u konkretnom slučaju nije učinio, iako je Vrhovnom sudu Republike Hrvatske dostavljena sudska praksa u kojoj su rješidbe u identičnim predmetima suprotne onoj koja je predmet ove ustavne tužbe što jasno dokazuje da niži sudovi u konkretnoj pravnoj stvari narušavaju jedinstvenu primjenu prava i ravnopravnost svih građana u njegovoj primjeni.
Vrhovni sud Republike Hrvatske u konkretnom predmetu nije smatrao da je potrebno zalagati se za jedinstvenu primjenu zakona i ravnopravnost svih