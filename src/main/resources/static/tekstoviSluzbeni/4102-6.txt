 APARTHOTEL
Članak 33.
(1) Aparthotel je objekt u kojemu se gostima pružaju usluge smještaja i doručka.
(2) Aparthotel je funkcionalna cjelina sa zasebnim ulazom, horizontalnim i vertikalnim komunikacijama koju čini dio građevine, jedna građevina ili najviše četiri građevine povezane zatvorenom vezom. Recepcija i obvezni ugostiteljski sadržaji za pripremu i usluživanje jela, pića i napitaka u Aparthotelu ne mogu se nalaziti u građevini u kojoj se ne nalaze smještajne jedinice.
(3) Aparthotel mora imati: prijemni hol s recepcijom, smještajne jedinice, restoran, točionik i zajednički sanitarni čvor za goste.
(4) Smještajne jedinice u aparthotelu mogu biti: sobe, studio apartmani i apartmani.
(5) U Aparthotelu najmanje 51% smještajnih jedinica moraju biti apartmani i/ili studio apartmani u kojima gost može sam pripremati i konzumirati jela.
3.4.1. Depandansa aparthotela
Članak 34.
(1) Aparthotel može imati najviše tri depandanse kao odvojene cjeline unutar funkcionalne cjeline Aparthotela, a u postojećim objektima priznaje se zatečeno stanje broja depandansi.
(2) U depandansama novog objekta ukupni smještajni kapacitet ne smije biti veći od kapaciteta u glavnoj zgradi Aparthotela.
(3) U depandansi se pružaju usluge smještaja, a usluge doručka i druge ugostiteljske usluge pružaju se u aparthotelu.
(4) U depandansi smještajne jedinice mogu biti: sobe, studio apartmani i apartmani.
(5) U depandansi najmanje 51% smještajnih jedinica moraju biti studio apartmani i/ili apartmani.
3.5. VRSTA TURISTIČKO NASELJE
Članak 35.
(1) Turističko naselje je objekt u kojemu se gostima pružaju usluge smještaja, doručka i rekreacije.
(2) Turističko naselje je funkcionalna cjelina koju čine više samostalnih građevina u kojima su recepcija, smještajne jedinice, ugostiteljski i drugi sadržaji. Turističkim naseljem u cjelini upravlja ugostitelj koji posluje Turističkim naseljem.
(3) Turističko naselje mora imati: prijemni hol s recepcijom, smještajne jedinice, restoran, točionik, zajednički sanitarni čvor za goste i sadržaje za rekreaciju.
(4) Smještajne jedinice u Turističkom naselju mogu biti: sobe, obiteljske sobe, hotelski apartmani, studio apartmani i apartmani.
(5) Unutar vrste Turističko naselje mogu se prostorno nalaziti i druge vrste ugostiteljskih objekata za smještaj istog ugostitelja koji se kategoriziraju zasebno primjenom propisa koji se na njih odnose.
(6) Samostalne građevine u kojima se nalaze smještajne jedinice u Turističkom naselju mogu se nazivati komercijalnim nazivima: bungalov, paviljon, vila i sl. i kao takve oglašavati i isticati u cjenicima.
3.6. VRSTA TURISTIČKI APARTMANI
Članak 36.
(1) Turistički apartmani je objekt u kojem se gostima pružaju usluge smještaja u smještajnim jedinicama u kojima gost može sam pripremati i konzumirati jela.
(2) Turistički apartmani su funkcionalna cjelina koju čini više smještajnih jedinica u jednoj ili više samostojećih građevina kojima posluje jedan ugostitelj.
(3) Turistički apartmani moraju imati: recepciju, smještajne jedinice i zajednički sanitarni čvor za goste.
(4) Smještajne jedinice u Turističkim apartmanima mogu biti: studio apartmani i apartmani.
3.7. VRSTA PANSION
Članak 37.
(1) Pansion je objekt u kojemu se gostima pružaju usluge smještaja s prehranom.
(2) Pansion je funkcionalna cjelina sa zasebnim ulazom, horizontalnim i vertikalnim komunikacijama koju čini dio građevine ili jedna građevina. Iznimno, postojeći objekt može se sastojati od više građevina.
(3) Pansion mora imati: recepciju, smještajne jedinice, restoran i zajednički sanitarni čvor za goste.
(4) Smještajne jedinice u Pansionu mogu biti: sobe, obiteljske sobe i hotelski apartmani.
(5) Ugostiteljski sadržaji za pripremu i usluživanje jela, pića i napitaka mogu biti smješteni i u građevini koja se nalazi u neposrednoj blizini i izvan građevine u kojoj se nalaze smještajne jedinice.
3.8. VRSTA INTEGRALNI HOTEL (udruženi)
Članak 38.
(1) Integralni hotel je objekt u kojem ugostitelj pruža usluge smještaja i doručka u