 prilikom provedbe ovoga Pravilnika i Natječaja, kojom će se od korisnika zatražiti povrat tog iznosa.
(3) Korisnik je obvezan vratiti sredstva u roku 30 dana od dana primitka Odluke o povratu sredstava u slučaju utvrđene administrativne greške.
(4) Odluka o povratu sredstava iz stavka 1. točke b) ovoga članka, u slučaju nepravilnosti utvrđene nakon konačne isplate, izdaje se:
a) u slučaju utvrđenih pojedinih nepravilno isplaćenih izdataka, odnosno kada utvrđeni nepravilni iznos ne prelazi 50 posto ukupnih prihvatljivih troškova. Odlukom o povratu sredstava Upravljačko tijelo će zahtijevati od korisnika povrat utvrđenog nepravilnog iznosa;
b) ukoliko utvrđeni nepravilni iznos prelazi 50 posto ukupnih prihvatljivih troškova Upravljačko tijelo će zahtijevati od korisnika povrat ukupno isplaćenih sredstava potpore;
c) ukoliko utvrđena nepravilnost ujedno predstavlja sumnju na prijevaru. Odlukom o povratu sredstava Upravljačko tijelo će zahtijevati od korisnika povrat ukupno isplaćenih sredstava potpore, te će o istome izvijestiti Državno odvjetništvo Republike Hrvatske.
(5) Odluka o povratu sredstava iz stavka 1. ovoga članka je konačna.
(6) Na temelju Odluke o povratu sredstava korisnik je dužan u roku od 30 dana od dana zaprimanja Odluke izvršiti povrat sredstava na način određen Odlukom.
(7) Ukoliko korisnik nije postupio sukladno Odluci o povratu sredstava, na iznos koji podliježe povratu se nakon isteka roka iz stavka 6. ovoga članka obračunava zakonska zatezna kamata.
(8) U slučaju nepoštivanja roka za povrat sredstava Upravljačko tijelo će zatražiti zaštitu svojih prava putem nadležnog suda.
Članak 22.
(1) U slučaju da je korisniku izdana Odluka o povratu sredstva, korisnik može iznos duga vratiti u obrocima, ako o tome obavijesti Upravljačko tijelo u roku od 15 dana od dana zaprimanja Odluke o povratu sredstva.
(2) U slučaju iz stavka 1. ovoga članka, Upravljačko tijelo i korisnik će sklopiti izvansudsku nagodbu.
(3) Korisnik može vratiti iznos duga u najviše četiri rate u roku od jedne godine.
(4) U slučaju da korisnik ne vrati najmanje dvije rate na temelju izvansudske nagodbe, Upravljačko tijelo će zatražiti zaštitu svojih prava sudskim putem.
IX. PRIGOVORI
Članak 23.
(1) Svi akti koji proizlaze iz ovoga Pravilnika nisu upravni akti.
(2) Korisnik može podnijeti prigovor Povjerenstvu za rješavanje po prigovorima (u daljnjem tekstu: Povjerenstvo), koje imenuje ministar poljoprivrede, na Odluke koje proizlaze iz ovoga Pravilnika, i to iz:
– članka 13. stavka 2. točke a) Odluka o dodjeli sredstava,
– članka 13. stavka 2. točke b) i članka 14. stavkom 2. točke b) Odluka o odbijanju,
– članka 14. stavka 2. točke a) Odluka o privremenoj raspodjeli sredstava,
– članka 19. stavka 1. točke a) Odluka o isplati,
– članka 19. stavka 1. točke b) Odluka o odbijanju Zahtjeva za isplatu.
(3) Ostali akti proizašli iz ovoga Pravilnika su konačni i korisnik nema pravo prigovora.
(4) Prigovori iz stavka 2. ovoga članka podnose se preporučenom pošiljkom s povratnicom, u roku od petnaest dana od zaprimanja akata iz stavka 2. ovoga članka, na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Povjerenstvo za odlučivanje o prigovorima u okviru mjere I.1. Inovacije«.
(5) Povjerenstvo odlučuje po prigovorima iz stavka 2. ovoga članka u roku od petnaest radnih dana od zaprimanja prigovora, o čemu se obavještava korisnika.
(6) Odluke Povjerenstva po prigovorima su konačne.
X. ZAVRŠNE ODREDBE
Članak 24.
Ovaj Pravilnik stupa na snagu dan nakon objave u »Narodnim novinama«.
Klasa: 324-01/16-01/2278
Urbroj: 525-13/1081-16-1
Zagreb, 20. listopada 2016.
Ministar Tomislav Tolušić, dipl. iur., v. r.
PRILOG I.
KRITERIJI ZA ODABIR u okviru Mjere I.1. »Inovacije« u okviru Operativnog programa za pomorstvo i ribarstvo Republike Hrvatske za programsko razdoblje 2014. – 2020.
KRITERIJ BODOVI 1. Tip operacije (najviše 14 bodova) 1.1. Razvoj i/ili uvođenje metoda i tehnika za poboljšanje selektivnosti ribolovnih alata