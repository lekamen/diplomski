 ugrađuju u necestovne pokretne strojeve, zahtjeve o homologaciji koje moraju zadovoljavati, metode i postupke ispitivanja, način priznavanja dokumenata o homologaciji izdanih u drugim državama, sadržaj potvrde (certifikata) o sukladnosti, naknade za provođenje postupka homologacije, način obračuna troškova praćenja propisanih tehničkih standarda, uvjete koje moraju ispunjavati pravne osobe za obavljanje postupka homologacije, praćenja kakvoće proizvoda stavljenih na tržište i praćenja emisija u zrak propisuje pravilnikom čelnik središnjeg tijela državne uprave nadležnog za mjeriteljstvo u suradnji s ministrom.«.
Članak 13.
Članak 63. mijenja se i glasi:
»(1) Strateška procjena obvezno se provodi za:
– strategije, planove i programe, uključujući njihove izmjene i dopune koji se donose na državnoj, područnoj (regionalnoj) te na lokalnoj razini, iz područja: poljoprivrede, šumarstva, ribarstva, energetike, industrije, rudarstva, prometa, elektroničkih komunikacija, turizma, prostornog planiranja, regionalnog razvoja, gospodarenja otpadom i vodnog gospodarstva kada daju okvir za zahvate koji podliježu ocjeni o potrebi procjene utjecaja na okoliš, odnosno procjeni utjecaja na okoliš;
– strategije, planove i programe uključujući njihove izmjene i dopune čija se provedba financira iz sredstava Europske unije;
– strategije, planove i programe za koje se prema posebnom propisu iz područja zaštite prirode utvrdi da mogu imati značajan negativan utjecaj na ekološku mrežu.
(2) Za strategije, planove i programe za koje se obvezno provodi strateška procjena obvezna je i provedba odgovarajuće ocjene prema posebnom propisu iz područja zaštite prirode.
(3) Ako se strategija i/ili plan i/ili program donose u objedinjenom postupku provest će se jedinstveni postupak strateške procjene.«
Članak 14.
U članku 64. stavak 1. mijenja se i glasi:
»(1) Za strategije, planove i programe kojima se određuje uporaba malih površina na lokalnoj razini te za manje izmjene i dopune strategija, planova i programa iz članka 63. ovoga Zakona obvezno se provodi postupak u kojem se odlučuje o potrebi provedbe strateške procjene (u daljnjem tekstu: postupak ocjene). Postupak ocjene provodi se na način uređen ovim Zakonom i uredbom iz stavka 6. ovoga članka.«.
Članak 15.
U članku 67. stavku 3. iza riječi: »zakonu« briše se točka, stavlja se zarez i dodaju riječi: »u dijelu u kojem nije u suprotnosti s odredbama ovoga Zakona.«.
Članak 16.
U članku 76. stavak 1. mijenja se i glasi:
»(1) Procjena utjecaja zahvata na okoliš je procjena mogućih značajnih utjecaja zahvata na okoliš temeljem njihove prirode, veličine ili lokacije, određenih ovim Zakonom i uredbom iz članka 78. stavka 3. ovoga Zakona.«.
U stavku 2. iza riječi: »način, utjecaj« dodaju se riječi: »svakog pojedinačnog«.
Članak 17.
U članku 79. iza stavka 5. dodaje se novi stavak 6. koji glasi:
»(6) U slučaju iz stavka 5. ovoga članka na odgovarajući način primjenjuju se odredbe stavaka 2., 3. i 4. ovoga članka.«.
U dosadašnjem stavku 6., koji postaje stavak 7., iza riječi: »obvezno« stavlja se zarez i dodaju riječi: »prije davanja odobrenja za provedbu zahvata, o tome«.
Članak 18.
Iza članka 89. dodaje se članak 89.a koji glasi:
»Članak 89.a
Mjere i/ili program praćenja stanja okoliša utvrđeni rješenjem o prihvatljivosti zahvata za okoliš obvezni su sadržaj dozvola za provedbu zahvata koje se izdaju prema posebnom zakonu.«.
Članak 19.
U članku 92. stavku 1. riječi: »ukida se« zamjenjuju se riječima: »prestaje važiti«.
U stavku 2. riječi: »ukida se« zamjenjuju se riječima: »prestaje važiti«.
U stavku 3. riječi: »ukida se« zamjenjuju se riječima: »prestaje važiti«.
Članak 20.
U članku 95. stavku 2. riječi: »postrojenja za izgaranje« zamjenjuju se riječima: »uređaje za loženje«.
Članak 21.
U članku 97. iza stavka 7. dodaju se stavci 8. i 9. koji glase:
»(8) Nadležna tijela i/ili osobe koje sudjeluju u postupku ishođenja okolišne dozvole mogu zahtijevati utvrđivanje zahtijevane kakvoće okoliša i prihvatljivosti za