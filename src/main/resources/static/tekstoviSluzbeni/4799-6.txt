 Pravilnika.
Obavještavanje kupca
Članak 31.
(1) O provedbi prikupljanja pisanih ponuda i odabiru najpovoljnije ponude Povjerenstvo bez odlaganja pisanim putem obavještava kupca.
(2) Iznimno od stavka 1. ovoga članka, pisana obavijest se ne dostavlja kupcu koji je bio prisutan javnoj objavi iz članka 30. stavka 4. ovoga Pravilnika te se već smatra obaviještenim o provedbi prikupljanja pisanih ponuda i odabiru najpovoljnije ponude, neovisno je li zapisnik iz članka 30. stavka 7. ovoga Pravilnika potpisao, odbio potpisati ili se na drugi način iz njegovog ponašanja moglo zaključiti da je odbio potpisati zapisnik.
Obveze kupca
Članak 32.
(1) Kupac je dužan u roku od tri dana od dana primitka obavijesti iz članka 31. stavka 1. ovoga Pravilnika odnosno od javne objave u slučaju iz stavka 2. istoga članka:
1. uplatiti iznos kupovnine (ostvarena prodajna cijena)
2. u slučaju:
a) iz članka 12. stavka 1. točke 1. ovoga Pravilnika, na osnovicu koju čini iznos kupovnine uplatiti iznos pripadajućih davanja koja se plaćaju pri puštanju robe u slobodan promet
b) iz članka 12. stavka 1. točke 2. i stavka 3. istoga članka ovoga Pravilnika, neposredno provesti formalnosti za stavljanje robe u carinski postupak ili njezin ponovni izvoz.
(2) Jamčevina, u nominalnom iznosu bez prava obračuna kamata, uračunava se pri uplati iznosa navedenih u stavku 1. ovoga članka.
(3) Po ispunjenju obveza iz stavka 1. ovoga članka područni carinski ured kupcu uz predaju predmeta prikupljanja pisanih ponuda izdaje odgovarajuću potvrdu o provedenoj prodaji prikupljanjem pisanih ponuda.
Neuspjelo prikupljanje pisanih ponuda
Članak 33.
Smatra se da prikupljanje pisanih ponuda nije uspjelo ako se utvrdi postojanje jedne od navedenih okolnosti:
1. nije dostavljena niti jedna ponuda odnosno nije dostavljena niti jedna uredna ponuda
2. kupac iz bilo kojeg razloga u propisanom roku ne ispuni obveze iz članka 32. stavka 1. ovoga Pravilnika
3. koja nije obuhvaćena točkama 1. i 2. ovoga članka, a prema ocjeni Povjerenstva je bitno utjecala i onemogućila pravilan tijek i završetak prikupljanja pisanih ponuda.
Pravo na povrat jamčevine
Članak 34.
(1) Jamčevina se vraća u roku od tri dana od dana završetka prikupljanja pisanih ponuda, uz izuzetak iz članka 32. stavka 2. ovoga Pravilnika. Povrat jamčevine se vrši u nominalnom iznosu bez prava obračuna kamata.
(2) Pravo na povrat jamčevine nema osoba:
1. koja je kupac i iz bilo kojeg razloga u propisanom roku ne ispuni obveze iz članka 32. stavka 1. ovoga Pravilnika
2. koja je uzrokovala nastup okolnosti iz članka 33. točke 3. ovoga Pravilnika.
(3) Jamčevina koja se ne vraća osobama iz stavka 2. ovoga članka prihod je državnog proračuna Republike Hrvatske.
Odgovarajuća primjena
Članak 35.
U provedbi prikupljanja pisanih ponuda odgovarajuće se primjenjuju članak 18. stavak 1. i stavak 2. točka 1. te članak 24. ovoga Pravilnika.
POGLAVLJE III. RASPOREĐIVANJE SREDSTAVA DOBIVENIH PRODAJOM ROBE
Odluka o rasporedu sredstava dobivenih prodajom robe
Članak 36.
(1) Sredstva ostvarena prodajom robe raspoređuju se na način da se najprije naplati carina i druga javna davanja koja sukladno posebnim propisima Carinska uprava naplaćuje za robu koja se uvozi u carinsko područje Europske unije te zatim troškovi postupka. Ostatak sredstava prihod je državnog proračuna Republike Hrvatske.
(2) Područni carinski ured posebnom odlukom naznačuje iznose sredstava iz stavka 1. ovoga članka uz provođenje radnje unosa u računovodstvene ili druge odgovarajuće evidencije Carinske uprave (knjiženje) sukladno propisanim rokovima.
(3) Odluka iz stavka 2. ovoga članka nije upravni akt.
GLAVA III. BESPLATNA DODJELA ROBE
Procjena pogodnosti robe za besplatnu dodjelu
Članak 37.
(1) Radi provedbe postupka besplatne dodjele robe područni carinski ured bez odlaganja Središnjem uredu dostavlja podatke o robi koja može biti pogodna za besplatnu dodjelu te ne poduzima radnje za drugačije raspolaganje robom do primitka odgovora Središnjeg ureda da se s robom neće