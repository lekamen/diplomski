 upravo tog konkretnog tržišnog poremećaja. Smatra da tuženik ne samo što u odluci nije obrazložio na prirodi kojeg nedostatka na tržištu se temelji svaka od određenih obveza već izričito navodi da nije niti analizirao nedostatke na tržištu koji su predmet odluke, jer je propisao predmetne financijske uvjete poslovanja na ovom tržištu isključivo temeljem navoda da se ove obveze određuju zbog cilja harmoniziranja standardnih ponuda, odnosno zato što je iste uvjete već propisao na drugim tržištima drugim odlukama. Time je primijenjen članak 56. stavak 3. ZEK-a na štetu tužitelja. U odnosu na obvezu iz točke 2. izreke navodi da je u okviru ove obveze tuženik tužitelju odredio obvezu u standardnu ponudu ugraditi odredbu da je HT obvezan za nepravovremenu (zakašnjelu/preuranjenu) realizaciju usluge isplatiti naknadu za svaki dan nepravovremene realizacije i to na način da za prvih 10 dana plaća naknadu u visini 100% naknade za nepravovremenu realizaciju za svaki pojedini dan (50 HRK na dan), a od 11-tog dana 150% naknade za nepravovremenu realizaciju za svaki pojedini dan (75 HRK na dan) što proizlazi iz dijela Analize na str. 63, odjeljak 3. Ta obveza određena je pozivom na odredbu članka 61. ZEK-a koji propisuje da je tuženik ovlašten operatoru sa značajnom tržišnom snagom odrediti obvezu udovoljavanja opravdanim zahtjevima za pristup i korištenja posebnih dijelova mreže i pripadajuće infrastrukture i opreme. Propisivanje obveze tužitelju u svoju standardnu ponudu te time i ugovore s drugim operatorima ugraditi odredbe o plaćanju ugovorne kazne za slučaj zakašnjenja u ispunjenju, ne može se podvesti pod predmetnu odredbu članka 61., jer je odluka u tom dijelu u suprotnosti s navedenim člankom. Drži da čak i kada bi tuženik bio ovlašten odlukom odrediti tužitelju obvezu u standardnu ponudu ugraditi odredbu o ugovornim kaznama za slučaj kašnjenja s ispunjenjem, tuženik bi pritom nužno morao voditi računa o odredbama ZOO-a koje uređuju obvezni pravni institut ugovornih kazni kao i o odredbama ZEK-a koje propisuju način određivanja regulatornih obveza. Smatra da iz odredbe članka 355. stavak 1. ZOO-a nedvojbeno proizlazi da vjerovnik ima pravo zahtijevati ugovornu kaznu i kada nije pretrpio nikakvu štetu. Iz odredbe članka 3., 4. i 5. isto tako nedvojbeno proizlazi da ugovorna kazna ne bi smjela biti nerazmjerno visoka obzirom na vrijednost i značenje objekta obveze. Imajući u vidu da je i člankom 56. stavak 3. ZEK-a propisano da svaka regulatorna obveza mora biti razmjerna time je tuženik prilikom propisivanja visine ugovornih kazni nužno morao voditi računa o razmjeru između iznosa ugovornih kazni i interesa koji se njihovim propisivanjem štiti. Ovako je odlukom određena izrazito visoka ugovorna kazna za slučaj zakašnjenja s ispunjenjem bez obrazloženja konkretno određenih iznosa odnosno zašto je upravo iznose koje je odredio smatrao razmjernima. Pri tome navodi da je tuženik odlukom izričito naveo (str. 105. toč. 20. Analize), da »…smatra kako je potrebno radi jednostavnosti i ekonomičnosti obračuna opravdano odrediti jedinstveni iznos naknade za nepravovremenu realizaciju/otklon kvara u iznosu od 50 HRK…« Tuženik pritom nije obrazložio zašto su baš iznosi od 50, odnosno 75,00 kn po danu kašnjenja razmjerni obzirom na vrijednost i značenje objekta obveze. U tom dijelu odluka je protivna članku 56. stavak 3. ZEK-a te je na taj način tuženik ujedno propustio obrazložiti odluku u dijelu konkretnih iznosa naknade za kašnjenje te je time postupio protivno članku 98. stavak 5. ZUP-a i članku 20. stavak 3. ZEK-a. Visinu ugovorne kazne za slučaj zakašnjenja s ispunjenjem veleprodajne usluge tužitelj drži izrazito bitnom za svoje poslovanje jer svakodnevno realizira iznimno velike količine zahtjeva za aktivacijom veleprodajnih usluga pri čemu su kašnjenja uvijek moguća. Obzirom na značajan financijski rizik koji proizlazi iz određenih ugovornih kazni povrijeđen je zakon na štetu tužitelja kada su određeni bez da je njihov konkretan iznos