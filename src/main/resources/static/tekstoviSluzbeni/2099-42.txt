 upotrebom materijala koji se uklapaju u prirodnu cjelinu i vizualno ne narušavaju krajobraz.
(14) Unutar zone posjetiteljske infrastrukture Štrbina – Vošac planira se izgradnja helidroma sukladno odredbi članka 30. ovoga Plana.
Članak 111.
(1) Zona posjetiteljske infrastrukture »Podglogovik – Staza« nalazi se u zoni korištenja (zona III) – podzona 3b – podzona posjetiteljske infrastrukture. Površina zone iznosi 6,66 ha i prikazana je na kartografskom prikazu 5.3.2. Zona posjetiteljske infrastrukturne Podglogovik – Staza u mjerilu 1 : 5000.
(2) Unutar ove zone nalaze se: građevina seoskog turizma »Vrata Biokova« s pratećim građevinama (dimna kuhinja, parkiralište, zgrada za držanje stoke), nekoliko pastirskih stanova – »Pavlinović«, zgrade nekadašnje gostionice i poštanske stanice – građevina »Šunde«, nekadašnji zadružni dom koji je sada u funkciji štale, spomenik NOB – Partizanskim vezama, crkvica Sv. Ilije i kapelica Sv. Nikola. Unutar ove zone početak je poučne staze »Topnički put« koja vodi do »Jame pod Supinom« jedinog speleološkog objekta u funkciji posjećivanja unutar Parka.
(3) Unutar zone moguća je izgradnja građevine (manjeg posjetiteljsko-informacijskog centra), koja se sastoji od: ulazne recepcije, suvenirnice, postaje službe čuvara prirode Javne ustanove Parka, prostora za pohranu spasilačke opreme i prostora za povremeni boravak članova službe spašavanja, pomoćnih, radnih, skladišnih i sanitarnih prostora. Ova građevina gradi se prema sljedećim uvjetima:
– ukupna građevinska (bruto) površina građevine ne može biti veća od 60 m2, maksimalne visine 3,5 metra do vijenca, kosine krovišta 27° – 35°
– dozvoljen je samo tradicionalni način građenja, s uklapanjem u prirodnu cjelinu
– dozvoljeni vanjski materijali izrade su kamen i drvo, a pokrivanje krovišta dozvoljeno je isključivo tradicionalnom kamenom pločom na drvenoj konstrukciji krova
– u sklopu posjetiteljsko-informacijskog centra dozvoljena je izgradnja nužne uslužno-posjetiteljske infrastrukture (urbana oprema): klupe, sjedala od kamena ili drva te postavljanje informacijskih oglasnih ploča, WC i sjenica
– postojeća prometnica unutar zone se proširuje na ukupnu širinu od 6 m
– unutar zone uz prometnicu moguća je izgradnja parkirališta za 80 automobila s okomitim parkiranjem s obje strane ceste.
(4) Dozvoljava se izgradnja ili postavljanje gotove (tipski projekt) građevine za potrebe prodaje autohtonih proizvoda, suvenira te pružanje ugostiteljskih usluga brze prehrane tlocrtne površine određene posebnim propisom. Ako se građevina gradi mora biti izgrađena tradicionalnim načinom građenja i oblikovanja. Gotove konstrukcije moraju biti oblikovane suvremeno a ne lažno tradicionalno.
(5) Ovisno o veličini, karakteristikama prostora i potrebi te u skladu s aktom Javne ustanove, moguće je postaviti jednu ili više gotovih građevina (tipski projekt) pojedinačno ili u funkcionalnoj grupi od maks. tri građevine skladno uklopljene u ambijent.
(6) Postojeća građevina »kuća Šunde« zadržava se u prostoru i moguće ju je rekonstruirati i dograditi prema sljedećim uvjetima:
– ukupna građevinska (bruto) površina građevine može iznositi maks. 300 m2
– ukupnu tlocrtnu površinu čine postojeća građevina (površine oko 80 m2) i površine porušenih građevina (oko 55 m2), upisanih u katastru kao čestica zgrade i dogradnja građevine (oko 15 m2) za vertikalnu komunikaciju
– pripadajuća katastarska čestica zemljišta oko zgrade je građevna parcele maks. površine 1300 m2
– visina zgrade je Pr+1+krov, s visinom sljemena maks. 6,0 m, nagib krovnih ploha može biti 25° – 35°, a prostor ispod krova može se koristiti u skladu s osnovnom namjenom
– namjena građevine je ugostiteljsko-turistička (uslužni ugostiteljski i smještajno-turistički sadržaji) u funkciji pružanja usluga planinarima i posjetiteljima
– pomoćne građevine i sadržaji (drvarnice, pušnica, ljetna kuhinja, kotlovnica) mogu se graditi samo unutar predviđene ukupne površine građevina. Moraju se oblikovati na način da budu usklađene s