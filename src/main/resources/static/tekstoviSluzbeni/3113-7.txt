 ugovora sa zdravstvenom ustanovom, odnosno trgovačkim društvom,
5. prethodno razmatra zaprimljene prijdloge izmjene i dopune cjenika zdravstvenih usluga liječnika,
6. sudjeluje u davanju suglasnosti na cijene zdravstvenih usluga iz opsega privatnog zdravstvenog osiguranja koje određuje društvo za osiguranje,
7. zastupa interese svojih članova kod sklapanja ugovora s HZZO-om i drugim osiguravajućim društvima,
8. sudjeluje u postupku donošenja pravilnika koji uređuje način oglašavanja i način isticanja naziva privatne prakse, zdravstvene ustanove i trgovačkog društva za obavljanje zdravstvene djelatnosti,
9. svoj rad koordinira s ostalim tijelima Komore,
10. obavlja i druge poslove određene zakonom, ovim Statutom te drugim općim aktima Komore.
7. Povjerenstvo za javnozdravstvenu djelatnost
Članak 31.
Povjerenstvo za javnozdravstvenu djelatnost obavlja sljedeće djelatnosti:
1. brine se o kvaliteti, organizaciji i dostupnosti javnozdravstvene djelatnosti te njezinoj integraciji u cjelokupni sustav zdravstvene zaštite,
2. sudjeluje u pripremi i donošenju standarda i normativa te mjera javnozdravstvene djelatnosti,
3. zastupa interese liječnika u javnozdravstvenoj djelatnosti kod ugovaranja s HZZO-om i drugim osiguravajućim društvima te pred ministarstvom nadležnim za zdravstvo,
4. daje mišljenja o opravdanosti osnivanja, proširenja i promjene djelatnosti javnozdravstvenih ustanova,
5. sudjeluje u davanju mišljenja Komore na prijedloge zakonskih i podzakonskih akata koji utječu na rad liječnika na području javnozdravstvene djelatnosti,
6. podnosi izvješća Izvršnom odboru Komore o pojedinim nepravilnostima ili problemima u javnozdravstvenoj djelatnosti,
7. svoj rad koordinira s ostalim tijelima Komore,
8. obavlja i druge poslove određene zakonom, ovim Statutom ili drugim općim aktima Komore.
8. Povjerenstvo za ostale liječničke djelatnosti
Članak 32.
Povjerenstvo za ostale liječničke djelatnosti obavlja sljedeće djelatnosti:
1. brine se o kvaliteti, sadržaju i organizaciji liječničkih djelatnosti izvan sustava zdravstvene zaštite,
2. zastupa interese liječnika ovih djelatnosti pred ustanovama, trgovačkim društvima te drugim pravnim osobama,
3. sudjeluje u pripremi i donošenju standarda i normativa na područjima liječničkih djelatnosti izvan sustava zdravstvene zaštite,
4. podnosi izvješća Izvršnom odboru Komore o pojedinim nepravilnostima ili problemima u radu liječnika izvan sustava zdravstvene zaštite,
5. daje stručna mišljenja kod pripreme propisa na područjima svojih djelatnosti,
6. promiče znanstveno-istraživački rad na područjima svojih liječničkih djelatnosti,
7. svoj rad koordinira s ostalim tijelima Komore,
8. obavlja i druge poslove određene zakonom, ovim Statutom ili drugim općim aktima Komore.
9. Povjerenstvo za međunarodnu suradnju
Članak 33.
Povjerenstvo za međunarodnu suradnju obavlja sljedeće djelatnosti:
1. održava stalne kontakte s drugim komorama radi razmjene iskustava,
2. za predsjednika Komore priprema materijale vezane uz sastanke na međunarodnoj razini,
3. proučava rad Stalnog komiteta europskih liječnika (CPME) te ostalih međunarodnih liječničkih udruga i o njima izvješćuje predsjednika Komore,
4. priprema održavanje međunarodnih sastanaka vezanih uz djelovanje Komore koji se održavaju u Republici Hrvatskoj,
5. na razini Komore prati promjene vezane uz pripreme i ulazak Republike Hrvatske u Europsku Uniju te surađuje s nadležnim ministarstvima,
6. članovi Povjerenstva sudjeluju kao delegati Komore na međunarodnim sastancima,
7. svoj rad koordinira s ostalim tijelima Komore,
8. obavlja i druge poslove određene zakonom, ovim Statutom te drugim općim aktima Komore.
5. Predsjednik Komore i dopredsjednik Komore
Članak 34.
Predsjednika i prvog dopredsjednika Komore bira Skupština Komore na konstituirajućoj sjednici sukladno odredbama Pravilnika o izboru tijela Komore.
Predsjednik Komore zastupa i predstavlja Komoru.
Zaključuje poslove do vrijednosti 75.000,00 kn neto, a preko tog iznosa mora dobiti suglasnost