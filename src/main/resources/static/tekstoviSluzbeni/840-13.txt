 slobodi udruživanja i kolektivnog pregovaranja (»Narodne novine – Međunarodni ugovori« broj 2/94. i 3/00.). Riječ je o konvencijama kojih je Republika Hrvatska stranka na temelju notifikacija o sukcesiji (Odluka o objavljivanju mnogostranih međunarodnih ugovora kojih je Republika Hrvatska stranka na temelju notifikacija o sukcesiji, »Narodne novine – Međunarodni ugovori« broj 2/94.). Te konvencije čine dio unutarnjeg pravnog poretka Republike Hrvatske.
VI. OCJENA USTAVNOG SUDA
21. Ustavni sud podsjeća da je minimum ekonomskog blagostanja pretpostavka za ostvarenje ljudskog dostojanstva. Djelotvorno ostvarenje ljudskih prava u praksi pretpostavlja osiguranje svakom zaposlenom egzistencijalnog minimuma odnosno »sredstava za čovjeka dostojan život«.
Osporenom mjerom država je zahvatila u imovinska prava određene kategorije zaposlenih u javnim službama, koja su rezultat kolektivnog pregovaranja.
21.1. Ustav jamči svakom zaposlenom pravo na zaradu kojom može osigurati sebi i obitelji slobodan i dostojan život (članak 55. stavak 1. Ustava). To ustavno jamstvo razrađuje zakon odnosno kolektivni ugovor. Kada je riječ o zaposlenima u javnim službama, »pravo na zaradu« razrađeno je ZPJS-om te kolektivnim ugovorima zaključenim za zaposlene u javnim službama (v. točke 17.1. i 19. obrazloženja ove odluke).
Iako svakom zaposlenom jamči pravo na zaradu, Ustav ne jamči određenu visinu te zarade. Ustav ne jamči ni pojedine elemente zarade (primjerice, stimulaciju, dodatke za posebne uvjete rada, položajne dodatke, uvećanja plaća i sl.).
21.2. Regres za korištenje godišnjeg odmora (u daljnjem tekstu: regres) i nagrada za božićne blagdane (u daljnjem tekstu: božićnica) u javnim službama nisu ustavne kategorije. Te su povlastice uređene člancima 60. i 71. TKU-a/12 (v. točku 19. obrazloženja ove odluke). Kao i sve povlastice, regres i božićnica u javnim službama podložni su promjenama ovisno o suglasnoj volji ugovornih strana, pri čemu je gospodarsko stanje zemlje u pravilu jedan od temeljnih razloga zbog kojih se te promjene pokreću i zbivaju (v. i točku 24.1. obrazloženja ove odluke).
22. Predmet je ovog ustavnosudskog postupka apstraktna kontrola suglasnosti s Ustavom zakona (ZUIMP-a) i uredbe donesene na temelju zakonske ovlasti (Uredbe/ID-ZUIMP). U tom je postupku Ustavni sud dužan razmotriti i ispitati ograničenu zakonsku mjeru: privremenu »uskratu« isplate dviju povlastica (isplatu regresa u 2013. i 2014. te isplatu božićnice u 2012., 2013. i 2014.) određenoj kategoriji zaposlenih u javnim službama u uvjetima gospodarske krize.
ZUIMP je donesen kao mjera stabilizacijske politike Vlade koja je bila vremenski ograničena do 31. prosinca 2013. Člankom 1. Uredbe/ID-ZUIMP produženo je važenje ZUIMP-a do 31. prosinca 2014.
A. FORMALNA (NE)SUGLASNOST ZUIMP-a I UREDBE/ID-ZUIMP S USTAVOM
23. Za ocjenu formalne (ne)suglasnosti ZUIMP-a i Uredbe/ID-ZUIMP s Ustavom mjerodavni su članak 110. alineja 1., članak 80. alineja 2. i članak 88. Ustava, koji glase:
»Članak 110.
Vlada Republike Hrvatske:
– predlaže zakone i druge akte Hrvatskom saboru,
(...)«
»Članak 80.
Hrvatski sabor:
(...)
– donosi zakone;
(...)«
»Članak 88.
Hrvatski sabor može, najviše na vrijeme od godinu dana, ovlastiti Vladu Republike Hrvatske da uredbama uređuje pojedina pitanja iz njegova djelokruga, osim onih koja se odnose na razradu Ustavom utvrđenih ljudskih prava i temeljnih sloboda, nacionalna prava, izborni sustav, ustrojstvo, djelokrug i način rada državnih tijela i lokalne samouprave.
Uredbe na temelju zakonske ovlasti ne mogu djelovati unatrag.
Uredbe donesene na temelju zakonske ovlasti prestaju vrijediti istekom roka od godinu dana od dana dobivene ovlasti, ako Hrvatski sabor ne odluči drukčije.«
23.1. Članak 88. Ustava razrađen je u ZOVRH-u/13. Članak 1. tog zakona glasi:
»Članak 1.
Ovlašćuje se Vlada Republike Hrvatske da uredbama uređuje pitanja tekuće gospodarske politike iz djelokruga Hrvatskog sabora, osim izmjena državnog proračuna i propisivanja poreza te onih pitanja