 Agenciji, a podnosi ga vlasnik odnosno operator povijesnog zrakoplova.
(2) Prije izdavanja Dopuštenja za letenje/Svjedodžbe o plovidbenosti Agencija obavlja provjeru plovidbenosti zrakoplova.
(3) Dopuštenje za letenje povijesnog zrakoplova Agencija izdaje na rok od 12 mjeseci na obrascu iz Dodatka 1 ovoga Pravilnika.
(4) Svjedodžbu o plovidbenosti povijesnog zrakoplova Agencija izdaje na rok od 12 mjeseci na obrascu iz Dodatka 2 ovoga Pravilnika.
(5) U Dopuštenje za letenje unosi se opseg koje ono pokriva te odgovarajuća ograničenja.
(6) Ako je projekt povijesnog zrakoplova bio certificiran u skladu s Čikaškom konvencijom, a zrakoplov je obnovljen u skladu s tim projektom, zrakoplovu će se izdati Svjedodžba o plovidbenosti.
(7) Za izdavanje Svjedodžbe o plovidbenosti povijesnog zrakoplova uvezenog u Republiku Hrvatsku, Agenciji se mora dostaviti Svjedodžba o plovidbenosti za izvoz ili jednakovrijedan dokument koji je izdalo nadležno tijelo države izvoza, s naznakom da vrijedi za Republiku Hrvatsku.
Produžavanje valjanosti Dopuštenja za letenje/Svjedodžbe o plovidbenosti
Članak 19.
(1) Zahtjev za produžavanje valjanosti Dopuštenja za letenje/Svjedodžbe o plovidbenosti povijesnog zrakoplova podnosi se Agenciji, a podnosi ga vlasnik odnosno operator povijesnog zrakoplova.
(2) Prije produžavanja valjanosti Dopuštenja za letenje Agencija obavlja provjeru plovidbenosti zrakoplova.
(3) Prije produžavanja valjanosti Svjedodžbe o plovidbenosti Agencija ili ovlaštena osoba iz članka 17. ovoga Pravilnika obavlja provjeru plovidbenosti zrakoplova.
(4) Produžavanje valjanosti Dopuštenja za letenje/Svjedodžbe o plovidbenosti Agencija izdaje na rok od 1 godine.
Označavanje zrakoplova
Članak 20.
(1) Na povijesnom zrakoplovu mora se, osim drugih propisanih oznaka, na vidljivom mjestu na vanjskoj strani zrakoplova, najmanje sa dvije strane na postojan način nalaziti natpis velikim latiničnim slovima visine najmanje 50 mm u boji koja je u jasnom kontrastu s bojom pozadine:
»POVIJESNI ZRAKOPLOV – HISTORICAL AIRCRAFT«
(2) U unutrašnjosti zrakoplova mora se na mjestu vidljivom pilotu i putnicima nalaziti natpis velikim latiničnim slovima, visine najmanje 10 mm, bijele boje na crvenoj podlozi:
»OVAJ ZRAKOPLOV NIJE U SKLADU SA STANDARDNIM ZAHTJEVIMA ZA SIGURNOST ZRAKOPLOVA«
»THIS AIRCRAFT DOES NOT COMPLY WITH STANDARD REQUIREMENTS FOR AIRCRAFT SAFETY«
(3) Stavci 1. i 2. ovog članka odnose se na povijesni zrakoplov za koji je izdano ili će biti izdano Dopuštenje za letenje.
Glava 4 KONTINUIRANA PLOVIDBENOST POVIJESNOG ZRAKOPLOVA
Obveza održavanja plovidbenosti
Članak 21.
(1) Vlasnik odnosno operator povijesnog zrakoplova mora brinuti da zrakoplov bude održavan u plovidbenom stanju, u skladu s primjenjivim propisima i standardima.
(2) Održavanje plovidbenosti povijesnog zrakoplova kojem je izdana Svjedodžba o plovidbenosti u skladu s Čikaškom konvencijom mora biti prema zahtjevima Čikaške konvencije, do najveće praktički izvodive mjere na način propisan u Dijelu M, Prilogu I, Uredbe Komisije (EU) br. 1321/2014.
Program održavanja
Članak 22.
(1) Povijesni zrakoplov se mora održavati prema programu održavanja kojeg je odobrila Agencija. Program održavanja povijesnog zrakoplova mora biti izrađen uzimajući u obzir dostupna iskustva i upute (priručnici proizvođača zrakoplova, priručnici razvijeni od strane operatora) iz doba korištenja odnosno ispitivanja povijesnog zrakoplova, a ako oni nisu dostupni Program održavanja je potrebno razviti uz nadzor zrakoplovnog stručnjaka.
(2) U pregledima predviđenima u Programu održavanja moraju se predvidjeti redoviti pregledi s obzirom na nalet, broj letova i kalendarske rokove te godišnji pregled koji se u pravilu obavlja prije provjere plovidbenosti. U redovitim pregledima se mora predvidjeti provjeravanje statusa provedenosti izdanih naredbi o plovidbenosti i servisnih biltena koji se odnose na povijesni zrakoplov odnosno na njega ugrađene uređaje i opremu.
(3) U Programu održavanja moraju biti navedene komponente 