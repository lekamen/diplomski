 Zavod u vođenju i upravljanju ISPU-om obavlja sljedeće poslove:
− unosi, održava i verificira prostorno-planske podatke i metapodatke o prostornim planovima područne (regionalne) razine u modulima ePlanovi i eKatalog − unosi, održava i verificira metapodatke o prostornim planovima lokalne razine u modulu eKatalog
− kontinuirano prati stanje u prostoru i daje preporuke Hrvatskom zavodu za prostorni razvoj za daljnji razvoj ISPU-a
− kontinuirano prati sve podatke na svojem području koje u modul ePlanovi unosi stručno upravno tijelo i/ili stručni izrađivači
− vodi računa o ažurnosti unosa podataka
− daje objašnjenja ovlaštenim korisnicima ISPU-a u cilju poboljšanja kvalitete i ažurnosti podataka i
− izrađuje i unosi u modul ePlanovi u vektorskom obliku obuhvat prostornog plana lokalne razine za koji je donesena odluka o izradi na zahtjev stručnog upravnog tijela.
(2) Ako je zavod stručni izrađivač prostornog plana, na njega se na odgovarajući način primjenjuju i odredbe članka 22. ove Uredbe.
(3) Ako je zavod koordinator izrade prostornog plana, na njega se na odgovarajući način primjenjuju i odredbe članka 19. ove Uredbe.
Stručno upravno tijelo
Članak 19.
(1) Stručno upravno tijelo može preuzimati podatke iz ISPU-a za svoje područje i obavljati druge poslove u skladu s ovom Uredbom.
(2) Stručno upravno tijelo obvezno je:
− dostaviti Hrvatskom zavodu za prostorni razvoj i nadležnom zavodu odluku o izradi prostornog plana u elektronskom obliku
− učitati u ISPU putem modula ePlanovi granicu obuhvata prostornog plana u gml ili shp formatu ili zatražiti od nadležnog zavoda da to učini u roku od petnaest dana od dana objave odluke o izradi prostornog plana
− unijeti putem modula ePlanovi metapodatke o tijeku izrade i donošenja prostornog plana, počevši s unosom najkasnije u roku od 7 dana od dana objave odluke o izradi prostornog plana
− dostaviti nadležnom zavodu obavijest o javnoj raspravi najkasnije petnaest dana prije početka javne rasprave
− dostaviti nadležnom zavodu odluku o donošenju prostornog plana, u roku petnaest dana od dana objave odluke o donošenju prostornog plana.
Upravno tijelo
Članak 20.
Upravno tijelo može preuzimati podatke iz ISPU-a za svoje područje i obavljati druge poslove u skladu s ovom Uredbom.
Upravno tijelo za procjenu vrijednosti nekretnina
Članak 21.
Upravno tijelo za procjenu vrijednosti nekretnina može preuzimati podatke iz ISPU-a za svoje područje i obavljati druge poslove u skladu s ovom Uredbom.
Stručni izrađivač
Članak 22.
(1) Stručni izrađivač može u svrhu izrade prostornog plana bez naknade preuzimati podatke iz ISPU-a i elektroničke zapise iz članka 12. stavka 3. ove Uredbe od zavoda, nositelja izrade prostornog plana i drugih stručnih izrađivača prostornih planova.
(2) Stručni izrađivač obvezan je:
− nositelju izrade dostaviti elaborat nacrta prijedloga prostornog plana i prijedlog plana za javni uvid u analognom i elektroničkom obliku iz članka 12. ove Uredbe u rokovima određenom ugovorom o izradi prostornog plana
− učitati putem modula ePlanovi nacrt prijedloga prostornog plana i nacrt konačnog prijedloga prostornog plana u gml ili shp formatu
− učitati putem modula ePlanovi prijedlog prostornog plana za javnu raspravu i konačni prijedlog prostornog plana u gml ili shp formatu
− učitati putem modula ePlanovi prostorni plan u gml ili shp formatu najkasnije u roku od 8 dana od dana objave odluke o donošenju prostornog plana
− dostaviti nositelju izrade prostornog plana i nadležnom zavodu elaborat prostornog plana u analognom i elektronskom obliku iz članka 12. ove Uredbe u roku od petnaest dana od dana objave odluke o donošenju prostornog plana
− dostaviti bez naknade nadležnom zavodu elaborat prostornog plana u analognom i elektronskom obliku iz članka 12. stavka 3. ove Uredbe u roku od trideset dana od dana dostave pisanog zahtjeva zavoda.
(3) Nacrt prijedloga prostornog plana i nacrt konačnog prijedloga prostornog plana koji su učitani putem modula ePlanovi dostupni su za pregled samo