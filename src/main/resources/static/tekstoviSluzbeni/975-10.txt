osigurati dostupnost dokumentacije iz točke a) ovoga stavka u svrhu provedbe kontrole;
c) sačuvati ulaganje prihvatljivim u istoj svrsi i namjeni.
Članak 30.
(1) Odluka o odbijanju Zahtjeva za isplatu izdaje se:
a) uslijed neispunjavanja uvjeta propisanih ovim Pravilnikom, Natječajem i Odlukom o odobrenju projekta;
b) ako dokumentacija tražena putem Zahtjeva za dopunu zahtjeva za isplatu/obrazloženje nije dostavljena ili nije dostavljena u propisanom roku ili nije potpuna ili nije prihvatljiva;
c) uslijed neprihvatljivosti aktivnosti i/ili troškova utvrđenih u listi odobrenih troškova koja je sastavni dio Odluke o odobrenju projekta;
d) uslijed dostavljanja Zahtjeva za isplatu nakon propisanog roka;
e) ako se utvrdi prethodno financiranje projekta iz drugih izvora potpore za troškove koji su predmet Prijave na Natječaj;
f) uslijed onemogućavanja obavljanja kontrole na terenu te pristupa prilikom kontrole dobavljačima;
g) u slučaju da je nakon obavljene kontrole na terenu utvrđeno nepoštivanje i neispunjavanje uvjeta propisanih Pravilnikom;
h) uslijed korištenja ulaganja na način koji nije u skladu s njegovom namjenom.
(2) Odluku o odbijanju Zahtjeva za isplatu Agencija za plaćanja će izdati u roku od šezdeset dana od dana zaprimanja potpunog Zahtjeva za isplatu ili od isteka krajnjeg roka za dostavu dopune.
(3) Temeljem Odluke o odbijanju Zahtjeva za isplatu iz razloga navedenih u stavku 1. ovoga članka Odluka o odobrenju projekta se poništava.
Članak 31.
(1) U slučaju da Korisnik ne dostavi Zahtjev za isplatu u roku navedenom u Odluci o odobrenju projekta ili dostavi informaciju da odustaje od isplate ili daljnje provedbe projekta, kao i u slučajevima utvrđenih nepoštivanja obveza propisanih ovim Pravilnikom, Natječajem ili Odlukom o odobrenju projekta, Agencija za plaćanja će poništiti Odluku o odobrenju projekta.
(2) Informaciju iz stavka 1. ovoga članka o odustajanju od isplate ili daljnje provedbe ulaganja Korisnik je dužan dostaviti pisanim putem, potpisano i ovjereno preporučenom pošiljkom Agenciji za plaćanja.
(3) U slučaju da Agencija za plaćanja utvrdi da pojedine provedene aktivnosti, ulaganja i/ili troškovi nisu provedeni ili na valjani način dokazani (plaćeni) te da iznos potpore za preostali prihvatljivi dio ulaganja ne zadovoljava minimalni iznos iz članka 9. stavka 2. ovoga Pravilnika, Agencija za plaćanja poništit će Odluku o odobrenju projekta.
XI. KONTROLA I NADZOR
Članak 32.
Administrativnu kontrolu provode djelatnici Agencije za plaćanja, kontrolom Prijave i dokumenata priloženih uz Prijavu, izradom rang-liste, kontrolom Zahtjeva za isplatu i dokumenata priloženih uz Zahtjev za isplatu, te analizom ulaganja i istragom u evidencijama tijela državne uprave te drugim institucijama.
Članak 33.
(1) Kontrola na terenu provodi se prema rizičnosti prije odobrenja i prije plaćanja, a provode je djelatnici Agencije za plaćanja (u daljnjem tekstu: kontrolori).
(2) Osim djelatnika iz stavka 1. ovoga članka kontrolu na terenu svakog ulaganja mogu obavljati i djelatnici Službe za unutarnju reviziju Agencije za plaćanja, službenici Nacionalnog fonda, Agencije za reviziju sustava provedbe programa Europske unije, revizori Europske komisije i Europski revizorski sud.
Članak 34.
(1) Kontrola na terenu za mjeru Restrukturiranje prije donošenja Odluke o odobrenju projekta provodi se na uzorku u obuhvatu od 50 do 75% Korisnika.
(2) U fazi nakon realizacije aktivnosti, a prije konačne isplate provodi se kontrola na terenu na 100% Korisnika.
(3) Kontrola višestruke sukladnosti za mjeru Restrukturiranje provodi se na uzorku od minimalno 1% Korisnika u svakoj kalendarskoj godini.
Članak 35.
(1) Pri obavljanju kontrole na terenu kontrolori mogu:
a) pregledati poljoprivredno zemljište, vinograde, poslovne i proizvodne prostore, objekte, uređaje, robu te poslovnu dokumentaciju Podnositelja/Korisnika,
b) izvršiti uvid u isprave Podnositelja/Korisnika koje se odnose na ostvarivanje tog prava,
c) provjeravati poslovne knjige i dokumente