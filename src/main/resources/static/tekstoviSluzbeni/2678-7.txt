
Članovi posade u službi stroja i kandidati za upis u odgovarajući smjer obrazovnih ustanova svih razina obrazovanja za brodarska zvanja moraju imati uredan stereoskopski vid i vidno polje, te adaptaciju na tamu u granicama normale.
C) OSTALE SLUŽBE
Kod članova posade u ostalim službama vidne su sposobnosti bez posebnih zahtjeva, s tim da sa ili bez korekcije budu dostatne za uspješno obavljanje radnih zadataka, uz obvezno nošenje naočala ili kontaktnih leća i posjedovanje rezervnih naočala ili kontaktnih leća, ako im je korekcija potrebna.
Članak 20.
Ako član posade tijekom zaposlenja na plovilu izgubi vid na jednom oku a vid zdravog oka iznosi najmanje 1,0 može nastaviti plovidbu na radnim mjestima administratora, konobara i sobara, odnosno mladića sobe uz ispunjenje uvjeta iz članka 19. stavka 9. ovoga Pravilnika.
Audiovestibularne sposobnosti
Članak 21.
Na prethodnom zdravstvenom pregledu iz članka 5. ovoga Pravilnika, u ulaznom audiogramu, može se tolerirati perceptivni gubitak sluha u obliku uskog skotoma do maksimalno 50 dB na 4000 Hz uz normalan sluh na susjednoj nižoj i višoj oktavi, ili silazni gubici iza 4000 Hz s padom ne većim od 30 dB na susjednoj višoj oktavi. Za osobe s prethodnim stažem u buci mogu se tolerirati perceptivni gubici sluha do maksimalno 70 dB na 4000 Hz a na susjednoj nižoj i višoj oktavi do 30 dB.
Na redovnom zdravstvenom pregledu i kod nadzornih zdravstvenih pregleda prilikom izdavanja ovlasti za određena zvanja na plovilu perceptivni gubitak sluha ne smije biti veći od 30 dB na frekvencijama od 500, 1000, 2000 i 3000 Hz na boljem uhu, odnosno ne smije biti veći od 40 dB na frekvencijama od 500, 1000, 2000 i 3000 Hz na lošijem uhu.
Za zaposlene u ostalim službama izuzev službe palube i službe stroja, može se tolerirati jednostrana gluhoća ili obostrana teža nagluhost.
Slušne sposobnosti osoba s gubitkom sluha do razine vrijednosti iz propisanih zahtjeva kontroliraju se jednom godišnje.
Oštećenja sluha se pri svim zdravstvenim pregledima iz članka 5. ovoga Pravilnika ocjenjuju bez slušnog pomagala.
Funkcija vestibularnog sustava verificirana kliničkim testovima u članova posade plovila unutarnje plovidbe mora biti uredna.
V. OCJENA ZDRAVSTVENE SPOSOBNOSTI
Članak 22.
U ocjenjivanju zdravstvene sposobnosti članova posade, osim zapreka za rad iz članaka 16., 17. i 18. ovoga Pravilnika, ovisno o posebnim tipovima plovila na kojima plove i ovisno o poslovima i zadaćama (radnom mjestu), valja uzeti u obzir i sve zapreke u odnosu na posebne uvjete rada prisutne na takvim plovilima i radnim mjestima, koje su određene drugim propisima u svezi s utvrđivanjem zdravstvene sposobnosti zaposlenih na radnim mjestima s posebnim uvjetima rada.
Članak 23.
Ocjena zdravstvene sposobnosti donosi se najkasnije u roku od 2 dana od početka zdravstvenih pregleda iz članka 5. ovoga Pravilnika, a najkasnije u roku od 30 dana ako je potrebna dodatna medicinska obrada.
Članak 24.
Ocjena zdravstvene sposobnosti može biti:
1. sposoban (uz navod vrste plovila, službe brodarskog zvanja, radnog mjesta i vrste plovidbe za koje je pregledana osoba sposobna),
2. sposoban uz ograničenje (uz navod potrebe za nošenjem naočala ili kontaktnih leća uz obvezno posjedovanje rezervnih naočala ili kontaktnih leća ako to zahtijevaju utvrđene vidne sposobnosti, kao i vrste plovila, službe brodarskog zvanja, radnog mjesta, te roka u kojem valja obaviti nadzorni zdravstveni pregled ako je on potreban),
3. privremeno nesposoban (uz navod najmanjeg trajanja nesposobnosti, te roka u kojem valja obaviti nadzorni zdravstveni pregled ako je on potreban),
4. trajno nesposoban,
5. ocjena zdravstvene sposobnosti nije dana (uz navođenje razloga).
Kod ocjene zdravstvene sposobnosti »privremeno nesposoban« i »trajno nesposoban« treba se pozvati na odredbu ovoga Pravilnika (članak i točku) na temelju koje je dana ocjena te šifru prema 10. Međunarodnoj klasifikaciji bolesti.
O ocjeni zdravstvene sposobnosti izvješćuje se:
1. pregledana osoba,
2. nadležna