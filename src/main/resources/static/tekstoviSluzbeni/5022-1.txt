 ne poznaje iznimke od jamstva dostupnosti srednjoškolskog i visokoškolskog obrazovanja pod jednakim uvjetima za sve. Ustav ne poznaje i ne priznaje mogućnost ostvarenja prednosti pri upisu u srednjoškolske i visokoškolske ustanove ni po kojoj osnovi koja nije vezana uz osobne sposobnosti pristupnika u smislu članka 65. stavka 2. Ustava. Sukladno tome, ta ustavna odredba priječi zakonodavca da prizna prednosti pri upisu bilo kojoj skupini pristupnika po osnovi koja nije vezana uz njihove sposobnosti (...)«
Također se pozivaju i na dio točke 9. obrazloženja odluke Ustavnog suda broj: U-II-6241/2014 od 18. ožujka 2015. (»Narodne novine« broj 42/15.) u kojem je Ustavni sud izrazio stajalište da ministar znanosti »nije ovlašten ustanovljavati nova prava nego samo elemente i kriterije za izbor kandidata za upis u I. razred srednje škole«.
Zbog navedenoga predlažu da Ustavni sud prihvati njihov prijedlog, pokrene postupak za ocjenu ustavnosti i zakonitosti osporenog članka 22. Pravilnika981:49/15 te ga ukine.
IV. OČITOVANJE MINISTARSTVA ZNANOSTI
6. Ministarstvo znanosti u očitovanju klasa: 034-07/13-01/00040, ur. broj: 533-28-16-0007 od 24. ožujka 2016. u bitnome navodi:
»Na javno savjetovanje o Nacrtu prijedloga Pravilnika o elementima i kriterijima za izbor kandidata za upis u I. razred srednje škole koje se provodilo u razdoblju od 12. veljače do 14. ožujka 2015. godine stigao je prijedlog Ministarstva vanjskih i europskih poslova, temeljen na iskustvima djelatnika navedenog Ministarstva i njihove djece.
Prijedlog i argumentacija prijedloga Ministarstva vanjskih i europskih poslova u prilog rješenja kakvo je u konačnici i prihvaćeno u Pravilniku o elementima i kriterijima za izbor kandidata za upis u I. razred srednje škole bila je sljedeća:
'Djelatnici MVEP-a upućeni su na rad u inozemstvo od državne institucije bez mogućnosti izbora kada će ići, kada će se vratiti, i koliko će razdoblje upućivanja točno trajati. Djeca djelatnika izložena su vrlo stresnim i zahtjevnim uvjetima brze prilagodbe na novu životnu i obrazovnu sredinu, na novi jezik, nastavni program, običaje, prijatelje. Djeca djelatnika tijekom školovanja se najčešće sele nekoliko puta i školuju na nekoliko različitih stranih jezika, prilagođavajući se svaki puta iznova na različite obrazovne sustave zbog čega tijekom jednog razdoblja upućivanja gube i do dvije školske godine. Unatoč tome, djeca djelatnika MVEP-a teško mogu dostići nivo znanja iz hrvatskog obrazovnog programa u kojem su djeca koja su se cijelo vrijeme školovala u Republici Hrvatskoj, a što ih pri upisu u srednje škole stavlja u neravnopravan položaj. Manjak bodova, koji su nužna posljedica nejednakih uvjeta i programa školovanja, onemogućava djeci djelatnika MVEP-a upis u željene škole što ih dodatno diskriminira. Treba dodati i da je broj djece djelatnika MVEP-a koji se vraćaju u Hrvatsku nakon uobičajenog četverogodišnjeg školovanja u inozemstvu zanemariv na godišnjoj razini.'
Navedene primjedbe Ministarstva vanjskih i europskih poslova na Nacrt prijedloga Pravilnika o elementima i kriterijima za izbor kandidata za upis u prvi razred srednje škole Ministarstvo znanosti, obrazovanja i sporta je prihvatilo i uvrstilo u Pravilnik o elementima i kriterijima za izbor kandidata za upis u prvi razred srednje škole kao članak 22. Sukladno odredbama navedenog članka kandidatima koji su se uslijed obiteljskih razloga morali školovati u obrazovnom sustavu koji se nužno razlikuje od onog hrvatskog, olakšava se povratak u hrvatski obrazovni sustav.
Napominjemo da smo mišljenja kako se u ovome posebnom slučaju koji se odnosi na, u apsolutnim brojkama zanemariv udio učenika, ne radi o odstupanju od zakonskih ovlasti, obzirom da propisana prednost pri upisu u I. razred srednje škole nije automatska i bezuvjetna te se primjenjuje uz ispunjavanje propisanih uvjeta i samo kako bi se i ovoj kategoriji učenika osigurao ravnopravan položaj u odnosu na ostale hrvatske državljane u Republici Hrvatskoj.
Rješenje iz