44 11.05.2016 Odluka o izmjenama Odluke o pokretanju projekta e-Građani
VLADA REPUBLIKE HRVATSKE
1148
Na temelju članka 8. i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 4. svibnja 2016. godine donijela
ODLUKU
O IZMJENAMA ODLUKE O POKRETANJU PROJEKTA e-GRAĐANI
I.
U Odluci o pokretanju projekta e-Građani (»Narodne novine«, br. 52/13 i 31/14) u točkama III., VII. i XI., riječi: »Ministarstvo uprave« zamjenjuju se riječima: »središnje tijelo državne uprave nadležno za poslove e-Hrvatske«.
II.
U točki VIII. riječi: »ministar uprave« zamjenjuju se riječima: »čelnik središnjeg tijela državne uprave nadležnog za poslove e-Hrvatske«.
III.
Točka IX. mijenja se i glasi:
»Sredstva za realizaciju ugovora iz točke VIII. ove Odluke osigurat će se u Državnom proračunu Republike Hrvatske za 2016. godinu i projekcijama za 2017. i 2018. godinu, na razdjelu središnjeg tijela državne uprave nadležnog za poslove e-Hrvatske.«.
IV.
U roku od 60 dana od dana stupanja na snagu ove Odluke, sklopit će se dodaci ugovorima sklopljenima na temelju Odluke o pokretanju projekta e-Građani (»Narodne novine«, br. 52/13 i 31/14), a u skladu s odredbama ove Odluke.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/94
Urbroj: 50301-09/06-16-2
Zagreb, 4. svibnja 2016.
Predsjednik Tihomir Orešković, v. r.
