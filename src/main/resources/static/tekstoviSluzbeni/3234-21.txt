 radi provjeravanja usklađenosti dizala s dizalom koje je projektirano i proizvedeno u skladu s odobrenim sustavom kvalitete prema Prilogu XI. ovoga Pravilnika i ako projektiranje nije potpuno usuglašeno s usklađenim normama, s potvrdom o EU ispitivanju projektiranja.
3.3. Ispitivanja dizala uključuju barem sljedeće:
– rad dizala, kako praznog dizala tako i s maksimalnim opterećenjem, kako bi se osigurala pravilna ugradnja i rad sigurnosnih uređaja (krajnje sklopke, zabrave itd.);
– rad dizala s maksimalnim opterećenjem i rad praznog dizala kako bi se osigurao pravilan rad sigurnosnih uređaja u slučaju nestanka napajanja;
– statičko ispitivanje s opterećenjem jednakim 1,25 nazivne nosivosti.
Nazivna nosivost je navedena u Prilogu I. točki 5. ovoga Pravilnika.
Nakon tih ispitivanja, prijavljeno tijelo provjerava da nije došlo do iskrivljenja ili kvara koji bi mogli ugroziti uporabu dizala.
4. Ako dizalo zadovoljava bitne zdravstvene i sigurnosne zahtjeve utvrđene u Prilogu I. ovoga Pravilnika, prijavljeno tijelo stavlja ili daje staviti svoj identifikacijski broj pored oznake sukladnosti u skladu s člancima 18. i 19. ovoga Pravilnika i izdaje potvrdu o završnoj provjeri u kojoj se navode provedeni pregledi i ispitivanja.
Prijavljeno tijelo u knjižicu održavanja dizala upisuje odgovarajuće podatke navedene u Prilogu I. točki 6.2. ovoga Pravilnika.
Ako prijavljeno tijelo odbije izdati potvrdu o završnoj provjeri, mora navesti detaljne razloge odbijanja i potrebne korektivne mjere koje se trebaju poduzeti. Ako ugraditelj ponovno podnese zahtjev za završnu provjeru, mora zahtjev podnijeti istom prijavljenom tijelu.
5. Oznaka CE i EU izjava o sukladnosti
5.1. Ugraditelj mora staviti oznaku CE u kabinu svakog dizala koje zadovoljava bitne zdravstvene i sigurnosne zahtjeve iz ovoga Pravilnika te, pod odgovornošću prijavljenog tijela iz točke 3.1., identifikacijski broj tog tijela uz oznaku CE u kabini svakog dizala.
5.2. Ugraditelj mora sastaviti pisanu EU izjavu o sukladnosti za svako dizalo i čuvati primjerak EU izjave o sukladnosti i potvrde o završnoj provjeri na raspolaganju nacionalnom inspekcijskom tijelu 10 godina nakon stavljanja dizala na tržište. Primjerak EU izjave o sukladnosti na zahtjev se stavlja na raspolaganje relevantnim tijelima.
6. Komisija i države članice na zahtjev mogu dobiti primjerak potvrde o završnoj provjeri.
7. Ovlašteni zastupnik
Obveze ugraditelja navedene u točkama 3.1. i 5. može u njegovo ime i na njegovu odgovornost ispuniti njegov ovlašteni zastupnik ako su navedene u ovlaštenju.
PRILOG VI.
SUKLADNOST S TIPOM NA TEMELJU OSIGURANJA KVALITETE PROIZVODA ZA SIGURNOSNE KOMPONENTE ZA DIZALA (modul E)
1. Sukladnost s tipom na temelju osiguranje kvalitete proizvoda za sigurnosne komponente za dizala dio je postupka ocjenjivanja sukladnosti pri kojemu prijavljeno tijelo ocjenjuje sustav kvalitete proizvođača kako bi osiguralo da su sigurnosne komponente za dizala proizvedene i praćene u skladu s tipom opisanim u potvrdi o EU ispitivanju tipa, da zadovoljavaju primjenjive zahtjeve utvrđene u Prilogu I. te da će dizalu u koje su propisno ugrađene omogućiti ispunjavanje ovih uvjeta.
2. Obveze proizvođača
Proizvođač provodi odobreni sustav kvalitete proizvoda za završnu provjeru i ispitivanje sigurnosnih komponenti za dizala kao što je utvrđeno točkom 3. te se nad njim provodi nadzor kako je navedeno u točki 4.
3. Sustav kvalitete
3.1. Proizvođač mora podnijeti zahtjev za ocjenjivanje svojeg sustava kvalitete za dotične sigurnosne komponente za dizala jednom prijavljenom tijelu po svojem izboru.
Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– pisanu izjavu kojom izjavljuje da isti zahtjev nije podnesen ni jednom drugom prijavljenom tijelu;
– adresu radnih prostora u kojima se obavlja završna provjera i ispitivanje sigurnosnih komponenti za dizala;
– sve relevantne podatke o sigurnosnim komponentama za dizala koje će se proizvesti;
–