bilateralnih sporazuma o vojnoj suradnji s državom primateljicom
– profesionalno izvršavati sve obveze koje proistječu iz sklopljenog ugovora s Ministarstvom obrane i nastavnog plana i programa međunarodne vojne izobrazbe
– pri dolasku na izobrazbu javiti se vojnom izaslaniku Republike Hrvatske, njegovom zamjeniku ili najbližem diplomatskom predstavništvu Republike Hrvatske
– dvomjesečno izvješćivati ustrojstvenu jedinicu Ministarstva obrane nadležnu za upravljanje djelatnim vojnim osobljem o tijeku izobrazbe, postignutim rezultatima te eventualnim problemima
– u slučaju poteškoća u praćenju nastavnog programa ili nekog složenijeg problema izvijestiti i tražiti pomoć vojnog izaslanika Republike Hrvatske u državi primateljici ili najbližem uredu vojnog izaslanika Republike Hrvatske
– u svrhu korištenja odmora u Republici Hrvatskoj tražiti suglasnost ustrojstvene jedinice Ministarstva obrane nadležne za ljudske resurse putem vojnog izaslanika Republike Hrvatske uz prethodno mišljenje države primateljice
– ustrojstvenoj jedinici Ministarstva obrane nadležnoj za ljudske resurse dostaviti podatke o otvorenom bankovnom računu u zemlji primateljici ili o tekućem računu u stranoj valuti u Republici Hrvatskoj u roku od 15 dana od početka izobrazbe.
Članak 51.
(1) Polaznik izobrazbe obvezan je nakon završetka izobrazbe dostaviti izvornik diplome/svjedodžbe ili potvrde/uvjerenja te podnijeti pisano pojedinačno ili skupno izvješće o provedenoj izobrazbi ustrojstvenoj jedinici Ministarstva obrane nadležnoj za ljudske resurse i neposredno nadređenom čelniku odnosno zapovjedniku.
(2) Polaznik izobrazbe obvezan je nakon završetka izobrazbe ustrojstvenoj jedinici Ministarstva obrane nadležnoj za ljudske resurse podnijeti financijsko izvješće i dostaviti svu dokumentaciju o nastalim troškovima radi konačnog obračuna troškova.
(3) Sve ostale ugovorom preuzete obveze polaznik je obvezan izvršiti u roku od osam dana od dana završetka izobrazbe.
4.1. Školovanje kadeta na vojnim akademijama u inozemstvu
Članak 52.
(1) Odluku o provedbi javnog natječaja i prethodnoj selekciji i pripremi kandidata za izobrazbu na vojnim akademijama u inozemstvu donosi ministar obrane.
(2) Kandidati za izobrazbu na vojnim akademijama u inozemstvu moraju ispunjavati uvjete iz javnog natječaja, uvjete za upućivanje na izobrazbu utvrđene Zakonom i uvjete koje propisuje ustanova zemlje primateljice koja provodi izobrazbu.
Članak 53.
(1) Kriteriji i postupak odabira kandidata za izobrazbu na vojnim akademijama u inozemstvu provodi se u skladu s odredbama pravilnika kojim se propisuje privlačenje, oglašavanje i odabir kandidata za prijam u djelatnu vojnu službu i kadetsku službu.
(2) Osim kriterija iz stavka 1. ovoga članka obvezni kriteriji prilikom odabira polaznika studijskih programa vojnih akademija u inozemstvu su i provjere znanja koje provodi zemlja primateljica.
(3) Radi odabira kandidata organizira se prethodna selekcija koja uključuje provjeru znanja koje će provoditi zemlja primateljica, provjeru tjelesne spremnosti i zdravstveni pregled.
(4) Za kandidate koji zadovolje na prethodnoj selekciji donosi se Odluka o provedbi Programa dopunske pripreme i odabira kandidata za vojne akademije koja sadrži dopunsku izobrazbu i provjere znanja koje će provoditi zemlja primateljica.
Članak 54.
(1) Na temelju službene objave o prihvaćanju kandidata na vojnu akademiju u inozemstvu ministar obrane donosi Odluku o provedbi školovanja hrvatskoga kadeta na vojnoj akademiji u inozemstvu.
(2) Odlukom o provedbi školovanja iz stavka 1. ovoga članka utvrđuje se početak i završetak izobrazbe, ustanova koja provodi izobrazbu, prava koja ostvaruje kadet na školovanju te obveze ustrojstvenih jedinica koje sudjeluju u postupku pripreme i provedbe školovanja.
Članak 55.
Ugovori o pravima i obvezama između Ministarstva obrane i kadeta u vezi sa školovanjem kadeta na vojnoj akademiji u inozemstvu sklapaju se u skladu s člancima 7. – 11. ovoga Pravilnika.
Članak 56.
Kadet na vojnoj akademiji 