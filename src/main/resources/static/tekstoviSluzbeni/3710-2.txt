 usluga. Predmetna obveza transparentnosti sastoji se u objavljivanju standardne ponude a što je tuženik u potpunosti izvršio objavom Minimalne ponude međupovezivanja Metroneta (dalje u tekstu: Minimalna ponuda) te je u članku 13.1. Minimalne ponude odredio uvjete i cijenu za korištenje kolokacije. U skladu s Odlukom o Analizi tržišta tuženika od 28. svibnja 2013., u postupku Analize tržišta završavanja (terminacije) poziva u vlastitu mrežu koje se pruža na fiksnoj lokaciji te pripadajućim dokumentom Analize tržišta završavanja (terminacije) poziva u određenu javnu komunikacijsku mrežu koje se pruža na fiksnoj lokaciji (dalje u tekstu: Analiza tržišta) Minimalna ponuda objavljena je 1. srpnja 2013., a u primjeni je od 1. kolovoza 2013. Tuženik pogrešno tumači predmetnu odredbu članka 58. stavak 2. ZEK-a jer je u biti izjednačuje s odredbama članka 62. ZEK-a kojima je utvrđeno u kojim slučajevima tuženik može odrediti pojedinom operatoru regulatornu obvezu nadzora cijena uključujući i regulatornu obvezu troškovne usmjerenosti cijena. Objavom Minimalne ponude i svih cijena usluga koje su vezane uz pružanje usluga završavanja (terminacije poziva) u vlastitu javnu komunikacijsku mrežu tuženik je u potpunosti udovoljio regulatornoj obvezi transparentnosti i nediskriminacije koje su mu određene u postupku analize mjerodavnog tržišta. Ako je tuženik na temelju saznanja do kojih je došao u rješavanju ove upravne stvari zaključio da je potrebno izmijeniti Minimalnu ponudu tužitelja kako bi se ista uskladila s odredbom članka 58. stavak 2. ZEK-a, tada je trebao postupiti u skladu s odredbom članka 58. stavak 3. ZEK-a i provesti postupak izmjene Minimalne ponude tužitelja kao i Minimalnih ponuda svih alternativnih operatora. Pobijanim rješenjem tuženik je izmijenio iznos mjesečne naknade za uslugu kolokacije tužitelja, a da pritom nije pokrenuo postupak za izmjenu Minimalne ponude tužitelja te je na taj način izazvao pravnu nesigurnost ne samo za tužitelja nego i za sve zainteresirane osobe jer je naložio primjenu cijena različitih od onih koje su javno objavljene u Minimalnoj ponudi. Upravo je svrha objave minimalnih, odnosno standardnih ponuda ostvarenje načela transparentnosti i povjerenja u objavljene uvjete i cijene kako bi svi operatori koji su već ostvarili ili su zainteresirani za uspostavu međupovezivanja imali uvid u sve podatke koji su značajni za uspostavu ili održavanje međupovezivanja. Tuženik je počinio grubu povredu načela zakonitosti iz članka 5. ZUP-a i načela utvrđivanja materijalne istine iz članka 8. ZUP-a. Predlaže Sudu da donese presudu kojom se pobijano rješenje poništava u cijelosti.
U odgovoru na tužbu tuženik prvenstveno ističe prigovor nepostojanja pretpostavki za vođenje upravnog spora obzirom da je upravna tužba tužitelja podnesena nepravodobno. Tužitelj je rješenje zaprimio 25. travnja 2014., a uvidom u dostavljenu tužbu razvidno je da je sud istu zaprimio 27. svibnja 2014., dok je zadnji dan roka podnošenja tužbe bio 26. svibnja 2014. Predlaže Sudu da tužbu odbaci. Podredno, ukoliko sud ocijeni da su ipak ispunjene pretpostavke za vođenje upravnog spora, tužitelj osporava sve tužiteljeve prigovore. Navodi da je tužitelj tražio donošenje rješenja kojim se HT-u nalaže sklopiti dopunu ugovora o međusobnom povezivanju kojim će se ugovoriti svi uvjeti naknade za uslugu kolokacije koju tužitelj pruža HT-u po kojem će se utvrditi da tužitelj ima pravo na naplatu naknada za uslugu kolokacije počevši od 1. kolovoza 2013. kao dana donošenja rješenja. S obzirom na to da pravo tužitelja na naplatu usluge kolokacije nije bilo osporeno od strane HT-a predmet spora u konačnici je bio iznos naknade za uslugu kolokacije koju tužitelj pruža HT-u, a koju je tužitelj odredio u iznosu od 12.000,00 kn. U postupku je utvrđeno da tužitelj ima pravo na naknadu za uslugu kolokacije koju pruža HT-u, ali je bio među strankama sporan iznos naknade slijedom čega je na tužitelju bio teret dokaza osnovanosti navedenog iznosa sukladno