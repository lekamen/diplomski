jela, pića i napitaka; zabava, rekreacija i drugo),
3. prostora (prostorija) smještajnih jedinica/objekata koje koristi gost pojedinačno – ugostiteljski sadržaji za privatno korištenje,
4. prostora (prostorija) koje koristi osoblje (kuhinja, spremišta, sanitarije i garderobe, servis, instalacije i drugo).
2.1. SIGURNOST GOSTA I ZAPOSLENOG OSOBLJA
Članak 6.
(1) Objekt mora omogućiti sigurnost, funkcionalnost i udobnost.
(2) Okoliš i vanjski izgled objekta moraju biti uređeni.
(3) Uređenje, oprema i uređaji u objektu ne smiju biti dotrajali i oštećeni te moraju biti stalno u funkcionalnom stanju.
(4) Rublje, posuđe i ostalo u direktom kontaktu s gostom, kada nije u uporabi, mora biti zaštićeno od prašine i ostalih kontaminacija.
(5) U objektu moraju biti osigurana sredstva za pružanje prve pomoći.
(6) Komunalni i ostali otpad mora se redovito odstranjivati iz objekta.
2.2. HORIZONTALNE I VERTIKALNE KOMUNIKACIJE, VISINE PROSTORIJA
Članak 7.
(1) Objekt mora imati ulaz, horizontalne (hodnici) i vertikalne komunikacije (stubišta, dizala, rampe) za goste i osoblje.
(2) U postojećim objektima mogu biti postojeće širine stubišta i/ili hodnika.
(3) U novim objektima širine stubišta i/ili hodnika moraju biti sukladno prilozima ovog Pravilnika, a na pojedinim dijelovima mogu biti uže od propisanih zbog konstruktivnih elemenata i instalacija.
Članak 8.
(1) Visina prostorija (visina od poda do stropa) za zajedničke sadržaje i osoblje mora biti 2,80 m.
(2) Visina komunikacija, modula smještajnih jedinica i prostorija za osoblje uz smještajne jedinice mora biti 2,40 m.
(3) Visina prostorija s kosim ili stropom različitih visina, mora u prosjeku iznositi sukladno odredbama stavka 1. i 2. ovog članka, a u novim objektima najniža visina od poda do kosog stropa ne smije biti manja od 1,20 m.
(4) Postojeći objekti mogu imati postojeće visine prostorija, ako je omogućeno sigurno kretanje.
(5) Visine mogu biti niže od propisanih u dijelovima prostorija u kojima su ugrađene instalacije, ako je osigurano sigurno kretanje.
2.3. INSTALACIJE
Članak 9.
Objekt mora imati:
1. tekuću hladnu i toplu vodu s odvodnjom (osobna higijena gostiju i osoblja, priprema i usluživanje hrane, pića i napitaka, pranje rublja, čišćenje),
2. električnu energiju s osvjetljenjem koje osigurava dobru vidljivost u svim prostorijama,
3. grijanje od najmanje 20 °C u svim prostorijama u kojima borave gosti i osoblje, osim u objektu u kojem se posluje ljeti,
4. prirodno ili umjetno prozračivanje svih prostorija,
5. fiksnu ili mobilnu telefonsku vezu.
2.4. SANITARNI ČVOROVI ZA GOSTE U ZAJEDNIČKIM SADRŽAJIMA
Članak 10.
(1) Objekt mora imati uređen i opremljen sanitarni čvor/ove u blizini zajedničkih sadržaja za goste.
(2) Sanitarni čvor je:
1. zahod za žene koji ima; prostoriju sa zahodskom školjkom (zahodska kabina) i predprostoriju s umivaonikom,
2. zahod za muškarce koji ima; prostoriju sa zahodskom školjkom (zahodska kabina), predprostoriju s umivaonikom i pisoarom.
(3) Svi zahodi moraju imati visoku zahodsku školjku (školjku sa sjedalom) na ispiranje.
(4) Pisoar je na ispiranje ili bezvodni pisoar postavljen ili ograđen da se ne vidi izvan predprostorije.
2.4.1. Broj sanitarnih elemenata
Članak 11.
Broj sanitarnih elemenata mora biti razmjeran broju konzumnih mjesta u ugostiteljskim sadržajima za usluživanje hrane, pića i napitaka te drugim sadržajima, na način:
1. do 80 mjesta: zahodska školjka za žene, zahodska školjka za muškarce, pisoar, umivaonik za žene, umivaonik za muškarce,
2. do 160 mjesta: dvije zahodske školjke za žene, zahodska školjka za muškarce, dva pisoara, umivaonik za žene, umivaonik za muškarce,
3. do 320 mjesta: tri zahodske školjke za žene, dvije zahodske školjke za muškarce, tri pisoara, dva umivaonika za žene, dva umivaonika za muškarce,
4. do 550 mjesta: tri zahodske školjke za žene, dvije zahodske školjke za muškarce, tri pisoara, tri umivaonika za žene, tri umivaonika za muškarce,
5. više od 550 mjesta: četiri zahodske školjke za žene, tri zahodske