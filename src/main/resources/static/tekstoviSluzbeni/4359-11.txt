 zapovjednik postrojbe koja organizira provedbu vježbovnih i ispitnih letova.
(2) Pri obavljanju vježbovnih i ispitnih letova instruktor letenja na bespilotnom zrakoplovu je zapovjednik bespilotnog zrakoplova.
(3) Iznimno od stavka 2. ovoga članka, zapovjednika bespilotnog zrakoplova može odrediti zapovjednik ustrojstvene jedinice koja organizira letenje bespilotnog zrakoplova.
IX. USLUGE U ZRAČNOJ PLOVIDBI I VOĐENJE VOJNIH ZRAKOPLOVA
Nadležnost za pružanje usluga
Članak 65.
(1) Pružatelj usluga u zračnoj plovidbi mora biti osposobljen za pružanje usluga vojnim zrakoplovima u skladu s odredbama ovoga Pravilnika, provedbenim sporazumima i uputama.
(2) Osposobljavanje kontrolora zračnog prometa za pružanje usluga vojnoga zračnog prometa obavlja se u skladu s odredbama Pravilnika o dozvolama, ovlaštenjima i posebnim ovlastima kontrolora zračnog prometa.
(3) Plan osposobljavanja za lokaciju kontrolora zračnog prometa za pružanje usluga vojnim zrakoplovima i Shemu stručnosti donosi pružatelj usluga u zračnom prometu uz prethodnu suglasnost Ministarstva obrane.
Članak 66.
(1) Pružatelj usluga u zračnoj plovidbi mora se pridržavati Upute o letenju vojnih zrakoplova.
(2) Razdvajanje ostalog prometa od OAT prometa u kontroliranom zračnom prostoru bez obzira na njegovu klasifikaciju, na visinama od 7000 ft AMSL i više ili 5500 ft AGL i više, ovisno koja je razina veća, provodi nadležna kontrola zračnog prometa.
(3) U rezerviranom zračnom prostoru vođenje vojnih zrakoplova mogu obavljati i vojne osobe nadležne za vođenje vojnog zrakoplova pri čemu nadležna kontrola zračnog prometa pruža usluge informiranja i uzbunjivanja.
(4) Pozicije i uvjeti primopredaje radiokomunikacije između nadležnog kontrolora leta i vojne osobe nadležne za vođenje vojnih zrakoplova uređuju se sporazumom između Ministarstva obrane i pružatelja usluga u zračnoj plovidbi.
(5) Na letove vojnih zrakoplova u hrvatskom zračnom prostoru ne primjenjuju se mjere regulacije u zračnom prometu.
(6) Vojne osobe nadležne za vođenje vojnog zrakoplova u područjima s ograničenjem letenja su:
– časnik za navođenje
– prednji zračni kontrolor
– voditelj djelovanja na poligonu
– voditelj letenja na vojnoj zrakoplovnoj priredbi.
Jezik u uporabi
Članak 67.
(1) Govorna komunikacija s nadležnom kontrolom zračnog prometa provodi se uporabom propisanih normiranih međunarodnih izraza na hrvatskom ili engleskom jeziku.
(2) Pri obavljanju IFR letova radiokomunikacija s nadležnom službom kontrole zračnog prometa provodi se uporabom propisanih normiranih međunarodnih izraza na engleskom jeziku.
(3) Iznimno od stavka 2. ovoga članka, pri provedbi svih letova avionom MiG-21, svih letova iz letačke pripravnosti te u slučajevima kada je vojni zrakoplov u nuždi, pilot vojnog zrakoplova može upotrebljavati hrvatski jezik.
(4) Nije dopušteno javno emitiranje govorne komunikacije između posade vojnog zrakoplova i nadležnog kontrolora leta ili vojne osobe nadležne za vođenje vojnog zrakoplova.
Tonski zapis govorne komunikacije
Članak 68.
(1) Radiokomunikaciju između posade vojnog zrakoplova i nadležne kontrole zračnog prometa snima nadležna kontrola zračnog prometa na za to predviđeni medij i čuva snimke najmanje 30 dana, a u slučaju nesreće ili ozbiljne nezgode vojnog zrakoplova do završetka istrage odnosno drugih istražnih radnji koje provode nadležna tijela Republike Hrvatske.
(2) Radiokomunikaciju između posade vojnog zrakoplova i časnika za navođenje snima postrojba nadležna za navođenje vojnog zrakoplova na za to predviđeni medij i čuva snimke najmanje 30 dana, a u slučaju nesreće ili ozbiljne nezgode vojnog zrakoplova do završetka istrage odnosno drugih istražnih radnji koja provode nadležna tijela Republike Hrvatske.
X. UPRAVLJANJE VOJNIM LETENJEM
Članak 69.
(1) Upravljanje vojnim letenjem je skup postupaka i mjera koje se planiraju i poduzimaju radi sigurne i cjelovite provedbe letenja te radi raščlambe uspjeha i poduzimanja mjera za uklanjanje nedostataka.
(2) Upravljanje vojnim letenjem