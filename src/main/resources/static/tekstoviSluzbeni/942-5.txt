 Fizikalna, kemijska i fizikalno-kemijska te mikrobiološka ispitivanja navedena u točkama b) i c) Dodatka 1. ovoga Pravilnika, moraju se provesti najmanje četiri puta godišnje, odnosno kvartalno te dostaviti Povjerenstvu za priznavanje.
(5) Prirodna mineralna voda priznata od nadležnog tijela bilo koje države članice Europske unije ne treba prolaziti postupak priznavanja i može se stavljati na tržište Republike Hrvats(6) Listu priznatih prirodnih mineralnih voda u državama članicama Europske unije objavljuje Europska komisija u Službenom listu Europske unije.
(7) Na prirodne mineralne vode koje se crpe iz tla države koja nije članica Europske unije, primjenjuju se odredbe priznavanja prirodne mineralne vode propisane stavcima od 1. do 5. ovoga članka i člankom 19. ovoga Pravilnika.
Obveza subjekta u poslovanju s hranom nakon priznavanja prirodne mineralne vode
Članak 21.
(1) Radi utvrđivanja da prirodna mineralna voda, za koju je izdano Rješenje o priznavanju prirodne mineralne vode, i dalje udovoljava zahtjevima propisanim ovim Pravilnikom, subjekt u poslovanju s hranom sa sjedištem u Republici Hrvatskoj mora svakih 5 godina, počevši od pravomoćnosti rješenja o priznavanju prirodne mineralne vode dostaviti Ministarstvu:
– analitičko izvješće o provedenim fizikalnim, kemijskim i fizikalno-kemijskim te mikrobiološkim ispitivanjima na izvoru sukladno Dodatku 1. ovoga Pravilnika;
– analitičko izvješće o analizama nakon punjenja vode u ambalažu sukladno članku 13. stavcima 6. i 7., članku 14. i Tablici 1. Dodatka 2. ovoga Pravilnika.
(2) Od datuma izdavanja analitičkih izvješća iz stavka 1. ovoga članka do datuma dostave Ministarstvu, ne smije proteći više od jedne godine.
(3) Analitička izvješća iz stavka 1. ovoga članka potrebno je dostaviti najranije šest mjeseci, a najkasnije dva mjeseca prije isteka roka iz stavka 1. ovoga članka.
(4) Iznimno od stavka 1. ovoga članka, ako za priznatu prirodnu mineralnu vodu nije pokrenut proces punjenja u ambalažu, Ministarstvu je potrebno dostaviti analitička izvješća iz stavka 1. podstavka 1. ovoga članka.
(5) Kada se pokrene proces punjenja prirodne mineralne vode iz stavka 4. ovoga članka u ambalažu, Ministarstvu je potrebno dostaviti analitička izvješća iz stavka 1. podstavka 2. ovoga članka.
(6) Neovisne pravne osobe ili posebne organizacijske cjeline unutar pravne osobe koje provode fizikalna, kemijska i fizikalno-kemijska te mikrobiološka ispitivanja, uključivši i uzimanje uzoraka, navedena u točkama b) i c) Dodatka 1. ovoga Pravilnika moraju biti akreditirane prema normi ISO/IEC 17025. Uzorci za fizikalna, kemijska i fizikalno-kemijska te mikrobiološka ispitivanja navedena u točkama b) i c) Dodatka 1. ovoga Pravilnika moraju se uzeti isti dan.
(7) Na prijedlog Povjerenstva za priznavanje, osim analitičkih izvješća iz stavka 1. ovoga članka, Ministarstvo može zahtijevati i drugu potrebnu dokumentaciju.
Prestanak priznavanja prirodne mineralne vode
Članak 22.
(1) Ministar donosi rješenje o prestanku priznavanja prirodne mineralne vode u slijedećim slučajevima:
– ako se utvrdi da je prirodna mineralna voda za koju je izdano rješenje o priznavanju prirodnih mineralnih voda prestala ispunjavati uvjete propisane Zakonom o poljoprivredi i ovim Pravilnikom;
– na zahtjev subjekta u poslovanju s hranom kojem je izdano rješenje;
– ako subjekt u poslovanju s hranom ne dostavi analitička izvješća iz članka 21. stavka 1. ovoga Pravilnika u propisanom roku.
(2) U slučaju da subjekt u poslovanju s hranom ne dostavi analitička izvješća iz članka 21. stavka 1. ovoga Pravilnika, u rokovima propisanim u članku 21. stavku 3. ovoga Pravilnika, mora ponovno pokrenuti postupak priznavanja prirodne mineralne vode propisan ovim Pravilnikom.
(3) Ministarstvo će obavijestiti Europsku komisiju o prirodnim mineralnim vodama za koje je doneseno rješenje o prestanku priznavanja.
Evidencija i objava popisa priznatih prirodnih mineralnih voda
Članak 23.
(1) Ministarstvo vodi Evidenciju prirodnih mineralnih voda