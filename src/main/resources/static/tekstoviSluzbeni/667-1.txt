 zasnivanja radnog odnosa,
3) redovitim studentima koji kod poslodavca rade posredstvom ovlaštenih studentskih centara,
4) redovitim učenicima koji kod njega rade posredstvom ovlaštenih srednjoškolskih ustanova,
5) redovnim učenicima ustanova za strukovno obrazovanje koji kod poslodavca pohađaju praktičnu nastavu i vježbe,
6) osobama koje kod njega obavljaju rad za opće dobro u skladu s općim propisom.
(2) Evidencija o osobama iz stavka 1. ovoga članka sadrži najmanje sljedeće podatke:
1) ime i prezime,
2) osobni identifikacijski broj,
3) spol,
4) dan, mjesec i godina rođenja,
5) prebivalište, odnosno boravište,
6) naziv akta temeljem kojeg osoba iz stavka 1. ovoga članka radi kod poslodavca, te dokaz o udovoljavanju propisanim uvjetima za obavljanje tih poslova,
7) naziv posla,
8) mjesto rada,
9) dan početka rada,
10) dan prestanka rada.
Članak 5.
(1) Poslodavac evidenciju o radnicima iz članka 3. ovoga Pravilnika, počinje voditi danom zasnivanja radnog odnosa i ažurno je vodi do prestanka radnog odnosa te istu čuva kao dokumentaciju trajne vrijednosti.
(2) Poslodavac evidenciju o osobama iz članka 4. ovoga Pravilnika, počinje voditi danom početka rada osoba iz članka 4. ovoga Pravilnika kod poslodavca i ažurno je vodi do prestanka rada tih osoba kod poslodavca te istu čuva najmanje šest godina od dana prestanka njihovog rada.
(3) Evidencija o radnicima može se voditi pisano u obliku knjige ili u elektroničkom obliku.
Članak 6.
Svaku promjenu podataka iz članka 3. i 4. ovoga Pravilnika (koju poslodavac unosi temeljem izjave, obavijesti i slično, ili temeljem osobnih dokumenata ili isprava), radnik, odnosno osoba iz članka 4. ovoga Pravilnika, dužan je prijaviti poslodavcu odmah, a najkasnije u roku od osam dana od dana nastanka promjene.
Članak 7.
Ako je posebnim propisom utvrđena obveza vođenja i drugih podataka, osim podataka iz članka 3. i 4. ovoga Pravilnika, u evidenciji je poslodavac dužan voditi i takve podatke u skladu s posebnim propisima.
2. PODACI O RADNOM VREMENU
Članak 8.
(1) Evidencija o radnom vremenu sadrži najmanje sljedeće podatke:
1) ime i prezime radnika,
2) datum u mjesecu,
3) početak rada,
4) završetak rada,
5) vrijeme i sate zastoja, prekida rada i slično do kojega je došlo krivnjom poslodavca ili uslijed drugih okolnosti za koje radnik nije odgovoran,
6) ukupno dnevno radno vrijeme,
7) vrijeme terenskog rada,
8) vrijeme pripravnosti,
9) vrijeme nenazočnosti na poslu:
– vrijeme korištenja odmora (dnevnog, tjednog i godišnjeg),
– neradni dani i blagdani utvrđeni posebnim propisom,
– vrijeme spriječenosti za rad zbog privremene nesposobnosti za rad,
– vrijeme rodiljnih, roditeljskih dopusta, mirovanja radnog odnosa ili korištenja drugih prava u skladu s posebnim propisom,
– vrijeme plaćenih dopusta,
– vrijeme neplaćenih dopusta,
– vrijeme nenazočnosti u tijeku dnevnog rasporeda radnog vremena po zahtjevu radnika,
– vrijeme nenazočnosti u tijeku dnevnog rasporeda radnog vremena u kojima radnik svojom krivnjom ne obavlja ugovorene poslove,
– vrijeme provedeno u štrajku,
– vrijeme isključenja s rada (lockout).
(2) Osim podataka iz stavka 1. ovoga članka, poslodavac je dužan voditi i posebne podatke o radnom vremenu od kojih ovisi ostvarenje pojedinih prava iz radnog odnosa ili u vezi s radnim odnosom (sate rada noću, prekovremeni rad, smjenski rad, dvokratni rad, rad u dane blagdana ili neradnih dana utvrđene posebnim propisom i slično).
(3) Podatke iz stavka 1. podstavka 3. i 4. ovoga članka poslodavac je obvezan voditi samo ako je obveza vođenja tih podataka ugovorena kolektivnim ugovorom, sporazumom sklopljenim između radničkog vijeća i poslodavca, ugovorom o radu ili je uređena pravilnikom o radu.
(4) Poslodavac u evidenciji radnog vremena nije obvezan voditi podatke iz odredbe članka 1. ovoga članka koji u razdoblju, odnosno mjesecu za koje se plaća ili naknada plaće isplaćuje, kod radnika ne postoje.
(5) Evidenciju iz stavka 1. ovoga članka poslodavac je obvezan voditi i za radnike koje mu je ustupila 