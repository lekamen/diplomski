 prikazom osoblja i sheme za pojedine faze postupka stručne kontrole
– da ima opisano postupanje u slučajevima prigovora ili žalbi
– da ima opisano postupanje za osposobljavanje i održavanje osposobljenosti djelatnika zaduženih za kontrolu i certifikaciju
– da ima postupke za procjenu rizika posebice određujući osnovu za intenzitet i učestalost provjere sukladnosti subjekata
– da osoblje odgovorno za stručnu kontrolu u ekološkoj proizvodnji ima završen preddiplomski ili diplomski sveučilišni ili stručni studij iz područja biotehničkih ili biomedicinskih znanosti te priložiti kratki životopis
– dostaviti dokaz da ima najmanje dva stalno zaposlena djelatnika s najmanje jednom godinom (1) iskustva u struci
– dostaviti primjerak izvješća/zapisnika iz članka 65. stavka 3. Uredbe Komisije (EZ) br. 889/2008)
– dostaviti primjerak potvrdnice iz članka 68. odnosno Priloga XII. Uredbe Komisije (EZ) br. 889/2008
– dostaviti troškovnik naknade za obavljanje stručnih kontrola i
– pisanu izjavu kojom se obvezuje da će u roku od 60 dana od dana ovlaštenja uspostaviti internet stranicu koja mora sadržavati troškovnik naknade za provođenje kontrola, popis subjekata koje kontrolira, obrasce za komunikaciju sa subjektima, poveznice s nacionalnim propisima i relevantnim propisima EU za područje ekološke poljoprivrede, poveznicu sa bazom podataka za poljoprivredni reprodukcijski materijal i katalog sankcija.
(3) Kontrolna tijela drugih država članica moraju predočiti dokaze na hrvatskom jeziku i dati pisanu izjavu da će svi postupci i vođenje dokumentacije biti na hrvatskom jeziku. Kontrolna tijela drugih država članica izuzimaju se od obveze registracije pravne osobe u Republici Hrvatskoj.
(4) Kontrolno tijelo je dužno u roku od 30 dana od završetka obavljene stručne kontrole dostaviti izvješće o provedenoj stručnoj kontroli Ministarstvu.
(5) Ako se nadzorom utvrdi da kontrolna tijela ne provode pravilno poslove koji su im preneseni, Ministarstvo će rješenjem ukinuti ovlaštenje.
IV. NAČIN VOĐENJA UPISNIKA KONTROLNIH TIJELA
Članak 8.
(1) Upisnik kontrolnih tijela vodi Ministarstvo u elektroničkom obliku.
(2) U Upisnik kontrolnih tijela upisuju se najmanje sljedeći podaci o kontrolnom tijelu:
– naziv i sjedište ovlaštenog kontrolnog tijela
– klasa, urudžbeni broj i datum rješenja o ovlašćivanju
– ime i prezime odgovorne osobe i
– kodni broj kontrolnog tijela.
(3) U Upisnik kontrolnih tijela upisuju se i podaci koji se odnose na promjene.
(4) U Upisnik kontrolnih tijela upisuju se podaci o brisanju iz Upisnika kontrolnih tijela.
(5) Ovlaštena kontrolna tijela iz članka 7. ovoga Pravilnika dužna su Ministarstvu prijaviti promjene podataka iz stavka 2. ovoga Pravilnika u roku od 30 dana od dana njihova nastanka i priložiti dokaze o tome.
Članak 9.
(1) Kontrolna tijela obvezna su dostaviti Ministarstvu:
a) najkasnije do 31. siječnja tekuće godine popis subjekata koji su do 31. prosinca prethodne godine bili pod njihovom kontrolom
b) najkasnije do 28. veljače tekuće godine izvješće iz Priloga XIIIc Uredbe Komisije (EZ) br. 889/2008
c) najkasnije do 28. veljače tekuće godine izvješće o odobrenjima za korištenje poljoprivrednog reprodukcijskog materijala koji nije dobiven ekološkom proizvodnjom
d) najkasnije do 31. ožujka tekuće godine statističke podatke, a sukladno s člankom, 36. Uredbe Vijeća (EZ) br. 834/2007 i člankom 93. Uredbe Komisije br. 889/2008 ovi podaci se dostavljaju i Državnom zavodu za statistiku
e) tijekom godine, na mjesečnoj razini, izdane certifikate
f) izvješće o provedenoj stručnoj kontroli koje se dostavlja Ministarstvu u roku od 30 dana od završetka obavljene kontrole sukladno članku 77. stavku. 5. Zakona, na obrascu iz Priloga VII. ovoga Pravilnika.
(2) Kontrolna tijela obvezna su dostaviti Ministarstvu do 31. ožujka tekuće godine godišnje izvješće o provedenim stručnim kontrolama iz članka 27. stavka 14. Uredbe Vijeća (EZ) br. 834/2007 koje sadrži sljedeće:
– ukupan broj subjekata kod kojih je obavljena kontrola
– u slučajevima