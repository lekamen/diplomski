 članka 27. stavka 5. ovog Pravilnika, HAKOM će donijeti odluku o oduzimanju dodijeljenih adresa i/ili brojeva.
(7) U slučaju prestanka mogućnosti korištenja određenog broja i/ili raspona brojeva sukladno Planu numeriranja, plaćanje naknada se određuje proporcionalno vremenu korištenja predmetne numeracije unutar godine dana.
Naknada za uporabu zemljopisnih brojeva za javne komunikacijske usluge
Članak 4.
(1) Naknada za jedan dodijeljeni zemljopisni broj iz raspona brojeva namijenjenih za javne komunikacijske usluge iznosi 0,55 kuna.
(2) Naknada za dodijeljeni blok zemljopisnih brojeva iz raspona brojeva namijenjenih za javne komunikacijske usluge jednaka je zbroju naknada za sve pojedinačne dodijeljene brojeve koji se nalaze u tom bloku brojeva.
Naknada za uporabu nezemljopisnih brojeva za usluge s posebnom tarifom, usluge jedinstvenog pristupnog broja, usluge besplatnog poziva, usluge osobnog broja, usluge pristupa internetu i kratke SMS/MMS kodove za usluge s posebnom tarifom, usluge platnog prometa i besplatne usluge
Članak 5.
(1) Naknada za jedan dodijeljeni šesteroznamenkasti pretplatnički broj iz raspona nezemljopisnih brojeva namijenjenih za usluge s posebnom tarifom, usluge jedinstvenog pristupnog broja, usluge besplatnog poziva, usluge osobnog broja i usluge pristupa internetu iznosi 5,00 kuna.
(2) Naknada za jedan dodijeljeni četveroznamenkasti pretplatnički broj iz raspona nezemljopisnih brojeva namijenjenih za usluge s posebnom tarifom i usluge besplatnog poziva iznosi 50,00 kuna.
(3) Naknada za jedan dodijeljeni kratki kod za SMS/MMS usluge s posebnom tarifom, usluge platnog prometa i besplatne usluge iznosi 250,00 kuna.
(4) Naknada za dodijeljeni blok brojeva i kratkih SMS/MMS kodova iz raspona brojeva i kratkih SMS/MMS kodova iz ovog članka jednaka je zbroju naknada za sve pojedinačne dodijeljene brojeve koji se nalaze u tom bloku brojeva.
Naknada za uporabu nacionalnih odredišnih kodova
Članak 6.
(1) Naknada za jedan dodijeljeni dvoznamenkasti nacionalni odredišni kod (NDC) za javne komunikacijske usluge u pokretnim elektroničkim komunikacijskim mrežama iznosi 589.650,00 kuna.
(2) Naknada za jedan dodijeljeni troznamenkasti nacionalni odredišni kod (NDC) za javne komunikacijske usluge u pokretnim elektroničkim komunikacijskim mrežama iznosi 58.965,00 kuna.
(3) Naknada za jedan dodijeljeni četveroznamenkasti nacionalni odredišni kod (NDC) za javne komunikacijske usluge u pokretnim elektroničkim komunikacijskim mrežama iznosi 5.896,50 kuna.
(4) Naknada za jedan dodijeljeni četveroznamenkasti nacionalni odredišni kod (NDC) za M2M usluge iznosi 3.685,00 kuna, a za jedan dodijeljeni peteroznamenkasti nacionalni odredišni kod (NDC) za M2M usluge iznosi 368,50 kuna.
Naknada za uporabu kratkih kodova
Članak 7.
(1) Naknada za dodijeljeni peteroznamenkasti kôd za službu davanja obavijesti (informacija) i za ostale peteroznamenkaste kôdove iznosi 10.000,00 kuna.
(2) Naknada za dodijeljeni četveroznamenkasti kôd za odabir operatora i za ostale četveroznamenkaste kôdove iznosi 25.000,00 kuna.
(3) Naknada za dodijeljeni troznamenkasti kôd iznosi 50.000,00 kuna.
(4) Za uporabu kratkih kodova za hitne službe i za uporabu kratkih kodova za govorne usluge raspona 116xxx, ne plaća se naknada.
Naknada za uporabu adresa (kôdova)
Članak 8.
(1) Naknada za jedan dodijeljeni kôd zatvorene korisničke skupine iznosi 2,50 kune.
(2) Naknada za dodijeljeni blok kôdova zatvorenih korisničkih skupina jednaka je zbroju naknada za sve pojedinačne dodijeljene kôdove koji se nalaze u tom bloku kôdova.
(3) Naknada za jedan dodijeljeni kôd nacionalne signalizacijske točke iznosi 252,50 kuna.
(4) Naknada za jedan dodijeljeni kôd međunarodne signalizacijske točke iznosi 252,50 kuna.
(5) Naknada za jedan dodijeljeni identifikacijski kôd podatkovne mreže iznosi 252,50 kuna.
(6) Naknada za jedan dodijeljeni kôd pokretne komunikacijske mreže iznosi 252,50 kuna.
III. NAKNADA ZA UPORABU RADIOFREKVENCIJSKOG SPEKTRA
Određivanje naknade
Članak 9.
Naknada za 