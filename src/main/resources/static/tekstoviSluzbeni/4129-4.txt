 znatnijeg utjecaja na mjerodavno tržište, koje donosi u skladu s odredbama ovog Zakona, Agencija objaviti prijedlog mjere zajedno s pripadajućim obrazloženjem u svrhu provedbe javne rasprave, kako bi se svim zainteresiranim stranama omogućilo davanje mišljenja, primjedbi i prijedloga u vezi s predloženom mjerom. U postupku donošenja odluke koja se odnosi na mjeru iz stavka 1. ovog članka, Agencija će osobito voditi računa o mišljenjima, primjedbama i prijedlozima zaprimljenim u javnoj raspravi iz stavka 1. ovog članka, poštujući pri tom načela objektivnosti, transparentnosti, razmjernosti i nediskriminacije te regulatorna načela i ciljeve iz članka 5. ovog Zakona (st. 2.). Po isteku razdoblja trajanja javne rasprave iz stavka 1. ovog članka Agencija će objaviti sva zaprimljena mišljenja, primjedbe i prijedloge, a može odrediti i dodatni rok za davanje očitovanja zainteresiranih strana na zaprimljena mišljenja, primjedbe i prijedloge, prije donošenja odluke koja se odnosi na mjeru iz stavka 1. ovog članka (st. 3.). Trajanje javne rasprave iz stavka 1. ovog članka ne može biti kraće od 15 dana niti dulje od 60 dana. Predmet, postupak i trajanje javne rasprave te ishod javne rasprave iz stavka 3. ovog članka Agencija objavljuje u skladu s odredbama članka 14. ovog Zakona (st. 4.).
Naime, činjenica da je tužitelj sudjelovao u izradi Odluke tužene od 29. veljače 2012. godine o metodologiji izrade i primjene troškovnih modela za nepokretnu i pokretnu te univerzalnu uslugu (Metodologija) temeljem koje je 28. lipnja 2013. godine donio osporenu Odluku o troškovima veleprodajnih usluga u javnoj nepokretnoj komunikacijskoj mreži tužitelja, ne oslobađa tuženika obveze u ovom postupku postupiti sukladno odredbi članka 22. ZEK-a. Postupajući na navedeni način tuženik nije samo povrijedio odredbu članak 22. ZEK-a već i odredbu članka 17. stavak 5. istog Zakona, kojim je propisano da se stranci u postupku pred Agencijom mora omogućiti, prije donošenja odluke, da se izjasni o činjenicama bitnim za donošenje odluke te da dostavi svu potrebnu dokumentaciju i predloži dokaze za koje smatra da su od značenja za donošenje odluke i to u roku koji ne može biti kraći od osam dana. Iznimno, u obavljanju inspekcijskog nadzora inspektora elektroničkih komunikacija može, ako utvrdi povredu odredaba ovog Zakona ili propisa donesenih na temelju ovog Zakona, donijeti rješenje i bez izjašnjenja stranke.
Ovaj Sud ocjenjuje da razlozi koje tuženik navodi u obrazloženju osporavane odluke i odgovora na tužbu ne oslobađaju tuženika od postupanja u smislu citirane odredbe članka 22. ZEK-a budući da se u konkretnom slučaju ukazuju osnovanim prigovori tužitelja da se radi o dva različita i zasebna postupka.
S obzirom na navedeno Sud nije mogao s uspjehom otkloniti prigovore tužitelja iznesene u tužbi o povredi citiranih odredbi ZEK-a ali i odredbi članka 8. i 14. Zakona o općem upravnom postupku (»Narodne novine«, broj 47/09.).
Međutim, Sud nije našao osnovanim prijedlog tužitelja za održavanjem rasprave pred ovim Sudom iz razloga što je među strankama sporna primjena prava i što spisu predmeta, navoda tužitelja, osporene odluke i odgovora tuženika na tužbu prileže sve relevantne činjenice i podaci na kojima se temelji osporena odluka. Sud je uz to tužitelju dostavio odgovor tuženika na tužbu pa je time istom omogućeno očitovanje o svim podnescima strankama u sporu.
Odluka o objavi presude temelji se na odredbi članka 14. stavak 8. ZEK-a.
Trebalo je stoga na temelju odredbe članka 58. stavak 1. ZUS-a, tužbeni zahtjev tužitelja usvojiti i odlučiti kao u izreci presude.
Poslovni broj: UsII-83/13-5 Zagreb, 21. travnja 2016.
Predsjednica vijeća Mirjana Čačić, v. r.
