123 11.11.2015 Odluka o donošenju nastavnog plana i programa izborne nastave iz nastavnog predmeta Informatika za II., III. i IV. razred obrazovnog programa Opća gimnazija
MINISTARSTVO ZNANOSTI, OBRAZOVANJA I SPORTA
2351
Na temelju članka 27. stavka 13. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010, 90/2011, 16/2012, 86/2012, 126/2012, 94/2013 i 152/2014) ministar znanosti, obrazovanja i sporta donosi
ODLUKU
O DONOŠENJU NASTAVNOG PLANA I PROGRAMA IZBORNE NASTAVE IZ NASTAVNOG PREDMETA INFORMATIKA ZA II., III. I IV. RAZRED OBRAZOVNOG PROGRAMA OPĆA GIMNAZIJA
I.
Ovom Odlukom donosi se nastavni plan i program izborne nastave iz nastavnog predmeta Informatika za II., III. i IV. razred obrazovnog programa Opća gimnazija.
II.
Sadržaji nastavnog plana i programa izborne nastave iz nastavnog predmeta Informatika za II., III. i IV. razred obrazovnog programa Opća gimnazija sastavni su dio ove Odluke i postaju dio nastavnog plana i programa Opća gimnazija.
III.
Ova Odluka i nastavni plan i program izborne nastave iz nastavnog predmeta Informatika za II., III. i IV. razred obrazovnog programa Opća gimnazija objavit će se u »Narodnim novinama«.
IV.
Ova Odluka stupa na snagu osmoga dana od objave u »Narodnim novinama«, a primjenjivat će se od 2015./2016. školske godine.
Klasa: 602-03/15-05/00044
Urbroj: 533-25-15-0008
Zagreb, 15. listopada 2015.
Ministar prof. dr. sc. Vedran Mornar, v. r.
NASTAVNI PLAN I PROGRAM IZBORNE NASTAVE IZ NASTAVNOG PREDMETA »INFORMATIKA« ZA OPĆU GIMNAZIJU 2. RAZRED
Nastavni predmet: Informatika – izborni predmet
Razred: 2. razred opće gimnazije
Tjedni (ukupni) fond sati: 2 sata tjedno (70 sati godišnje)
1. Uvod
Cilj
Usvojiti osnovna znanja i vještine o informatici i njenom razvoju radi stjecanja opće računalne pismenosti i kulture te razumijevanja civilizacijskog razvoja.
Osposobiti učenike za osnovne uporabe računala, primjenskih programa te korištenje Interneta.
Zadatci
Nastavom informatike treba omogućiti učeniku:
• razumijevanje obveza za postizanje uspjeha
• definiranje pojma proračunske tablice
• izradu proračunskih tablica
• navođenje osnovne pojmove i dijelove aplikacije
• primjenu oblikovanja na ćelijama i tablicama
• prikazivanje podataka grafički
• definiranje pojmova mreža, topologija
• objašnjavanje funkcioniranja mreža računala
• korištenje lokalne mreže
• definiranje pojma Interneta i upoznavanje učenika s pravilima korištenja Interneta
• primjenu znanja o globalnoj mreži korištenjem različitih usluga
• upoznavanje učenike s HTML jezikom za izradu web stranica
• primjenu osnovne strukture HTML dokumenta za oblikovanje web stranice
• primjenu HTML naredbi za izradu tablica
• primjenu HTML naredbi za izradu listi
• primjenu HTML naredbi za umetanje slike
• primjenu HTML naredbi za povezivanje
• definiranje osnovnih pojmove u radu s bazom podataka
• kreiranje osnovnih objekata u bazi podataka
• primjenu osnovnih pravila za izradu baze podataka
• kreiranje jednostavnih baza podataka
• upotrijebiti osnovne formule i funkcije
• prikazati podatke grafički
2. Obrazovna postignuća i nastavni sadržaji
Nastavna cjelina Očekivani rezultati Nastavni sadržaji 1. Proračunske tablice • definirati pojam proračunske tablice, izraditi proračunsku tablicu • nabrojiti i opisati osnovne pojmove i dijelove aplikacije • definirati pojam ćelije • primijeniti oblikovanja na ćelijama i tablicama • upotrijebiti osnovne formule i funkcije • prikazati podatke grafički – Uvod u proračunske tablice – Osnovni pojmovi i dijelovi aplikacije – Osnovne formule i funkcije – Grafički prikaz podataka 2. Mreže računala • definirati pojmove mreža, topologija, objasniti funkcioniranje mreže • koristiti lokalnu mrežu • objasniti pojam Interneta i upoznati pravila za korištenje Interneta • koristiti znanja o globalnoj mreži, primijeniti pravila korištenja – Osnovni pojmovi mreža računala – Primjena računalnih mreža – Primjena različitih usluga Interneta 3. Web-dizajn •