 analizi tržišta maloprodaje široko pojasnog pristupa internetu od 21. ožujka 2012. jer prije stupanja na snagu te Odluke nije bio operator sa značajnom tržišnom snagom na tržištu maloprodaje širokopojasnog pristupa a od njega nije traženo poslovno izvješće za 2012. i 2013. godinu pa nije moguće razumjeti na kojim podacima je HAKOM zasnovao osporavanu odluku. Navodi da su povrijeđena načela izjašnjavanja stranke u postupku te da nije bio upoznat o načinu vođenja postupka, metodologiji, izračunu, sadržaju podataka koje je dužan dostaviti kao i načinu na koji će biti isti upotrijebljeni. Nije imao stručnjake na raspolaganju koji bi radili isključivo na predmetnom postupku, nije imao mogućnosti izjasniti se na okolnosti povećanja iznosa amortizacije za 15%. Poziva se na članak 17. stavak 5. ZEK-a glede sudjelovanja stranke u postupku. Povredu materijalnog prava tužitelj nalazi u tome da u obrazloženju osporavane odluke nedostaju očitovanja tuženika o metodologiji koju je primijenio, o izvorima na koje se oslanjao prilikom procjene podataka i izvore pravne na kojima temelji svoje zaključke. Ističe da postoji pravna regulativa EU kojom je regulirano postupanje nadležnih tijela EU prilikom ocjene troškovne usmjerenosti tijela Telekom operatora sa značajnom tržišnom snagom a koje nije tuženik koristio. Predlaže donijeti presudu kojom se usvaja tužbeni zahtjev i poništava osporavana odluka tuženika, te da tuženik naknadi trošak spora prema određenju Suda uvećan sa zakonskim zateznim kamatama od dana presuđenja do isplate. Tužitelj se u tužbi, u vezi prijedloga održavanja rasprave, poziva na odredbu članka 18. stavak 2. ZEK-a i na odgovarajuću primjenu ZUS-a, (članak 12. stavak 1. i stavak 3. točka 4. – nadležnost Suda), što obrazlaže nedostatkom detaljnih zakonskih odredbi o načinu rješavanja ovog upravnog spora.
U tužbi je podnio prijedlog za donošenje odluke o odgodnom učinku tužbe sukladno članku 26. stavku 2. Zakona o upravnim sporovima, o kojem je odlučeno ovosudnim rješenjem poslovni broj: UsII-36/13-2 od 23. svibnja 2013. kojim je odbijen prijedlog za odgodni učinak tužbe, koje rješenje je tužitelj primio dana 29. svibnja 2013. (dostavnica o izvršenoj dostavi prileži spisu).
Tuženik u odgovoru na tužbu (zaprimljen pri Sudu dana 26. lipnja 2013.) navodi da je osporavana odluka donesena u postupku provođenja regulatorne obveze nadzora maloprodajnih cijena na tržištu maloprodaje širokopojasnog pristupa Internetu i usko povezanog tržišta prijenosa televizijskih programa uz plaćanje naknade. Poziva se na Odluku vijeća HAKOM-a od 21. ožujka 2012., smatra da su ispunjeni uvjeti za primjenu članka 63. stavka 5. ZEK-a. U odnosu na nepravilnu primjenu zakona ističe da se u tužbi ne navodi da je došlo do povrede članka 63. stavka 5. ZEK-a nego se svi prigovori odnose na nepostupanje prema pravilima postupka i smatra da osporavana odluka ima sve elemente propisane člankom 98. stavkom 1. i 5. Zakona o općem upravnom postupku (»Narodne novine« 47/09., u tekstu: ZUP-a). Ističe da su kriteriji koji se tiču određivanja regulatornih obveza predmet drugog spora. Tuženik ističe da troškovni modeli nisu relevantni jer se odnose na veleprodajne cijene a predmet spora je maloprodajna cijena. Upire na dopis od 31. svibnja 2012. prema kojem da je jasno da je Iskon prilično upoznat s metodologijom. U odnosu na podatke o troškovima za 2011. navodi da je koristio podatke iz te godine jer su to najnoviji službeni revidirani podaci ali i ističe da ne treba miješati podatke o troškovima i obvezu troškovne usmjerenosti propisane u osporavanoj odluci. Navodi da podaci za poslovanje Iskona u 2012. godini još nisu do danas službeno objavljeni. Glede sudjelovanja u postupku tuženik nabraja koliko puta je u postupku dopisom od Iskona zatraženo dostava podataka i produljenje rokova o istom. Dostavlja prijevod Odluke Komisije od 4. srpnja 2007. glede primjene WACC-a u svrhu određivanja minimalne margine maloprodajnih usluga koja je uobičajena u EU praksi određivanja