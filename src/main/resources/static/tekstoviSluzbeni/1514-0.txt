78 17.07.2015 Pravilnik o načinu rada i postupanja po pritužbama te radu povjerenstava za rad po pritužbama
MINISTARSTVO UNUTARNJIH POSLOVA
1515
Na temelju članaka 5.f Zakona o policiji (»Narodne novine«, br. 34/11., 130/12., 89/14. – vjerodostojno tumačenje i 33/15.) ministar unutarnjih poslova donosi
PRAVILNIK
O NAČINU RADA I POSTUPANJA PO PRITUŽBAMA TE RADU POVJERENSTAVA ZA RAD PO PRITUŽBAMA
1. OPĆE ODREDBE
Članak 1.
Ovim Pravilnikom propisuje se način rada i postupanja po pritužbama u Ministarstvu unutarnjih poslova (u daljnjem tekstu: Ministarstvo), vođenje Evidencije pritužbi i rokovi čuvanja podataka u evidenciji te rad povjerenstava za rad po pritužbama.
Članak 2.
U smislu ovoga Pravilnika pritužbom se ne smatra podnesak u kojem se iznose činjenice koje su već prethodno bile razmatrane i ocijenjene u postupku provjere navoda pritužbe istog podnositelja.
Pritužbom se ne smatraju ni podnesci koji se odnose na radnje u postupku ostvarivanja prava za čije rješavanje je nadležno Ministarstvo (zahtjevi, žalbe, prigovori i drugi podnesci u upravnom ili prekršajnom postupku).
Članak 3.
Pritužba se može podnijeti u pisanom obliku ili neposrednim podnositeljevim iskazom, o čemu će se sastaviti zapisnik.
Pritužbom u pisanom obliku, u smislu stavka 1. ovoga članka, smatrat će se i podnesak zaprimljen putem elektroničke pošte ukoliko sadrži skeniran potpis podnositelja.
2. POSTUPANJE PO PRITUŽBAMA
Članak 4.
Rukovoditelj ustrojstvene jedinice u kojoj je pritužba zaprimljena ili službenik kojega on ovlasti, obvezan je pritužbu bez odgode unijeti u evidenciju podnesaka sadržanu u podsustavu »Poslovi unutarnje kontrole« koja se vodi na Informacijskom sustavu Ministarstva unutarnjih poslova (u daljnjem tekstu: IS MUP-a).
Službenik zadužen za rad po pritužbi, dužan je podatke prikupljene provjerom pritužbenih navoda pravovremeno unijeti odnosno ažurirati u podsustavu »Poslovi unutarnje kontrole« u IS MUP-a.
Članak 5.
Za rješavanje pritužbi nadležan je rukovoditelj ustrojstvene jedinice u sjedištu Ministarstva ili načelnik policijske uprave ili policijski službenik kojeg on ovlasti.
Članak 6.
Ako ustrojstvena jedinica Ministarstva koja je zaprimila pritužbu nije nadležna za njezino rješavanje, bez odgode će je proslijediti nadležnoj ustrojstvenoj jedinici Ministarstva.
Ako su za rješavanje pritužbe nadležne dvije ili više ustrojstvenih jedinica Ministarstva, za rješavanje pritužbe nadležna je ustrojstvena jedinica za unutarnju kontrolu u sjedištu Ministarstva.
Članak 7.
Ustrojstvena jedinica nadležna za unutarnju kontrolu u sjedištu Ministarstva može se uključiti ili preuzeti postupanje po pritužbi ako to ocijeni opravdanim, o čemu će obavijestiti rukovoditelja ustrojstvene jedinice nadležne za rješavanje pritužbe.
Članak 8.
Policijski službenik, koji je obavio provjeru pritužbenih navoda, dužan je sastaviti završno izvješće s raščlambom poduzetih mjera, utvrđenim činjeničnim stanjem i mišljenjem o utemeljenosti svakog navoda.
Izvješće s pripadajućim prilozima dostavlja se rukovoditelju koji je dao nalog za provjeru.
Članak 9.
S obzirom na rezultate provjere navoda, pritužba može biti ocijenjena kao:
– utemeljena,
– djelomično utemeljena,
– neutemeljena ili
– nepotvrđena.
Članak 10.
Ocjenu utemeljenosti pritužbe, nakon uvida u spis i konzultacija s policijskim službenicima koji su sudjelovali u postupku provjere, donosi rukovoditelj ustrojstvene jedinice u sjedištu Ministarstva ili načelnik policijske uprave u kojoj je raspoređen policijski službenik na kojega se pritužba odnosi.
Rukovoditelj iz stavka 1. ovoga članka obavijestit će podnositelja pritužbe o utvrđenom činjeničnom stanju i poduzetim mjerama u roku od 30 dana od dana primitka pritužbe.
Članak 11.
Ako je podnositelj pritužbe nezadovoljan sadržajem obavijesti iz članka 10. stavka 2. ovoga Pravilnika, može u roku od 15 dana od dana primitka obavijesti podnijeti prigovor ustrojstvenoj jedinici nadležnoj za unutarnju kontrolu u sjedištu Ministarstva.
Ustrojstvena jedinica iz