osiguran vozni put vlaka može biti:
– ulazni,
– izlazni,
– složeni,
– redovni/obilazni.
(2) Vozni put vlaka počinje (»start« voznog puta):
– od ulaznog signala: ulazni vozni putevi,
– od posljednjeg vagona vlaka na kolosijeku: izlazni vozni putevi ili vozni putevi od kolodvorskog zaštitnog signala do izlaznog signala.
(3) Ulazni vozni put vlaka završava (»cilj« voznog puta):
– kod izlaznog ili zaštitnog signala na kraju kolosijeka,
– kod graničnog kolosiječnog signala na kraju kolosijeka ako nema kolosiječnog izlaznog signala,
– kod graničnog kolosiječnog signala kolosijeka podijeljenog na ograničene odsjeke voznog puta,
– na kraju krnjeg kolosijeka.
(4) Izlazni vozni put vlaka završava (»cilj« voznog puta):
– na posljednjem kolodvorskom kontroliranom odsjeku.
– kad vozni put započinje kod kolodvorskog zaštitnog signala on završava na kolosijeku kod narednog glavnog signala, a ako se radi o zaštitnom signalu na rasputnici vozni put završava na posljednjem kontroliranom odsjeku kod suprotnog zaštitnog signala.
Vrsta voznog puta
Članak 23.
(1) Složeni vozni put sastoji se od dva ili više istovremeno postavljenih voznih puteva za isti vlak koji se nastavljaju jedan na drugi. Prolazni vozni put su istovremeno postavljeni vozni putevi za prolazak istog vlaka kroz kolodvor ili postavljeni vozni put za vožnju preko rasputnice. Projektnim tablicama moraju se predvidjeti željeni prolazni vozni putevi.
(2) ESSU mora omogućiti postavljanje prolaznog voznog puta izvršenjem jedne ili dvije naredbe.
(3) Obilazni vozni put je vrsta voznog puta kod kojeg se osigurava alternativna trasa između »starta« i »cilja« voznog puta, ako postoji. Projektnim tablicama odabire se redovni vozni put, u pravilu kao najbrža mogućnost vožnje između starta i cilja. Ako redovni vozni put nije moguće postaviti, onda projektnim tablicama treba predvidjeti alternativne vozne putove, što ESSU mora omogućiti. Signalizacija na pripadnom glavnom signalu mora odgovarati postavljenom voznom putu (redovna ili ograničena brzina). Razrješenje obilaznog voznog puta odvija se uz iste uvjete kao za redovni vozni put.
(4) Ulazak vlaka na prvi odsjek podijeljenog kolosijeka naziva se »kratki« ulaz. Ako je kolosijek podijeljen na više od dva odsjeka, onda se i ulazak vlaka na sve odsjeke osim posljednjeg također naziva »kratki« ulaz.
(5) Ulazak vlaka na posljednji odsjek podijeljenog kolosijeka naziva se »dugi« ulaz. Granični kolosiječni signali u voznom putu u ovom slučaju su međusignali.
(6) Izlazak vlaka od izlaznog signala na podijeljenom kolosijeku naziva se »kratki« izlaz.
(7) Izlazak vlaka od graničnog kolosiječnog signala na podijeljenom kolosijeku naziva se »dugi« izlaz. Kolosiječni izlazni signal u ovom slučaju naziva se međusignal. Izlazak vlaka od graničnog kolosiječnog signala pored skupinskog signala također je »dugi« izlaz.
1.2.2 Osiguranje voznog puta vlaka
Članak 24.
(1) Vozni put vlaka tehnički je osiguran ako:
– nema nesukladnih (nekompatibilnih) voznih puteva ili manevarskih voznih puteva,
– postoji put proklizavanja,
– slobodni su kontrolirani odsjeci vlakovnog voznog puta,
– su skretnice u pravilnom položaju,
– postoji bočna zaštita,
– postoji čelna zaštita,
– postoji zaštita od sustizanja,
– je ispravno signaliziranje i predsignaliziranje,
– je uređaj za osiguranje ŽCP-a u zaštitnom stanju. Ako se radi o uređajima za osiguranje ŽCP-a koji prelaze u zaštitno stanje nailaskom vlaka, onda nakon potvrde istih da su ispravni ili u stanju smetnje i da su prihvatili informaciju o blokiranju voznog puta,
– blokiranje elemenata voznog puta i voznog puta,
(2) U vlakovnom voznom putu ne smije se nalaziti iskliznica.
Nesukladni (nekompatibilni) vozni put vlaka ili manevarski vozni put
Članak 25.
(1) Nesukladni (nekompatibilni) vozni put vlaka ili manevarski vozni put je onaj koji u bilo kojoj točki sječe, dodiruje ili preklapa postavljeni vozni put vlak (osim puta proklizavanja).
(2) Put proklizavanja jednog vlakovnog voznog puta ne smije se sjeći, dodirivati ili