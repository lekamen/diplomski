 dodan člankom 8. ovoga Zakona, u roku od 90 dana od dana stupanja na snagu ovoga Zakona.
(2) Vlada Republike Hrvatske donijet će uredbu iz članka 59. stavka 6., koji je dodan člankom 35. ovoga Zakona, u roku od 90 dana od dana stupanja na snagu ovoga Zakona.
(3) Vlada Republike Hrvatske uskladit će s odredbama ovoga Zakona, u roku od 90 dana od dana stupanja na snagu ovoga Zakona:
– Uredbu o osnivanju Agencije za poljoprivredno zemljište (»Narodne novine«, br. 39/09., 33/10., 109/11., 66/13. i 141/13.),
– Uredbu o obrascu i načinu vrednovanja Gospodarskog programa korištenja poljoprivrednog zemljišta u vlasništvu Republike Hrvatske (»Narodne novine«, br. 66/13.).
(4) Upravno vijeće Agencije uskladit će Statut Agencije s odredbama Uredbe iz stavka 3. podstavka 1. ovoga članka u roku od 60 dana od dana stupanja Uredbe na snagu.
Članak 41.
Na dan stupanja na snagu ovoga Zakona prestaju važiti programi raspolaganja poljoprivrednim zemljištem u vlasništvu države koji su doneseni do stupanja na snagu Zakona o poljoprivrednom zemljištu (»Narodne novine«, br. 39/13.).
Članak 42.
Članak 28. ovoga Zakona, u dijelu kojim se u članku 51. Zakona o poljoprivrednom zemljištu (»Narodne novine«, br. 39/13.) dodaje stavak 3., prestaje važiti 31. svibnja 2015.
Članak 43.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/15-01/15
Zagreb, 17. travnja 2015.
HRVATSKI SABOR
Predsjednik Hrvatskoga sabora Josip Leko, v. r.
