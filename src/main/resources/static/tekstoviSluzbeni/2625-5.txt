 prvostupanjsko rješenje o produljenju prisilnog smještaja.
Mjerodavni dio rješenja glasi:
»Sud prvog stupnja u bitnom je utvrdio da je klinika predložila produženje prisilnog smještaja I. P. obzirom da je dosadašnje liječenje u klinici, a obzirom na kratkoću boravka, polučilo samo djelomično poboljšanje, međutim, kako je njegovo psihičko stanje i dalje takvo da su ispunjeni kriteriji iz čl. 44. ZOZODS, to predlažu produljenje prisilnog smještaja, da je sudac obavio razgovor s I. P. u nazočnosti njegovog punomoćnika, da je i provedeno psihijatrijsko vještačenje po stalnom sudskom vještaku, forenzičnom psihijatru prim.dr. A. M., te da je dana 20. siječnja 2015. godine održana i rasprava u nazočnosti punomoćnika I. P. postavljenog po službenoj dužnosti, nazočnosti predstavnika klinike dr. A. H., zamjenika ŽDO Zagreb, predstavnika CSS te sudskog vještaka dr. A. M., te sud na temelju tako izvedenih dokaza utvrđuje da I. P. boluje od paranoidnog sumanutog poremećaja, što je teža duševna smetnja, da isti nema uvida u svoje stanje i potrebu liječenja, nekritičan je i smatra se da nije bolestan (što isti navodi prilikom razgovora sa sucem) pa da i nadalje postoji visoki stupanj vjerojatnosti da bi isti zbog duševnih smetnji zbog kojih je nastupila njegova neubrojivost mogao počiniti kazneno djelo za koje je zapriječena kazna zatvora od najmanje 3 godine, pa stoga sud prvog stupnja pozivom na odredbu čl. 44. i čl. 47. st. 2. i 3. ZOZODS donosi pobijano rješenje.
(...)
Na žalbene navode koji se u pretežitom dijelu svode na ocjenu žalitelja da bi on liječenje mogao nastaviti i izvan ustanove, te da ne postoje razlozi za njegovo prisilno zadržavanje, valja reći da je pravilno sud prvog stupnja a primamo na temelju nalaza i mišljenja dr. A. M., a koja nije liječnik klinike u kojoj je I. P. smješten, kao i očitovanja predstavnika klinike dr. A. H. utvrdio da kod I. P. za sada ne postoje uvjeti za ambulantno liječenje u smislu samog uzimanja lijekova zato što hospitalni tretman uključuje puno više od samog uzimanja lijekova, a za njegovu kliničku sliku i opasnost po okolinu koja proizlazi iz njegovih psihopatoloških fenomena nije dostatno samo uzimanje lijekova, te se ta opasnost mora rješavati uključujući i druge metode koje su uključene u dosadašnji tretman u bolnici. I. P. sada pohađa dvije psihoterapijske grupe, radno okupacioni tretman, individualne razgovore kod svog terapeuta a ima i svaku drugu pomoć koja mu se u svakom trenutku kroz 24 sata može pružiti unutar klinike. Pritom je i utvrđeno, a i prilikom razgovora s liječnikom vještakom, da prilikom pregleda I. P. donosi ideje odnosa i paranoidne sumanutosti koje nisu dostupne korekciji, nema uvida u svoje stanje i potrebu liječenja, nekritičan je na isto i smatra da nije bolestan. Ideje odnosa i paranoidne sumanutosti proizlaze iz njegovog sumanutog svijeta koji ne odgovara realitetu, a laički rečeno to su ideje proganjanja od strane osoba koje su uključene u njegov sumanuti svijet.
Stoga, iz ovog stručnog nalaza i mišljenja, na kojem se temelji utvrđenje suda prvog stupnja, a koje utvrđenje prihvaća i ovaj sud, jasno proizlazi da kod I. P. još uvijek nisu ispunjeni uvjeti za liječenje izvan klinike.
Stoga pravilno sud prvog stupnja nije prihvatio niti navode I. P. koji je naveo da se osjeća dobro tek kad popije terapiju da se osjeća opušteno, da ne želi kontakte s osoba iz kaznenog predmeta te da se ne smatra bolesnim, jer kako to jasno proizlazi iz nalaza i mišljenja liječnika vještaka I. P. nema uvida u svoje stanje kao i potrebu liječenja, nekritičan je te smatra da nije bolestan a što sve predstavlja samo psihopatološke fenomene postavljene dijagnoze paranoidnog sumanutog poremećaja odnosno paranoidne psihoze.
Žalitelju valja reći da se on može otpustiti i prije roka određenog prvostupanjskim pobijanim rešenjem ako za to budu ispunjeni uvjeti iz čl. 48. ZOZODS.«
III. PRIGOVORI PODNOSITELJA
10. Podnositelj smatra da su mu osporenim rješenjima povrijeđena ustavna prava zajamčena 