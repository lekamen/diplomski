 Agencija) poduzima mjere za sprječavanje nastupa osiguranog slučaja iz članka 16. Zakona u skladu s pravnim okvirom Europske unije za državne potpore i naročito pravilima kojima se uređuju državne potpore financijskom sektoru u Europskoj uniji.
(2) Mjere za sprječavanje nastupa osiguranog slučaja iz stavka 1. ovoga članka su:
1. ulaganje u dopunski kapital
2. upisivanje i uplata novih dionica prilikom povećanja temeljnog kapitala
3. otkup imovine i
4. izdavanje jamstava.
(3) Mjere za sprječavanje nastupa osiguranog slučaja iz stavka 2. ovoga članka moraju biti usklađene s Komunikacijom o bankarstvu te ostalim komunikacijama iz članka 2. točke 4. ovoga Pravilnika ovisno o vrsti mjere i mogu se dodijeliti kao potpora za restrukturiranje kreditne institucije koja posluje s poteškoćama uz uvjet prethodnog odobrenja Plana restrukturiranja od strane Europske komisije.
Uvjeti za podnošenje Zahtjeva
Članak 4.
Agencija može odobriti poduzimanje mjera za sprječavanje nastupa osiguranog slučaja iz članka 3. ovoga Pravilnika, ako su ispunjeni sljedeći uvjeti:
1. kreditna institucija koja posluje s poteškoćama je solventna odnosno nije prezadužena
2. Agencija kao sanacijsko tijelo nije donijela odluku o otvaranju postupka sanacije nad tom kreditnom institucijom u skladu sa zakonom kojim se uređuje sanacija kreditnih institucija i investicijskih društava
3. Savjet Hrvatske narodne banke nije donio odluku o podnošenju prijedloga za otvaranje postupka sanacije nad tom kreditnom institucijom u skladu sa zakonom kojim se uređuje sanacija kreditnih institucija i investicijskih društava, odnosno Hrvatska narodna banka nije donijela odluku o pokretanju prisilne likvidacije ili podnijela prijedlog za otvaranje stečajnog postupka nad tom kreditnom institucijom u skladu sa zakonom kojim se uređuje poslovanje kreditnih institucija
4. korištenje mjere za sprječavanje nastupa osiguranog slučaja osigurava pristup osiguranim depozitima deponenata te kreditne institucije
5. troškovi mjere za sprječavanje nastupa osiguranog slučaja manji su od troškova koji bi nastali za sustav osiguranja depozita nastupom osiguranog slučaja
6. ukupan iznos sredstava koji se koristi u svrhu mjera za sprječavanja nastupa osiguranog slučaja ne prelazi 50% iznosa osiguranih depozita kreditne institucije koja posluje s poteškoćama iskazan u zadnjem dostavljenom Izvješću o stanju ukupnih i osiguranih depozita za obračun premije i
7. kreditna institucija koja posluje s poteškoćama je poduzela aktivnosti radi otklanjanja poteškoća samoinicijativno ili putem naloženih supervizorskih mjera ili supervizorskih mjera u fazi rane intervencije.
Podnošenje Zahtjeva i strane uključene u postupak ocjenjivanja
Članak 5.
(1) Postupak odlučivanja o poduzimanju mjera za sprječavanje nastupa osiguranog slučaja započinje podnošenjem Zahtjeva od strane kreditne institucije koja posluje s poteškoćama i koja ispunjava uvjete iz članka 4. ovoga Pravilnika.
(2) U postupku iz stavka 1. ovoga članka sudjeluju:
1. kreditna institucija koja posluje s poteškoćama kao potencijalni korisnik državne potpore u smislu pravila kojima se uređuju državne potpore financijskom sektoru u Europskoj uniji
2. Agencija kao potencijalni davatelj državne potpore u smislu pravnog okvira Europske unije za državne potpore
3. Hrvatska narodna banka sukladno Zakonu te pravilima kojima se uređuju državne potpore financijskom sektoru u Europskoj uniji
4. Ministarstvo financija kao nadležno tijelo, sukladno zakonu kojim su uređene nadležnosti, politika i postupanja vezano uz državne potpore u Republici Hrvatskoj, koje daje prethodno mišljenje na prijedlog državne potpore i provodi postupak prijave prijedloga državne potpore Europskoj komisiji na odobrenje, odnosno ocjenu spojivosti državne potpore s unutarnjim tržištem
5. Europska komisija kao nadležno tijelo za kontrolu državnih potpora u Europskoj uniji.
(3) U provođenju postupka iz stavka 1. ovoga članka, odnosno ocjenjivanju Zahtjeva, Agencija može angažirati vanjske