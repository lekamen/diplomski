čamca;
19. voditelj čamca je osoba stručno osposobljena za upravljanje čamcem koja posjeduje uvjerenje o osposobljenosti za voditelja čamca i koja se smatra zapovjednikom čamca;
20. upisnik čamaca je javna evidencija u koju se upisuju čamci i koja sadrži bazu podataka za cijelo područje Republike Hrvatske, a koja se vodi u obliku elektroničkih zapisa. U upisnik čamaca upisuju se i plutajuća tijela;
21. luka upisa jest luka na čijem je području sjedište lučke kapetanije ili ispostave koja vodi upisnik u koji je čamac upisan;
22. polica osiguranja je dokaz o sklopljenom ugovoru o obveznom osiguranju u prometu;
23. Direktiva je Direktiva Europskog parlamenta i Vijeća broj 2013/53/EU od 20. studenoga 2013. godine o rekreacijskim plovilima i osobnim plovilima na vodomlazni pogon i o stavljanju izvan snage Direktive Vijeća 94/25/EZ;
24. Tehnička pravila su Tehnička pravila za statutarnu certifikaciju čamaca unutarnje plovidbe koja propisuju tehničke zahtjeve u svrhu utvrđivanja sposobnosti čamaca za plovidbu;
25. ocjenjivanje sukladnosti je postupak kojim se utvrđuje jesu li ispunjeni zahtjevi Direktive koji se odnose na proizvod;
26. tijelo za ocjenjivanje sukladnosti je tijelo koje obavlja umjeravanje, testiranje, potvrđivanje i pregled plovila;
27. proizvođač je svaka fizička ili pravna osoba koja proizvodi proizvod na koji se odnose odredbe ovoga Pravilnika i Tehničkih pravila ili za koju se takav proizvod projektira ili proizvede i koja stavlja taj proizvod na tržište pod svojim imenom ili trgovačkom oznakom;
28. stavljanje na tržište znači prvo stavljanje na raspolaganje proizvoda na koji se odnose odredbe ovoga Pravilnika i Tehničkih pravila na tržištu EU;
29. Rezolucija je Rezolucija br. 40: Međunarodna dozvola za upravljanje rekreacijskim plovilima Ekonomske komisije ujedinjenih naroda za Europu ECE/TRANS/SC.3/147 uključujući njezine izmjene;
30. postojeće plutajuće tijelo je plutajuće tijelo upisano u upisnik plutajućih tijela;
31. ministarstvo je ministarstvo nadležno za plovidbu unutarnjim vodama;
32. ministar je ministar nadležan za plovidbu unutarnjim vodama;
II. UVJETI ZA PLOVIDBU
Članak 3.
(1) Čamci hrvatske državne pripadnosti mogu ploviti ako je njihova sposobnost za plovidbu utvrđena sukladno odredbama Zakona i ovoga Pravilnika te posjeduju valjanu dozvolu za plovidbu, ako njima upravlja stručno osposobljena osoba sukladno odredbama ovoga Pravilnika i ako imaju najmanji broj članova posade potreban za sigurnu plovidbu utvrđen sukladno odredbama ovoga Pravilnika.
(2) Strani čamac može ploviti unutarnjim vodama Republike Hrvatske sukladno odredbama Zakona, ako udovoljava uvjetima propisanim posebnim propisom, ako je sukladno propisima države čiju zastavu čamac vije sposoban za plovidbu te ako njime upravlja osoba koja je sukladno propisima države čiju zastavu vije stručno osposobljena za upravljanje.
(3) Ako sukladno nacionalnim propisima države čiju zastavu čamac vije stručna osposobljenost nije propisana, osoba koja upravlja čamcem mora biti osposobljena sukladno odredbama ovoga Pravilnika.
(4) Pravna ili fizička osoba koja obavlja djelatnost iznajmljivanja čamaca, kada iznajmljuje čamac bez posade, dužna je prije iznajmljivanja čamca provjeriti da li najmoprimac posjeduje odgovarajuće uvjerenje odnosno svjedodžbu o stručnoj osposobljenosti. Zabranjeno je iznajmljivanje čamca osobi koja nije stručno osposobljena za upravljanje čamcem.
Članak 4.
(1) Čamac je sposoban za plovidbu u određenom području plovidbe i za određenu namjenu ako udovoljava odredbama Zakona, ovoga Pravilnika i Tehničkih pravila te ako ima najmanji propisani broj članova posade potrebnih za sigurnu plovidbu s propisanom stručnom osposobljenošću.
(2) Sposobnost za plovidbu čamaca utvrđuje se sukladno odredbama Zakona, ovoga Pravilnika i Tehničkih pravila.
(3) Tehničke preglede radi utvrđivanja sposobnosti za plovidbu čamaca za negospodarske namjene i čamaca za gospodarske namjene, osim prijevoza putnika i stvari, obavlja lučka kapetanija ili