određivanje istražnog zatvora.« U ustavnoj tužbi je naglasio:
»Rješenje o ukidanju jamstva, naplati jamstva u korist državnog proračuna i određivanju istražnog zatvora treba biti obrazloženo takvim relevantnim činjenicama za odluku o jamstvu koje egzistiraju kad dolazi do propasti jamstva, a u konkretnom je to slučaju daje podnositelj ometao kazneni postupak utjecanjem na svjedoka u odnosu na kojeg je utvrđeno postojanje koluzijske opasnosti i da je počinio novo, isto ili istovrsno kazneno djelo.
Odbijajući žalbene razloge podnositelja, vijeće je u obrazloženju pobijanog rješenja zauzelo stav da podnositelj Milan Bandić u odnosu na kršenje obećanja da neće počiniti nova kaznena djela, pogrešno smatra da bi to obećanje bilo prekršeno samo ako počini isto ili istovrsno kazneno djelo za koje se već vodi kazneni postupak ili neko novo kazneno djelo u okviru njegove gradonačelničke dužnosti ili neko djelo blisko povezano s tom dužnošću, jer to ne proizlazi iz odredbi članka 123. ZKP/08 u kojem su taksativno navedene osnove za određivanje istražnog zatvora ... Ovakav stav vijeća je toliko apsurdan da bi njegova primjena značila da je sud ovlašten ukinuti i naplatiti jamstvo i okrivljenika vratiti u istražni zatvor, pa makar on počinio kazneno djelo izazivanja prometne nesreće u cestovnom prometu kojom je prouzročena teška tjelesna ozljeda. Svakako je potpuno arbitrabilno i zakonski neutemljeno ukinuti i naplatiti jamstvo koje je dato kao garancija u kaznenom postupku koji se vodi zbog počinjenja kaznenog djela zlouporabe položaja i ovlasti, kaznenog djela trgovanja utjecajem i kaznenog djela utaje poreza, za predmetna kaznena djela (poticanjem na davanje lažnog iskaza iz članka 305.)«
Prema ocjeni podnositelja, osporena su rješenja »utemeljena na neprihvatljivim pravnim stajalištima koja su u tolikoj mjeri pogrešna i bez razboritog pravnog obrazloženja da predmetne odluke čine arbitrarnim i samovoljnim u tolikoj mjeri da podnositelju ustavne tužbe uskraćuju pravo na zagarantiranu sudsku zaštitu i pravično suđenje iz članka 29. stavku 1. Ustava (sadržano u članku 6. stavku 1. Konvencije), da mu je osporenim rješenjima povrijeđeno ustavno pravo iz čl. 16. st. 2., iz čl. 29. st. 2. al. 2. (sadržano u čl. 6. st. 3. toč. b.) i d.), ustavno pravo na slobodu zajamčeno člankom 22. Ustava sadržano u članku 5. stavkom 1. točkom c) Konvencije), ustavno pravo iz čl. 29. st. 5. Ustava sve u vezi s čl. 3. i čl. 5. st. 2. Ustava RH.«
20. U ustavnoj tužbi podnesenoj po punomoćniku, odvjetniku Krešimiru Krsniku iz Zagreba, podnositelj – uz navođenje svih prigovora koji su identični ili slični prigovorima koje je iznio odvjetnik Marijan Hanžeković, posebno ističe da mu je (prema sadržaju osporenih rješenja) određen istražni zatvor jer je »utjecao na iskaz svjedoka Vide Demarin«, osobe za koju tvrdi da »nije znao da će biti ispitana u svojstvu svjedoka i osobe koja nije bila na popisu osoba ... u odnosu na koje je podnositelju određena i mjera opreza iz čl. 98. st. 2. toč. 6. ZKP/08«.
Naglasio je nedostatnost obrazloženja osporenih rješenja i njihovu arbitrarnost.
20.1. Zaključno, podnositelj smatra da su mu kumulativnim određivanjem istražnog zatvora i naplatom jamstva u korist državnog proračuna »u situaciji kada nisu prekršeni uvjeti jamstva« povrijeđena (i) ustavna prava »zajamčena čl. 16. st. 2. (načelo razmjernosti) i 48. st. 1. Ustava (pravo vlasništva)«.
V. MJERODAVNO PRAVO
21. U konkretnom slučaju istražni zatvor protiv podnositelja određen je na temelju članka 123. stavka 1. točaka 2. i 3. ZKP-a. Te zakonske odredbe glase:
»Članak 123.
(1) Istražni zatvor se može odrediti ako postoji osnovana sumnja da je određena osoba počinila kazneno djelo i ako:
(...),
2) osobite okolnosti upućuju na opasnost da će uništiti, sakriti, izmijeniti ili krivotvoriti dokaze ili tragove važne za kazneni postupak ili da će ometati kazneni postupak utjecajem na svjedoke, vještake, sudionike ili prikrivače,
3) osobite okolnosti upućuju na opasnost da će ponoviti