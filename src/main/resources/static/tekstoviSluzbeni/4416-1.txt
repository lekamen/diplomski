je tužiteljica prekoračila podatkovni promet jednim kontinuiranim pristupom internetu koji je započeo spajanjem 28. veljače 2013. godine u 22:36 satima, pa da joj je, kako se radi o zadnjim satima posljednjeg dana obračunskog razdoblja za mjesec veljaču, operator iz opravdanih razloga omaškom propustio poslati SMS poruku o stanju trenutne potrošnje.
Sud je održao ročišta za raspravu 9. studenog i 18. prosinca 2015. godine i 4. ožujka 2016. godine.
Tužiteljica i tuženik su na ročištima u bitnom ponovili navode iz dotadašnjeg dijela postupka.
Nakon drugog ročišta Sud je pozvao operatora Tele2 d.o.o. Zagreb da u svojstvu zainteresirane osobe sudjeluje sporu, ali on na poziv Suda nije dostavio odgovor na tužbu niti pristupio ročištu.
Među strankama u ovome sporu je sporno je li potrošnja podatkovnog prometa za mjesec veljaču 2013. godine tužiteljici pravilno obračunata te je li zainteresirana osoba tužiteljicu pravovremeno i pravilno obavijestila o potrošnji.
Sud je izveo dokaze uvidom u dokumentaciju koja se nalazi u spisu ovoga upravnog spora te spisu predmeta upravnog postupka koji je ovom sporu prethodio.
Na temelju razmatranja svih činjeničnih i pravnih pitanja, Sud je utvrdio da je tužbeni zahtjev osnovan.
Odredbom članka 24. stavka 1. točke 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine« broj 154/11) propisano je da operatori javnih komunikacijskih usluga, u svrhu zaštite krajnjeg korisnika svojih usluga, moraju nadzirati uobičajeno ponašanje krajnjih korisnika prigodom uporabe javnih komunikacijskih usluga, te ih u najkraćem mogućem roku upozoriti o svakom neuobičajenom i iznenadnom povećanju troška korištenja javnih komunikacijskih usluga tijekom svakog pojedinačnog obračunskog razdoblja, a upozorenje krajnjem korisniku uslijedit će ako je trošak korištenja javnih komunikacijskih usluga dvostruko veći od prosječnog iznosa računa za javne komunikacijske usluge u prethodna tri (3) mjeseca, osim ako nije drugačije utvrđeno odlukom Agencije.
U prvom redu, iz navedenog Sud nije našao da bi se citirana odredba mogla tumačiti da su SMS poruke operatora o podatkovnom prometu samo informativnog karaktera, već da korisnik opravdano može očekivati da su poruke o stanju prometa istinite i točne.
Nadalje, citiranom odredbom je propisano da je operator korisnika o neuobičajenom trošku dužan upozoriti u najkraćem mogućem roku, stoga Sud prihvaća obrazloženje tuženika da je, ukoliko je do prekomjernog prometa došlo spajanjem u 22:36 sati posljednjeg dana obračunskog razdoblja, operator iz opravdanih razloga propustio poslati SMS poruku o stanju trenutne potrošnje, odnosno da se ne radi o prekoračenju najkraćeg mogućeg roka u smislu citirane odredbe.
Međutim, uvidom u spis predmeta upravnog postupka Sud je utvrdio da je tužiteljica već u upravnom postupku detaljno objasnila svoju tvrdnju, koju je ponovno iznijela i u tužbi u ovome sporu, kako je nemoguće da je obzirom na brzinu podatkovnog prometa 28. veljače ostvarila promet od 9,53 GB, a koje navode tuženik u osporenom rješenju nije obrazložio.
Prema članku 51. stavku 8. Zakona o elektroničkim komunikacijama (»Narodne novine« broj 73/08, 90/11, 133/12, 80/13, dalje: Zakon o elektroničkim komunikacijama) odluka tuženika kojom odlučuje o sporu između krajnjeg korisnika usluga i operatora javnih komunikacijskih usluga mora biti podrobno obrazložena.
Slijedom navedenog, na temelju članka 58. stavka 1. Zakona o upravnim sporovima (»Narodne novine« broj 20/10 i 143/12, 152/14 dalje: Zakon o upravnim sporovima) tužbeni zahtjev valjalo je usvojiti i predmet vratiti tuženiku na ponovni postupak.
U ponovnom postupku tuženik će sukladno svemu navedenom preispitati i valjano obrazložiti je li tužiteljica i kada ostvarila podatkovni promet kako joj obračunat od strane zainteresirane osobe.
Sukladno članku 81. Zakona o upravnim sporovima u ponovnom postupku tuženik je vezan pravnim shvaćanjem i primjedbama ovoga Suda.
Tužiteljica