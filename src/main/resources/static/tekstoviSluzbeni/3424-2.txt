 upravnih tijela u skladu sa statutom i općim aktima lokalne jedinice.«
Nadalje, za ocjenu zakonitosti osporenog Pravilnika mjerodavne su i odredbe članka 150. Zakona o radu (»Narodne novine«, broj 93/14.) koje glase:
»Članak 150.
(1) Prije donošenja odluke važne za položaj radnika, poslodavac se mora savjetovati s radničkim vijećem o namjeravanoj odluci te mora radničkom vijeću dostaviti podatke važne za donošenje odluke i sagledavanje njezina utjecaja na položaj radnika.
(2) U slučaju iz stavka 1. ovoga članka, poslodavac je radničkom vijeću na njegov zahtjev, prije konačnog očitovanja o namjeravanoj odluci poslodavca, dužan omogućiti održavanje sastanka radi dodatnih odgovora i obrazloženja na njihovo izneseno mišljenje.
(3) Važnim odlukama iz stavka 1. ovoga članka smatraju se osobito odluke o:
1) donošenju pravilnika o radu
(…)
(4) Podaci o namjeravanoj odluci moraju se dostaviti radničkom vijeću potpuno i pravodobno, tako da mu se omogući davanje primjedbi i prijedloga, kako bi rezultati rasprave stvarno mogli utjecati na donošenje odluke.
(...)«
Također, članak 153. stavak 3. Zakona o radu propisuje da ako kod poslodavca nije utemeljeno radničko vijeće, sindikalni povjerenik preuzima sva prava i obveze radničkog vijeća propisane ovim Zakonom, osim prava iz članka 164. stavka 2. ovoga Zakona na imenovanje predstavnika radnika u organ poslodavca iz članka 164. stavka 1. ovoga Zakona.
Imajući u vidu citirane odredbe članka 4. stavak 3. i 4. Zakona o službenicima i namještenicima u lokalnoj i područnoj (regionalnoj) samoupravi neupitna je ovlast općinskog načelnika za donošenje Pravilnika o unutarnjem redu upravnog tijela općine kojim se uređuje unutarnje ustrojstvo upravnog tijela, naziv i opisi poslova radnih mjesta, stručni i drugi uvjeti za raspored na radna mjesta, broj izvršitelja i druga pitanja od značaja za rad upravnih tijela.
Međutim, prema ocjeni Suda, u postupku donošenja osporenog Pravilnika učinjen je propust koji Pravilnik kao cjelinu čini nezakonitim.
Naime, iz citirane odredbe članka 3. stavak 4. Zakona o službenicima i namještenicima u lokalnoj i područnoj (regionalnoj) samoupravi, proizlazi da se na pitanja koja nisu uređena tim ili posebnim zakonom, propisima donesenim na temelju zakona ili kolektivnim ugovorom primjenjuju opći propisi o radu. Navedeni Zakon ne uređuje postupak donošenja Pravilnika o unutarnjem redu upravnih tijela jedinice lokalne i područne (regionalne) samouprave, već samo određuje tijelo koje je ovlašteno za donošenje Pravilnika o unutarnjem redu, kao i na čiji prijedlog, te propisuje predmet uređenja. Stoga, prema ocjeni Suda, a sukladno članku 3. stavak 4. istog Zakona, pri donošenju Pravilnika o unutarnjem redu se primjenjuju mjerodavne odredbe Zakona o radu.
Pravilnik o unutarnjem redu upravnih tijela jedinice lokalne i područne (regionalne) samouprave je pravni akt koji se u smislu odredbe članka 150. stavak 1. Zakona o radu može smatrati aktom važnim za položaj radnika, odnosno aktom koji je po svom predmetu uređenja te utjecaju na položaj i prava službenika i namještenika u lokalnoj i područnoj (regionalnoj) samoupravi usporediv s pravilnikom o radu iz članka 150. stavka 3. točke 1. Zakona o radu prije čijeg donošenja poslodavac ima obvezu savjetovati se s radničkim vijećem (odnosno sindikalnim povjerenikom) te mu dostaviti podatke važne za donošenje odluke i sagledavanje njezina utjecaja na položaj radnika. Polazeći od navedenog, a imajući na umu naprijed navedeni predmet uređenja osporavanog Pravilnika, Sud smatra da se prije donošenja osporenog Pravilnika, njegov donositelj morao savjetovati s ovlaštenim sindikalnim povjerenikom o namjeravanoj odluci o donošenju Pravilnika o unutarnjem redu te sindikalnom povjereniku dostaviti podatke važne za donošenje Pravilnika.
Prema podacima spisa ne proizlazi da je postupak donošenja osporenog Pravilnika proveden sukladno citiranoj odredbi članka 150. Zakona o radu, slijedom čega Sud nalazi da je osporeni Pravilnik, neovisno o svom