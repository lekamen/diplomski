 djelatnosti i primjerak propisane ploče s izjavom o istovjetnosti s grafičkim rješenjima i tehničkim uvjetima propisanim u Prilogu V. ovog Pravilnika. Primjerak propisane ploče potrebno je dostaviti za svaku vrstu koju proizvođač želi proizvoditi.
(3) Iznimno, suglasnost iz stavka 1. ovog članka, nije dužan pribaviti proizvođač ploča koji iste proizvodi temeljem ranije sklopljenih ugovora s Ministarstvom.
(4) Propisanu ploču iz stavka 1. ovog članka, temeljem rješenja o kategorizaciji, ugostitelj naručuje od proizvođača te snosi troškove izrade i dostave naručene ploče.
2.5. MINIMALNI UVJETI ZA PRENOĆIŠTE, ODMARALIŠTE ZA DJECU, HOSTEL, PLANINARSKI DOM, LOVAČKI DOM, UČENIČKI ILI STUDENTSKI DOM ILI AKADEMIS (objekti koji se ne kategoriziraju)
2.5.1. Smještajni kapacitet
Članak 15.
(1) Kapacitet objekta utvrđuje se prema broju i vrsti smještajnih jedinica i njihovom kapacitetu.
(2) Kapacitet smještajne jedinice određuje se prema broju kreveta:
1. Soba – najviše četiri kreveta,
2. Spavaonica – najmanje pet kreveta,
3. Kabina – prema zatečenom stanju broja kreveta u odnosu na pokretni objekt.
(3) Kreveti u smještajnoj jedinici mogu biti i jedan iznad drugoga – kreveti na kat. Uz krevet na katu, osim u kabini, obvezno se nalaze na odgovarajući način postavljeni propisani elementi. Krevet na katu kao i ostali kreveti, osim u kabini, moraju zadovoljiti propisanu površinu za krevet.
2.5.2. Sanitarni čvor za goste u restoranu, ostalim zajedničkim sadržajima i uz bazen
Članak 16.
(1) Objekt koji ima restoran i/ili bazen i/ili ostale zajedničke sadržaje, mora imati sanitarni čvor.
(2) Sanitarni čvor je:
1. zahod za žene koji ima; prostoriju sa zahodskom školjkom (zahodska kabina) i predprostoriju s umivaonikom,
2. zahod za muškarce koji ima; prostoriju sa zahodskom školjkom (zahodska kabina), predprostoriju s umivaonikom i pisoarom.
(3) Svi zahodi moraju imati visoku zahodsku školjku (školj¬ku sa sjedalom) na ispiranje.
(4) Pisoar je na ispiranje ili bezvodni pisoar postavljen ili ograđen da se ne vidi izvan predprostorije.
Članak 17.
Broj sanitarnih elemenata mora biti razmjeran broju konzumnih mjesta u restoranu te drugim zajedničkim sadržajima, na način:
1. do 80 mjesta: zahodska školjka za žene, zahodska školjka za muškarce, pisoar, umivaonik za žene, umivaonik za muškarce,
2. do 160 mjesta: dvije zahodske školjke za žene, zahodska školjka za muškarce, dva pisoara, umivaonik za žene, umivaonik za muškarce,
3. do 320 mjesta: tri zahodske školjke za žene, dvije zahodske školjke za muškarce, tri pisoara, dva umivaonika za žene, dva umivaonika za muškarce,
4. do 550 mjesta: tri zahodske školjke za žene, dvije zahodske školjke za muškarce, tri pisoara, tri umivaonika za žene, tri umivaonika za muškarce,
5. više od 550 mjesta: četiri zahodske školjke za žene, tri zahodske školjke za muškarce, četiri pisoara, četiri umivaonika za žene, četiri umivaonika za muškarce.
Članak 18.
(1) Objekt koji ima otvoreni ili zatvoreni bazen mora imati sanitarni čvor za korisnike bazena.
(2) Na sanitarni čvor za bazen primjenjuju se odredbe o sanitarnom čvoru za goste u restoranu.
(3) Uz bazen mora biti tuš i osigurana mogućnost presvlačenja.
2.5.3. Zajednički sanitarni čvor i kupaonice za goste u smještajnim jedinicama
Članak 19.
(1) Objekt mora imati zajednički sanitarni čvor za goste u smještajnim jedinicama.
(2) Objekt može imati kupaonicu u sobi i kabini (ulaz iz sobe i kabine).
(3) Objekt može imati zajedničku kupaonicu (ulaz iz hodnika ili spavaonice).
(4) Objekt može imati djelomičnu kupaonicu (ima jedan ili dva sanitarna elementa).
(5) Objekt koji ima kabine, sanitarni elementi mogu se nalaziti prema zatečenom stanju rasporeda kao u pokretnom objektu (svi u jednoj prostoriji, u više prostorija i slično – isto kao kod pokretnog objekta).
(6) Objekt koji ima sve smještajne jedinice kabine propisani broj sanitarnih elemenata može odstupiti za najviše 25% po svakom elementu.
2.5.4. Priprema i usluživanje jela, pića i napitaka
Članak 20.
(1) Ugostitelj 