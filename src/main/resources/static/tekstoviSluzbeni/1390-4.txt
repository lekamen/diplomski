 ovlaštena pravna osoba provjerava potpunost izvješća te potpunost predloženih mjera za poboljšanje energetske učinkovitosti.
Dostava izvješća o kontroli
Članak 18.
Ovlaštena pravna osoba dostavlja Ministarstvu izvješće o kontroli izrađeno prema Prilogu 4, odnosno Prilogu 5 ovoga Pravilnika u elektroničkom i pisanom obliku.
VI. OBVEZE INVESTITORA, VLASNIKA I KORISNIKA ZGRADE KOD PROVOĐENJA KONTROLE
Članak 19.
Ako je u postupku provođenja kontrole potrebno obaviti energetski pregled zgrade ili pregled sustava grijanja i sustava hlađenja ili klimatizacije u zgradi, investitor, vlasnik, odnosno korisnik zgrade, dužan je ovlaštenoj pravnoj osobi omogućiti nesmetani pristup zgradi i ostale uvjete za nesmetan rad.
VII. OBVEZE OVLAŠTENIH OSOBA ZA ENERGETSKO CERTIFICIRANJE I ENERGETSKI PREGLED ZGRADE I REDOVITI PREGLED SUSTAVA GRIJANJA I SUSTAVA HLAĐENJA ILI KLIMATIZACIJE U ZGRADI KOD PROVOĐENJA KONTROLE
Članak 20.
(1) Fizička ili pravna osoba ovlaštena za energetsko certificiranje i energetski pregled zgrade, odnosno redoviti pregled sustava grijanja i sustava hlađenja ili klimatizacije u zgradi, koja je izradila energetski certifikat zgrade, odnosno izvješće o redovitom pregledu sustava grijanja i sustava hlađenja ili klimatizacije u zgradi koji je predmet kontrole, dužna je u roku od 15 dana na pisani poziv Ministarstva dostaviti svu dokumentaciju potrebnu za provedbu kontrole.
(2) U slučaju da se kontrola ne može provesti bez dokumentacije iz stavka 1. ovog članka, a ovlaštena osoba ih ne dostavi, energetski certifikat zgrade, odnosno izvješće o provedenom pregledu sustava grijanja i sustava hlađenja ili klimatizacije u zgradi, ocjenjuje se negativno.
VIII. POSTUPANJE PO NEGATIVNOM IZVJEŠĆU O KONTROLI
Postupanje po negativnom izvješću
Članak 21.
(1) Energetski certifikat zgrade ocjenjuje se negativno ukoliko se u postupku kontrole utvrdi da se potrebna specifična toplinska energija za grijanje za referentne klimatske podatke razlikuje za više od 30% od iskazanih vrijednosti na energetskom certifikatu zgrade i/ili se utvrdi da pogreška u izračunu potrebne specifične toplinske energije za grijanje za referentne klimatske podatke utječe na promjenu jednog ili više energetskih razreda zgrade i/ili se utvrdi da prijedlog mjera u energetskom certifikatu ne sadrži mjere u skladu s posebnim propisom.
(2) Izvješće o redovitom pregledu sustava grijanja i sustava hlađenja ili klimatizacije u zgradi ocjenjuje se negativno ukoliko se u postupku kontrole utvrdi da izvješće ne sadrži više od 30% potrebnih podataka, a u izvješću nisu obrazloženi razlozi za isto.
(3) U slučajevima iz stavka 1. i 2. ovoga članka, Ministarstvo će na temelju negativne ocjene ovlaštene pravne osobe rješenjem proglasiti energetski certifikat zgrade, odnosno izvješće o redovitom pregledu sustava grijanja i sustava hlađenja ili klimatizacije u zgradi, nevažećim, te će ovlaštenoj osobi naložiti ponovno energetsko certificiranje, odnosno provođenje redovitog pregleda sustava grijanja i sustava hlađenja ili klimatizacije u zgradi, bez naknade, u roku od 30 dana.
(4) U slučaju da su energetski certifikat iz stavka 1., odnosno izvješće o kontroli iz stavka 2. ovoga članka, proglašeni nevažećima, Ministarstvo će izvršiti dodatnu kontrolu najmanje dva energetska certifikata zgrade, odnosno dva izvješća o redovitom pregledu sustava grijanja i sustava hlađenja ili klimatizacije u zgradi izrađene po istoj ovlaštenoj osobi.
(5) Ovlaštenoj fizičkoj i pravnoj osobi za energetsko certificiranje i energetski pregled zgrade, redoviti pregled sustava grijanja i sustava hlađenja ili klimatizacije u zgradi kojoj su tri energetska certifikata zgrade, odnosno tri izvješća o redovitom pregledu sustava grijanja i sustava hlađenja ili klimatizacije u zgradi, proglašeno nevažećima, Ministarstvo će rješenjem ukinuti ovlaštenje.
IX. NABAVA USLUGE KONTROLE
Članak 22.
(1) Za obavljanje pojedinačne kontrole ovlaštena pravna osoba sklapa ugovor s Ministarstvom.
(2) Postupak nabave usluge kontrole