 priveza ili sidrenja plutajućeg objekta.
Članak 17.
(1) Nakon upisa plutajućem objektu se izdaje Upisni list plutajućeg objekta.
(2) Upisni list plutajućeg objekta sadrži sve podatke upisane u uložak Očevidnika plutajućih objekata.
(3) U slučaju neslaganja podataka upisanih u Očevidnik plutajućih objekata i Upisni list plutajućeg objekta, vrijede podaci iz Očevidnika.
Članak 18.
(1) Isprave i knjige plutajućeg objekta moraju se nalaziti na plutajućem objektu i biti dostupni za provjeru.
(2) Iznimno od stavka 1. ovoga članka, isprave i knjige plutajućeg objekta mogu se nalaziti kod vlasnika ako na plutajućem objektu nema odgovarajućeg prostora za njihovo sigurno čuvanje (npr. pristani, pontonske marine, pontonski mostovi i drugi plutajući objekti bez nadgradnje).
Članak 19.
(1) Plutajući objekti upisani u knjige evidencije i očevidnike plutajućih objekata ili upisnike plovila u lučkim kapetanijama ostaju upisani do ustrojavanja elektroničkog Očevidnika plutajućih objekata.
(2) U elektronički Očevidnik plutajućih objekata upisat će se svi plutajući objekti bez obzira u koju su evidenciju ili upisnik do tada bili upisani.
(3) Prije unosa podataka u elektronički Očevidnik plutajućih objekata, Ministarstvo će po službenoj dužnosti dodijeliti nove oznake plutajućim objektima sukladno članku 15. ovoga Pravilnika.
Članak 20.
(1) Plutajući objekti upisani u knjige evidencije i očevidnike plutajućih objekata ili upisnik plovila u lučkim kapetanijama zadržavaju dosadašnje oznake.
(2) Iznimno od stavka 1. ovoga članka, plutajućim objektima koji danom stupanja na snagu ovoga Pravilnika imaju slovnu oznaku »PO«, Ministarstvo će po službenoj dužnosti dodijeliti nove oznake sukladno posebnom propisu.
Članak 21.
(1) Na dan stupanja na snagu ovoga Pravilnika prestaje važiti Pravilnik o plutajućim objektima (»Narodne novine« broj 80/00).
(2) Na dan stupanja na snagu ovoga Pravilnika prestaje važiti članak 7. Pravilnika o dodjeljivanju imena, oznake i jedinstvenog identifikacijskog broja plovila unutarnje plovidbe (»Narodne novine« broj 56/12).
Članak 22.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/44 Urbroj: 530-03-3-1-15-2 Zagreb, 18. lipnja 2015.
Ministar dr. Siniša Hajdaš Dončić, v. r.
