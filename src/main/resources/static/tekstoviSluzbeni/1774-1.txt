 kolokacijske prostorije uz dodatnu naknadu. U svom zahtjevu operator korisnik Standardne ponude mora naznačiti disipaciju snage svoje opreme kao i najaviti disipaciju snage u slučaju nadogradnje opreme. U roku 15 dana od dana podnošenja zahtjeva operatora korisnika standardne ponude tužitelj će dostaviti ponudu za ugradnju klimatizacije u kolokacijski prostor, a u roku od 30 dana od dana primitka prihvaćene ponude od strane operatora korisnika izvršiti ugradnju klimatizacije u kolokacijski prostor. U obavezi je izraditi jedinstvenu ponudu za sve operatore korisnike Standardne ponude koji dijele zajedničku unutarnju kolokaciju, a operatori korisnici Standardne ponude koji prihvate ponudu dijelit će trošak ugradnje klimatizacije na jednake dijelove. Stoga je tužitelj u svrhu osiguranja kvalitete usluge i stabilnog rada cjelokupne opreme operatora korisnika koji temeljem ugovora o pružanju kolokacijskih usluga koriste kolokacijske prostore tužitelja, na zahtjev tuženika u skladu s odredbom navedenog članka 2.1.1.3. dodatka 2. Standardne ponude od 2006. godine ugradio klimatizacijske uređaje u kolokacijske prostore za koje operator i korisnici Metronet telekomunikacije d.d. i Amis Telekom d.o.o. odbijaju sklopiti anekse ugovora o pružanju kolokacijskih usluga kojima se regulira klimatizacija u kolokacijskim prostorima. Stoga tužitelj smatra da tuženik pogrešno utvrđuje da nema pravne osnove za prihvaćanje zahtjeva tužitelja o obvezi sklapanja aneksa ugovora o pružanju kolokacijskih usluga za klimatizaciju jer prema odredbi članka 20. Zakona o elektroničkim komunikacijama (»Narodne novine«, broj 73/08. i 90/11.) tuženik je ovlašten ili dužan rješavati sporove između operatora i elektroničkih komunikacijskih mreža i usluga o kojima je dužan donijeti odluku o rješenju spora, koji mora podredno obrazložiti temeljem potpuno utvrđenog činjeničnog stanja. Stoga smatra da je tuženik bio dužan utvrditi da li su zainteresirane osobe Metronet telekomunikacije d.d. i Amis Telekom d.o.o. bili korisnici kolokacijskih prostora za opremu, za koju je prema disipacijskoj snazi bilo potrebno koristiti klimatizacijske usluge u skladu sa Standardnom ponudom i snositi troškove ugradnje i održavanja. Ovu činjenicu bitnu za spor je tuženik prema mišljenju tužitelja propustio utvrditi, a drži neprihvatljivim mišljenje tuženika da odredbe Standardne ponude nigdje ne upućuju na odredbu sklapanja aneksa ugovora o pružanju kolokacijskih usluga za klimatizaciju, a činjenica što važeća Standardna ponuda u svojim dodacima točka 28.16.1. i 28.16.2. sadrži obrasce aneksa ugovora o pružanju kolokacijskih usluga za klimatizaciju tuženika ne znači da je sklapanje obavezno za operatora korisnika. Tužitelj drži da se aneksom ugovora regulira klimatizacija u kolokacijskoj sobi na predmetnoj lokaciji, način obračuna i plaćanja troškova nabave, ugradnje i održavanja klimatizacije opreme i potrošnja električne energije, pa prema tome aneks ugovora je temeljni akt kojim se reguliraju prava i obveze operatora korisnika i vlasnika kolokacijskog prostora u vezi korištenja klima opreme, a svezu u svrhu osiguranja kvalitete usluge i stabilnog rada i zaštite cjelokupne opreme operatora korisnika, na osnovu kojeg tužitelj obračunava i naplaćuje troškove nabave, ugradnje i održavanja klima opreme. To što operatori korisnici nisu podnijeli zahtjev za sklapanje aneksa ugovora i regulirali svoja prava i obveze u svezi korištenja klima opreme u kolokacijskom prostoru omogućuje im da se ugrađenom klima opremom koriste bez pravne osnove i bez plaćanja pripadajućih troškova, pa tužitelj smatra da je tuženik bio dužan utvrditi kolokacijske prostore u kojima operatori korisnici za opremu koja se nalazi u tim prostorima koriste postojeću klima opremu, te naložiti podnošenje zahtjeva za sklapanje aneksa ugovora o pružanju kolokacijskih usluga za klimatizaciju i obvezati ih na sklapanje navedenog aneksa ugovora.
Stoga predlaže Sudu da tužbu uvaži i poništi osporeno rješenje.
U odgovoru na