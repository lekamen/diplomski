52 13.05.2015 Naputak o načinu i uvjetima korištenja sredstava od poreza na dohodak namijenjenih za financiranje kapitalnih projekata od interesa za razvoj otoka
MINISTARSTVO FINANCIJA
1015
Na temelju članka 97. Zakona o financiranju jedinica lokalne i područne (regionalne) samouprave (»Narodne novine«, br. 117/93, 33/00, 73/00, 59/01, 107/01, 117/01, 150/02, 147/03, 26/07, 73/08, 25/12 i 147/14) ministar financija donosi
NAPUTAK
O NAČINU I UVJETIMA KORIŠTENJA SREDSTAVA OD POREZA NA DOHODAK NAMIJENJENIH ZA FINANCIRANJE KAPITALNIH PROJEKATA OD INTERESA ZA RAZVOJ OTOKA
I.
Ovim Naputkom utvrđuje se način i uvjeti korištenja sredstava iz udjela u porezu na dohodak izdvojenih na poziciji ministarstva nadležnog za otoke temeljem članka 45. stavka 9. točke f) Zakona o financiranju jedinica lokalne i područne (regionalne) samouprave.
II.
Sredstva ostvarena od poreza na dohodak na području općine, odnosno grada na otoku u visini od 16% uplaćuju se na račun državnog proračuna i koriste se za financiranje kapitalnih projekata od interesa za razvoj otoka.
III.
Sredstva iz točke II. ovoga Naputka prate se na poziciji ministarstva nadležnog za otoke i njegovi su namjenski prihodi.
Sredstva iz točke II. ovoga Naputka mogu se koristiti u skladu sa člancima 50. i 51. Zakona o proračunu.
Namjenski prihodi koji nisu iskorišteni u prethodnoj godini prenose se u tekuću proračunsku godinu.
IV.
Općine, odnosno gradovi na otocima mogu koristiti sredstva iz točke II. ovoga Naputka za financiranje kapitalnih projekata od interesa za razvoj otoka, nakon zaključivanja sporazuma s ministarstvom nadležnim za otoke.
Ministarstvo nadležno za otoke utvrđuje koji se kapitalni projekti smatraju projektima od interesa za razvoj otoka.
Općine, odnosno gradovi na otocima podnose zahtjev za financiranje projekata ministarstvu nadležnom za otoke koje analizira opravdanost planiranja i realizaciju projekata te odobrava projekt i način financiranja projekta.
Ministarstvo nadležno za otoke koordinira i nadzire realizaciju projekata te prati trošenje odobrenih sredstava u skladu s njihovom namjenom i zaključenim sporazumima.
V.
Sredstva od poreza na dohodak iz točke II. ovoga Naputka koja se ostvaruju od 1. siječnja 2015. godine u općinama i gradovima na otocima evidentirat će se kao prihod – pomoći iz državnog proračuna, na osnovnom računu 63321 – Kapitalne pomoći iz državnog proračuna, a u skladu s zaključenim sporazumima s ministarstvom nadležnim za otoke.
VI.
Ministarstvo nadležno za otoke obvezno je u svojim pomoćnim evidencijama pratiti prihode iz točke II. ovoga Naputka po općinama i gradovima gdje su ostvareni.
Financijska agencija (FINA) osigurava ministarstvu nadležnom za otoke izvještaje potrebne za praćenje uplata prihoda iz točke II. Naputka na račun državnog proračuna, na način i u rokovima koje utvrđuje ministarstvo nadležno za otoke.
VII.
Sredstva od dijela poreza na dohodak ustupljenog općinama i gradovima na otocima koja su ostvarena do 1. siječnja 2015. godine i koja su već iskazana kao prihod općina i gradova, prenose se s računa Hrvatske banke za obnovu i razvitak u državni proračun i evidentiraju kao obveze za naplaćene tuđe prihode.
Sredstva iz stavka 1. ove točke koriste se u skladu s odredbama ovoga Naputka.
Iznimno, ako je tijekom 2014. i ranijih godina započeto financiranje kapitalnih projekata od interesa za razvoj otoka, sredstva iz stavka 1. ove točke koriste se za njihov završetak.
Ministarstvo nadležno za otoke daje nalog za prijenos sredstava iz stavka 1. ove točke u državni proračun.
Sredstva koja se prenesu u državni proračun u skladu s ovom točkom Naputka prati ministarstvo nadležno za otoke i doznačuje općinama i gradovima u skladu s odredbama ovoga Naputka.
VIII.
Stupanjem na snagu ovoga Naputka prestaje važiti Naputak o načinu i uvjetima korištenja dijela poreza na dohodak ustupljenog općinama i gradovima na otocima (»Narodne novine«, br. 119/01 i 2/03).
IX.
Ovaj Naputak stupa na snagu osmog dana od dana objave u »Narodnim