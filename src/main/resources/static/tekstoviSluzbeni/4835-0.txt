102 09.11.2016 Pravilnik o promidžbi i ostalim informacijama za ulagatelje UCITS fonda
HRVATSKA AGENCIJA ZA NADZOR FINANCIJSKIH USLUGA
2184
Na temelju članka 65. stavka 2., članka 161. stavka 2., članka 162. i članka 215. Zakona o otvorenim investicijskim fondovima s javnom ponudom (»Narodne novine« br. 44/16, dalje: Zakon), Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 4. studenoga 2016. godine donijela je
PRAVILNIK
O PROMIDŽBI I OSTALIM INFORMACIJAMA ZA ULAGATELJE UCITS FONDA
UVODNE ODREDBE
Članak 1.
Ovim se Pravilnikom propisuje:
– sadržaj, rokovi, izdavanje i preinačivanje promidžbenog sadržaja UCITS fondova,
– sadržaj i metode prikaza rezultata poslovanja UCITS fondova,
– sadržaj mjesečnog izvještaja za ulagatelje o poslovanju UCITS fondova,
– način, sadržaj i rokove objava događaja u vezi s društvom za upravljanje i UCITS fondom kojim upravlja koji bi mogli utjecati na poslovanje UCITS fonda,
– dodatne informacije koje mora sadržavati mrežna stranica društva za upravljanje UCITS fondovima.
PROMIDŽBENI SADRŽAJ
Članak 2.
(1) Promidžbenim sadržajem društva za upravljanje i UCITS fondova smatraju se sve informacije koje se priopćuju putem sredstava promidžbe iz članka 158. stavka 5. Zakona, a iz kojih nedvojbeno proizlazi namjera promidžbe.
(2) Informacije iz promidžbenog sadržaja uključuju, ali nisu ograničene na isticanje naziva, prinosa ili strategije ulaganja UCITS fonda te navođenje financijskih proizvoda vezanih uz UCITS fond kada se oglašava financijska grupa ili na drugi način povezana osoba s društvom za upravljanje, bez obzira kojim se putem i medijem promidžbeni materijal odašilje javnosti.
Članak 3.
Pored odredbi iz članka 160. Zakona, promidžbeni sadržaj ne smije sadržavati pisane, usmene ili slikovne izjave i poruke:
1. koje navode netočne podatke ili izraze kojima bi se mogao stvoriti pogrešan dojam o društvu za upravljanje i UCITS fondu,
2. kojima se druga društva za upravljanje i UCITS fondovi dovode u nepovoljniji položaj,
3. koje negativno, neistinito i pogrešno prikazuju druge sudionike na financijskom tržištu,
4. koje na bilo koji način ulagatelje dovode u zabludu.
PRIKAZ REZULTATA POSLOVANJA
Članak 4.
Rezultatom poslovanja UCITS fonda smatraju se informacije o veličini imovine pod upravljanjem, prinosu, strukturi portfelja, ukupnim troškovima i udjelima, odnosno sve informacije kojima je cilj prikazati poslovanje UCITS fonda.
Članak 5.
Izračun vrijednosti udjela UCITS fonda koji se koristi kao promidžbeni sadržaj mora biti rezultat vrednovanja imovine u skladu s međunarodnim standardima financijskog izvještavanja, Zakonom, propisima donesenim na temelju Zakona i računovodstvenim politikama predmetnog UCITS fonda, a koji je potvrđen od strane depozitara UCITS fonda.
Članak 6.
(1) Informacije o prinosu UCITS fonda trebaju biti prikazane:
1. za tekuću godinu,
2. za prethodnih godinu dana,
3. kao prosječan godišnji prinos od osnutka UCITS fonda,
4. za cijelo razdoblje propisano člankom 161. stavkom 1. točkom 3. Zakona, kao godišnji prinos za svaku kalendarsku godinu posebno,
5. uz opis i metodologiju načina na koji je izračunat,
6. uz napomenu da rezultati poslovanja UCITS fonda ostvareni u proteklim razdobljima ne predstavljaju indikaciju i nemaju nikakav utjecaj na buduće rezultate poslovanja UCITS fonda.
(2) Društvo za upravljanje sve informacije o prinosu iz stavka 1. ovoga članka dužno je prikazati na jednom mjestu međusobno ih ne odvajajući.
(3) Prilikom prikaza informacija o prinosu UCITS fonda iz stavka 1. ovoga članka društvo za upravljanje dužno se pridržavati sljedećeg:
1. prinos za razdoblje kraće od jedne godine ne smije biti prikazan na godišnjoj razini, osim kod novčanih fondova gdje je dopušteno svođenje prinosa na godišnju razinu za razdoblje od mjesec dana ili dulje, uz obvezno napomenu da se radi o prikazu prinosa na godišnjoj razini,
2. ako se prikazuje prinos za višegodišnje razdoblje, mora se prikazati prosječni godišnji prinos