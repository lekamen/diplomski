 opremu: defibrilator s ekranom, pulsni oksimetar, otvarač za usta, Magilova kliješta, samošireći mijeh za umjetnu ventilaciju, sukcijski uređaj za održavanje prohodnosti dišnih putova s pripadajućim kateterima, maske, orofaringealne i nazofaringealne tubuse u najmanje tri različite veličine ili laringealne maske u različitim veličinama.
Ordinacija opće medicine
Članak 14.
(1) U ordinaciji opće medicine osim prostora iz članka 12. ovoga Pravilnika može se uspostaviti prostor za nadzor bolesnika najmanje površine 20 m².
(2) Ordinacija opće medicine mora sadržavati sljedeću opremu:
– osnovnu medicinsko-tehničku opremu iz članka 13. ovoga Pravilnika
– EKG uređaj s pisačem, vagu za mjerenje tjelesne težine, visinomjer, hladnjak, zglobni stolni reflektor, stalak za infuzije, negatoskop, aparat za davanje kisika, bocu s kisikom, rezervnu bocu kisika, otoskop, čeono ogledalo ili izvor hladnog svjetla, oftalmoskop, tablice za ispitivanje oštrine vida, spekulume za pregled nosnih šupljina, štrcaljku ili pulsni aparat za ispiranje ušiju, platneni metar, špatule za pregled ždrijela, posudu za čiste i posudu za nečiste špatule, ručnu baterijsku lampu, perkusijski čekić, metalne bubnjeve, posude za instrumente s poklopcem, posudu s poklopcem za vatu, bubrežaste zdjelice koje se mogu sterilizirati (3 kom.), gumirano platno, komprese, štrcaljke i igle za jednokratnu uporabu različitih dimenzija, setove za infuzije, bebi sisteme, jednokratne uro-katetere različitih promjera, pribor za uzimanje uzoraka za medicinsko-biokemijske i mikrobiološke pretrage, glukometar, test trake za brzo određivanje promjena u urinu, elastičnu traku za podvezivanje, pribor za ispiranje želuca, hvataljku za instrumente i posudu za držanje hvataljke, otvarač usta, udlage različitih dimenzija, plastičnu posudu za medicinski otpad, posudu za ostali otpad, infuzijske otopine sukladno potrebama populacije koja se zbrinjava, zavojni materijal, liječničku torbu, torbu medicinske sestre-medicinskog tehničara.
(3) Liječnička torba/kovčeg mora biti izrađena od materijala otpornog na mehanička oštećenja, težine primjerene čestom prijenosu, odgovarajuće veličine s unutarnjim prostorom primjerenim smještaju opreme i pribora sa stalnim i/ili promjenljivim pregradama.
(4) Liječnička torba/kovčeg mora sadržavati:
– opremu za dijagnostiku (tlakomjer s manžetama za odrasle, slušalice, neurološki čekić, svjetiljku za pregled pupile, termometar)
– ampulirane lijekove (ampularij za pregledan, siguran smještaj i brzo vađenje 40 – 50 ampula)
– pribor za primjenu ampuliranih lijekova (štrcaljke za jednokratnu uporabu, igle, povesku, komprese od gaze, dezinfekcijsko sredstvo i sl.)
– lijekove za peroralnu uporabu
– instrumente (škare, anatomska i kiruršku pincetu, pean, skalpel)
– punkcijske igle (nekoliko dimenzija)
– sterilne katetere (14, 16, 18)
– zavojni materijal (sterilne gaze, zavoji, kompresivni zavoj, elastični zavoj, vata)
– mikroporne trake (nekoliko dimenzija)
– pribor za standardnu zaštitu od infekcija (rukavice, maske, naočale)
– lijekove za parenteralnu primjenu: Adrenalin, Aminofilin, Amiodaron, Atropin, Biperiden, Deksametazon, Diazepam, Diklofenak, Furosemid, Glukoza 50%, Haloperidol, Hioscin butilbromid, Ketoprofen, Kloropiramin, Lidokain, Metildigoksin, Metamizol, Metilprednizolon, Metoklopramid, Morfin – klorid, Na-hidrogenkarbonat (8,4% + 4,2%), Nalokson, Oksitocin, Petidin, Promazin, Propafenon, Ranitidin, Tietilperazin, Tramadol, Urapidil, Verapamil, fiziološka i destilirana voda u ampulama za razrjeđivanje
– ostale lijekove: Acetilsalicilna kiselina tbl, Medicinski ugljen, Isosorbid dinitrat tbl., Gliceriltrinitrat sprej, Salbutamol sprej
– infuzijske otopine: Natrijev klorid (0,9% a 500 ml; 10% a 20 ml)), Glukoza (5% i 10% a 500 ml), Plazmaekspanderi.
(5) Torba medicinske sestre-medicinskog tehničara mora sadržavati: sterilne rukavice, sterilne komprese, sterilne instrumente i pribor za previjanje, sterilni set za vađenje konaca, set za vađenje krvi, tlakomjer,