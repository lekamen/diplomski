 ostvarenje potpore za Plaćanja u područjima s posebnim ograničenjima (dalje u tekstu: PPO korisnik) jesu:
1. Poljoprivredno zemljište na kojem se provodi poljoprivredna proizvodnja registrirano je u ARKOD sustavu i definirano je kao područje s posebnim ograničenjima
2. PPO korisnik podnosi Agenciji za plaćanja jedinstveni zahtjev kojim traži potporu za Plaćanja u područjima s posebnim ograničenjima na listu A i prijavljuje površine na listu B, a u skladu s propisanim rokovima podnošenja jedinstvenog zahtjeva.
(2) PPO područje iz stavka 1. ovoga članka određeno je posebnim pravilnikom o određivanju područja s prirodnim ili ostalim posebnim ograničenjima.
Obveze PPO Korisnika
Članak 120.
Korisnik je obavezan obavljati poljoprivrednu djelatnost na poljoprivrednom zemljištu područja s posebnim ograničenjima na najmanje onoliko hektara koliko je navedeno u jedinstvenom zahtjevu.
Provedba obveza kod prijenosa gospodarstva
Članak 121.
(1) Provedba obveza kod prijenosa gospodarstva uređena je člankom 47. stavkom 2. Uredbe (EU) br. 1305/2013.
(2) Prijenos gospodarstva uređen je člankom 8. Provedbene uredbe Komisije (EU) br. 809/2014.
(3) Agenciji za plaćanje mora biti obaviještena o prijenosu gospodarstva u roku od 15 dana od nastanka promjene.
5. KONTROLA
Opća načela kontrole
Članak 122.
(1) Kontrola ispunjavanja uvjeta prihvatljivosti za potporu u smislu ovoga Pravilnika i članka 74. Uredbe (EU) br. 1306/2013 provodi se putem administrativne kontrole i kontrole na terenu propisanih člancima 23. i 146. Zakona i člancima 24. do 45. Provedbene uredbe Komisije (EU) br. 809/2014, a obuhvaća provjeru:
– točnosti i cjelovitosti podataka u jedinstvenom zahtjevu;
– sukladnosti sa uvjetima prihvatljivosti za pojedine mjere potpore i
– poštivanja pravila višestruke sukladnosti.
(2) Administrativne provjere u smislu članaka 28. i 29. Provedbene uredbe Komisije (EU) br. 809/2014, provode se u uredima Agencije za plaćanja uz pomoć informatičkog sustava, a prema potrebi uključuju unakrsne provjere kojima se utvrđuje nesukladnost s propisanim uvjetima.
(3) Agencija za plaćanje provodi kontrolu na terenu na poljoprivrednim gospodarstvima korisnika koji su na temelju analize rizika i reprezentativnosti podnesenih zahtjeva odabrani za provjeru na licu mjesta sukladno članku 34. Provedbene uredbe Komisije (EU) br. 809/2014.
(4) Ovisno o programu potpore Agencija za plaćanja provodi kontrolu na terenu na kontrolnim uzorcima sukladno člancima 30.-36. Provedbene uredbe Komisije (EU) br. 809/2014.
(5) Kontrolu na terenu obavljaju kontrolori ovlašteni od strane Agencije za plaćanja.
(6) Agencija za plaćanja odgovorna je za koordinaciju i rad kontrolora iz stavka 2. ovoga članka neovisno o tome da li kontrolu obavlja sama ili ju povjerava drugoj pravnoj osobi.
(7) Identitet i ovlaštenje kontrolori dokazuju i predočavaju korisniku ili njegovom opunomoćeniku iskaznicom koju izdaje Agencija za plaćanja.
(8) Zahtjev za potporu odbacuje se kao neprihvatljiv u potpunosti, ako korisnik ili njegov opunomoćenik ne prihvaćaju ili spriječe izvođenje dijela kontrole ili kontrole na terenu u cijelosti.
(9) Korisnik ili njegov opunomoćenik dužan je osobi ovlaštenoj za obavljanje kontrole na terenu omogućiti:
– pristup svim poljoprivrednim površinama koje koristi poljoprivredno gospodarstvo, domaćim životinjama, objektima u kojima se obavlja poljoprivredna djelatnost,
– uvid u poslovne knjige i dokumentaciju poljoprivrednika,
– fotografiranje poljoprivrednog zemljišta, domaćih životinja, prostora, objekata na poljoprivrednom gospodarstvu, kao i
– pružanje potrebne pomoći tijekom obavljanja kontrole na terenu.
(10) Kontrola na terenu vezano za prihvatljivost jedinstvenog zahtjeva korisnika obavlja se prije isplate.
(11) Kontrola na terenu vezano za višestruku sukladnost obavlja se u istoj kalendarskoj godini u kojoj su podneseni zahtjevi.
Način provedbe kontrole na terenu
Članak 123.
(1) Kontrola na terenu za mjere potpore povezane s površinom i za životinje provodi se