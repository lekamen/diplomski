 neosnovane prigovore da bi u slučaju Hypo bila riječ o političkom progonu podnositelja, odnosno o političkoj odluci da se protiv njega poduzme kazneni progon.
2) Prigovor o povredi prava na jednakost oružja
185. Podnositelj je u ustavnoj tužbi prigovorio da mu je povrijeđeno pravo na jednakost oružja (članak 29. stavak 2. alineja 6. Ustava i članak 6. stavak 3. točka (d) Konvencije), s obzirom na odbijanje suda da ispita dva svjedoka koja je predložila njegova obrana (svjedoke Davida Teachera i Marike Tomljanović Kiprijanovski). Mjerodavne odredbe članka 29. Ustava glase:
»Članak 29.
(...)
U slučaju sumnje ili optužbe zbog kažnjivog djela osumnjičenik, okrivljenik ili optuženik ima pravo:
(...)
– da ispituje ili dade ispitati svjedoke optužbe i da zahtijeva da se osigura nazočnost i ispitivanje svjedoka obrane pod istim uvjetima kao i svjedoka optužbe,
(...)«
Članak 6. stavak 3. točka (d) Konvencije propisuje:
»Članak 6.
(...)
3. Svatko optužen za kazneno djelo ima najmanje sljedeća prava:
(...)
d) da ispituje ili dade ispitati svjedoke optužbe i da se osigura prisustvo i ispitivanje svjedoka obrane pod istim uvjetima kao i svjedoka optužbe;
(...)«
186. Podnositelj je u ustavnoj tužbi obrazložio tvrdnju o povredi jamstva na jednakost oružja ovako:
»U odnosu na kazneno djelo pod točkom 1. presude sud je odbio prijedlog za ispitavanje svjedoka Davida Teachera, direktora tvrtke Bishopsdale iz Dublina koji je predložen na okolnost da je nakon inkriminiranog perioda Hypo banka iz Klagenfurta temeljem pisanog naloga Eugena Laxe njemu nastavila isplaćivati provizije na račun te tvrtke. Sud je taj prijedlog odbio uz obrazloženje kako te okolnosti nisu inkriminirane u točci 1. optužnice te da je grafološkim vještačenjem utvrđeno da potpis osobe koja se predstavljala kao Eugen Laxa na dopisu, koji je upućen Hypo banci da je svoje aktivnosti kao financijski posrednik za hrvatsko i bosansko tržište prenio u novo društvo Bishopsdale, nije nesporni potpis Eugena Laxe.
Točno je da te okolnosti nisu inkriminirane no one su usko vezane uz inkriminacije protiv optuženika. Stav prvostupanjskog suda je da nije dokazano da je Eugen Laxa primio proviziju od Hypo banke nego je tu proviziju dobio Ivo Sanader dok je Eugen Laxa bio samo nominalni primatelj provizije.
Dakle, sud zaključuje da ukoliko proviziju nije primio Eugen Laxa, tada je nesporno da ju je primio optuženi Ivo Sanader, iako je više svjedoka navelo da osoba koja se predstavljala kao Laxa i preuzimala novac nije bila Ivo Sanader.
Provođenjem predloženog dokaza utvrdilo bi se da je od strane Hypo banke isplaćeno više provizija za više različitih poslova na ime Eugena Laxe, a da s tim poslovima Ivo Sanader nije imao niti je mogao imati bilo kakve veze. Osim toga, predloženog svjedoka je trebalo ispitati na okolnost je li imao kakve kontakte s Eugenom Laxom, na koji način su komunicirali, na koji način je Eugen Laxa preuzimao novac uplaćen od strane Hypo Banke na račun tvrtke Bishopsdale. Ispitivanjem navedenog svjedoka bi se utvrdila i činjenica da je Eugen Laxa ili osoba koja se tako predstavljala obavljala poslove posredovanja za Hypo banku ne samo u inkriminiranom slučaju nego i inače te da ta osoba nije bio Ivo Sanader.
S obzirom da, kako smo već naveli, nema nikakve logike da banka, jedina spremna dati kredit Hrvatskoj, daje proviziju nekome s hrvatske strane, smatramo da je proviziju po logici stvari mogla uzimati i neka od odgovornih osoba Hypo banke, netko tko je bio u realnoj mogućnosti u banci objasniti potrebu davanja provizije, tko je bio u doticaju s novcem i dokumentacijom i tko je mogao neistinito prikazati da se provizija isplaćuje Laxi. No, jedino što je sigurno jest da Ivo Sanader nije bio u mogućnosti postupati na taj način.
Međutim, sud je svojom odlukom onemogućio nesporno utvrđenje ove činjenice.
Kao nevažan odbijen je i prijedlog za ispitivanje svjedokinje Marike Tomljanović-Kiprijanovski, bivše izvanbračne supruge svjedoka Drage Vidakovića na okolnost istinitosti 