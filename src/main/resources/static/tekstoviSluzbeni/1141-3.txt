 Displays (2010) COMP/39.309 od 8. prosinca 2010. (paragraf 433)
Navedene odluke dostupne su na internetskoj stranici http://eur-lex.europa.eu.
Agencija je također izvršila uvid i u pravni akt kojim je uređena djelatnost privatne zaštite i to Zakon o privatnoj zaštiti (»Narodne novine«, broj 68/03, 31/10, 139/10; dalje: Zakon).
4. MJERODAVNO TRŽIŠTE
Prema odredbi članka 7. ZZTN-a, mjerodavno tržište određuje se kao tržište određene robe i/ili usluga koje su predmet obavljanja djelatnosti poduzetnika na određenom zemljopisnom području.
Mjerodavno tržište, sukladno odredbi članka 4. Uredbe o mjerodavnom tržištu, utvrđuje se na način da se utvrdi njegova proizvodna dimenzija (mjerodavno tržište u proizvodnom smislu) i zemljopisna dimenzija (mjerodavno tržište u zemljopisnom smislu).
Sukladno članku 5. Uredbe o mjerodavnom tržištu, mjerodavno tržište u proizvodnom smislu obuhvaća sve proizvode za koje potrošači smatraju da su međusobno zamjenjivi s obzirom na njihove bitne značajke, cijenu ili način uporabe, odnosno navike potrošača.
Prema članku 6. Uredbe o mjerodavnom tržištu, mjerodavno tržište u zemljopisnom smislu obuhvaća zemljopisno područje na kojem poduzetnici sudjeluju u ponudi ili nabavi proizvoda.
Agencija je radi što preciznijeg utvrđivanja mjerodavnog tržišta u proizvodnom smislu izvršila uvid i u Zakon kojim se neposredno uređuje predmetna materija.
Sukladno članku 3. Zakona, djelatnost privatne zaštite obuhvaća poslove zaštite osoba i imovine koji se obavljaju tjelesnom i/ili tehničkom zaštitom, uz primjenu pravila postupanja propisanih Zakonom i propisima donesenim na temelju tog Zakona.
Tjelesna zaštita razumijeva zaštitu osoba i imovine koja se obavlja osobnom nazočnošću osobe koja obavlja poslove zaštite i njegovom zaštitnom aktivnošću, bez dominantne uporabe tehničkih sredstava i naprava, a kako je to utvrđeno člankom 2. stavkom 1. točkom 1. Zakona.
Tehnička zaštita, sukladno članku 2. stavku 1. točki 2. Zakona, razumijeva stvaranje tehničkih uvjeta za sprječavanje protupravnih radnji usmjerenih prema štićenoj osobi ili imovini.
Djelatnost privatne zaštite, sukladno članku 5. stavku 1. Zakona obuhvaća poslove koji za cilj imaju zaštitu osoba i imovine, a osobito: osiguranje mirnih prosvjeda i javnih okupljanja, osiguranje stambenih i poslovnih prostora, neposredna tjelesna zaštita osoba (tjelohranitelj), zaštita prirodnih dobara i okoliša, osiguranje i pratnja novca, vrijednosnih papira i dragocjenosti.
Navedene poslove, sukladno članku 5. stavku 2. pravne osobe i obrtnici mogu obavljati na temelju posebnog odobrenja koje izdaje nadležna policijska uprava, sukladno uvjetima koje propisuje ministar unutarnjih poslova. Pravne osobe i obrtnici provode privatnu zaštitu na temelju pisanog ugovora sklopljenog s fizičkim i pravnim osobama kojima pružaju zaštitu, što je utvrđeno člankom 6. Zakona.
Ujedno, poslovi privatne zaštite, sukladno članku 19. Zakona, ovisno o razini složenosti i ovlastima osoba koje ih obavljaju, razvrstavaju se na poslove: čuvara, zaštitara i zaštitara-tehničara.
Imajući u vidu gore navedeno, Agencija je u konkretnom slučaju razmatrala tržište pružanja usluge privatne tjelesne zaštite iz razloga što se na sastanku održanom 23. listopada 2013. u prostorijama izdavača poduzetnika Tectus raspravljalo o stanju na tržištu privatne tjelesne zaštite te je donesen zaključak kako se utvrđuje minimalan trošak rada zaštitara, uz poštivanje svih zakona i pravilnika koji reguliraju status zaštitara, u iznosu 32,50 kuna.
Agencija je mjerodavno tržište u zemljopisnom smislu odredila kao cjelokupni teritorij Republike Hrvatske iz razloga što predmetni poduzetnici djeluju, odnosno obavljaju djelatnost pružanja usluge privatne tjelesne zaštite na cjelokupnom teritoriju Republike Hrvatske.
Shodno navedenomu, Agencija je kao mjerodavno tržište u proizvodnom i zemljopisnom smislu utvrdila tržište pružanja usluge privatne tjelesne zaštite na teritoriju Republike Hrvatske.
Budući da je u konkretnom predmetu riječ o