 inspektor/ovlašteni veterinar kontrolnog tijela nakon pregleda i kontrole propisane odredbama ovoga Pravilnika.
Iznimno:
a) za životinje koje dolaze iz odobrenih sabirnih centara, certifikat mora biti izrađen:
1. na temelju službenog dokumenta koji sadrži potrebne podatke koje je ispunio veterinarski inspektor/ovlašteni veterinar kontrolnog tijela nadležan za gospodarstvo s kojega životinje potječu, ili
2. u obliku odgovarajućeg certifikata u skladu s obrascem 1 ili 2 iz Dodatka F Odjeljcima A. i B. ovoga Pravilnika koju veterinarski inspektor/ovlašteni veterinar kontrolnog tijela mora ispuniti i potvrditi podatke za gospodarstvo s kojega životinje potječu.
b) certifikat za životinje koje dolaze s gospodarstva koje sudjeluje u mreži nadzora propisanoj odredbom članka 14. ovoga Pravilnika, mora biti izrađen:
1. na temelju službenog dokumenta koji sadrži potrebne podatke koje je ispunio ovlašteni veterinar nadležne veterinarske organizacije za gospodarstvo s kojega potječu životinje, ili
2. u skladu s propisanim obrascem certifikata 1 ili 2 iz Dodatka F. Odjeljcima A i B ovoga Pravilnika, koji ovlašteni veterinar mora ispuniti i potvrditi podatke za gospodarstvo s kojega životinje potječu.
Za potrebe navedene u ovoj točki veterinarski inspektor/ovlašteni veterinar kontrolnog tijela je dužan osigurati ispunjavanje dodatnih jamstava u skladu s važećim propisima, kada je primjenjivo.
(3) Veterinarski inspektor/ovlašteni veterinar kontrolnog tijela nadležan za sabirni centar mora provesti sve potrebne kontrole životinja koje u njega dolaze.
(4) Veterinarski inspektor/ovlašteni veterinar kontrolnog tijela koji ispunjava Odjeljak C certifikata u skladu s obrascem 1 ili 2 iz Dodatka F ovoga Pravilnika, osigurava da je premještanje evidentirano u TRACES sustavu na dan izdavanja certifikata.
(5) Životinje na koje se odnosi ovaj Pravilnik mogu prolaziti preko sabirnog centra koji je smješten u drugoj državi članici prije prispijeća u državu odredišta, a u tom slučaju veterinarski inspektor/ovlašteni veterinar kontrolnog tijela države podrijetla ispunjava i potvrđuje certifikat u skladu s obrascem 1 ili 2 iz Dodatka F ovoga Pravilnika, uključujući Odjeljak C. Veterinarski inspektor/ovlašteni veterinar kontrolnog tijela odgovoran za sabirni centar provoza ispuniti će drugi certifikat za državu članicu odredišta na obrascu 1 ili 2 iz Dodatka F ovoga Pravilnika, uz naznaku serijskog broja izvornika, prilažući ga uz izvornik certifikata ili njegovu ovjerenu presliku. U navedenom slučaju uzajamno važenje certifikata ne smije prijeći razdoblje navedeno u stavku 1. ovoga članka.
Članak 6.
(1) Životinje za uzgoj ili proizvodnju uz udovoljavanje zahtjevima iz članaka 3., 4. i 5. ovoga Pravilnika:
a) moraju ostati na jednom gospodarstvu, s kojega dolaze, tijekom 30 dana prije utovara ili u slučaju životinja mlađih od 30 dana na gospodarstvu rođenja, s kojeg potječu. Veterinarski inspektor/ovlašteni veterinar kontrolnog tijela, na temelju službene identifikacije iz članka 3. stavka 2. točke c) ovoga Pravilnika i službene evidencije, utvrđuje da je ispunjen navedeni uvjet te da životinje potječu iz Europske unije ili da su uvezene iz trećih zemalja u skladu s važećim propisima.
U slučaju da životinje prolaze kroz odobreni sabirni centar u državi iz koje potječu, razdoblje tijekom kojega se odvija okupljanje navedenih životinja izvan gospodarstva s kojega potječu ne smije prelaziti šest dana,
b) životinje koje se uvoze iz trećih zemalja u Republiku Hrvatsku, koja nije njihovo krajnje odredište, moraju se prevesti u državu članicu odredišta što je prije moguće praćeni certifikatom iz članka 7. Pravilnika o načinu obavljanja veterinarskih pregleda i kontrola živih životinja u prometu preko granice Republike Hrvatske,
c) životinje koje se uvoze iz trećih zemalja u Republiku Hrvatsku, moraju po dolasku na mjesto odredišta i prije daljnjeg premještanja zadovoljiti odredbe ovog Pravilnika, a posebno zahtjev iz alineje prve ovoga stavka te se ne smiju uvesti