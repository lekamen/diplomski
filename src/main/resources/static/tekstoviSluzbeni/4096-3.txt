 obustavio plaćanje dijela računa tvrtki Terrakom d.o.o. te izrazio prigovor istoj tvrtki s kojom ima ugovorni odnos. Napominje da im nije poznato je li tvrtka Terrakom d.o.o. u konačnici podmirila svoja dugovanja tužitelju, niti su VIPnet-u poznati razlozi i obveze iz ugovornog odnosa između tužitelja i tvrtke Terrakom d.o.o. za takvo nečinjenje. Napominje da je tužitelj u svom podnesku propustio naznačiti, odnosno naknadno učiniti dostupnim sudu rješenje Agencije za zaštitu tržišnog natjecanja od 19. rujna 2013. godine (klasa: UP/I-034-03/2013-01/023, urbroj: 580-05/63-2013-008-prilog 1.), kojim Agencija u postupku temeljem inicijative od strane tužitelja protiv VIPnet-a odbacuje takvu inicijativu za pokretanjem postupka, između ostalog utvrđujući da je HAKOM donio rješenje kojim je utvrđeno da tužitelj nema ugovorni odnos s VIPnet-om, da navedeni operatori nisu u ugovornom odnosu međupovezivanja koji bi ulazio u definiciju prava i obveza iz članka 20. ZEK-a. Nadalje, da je VIPnet obvezan uskratiti javne komunikacijske usluge prema brojevima i SMS kratkim kodovima usluga s posebnom tarifom za krajnje korisnike tarife »na tuđi račun«, te da je u konkretnom slučaju VIPnet ispravno postupio i za poziv prema kratkom kodu 12345 i 18811, oba otvorena od strane tužitelja. Pozivanje tužitelja na ustaljenu praksu i Odluku tuženika od 30. studenog 2011. godine smatra neutemeljenim jer ta Odluka tuženika nije donesena u sporu operatora ili operatora i trećih strana, nego na temelju članka 12. stavak 1. točka 2. ZEK-a i Pravilnika o načinu i uvjetima obavljanja djelatnosti elektroničkih komunikacijskih mreža i usluga, vezano za reguliranje odnosa krajnjih korisnika i operatora javnih komunikacijskih usluga, koje su predmet općih uvjeta poslovanja operatora. Predlaže, a budući je tuženik pravilno i potpuno te ispravno i u skladu s ovlastima i s regulatornim načelima i ciljevima ZEK-a postupio u cilju omogućavanja djelatnog tržišnog natjecanja na dobrobit krajnjih potrošača, odbiti tužbu tužitelja.
Odgovor na tužbu tuženika i zainteresirane osobe dostavljen je tužitelju sukladno odredbi članka 6. ZUS-a, na koji način je tužitelju dana mogućnost izjasniti se o navodima istih. Tužitelj se o navodima nije očitovao.
Ocjenjujući zakonitost osporenog rješenja tuženika Sud je izvršio uvid u spis kao i spis tuženika, te je na temelju razmatranja svih činjeničnih i pravnih pitanja u skladu s odredbom članka 55. stavak 3. ZUS-a ocijenio da tužbeni zahtjev tužitelja nije osnovan.
Odredbom članka 20. stavak 1. Zakona o elektroničkim komunikacijama (»Narodne novine«, broj 73/08., 90/11., 133/12. i 80/13. – dalje: ZEK) propisano je da u slučaju spora između dvaju ili više operatora elektroničkih komunikacijskih mreža i/ili usluga u vezi obveza iz ZEK-a, ili spora između tih operatora i drugih pravnih osoba koje se koriste u uslugama pristupa i/ili međupovezivanja na temelju ZEK-a, HAKOM mora, na zahtjev bilo koje od stranka u sporu, donijeti odluku o rješenju spora u najkraćem mogućem roku, a najkasnije u roku od četiri mjeseca od dana pokretanja postupka rješavanja spora. Rok rješavanja spora može se produljiti samo u iznimnim okolnostima.
Iz spisa proizlazi da je tužitelju na njegov zahtjev dodijeljen od tužene peteroznamenkasti broj – kratki kod 18811 radi pružanja usluge tužitelja »Drugo mišljenje«. Međutim, da bi tužitelj kao operator usluga s posebnom tarifom mogao uopće pružati navedene usluge morao je ostvariti pristup na mrežu operatora javnih komunikacijskih mreža ili usluga, što je i ostvario ovdje s Terrakomom (ranije Voljatelom d.o.o.) temeljem zaključenog u tu svrhu ugovora o priključenju mreži – radi pružanja javne govorne usluge i voljacentriks usluge 21. ožujka 2012. godine kojim je tužitelj priključen na nepokretnu telekomunikacijsku mrežu Terrakoma. Nadalje Terrakom je za potrebe tužitelja uspostavio pristup javnoj komunikacijskoj mreži za uslugu kratkog koda broj 18811 za pružanje usluge »Drugo mišljenje« na način da je s VIPnet-om 