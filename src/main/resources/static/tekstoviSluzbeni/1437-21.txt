
Za prestrojavanje iz crte vodnih i satnijskih kolona i dvovrsnoga stroja u kolonu po četiri (tri) zapovjednik zapovijeda: Bojna, smjer.........., u kolonu po četiri (tri) NAPRIJED! ili Bojna, smjer.........., u kolonu po četiri (tri), redoslijed: druga, treća, … satnija, NAPRIJED!
Na tu zapovijed zapovjednici satnija i drugih samostalnih postrojba izlaze deset koraka ispred svoje postrojbe i prema redoslijedu postrojavanja ili prema zapovjeđenom redoslijedu, kada im se stvori prostor, zapovijedaju:
a) kada je bojna u crti vodnih kolona ili u dvovrsnome stroju: Satnija, u kolonu po četiri (tri) NAPRIJED!
Na tu se zapovijed satnija i druge samostalne postrojbe prestrojavaju u zapovjeđenu kolonu kako je propisano za satniju, a postrojba veze i ostale postrojbe razine voda, kako je propisano za vod;
b) kada je bojna u crti satnijskih kolona: Satnija, za mnom NAPRIJED!
Na tu zapovijed satnije kreću za zapovjednicima satnija, zapovjednici ih vode na mjesto propisano za kolonu bojne ili na mjesto u koloni određeno zapovijeđu.
Zapovjedništvo bojne i postrojba veze kreću prvi ako se zapovijeđu drukčije ne naglasi.
Zapovjednik bojne kreće se pet koraka ispred zapovjedništva ili sa strane stroja odakle najbolje može pratiti postupke postrojbe.
Članak 139.
Za prestrojavanje iz kolone po četiri (tri) u crtu vodnih i satnijskih kolona ili u dvovrsni stroj u istome smjeru kretanja zapovjednik bojne zapovijeda (daje znak): Bojna, u crtu vodnih (satnijskih) kolona! ili Bojna, u dvovrsni STROJ!
a) Kada se prestrojava u crtu vodnih kolona, zapovjednik postrojbe veze ide pet koraka ravno i zaustavlja postrojbu. Ako je na čelu bila neka satnija, zapovjednik satnije zapovijeda: Satnija, u crtu vodnih kolona prestroji SE!
Na tu se zapovijed satnija prestrojava u crtu vodnih kolona kako je propisano za satniju.
Zapovjednici ostalih postroji zapovijedaju: ZA MNOM! i vode svoje postrojbe ulijevo, a kada dobiju propisani odmak, zapovijedaju: Satnija, u crtu vodnih kolona prestroji SE!
Na tu se zapovijed satnije prestrojavaju u crtu vodnih kolona kako je propisano za satniju, a zapovjednici čelnih vodova zaustavljaju svoje vodove tek kada dođu u sastav postrojbe koja se je kretala ispred. Kada se satnije (postrojbe) prestroje, zapovjednici odlaze na desno krilo.
b) Kada se prestrojava u crtu satnijskih kolona, zapovjednik čelne postrojbe ide pet koraka ravno i zaustavlja postrojbu. Zapovjednici sljedećih postrojba zapovijedaju: ZA MNOM! i vode postrojbe ulijevo na propisani odmak. Kada dođu u sastav čelne postrojbe, zaustavljaju se i poravnavaju po čelu i dubini. Zatim odlaze na desno krilo.
c) Kada se prestrojava u dvovrsni stroj, čelna se postrojba prestrojava u dvovrsni stroj kako je propisano za satniju (za vod – kada je postrojba veze na čelu). Zapovjednici ostalih postrojba zapovijedaju: ZA MNOM! i vode postrojbe lijevo te kada dobiju propisani odmak, zapovijedaju: Satnija, u dvovrsni stroj prestroji SE!
Na tu se zapovijed satnije prestrojavaju kako je propisano za satniju, a zapovjednici čelnih vodova zaustavljaju vodove u sastavu postrojbe koja se je kretala naprijed. Zatim zapovjednici satnija poravnavaju satnije i odlaze na desno krilo.
Članak 140.
Za prestrojavanje iz dvovrsnoga poretka u kolonu po dva u mjestu zapovjednik bojne zapovijeda: Nade – SNO!
Članak 141.
Za prestrojavanje bojne iz dvovrsnoga poretka u kolonu po četiri (tri) u istome smjeru zapovjednik bojne zapovijeda: Bojna, u kolonu po četiri (tri) NAPRIJED!
Na tu zapovijed zapovjednici postrojba zapovijedaju i postrojbe se prestrojavaju kako je propisano za satniju.
Članak 142.
Za prestrojavanje iz dvovrsnoga stroja u kolonu dvojnih redova i obratno zapovjednik bojne zapovijeda: Bojna, u dvojne redove nade – SNO! ili Bojna, nalijevo u ČELO!
Na te zapovijedi zapovjednici satnija (samostalnih postrojbi) zapovijedaju i satnije (postrojbe) se prestrojavaju kako je propisano za satniju.
3. POZDRAVLJANJE
Članak 143.
Bojna u mjestu pozdravlja iz zbornih strojeva.
Zapovjednik bojne stane