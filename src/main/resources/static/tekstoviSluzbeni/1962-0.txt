101 23.09.2015 Rješenje o dodjeli naziva "Referentni centar Ministarstva zdravlja za dijagnostiku i liječenje mijelodisplastičnog sindroma" Zavodu za hematologiju Kliničke bolnice Merkur, Zagreb
MINISTARSTVO ZDRAVLJA
1963
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Zavodu za hematologiju Kliničke bolnice Merkur, Zagreb, dodjeljuje se naziv »Referentni centar Ministarstva zdravlja za dijagnostiku i liječenje mijelodisplastičnog sindroma« na vrijeme od pet godina.
2. Zavod za hematologiju Kliničke bolnice Merkur, Zagreb, dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za dijagnostiku i liječenje mijelodisplastičnog sindroma«.
3. »Referentni centar Ministarstva zdravlja za dijagnostiku i liječenje mijelodisplastičnog sindroma« Zavoda za hematologiju Kliničke bolnice Merkur, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I–510–01/15–01/19
Urbroj: 534–04–1–2/7-15-11
Zagreb, 11. rujna 2015.
Ministar prim. Siniša Varga, dr. med. dent., v. r.
