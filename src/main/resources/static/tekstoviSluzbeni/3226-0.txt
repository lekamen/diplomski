19 02.03.2016 Rješenje Ministarstva zdravlja klasa: UP/I-510-01/15-01/17, urbroj: 534-04-1-2/7-16-16 od 19. veljače 2016.
MINISTARSTVO ZDRAVLJA
575
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te temeljem odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za neurologiju Kliničkog bolničkog centra Split, verificira se i dodjeljuje naziv »Referentni centar Ministarstva zdravlja za evocirane potencijale« na vrijeme od pet godina.
2. Klinika za neurologiju Kliničkog bolničkog centra Split, dužna je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za evocirane potencijale«.
3. »Referentni centar Ministarstva zdravlja za evocirane potencijale« Klinike za neurologiju Kliničkog bolničkog centra Split, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/17
Urbroj: 534-04-1-2/7-16-16
Zagreb, 19. veljače 2016.
Ministar doc. dr. sc. Dario Nakić, dr. med., v. r.
