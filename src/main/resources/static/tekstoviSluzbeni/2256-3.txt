 osobama koji ispunjavaju uvjete iz članka 5. ovoga Pravilnika.
(6) Posrednik je dužan voditi evidencije propisane ovim Pravilnikom i raspolagati vjerodostojnom dokumentacijom tako da službena osoba može nedvojbeno utvrditi da je hrana prihvaćena od donatora iskorištena za potrebe osoba iz članka 5. ovoga Pravilnika.
(7) U slučaju izravnog doniranja donator je dužan voditi evidencije i raspolagati vjerodostojnom dokumentacijom iz stavaka 5. i 6. ovoga članka.
(8) Posrednik je dužan voditi evidenciju o vrijednosti primljene i neiskorištene hrane koju je neškodljivo zbrinuo sukladno posebnim propisima.
(9) Zbirne podatke iz evidencija iz stavaka 1., 2., 3., 4. i 8. ovoga članka donatori i posrednici dužni su dostaviti Ministarstvu poljoprivrede (u daljnjem tekstu: Ministarstvo) za razdoblje i u rokovima propisanim za dostavu prijava poreza na dodanu vrijednost u skladu s propisima o porezu na dodanu vrijednost.
(10) Ako donatori i posrednici nisu upisani u registar obveznika poreza na dodanu vrijednost, zbirne podatke iz stavka 9. ovoga članka dužni su dostaviti Ministarstvu najkasnije do dvadesetog dana u mjesecu koji slijedi po isteku kalendarskog tromjesečja za koje se dostavljaju podaci.
III. UVJETI KOJE MORA ISPUNJAVATI POSREDNIK
Članak 12.
(1) Fizička ili pravna osoba koja namjerava obavljati poslove posrednika mora biti upisana u Registar posrednika koji vodi Ministarstvo.
(2) Za upis u Registar posrednika fizička ili pravna osoba mora ispuniti sljedeće uvjete:
– mora biti registrirana u Republici Hrvatskoj odnosno upisana u odgovarajući registar
– mora raspolagati objektom koji je upisan u upisnik objekata u poslovanju s hranom sukladno posebnim propisima o hrani.
(3) Posrednik mora obavljati poslove posredovanja u lancu doniranja hrane u objektu ili prostoriji objekta koja se koristi isključivo za tu namjenu.
Članak 13.
(1) Fizička ili pravna osoba iz članka 12. stavka 1. ovoga Pravilnika podnosi zahtjev za upis u Registar posrednika Ministarstvu prije početka obavljanja poslova posrednika.
(2) Zahtjev iz stavka 1. ovoga članka mora sadržavati najmanje sljedeće podatke:
1. osobno ime / naziv i adresu / sjedište fizičke ili pravne osobe
2. osobni identifikacijski broj (OIB)
3. o odgovornim osobama u pravnoj osobi
4. o objektu / objektima koje posrednik koristi za skladištenje i distribuciju donirane hrane
5. evidencijski / odobreni broj objekta / objekata odnosno broj rješenja kojim je odobren upis u upisnik objekata u poslovanju s hranom sukladno posebnim propisima.
(3) Uz zahtjev za upis u Registar posrednika fizička ili pravna osoba mora priložiti dokaze o ispunjavanju uvjeta iz članka 12. stavka 2. ovoga Pravilnika.
(4) O upisu u Registar posrednika ministar donosi rješenje sukladno članku 73. stavku 4. Zakona o poljoprivredi.
Članak 14.
(1) Posrednik je dužan podnijeti Ministarstvu zahtjev za upis promjena u Registar posrednika najkasnije u roku od osam dana od dana nastale promjene.
(2) Iznimno od stavka 1. ovoga članka, zahtjev za upis promjene podataka o objektu koji koristi za skladištenje i distribuciju donirane hrane posrednik je dužan podnijeti prije početka obavljanja poslova posrednika u novom objektu.
(3) Zahtjev iz stavaka 1. i 2. ovoga članka mora sadržavati registarski broj posrednika iz Registra posrednika te podatke o promjeni. Uz zahtjev moraju biti priloženi dokazi.
(4) O upisu promjena u Registar posrednika ministar donosi rješenje sukladno članku 73. stavku 4. Zakona o poljoprivredi.
Članak 15.
(1) Posrednik koji prestaje s obavljanjem poslova posrednika dužan je podnijeti zahtjev za brisanje iz Registra posrednika.
(2) O brisanju iz Registra posrednika ministar donosi rješenje sukladno članku 73. stavku 4. Zakona o poljoprivredi.
IV. SADRŽAJ I NAČIN VOĐENJA REGISTRA POSREDNIKA
Članak 16.
(1) Ministarstvo vodi Registar posrednika.
(2) U Registar posrednika upisuju se najmanje sljedeći podaci o posredniku:
1. registarski broj
2. osobno ime / naziv i adresu / sjedište fizičke ili pravne osobe
3.