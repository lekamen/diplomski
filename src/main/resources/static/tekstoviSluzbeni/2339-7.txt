 evidencija i druge administrativne poslove.
(2) Stručne osobe iz stavka 1. podstavka 1. ovoga članka su osobe koje ispunjavaju najmanje uvjete iz članka 10. stavka 2. točki 1., 3., 4., 5., 6., 7., 10. i 11. ovoga Pravilnika i imaju najmanje 10 godina radnog iskustva u struci te trajno rade na pripremi ili primjeni tehničke regulative iz područja energetske učinkovitosti koja je predmet Programa osposobljavanja iz Priloga I ovoga Pravilnika.
Članak 27.
(1) Zahtjev za izdavanje suglasnosti za provođenje Programa osposobljavanja podnosi se Ministarstvu, a zahtjevu se prilaže slijedeća dokumentacija:
– preslike diploma stručnih osoba koje će provoditi Program osposobljavanja
– životopisi stručnih osoba koje će provoditi Program osposobljavanja,
– detaljno razrađeni Program osposobljavanja sukladno Prilogu I ovoga Pravilnika,
– sadržaj i način provođenja provjere znanja polaznika Programa osposobljavanja,
– dokaz o vlasništvu, najmu ili pravu korištenja potrebnog prostora za provođenje Programa,
– javnobilježnički ovjerenu izjavu o stalno zaposlenoj administrativnoj osobi i pojedinim predavačima na Programu osposobljavanja,
– javnobilježnički ovjerovljenu izjavu da se protiv pravne osobe i odgovorne osobe u pravnoj osobi ne vodi kazneni postupak zbog kaznenog djela koje se goni po službenoj dužnosti, te da nije izrečena pravomoćna osuđujuća presuda za jedno od kaznenih djela iz članka 11. točke 5. ovoga Pravilnika,
– izjave o poslovno-tehničkoj suradnji predavača na Programu osposobljavanja koji nisu zaposleni kod Nositelja Programa osposobljavanja.
(2) Kad zahtjev iz stavka 1.ovoga članka podnosi zajedno više pravnih osoba, dužni su, uz dokumentaciju iz stavka 1. ovog članka priložiti odgovarajući ugovor o suradnji.
Članak 28.
(1) Nositelj Programa osposobljavanja obvezan je:
– provoditi Program osposobljavanja sukladno propisanom programu iz Priloga I ovoga Pravilnika,
– provjeriti identitet i prisutnost osobe koja pohađa Program osposobljavanja,
– provesti provjeru znanja osoba koje pohađaju Program osposobljavanja,
– voditi evidenciju osoba koje su završile Program osposobljavanja,
– izvještavati Ministarstvo, o provedbi Programa izobrazbe i o podacima iz evidencije koju vodi,
– omogućiti Ministarstvu nadzor nad provedbom Programa osposobljavanja i drugim obvezama koje ima u skladu s ovim Pravilnikom te nad dokumentima na temelju kojih se vodi evidencija osoba koje pohađaju Program osposobljavanja.
(2) Nositelj Programa osposobljavanja u elektroničkom obliku dostavlja podatke iz članka 30. ovoga Pravilnika o fizičkim osobama koje su završile Program osposobljavanja u roku od 15 dana od provedene provjere znanja.
(3) Nositelj Programa izobrazbe obvezan je provesti Program osposobljavanja najmanje jednom godišnje ukoliko se za te programe prijavi pet i više polaznika.
(4) Nositelj Programa izobrazbe dužan je trajno ispunjavati propisane uvjete za izdavanje suglasnosti.
Članak 29.
(1) Provjeru znanja osoba koje pohađaju Program osposobljavanja provodi Nositelj Programa osposobljavanja putem stručnih osoba koje su sudjelovale u provođenju tog programa pismenim putem.
(2) Kod provođenja provjere znanja Nositelj Programa osposobljavanja vodi zapisnik koji obvezno sadrži:
– podatke o osobi koja je pristupila provjeri znanja (ime i prezime, stručnu spremu i struku, datum i mjesto rođenja, osobni identifikacijski broj),
– datum provođenja provjere znanja,
– ispit koji je rješavala osoba koja je pristupila provjeri znanja,
– imena i prezimena osoba koje su provele provjeru znanja.
(3) Smatra se da je osoba uspješno položila provjeru znanja ukoliko je skupila najmanje 70% bodova od svakog poglavlja koje je predmet ispita.
(4) Osobama koje su uspješno završile Program osposobljavanja Nositelj Programa osposobljavanja izdaje Uvjerenje o uspješno završenom Programu osposobljavanja.
Članak 30.
Uvjerenje o završenom Programu osposobljavanja za osobe koje pohađaju Program osposobljavanja obvezno sadrži:
1. ime i prezime,
2. osobni