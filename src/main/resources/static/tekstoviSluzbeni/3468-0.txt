29 01.04.2016 Odluka o minimalnim novčanim iznosima potrebnim za mjesečno uzdržavanje djeteta
MINISTARSTVO SOCIJALNE POLITIKE I MLADIH
817
Na temelju članka 314. stavka 1. Obiteljskog zakona (»Narodne novine«, broj 103/15) ministrica socijalne politike i mladih, donosi
ODLUKU
O MINIMALNIM NOVČANIM IZNOSIMA POTREBNIM ZA MJESEČNO UZDRŽAVANJE DJETETA
Minimalni novčani iznosi koji predstavljaju minimum iznosa ukupnih materijalnih potreba za mjesečno uzdržavanje maloljetnog djeteta u Republici Hrvatskoj, koje je dužan platiti roditelj koji ne stanuje s djetetom, određuju se u postotku od prosječne mjesečne isplaćene neto plaće po zaposlenom u pravnim osobama Republike Hrvatske koja je za 2015. godinu iznosila 5.5711,00 kn, prema Priopćenju Državnog zavoda za statistiku Broj: 9.1.1/12. od 29. veljače 2016. godine, iznose:
– za dijete do 6 godina 17% prosječne plaće 970,87 kn,
– za dijete od 7 do 12 godina 20% prosječne plaće 1.142,20 kn,
– za dijete od 13 do 18 godina 22% prosječne plaće 1.256,42 kn.
Ova Odluka stupa na snagu s 1. travnja 2016. godine.
Klasa: 552-04/16-01/7
Urbroj: 519-03-1-2/4-16-4
Zagreb, 24. ožujka 2016.
Ministrica Bernardica Juretić, v. r.
