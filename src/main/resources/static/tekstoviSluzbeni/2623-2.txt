 te o mjerama koje bi trebalo poduzeti radi unapređenja kvalitete prostornog uređenja, urbanizma i arhitekture, te s tim u vezi zaštite okoliša, zaštite i očuvanja kulturne baštine i zaštite okoliša od neprihvatljive gradnje,
9. uspostavlja i razvija suradnju s drugim komorama inženjera u graditeljstvu i međunarodnim organizacijama arhitekata i/ili inženjera, kao i drugim profesionalnim organizacijama i udrugama,
10. organizira natječaje iz područja arhitekture, urbanizma, krajobrazne arhitekture i unutarnje arhitekture, pruža stručnu pomoć naručiteljima (raspisivačima) u provođenju natječaja, kada to naručitelj zatraži od Komore, i vodi registre izdanih registarskih brojeva natječaja i provoditelja natječaja,
11. osigurava ostvarivanje prava članova Komore u realizaciji natječaja,
12. osniva udruge, trgovačka društva i provodi osnivanje drugih organizacijskih oblika rada, kojima se unaprjeđuje kvaliteta rada Komore,
13. u cilju obavljanja stručnih poslova može osnivati urede i centre,
14. obavlja administrativne, stručne i pravne poslove za organizacijske oblike iz točke 12., u kojima je Komora osnivač,
15. dodjeljuje nagrade i priznanja članovima Komore koji su se, vrsnoćom rada ili uzornim profesionalnim ponašanjem u obavljanju djelatnosti ili na drugi način, istaknuli u svom radu,
16. dodjeljuje i druge nagrade u cilju promicanja kvalitete prostornog uređenja, urbanizma i arhitekture, odnosno općenito unaprjeđenja kulture gradnje.
IV. PRAVA I DUŽNOSTI ČLANOVA KOMORE
Članak 8.
Prava, dužnosti, obveze i odgovornosti članova Komore ostvaruju se sukladno odredbama Zakona, Statuta Komore, akata Komore i drugih zakonskih akata.
Članak 9.
Prava članova Komore su:
1. sudjelovati u postupku izbora, u skladu s odredbama Statuta i općeg akta,
2. biti birani, imenovani i/ili sudjelovati u radu tijela Komore, odbora, radnih skupina, povjerenstava, stručnih savjeta, ekspertnih radnih skupina, voditelja i zamjenika voditelja za pojedina strukovna područja i sl.,
3. koristiti pravne i stručne usluge Komore,
4. usmjeravati i usklađivati međusobne odnose i zajedničke interese jedinstvenog komorskog sustava,
5. sudjelovati u provedbi Programa stalnog stručnog usavršavanja i cjeloživotnog učenja,
6. predlagati i razmatrati pitanja iz područja prostornog uređenja, urbanizma i arhitekture,
7. sudjelovati u prikupljanju i dostavi podatka potrebnih za zastupanje i promicanje zajedničkih interesa,
8. podnositi prijave za pokretanje stegovnih postupaka,
9. koristiti usluge Centra za mirenje pri Komori,
10. putem tijela Komore predlagati donošenje drugih propisa, te akata Komore,
11. sudjelovati u razmatranju nacrta i prijedloga propisa iz područja prostornog uređenja i graditeljske djelatnosti i mjera za njihovu provedbu,
12. druga prava utvrđena Zakonom, ovim Statutom i općim aktima Komore.
Članak 10
(1) Dužnosti članova Komore su:
1. pridržavati se odredbi Statuta, odluka, zaključaka i drugih akata Komore, te razvijati međusobnu odgovornost za njihovu dosljednu provedbu, kao i za provedbu jedinstvenih ciljeva komorskog sustava,
2. strukovnu djelatnost obavljati savjesno, u skladu s pravilima struke, dostignućima znanosti i tehnike, razvitkom prostornog uređenja, urbanizma i arhitekture, te Kodeksom strukovne etike,
3. poštivati Zakon i druge propise koji uređuju poslove i djelatnosti u prostornom uređenju i gradnji,
4. poštivati autorska prava,
5. savjesno obavljati funkcije u tijelima Komore i tijelima u koje su imenovani,
6. na zahtjev tijela Komore bez odgode davati podatke i obavijesti koji se odnose na njegovo profesionalno ponašanje i rad u obavljanju zadaća struke,
7. redovito obavještavati Komoru o svim podacima, odnosno promjenama podataka koji su određeni propisima iz područja gradnje i prostornoga uređenja, ovim Statutom i ostalim aktima Komore, u roku od 15 dana od nastanka promjene,
8. pravovremeno plaćanje upisnine, članarina i ostalih naknada utvrđenih ovim Statutom i drugim aktima Komore, u roku dospijeća. Obveza plaćanja