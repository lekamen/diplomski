mora ispunjavati sljedeće uvjete:
– u okviru svoje djelatnosti obavljaju stručne poslove predviđene sadržajem pripravničke prakse određene struke,
– ima zaposlenog stručnog radnika koji ispunjava uvjete za glavnog stručnog voditelja (članak 6. stavak 2. ovoga Pravilnika),
– ima zaposlenog stručnog radnika koji ispunjava uvjete za stručnog voditelja (članak 7. stavak 2. ovoga Pravilnika),
– raspolaže odgovarajućom opremom i prostorom za obavljanje pripravničke prakse određene struke.
(2) Pripravnik može provoditi pripravničku praksu kod poslodavca koji ne ispunjava propisani uvjet iz stavka 1. alineje 2. ovoga članka, ako se sporazumnom s drugim poslodavcem koji ispunjava uvjete iz stavka 1. ovoga članka, imenuje glavni stručni voditelj.
(3) Ako se tijekom pripravničke prakse ocijeni da ne postoji mogućnost da pripravnik obavi pripravničku praksu kod poslodavca kod kojeg provodi pripravnički staž ili bi upućivanje kod drugog poslodavca pridonijelo njegovom uspješnijem osposobljavanju, pripravnik će obavljati pripravnički praksu kod poslodavca koji ispunjava uvjete propisane ovim Pravilnikom.
(4) Poslodavac kod kojeg pripravnik provodi pripravnički staž sporazumom uređuje međusobna prava i obveze u vezi s upućivanjem pripravnika iz stavka 3. ovoga članka.
(5) Troškovi koji nastanu u vezi s upućivanjem pripravnika iz stavka 3. ovoga članka snosi poslodavac kod kojeg pripravnik provodi pripravnički staž, ako sporazumom nije uređeno drukčije.
Članak 6.
(1) Za provođenje cjelokupne pripravničke prakse brine se glavni stručni voditelj (mentor) i stručni voditelji.
(2) Glavni stručni voditelj mora imati završeni najmanje isti stupanj stručne spreme u struci za koju se pripravnik osposobljava, najmanje pet godina radnog iskustva u djelatnosti socijalne skrbi, položen stručni ispit, koji je oslobođen obveze polaganja stručnog ispita sukladno ranije važećim propisima ili koji nije dužan polagati stručni ispit sukladno Zakonu o socijalnoj skrbi (u daljnjem tekstu: ispit) te sposobnost i sklonost prema pedagoškom radu.
(3) Glavni stručni voditelj dužan je:
– upoznati pripravnika sa sadržajem pripravničke prakse i programom općeg i posebnog dijela ispita,
– organizirati i neprekidno pratiti provođenje cjelokupne pripravničke prakse,
– organizirati upućivanje pripravnika na provođenje dijela pripravničke prakse kod drugog poslodavca u djelatnosti socijalne skrbi, u državna tijela, zdravstvene ustanove, ustanove odgoja i obrazovanja te pravosuđa koje ispunjavaju uvjete za provođenje pripravničke prakse propisane ovim Pravilnikom,
– pružati stručnu pomoć pripravniku u praktičnom radu, upućivati ga na stručnu literaturu i propise utvrđene programom ispita,
– provjeravati njegov praktični rad te
– obavljati i druge poslove utvrđene ovim Pravilnikom.
Članak 7.
(1) Provedbu pripravničke prakse u pojedinim stručnim cjelinama, odnosno ustrojstvenim jedinicama poslodavca ili dijela prakse u državnom tijelu, zdravstvenoj ustanovi, ustanovi odgoja i obrazovanja te pravosuđa, organizira i prati stručni voditelj.
(2) Stručni voditelj mora imati isti stupanj stručne spreme i najmanje tri godine radnog iskustva na određenim poslovima na kojima se pripravnik osposobljava te sposobnost i sklonost prema pedagoškom radu.
(3) Iznimno, stručni voditelj može imati i niži stupanj stručne spreme od pripravnika, ako ima stručna znanja i vještine te ispunjava ostale uvjete za stručnog voditelja propisane ovim Pravilnikom.
(4) Stručni voditelj dužan je:
– uvoditi pripravnika u rad stručne cjeline odnosno ustrojstvene jedinice i pomagati mu uputama i savjetima pri praktičnom osposobljavanju,
– brinuti da pripravnik obavlja poslove utvrđene sadržajem pripravničkog staža,
– obavljati i druge poslove utvrđene ovim Pravilnikom.
Članak 8.
(1) Glavnog stručnog voditelja (mentora) imenuje na prijedlog stručnog vijeća, odgovorna osoba poslodavca kod kojeg je pripravnik zasnovao radni odnos ili se stručno osposobljava za rad.
(2) Stručnog voditelja imenuje odgovorna osoba