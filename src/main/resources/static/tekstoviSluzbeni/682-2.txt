predsjedavajućeg na temelju standardnog poslovnika objavljenom u Službenom listu Zajednice.
(2) U svezi javne dostupnosti dokumenata Odbora, primjenjuju se načela i uvjeti pristupa javnim dokumentima koje primjenjuje Komisija.
Članak 15.
(1) Zahtjev za priznavanje klasifikacijskog društva koje ima sjedište ili podružnicu u Republici Hrvatskoj, kojoj je dana ovlast upravljanja i koja je ovlaštena nastupati i djelovati u okviru svojih ovlasti u područjima koja se odnose na plovilo unutarnje plovidbe, Komisiji dostavlja Ministarstvo.
(2) Zahtjev iz stavka 1. ovoga članka mora sadržavati sve informacije i dokumentaciju koji su potrebni da bi se provjerilo da li su ispunjeni kriteriji za priznavanje.
(3) Svaki član Odbora može zatražiti saslušanje klasifikacijskog društva koje je podnijelo zahtjev ili zahtijevati da se dostavi dodatna dokumentacija ili informacije.
Članak 16.
(1) Klasifikacijskom društvu može se oduzeti status priznatog klasifikacijskog društva odlukom Komisije u postupku koji je istovjetan postupku u kojem je donesena odluka o priznavanju.
(2) Svaki član Odbora može zatražiti oduzimanje statusa priznatog klasifikacijskog društva. Predstavnik države članice u odboru koji zatraži oduzimanje statusa priznatog klasifikacijskog društva mora dostaviti informacije i dokumentaciju kojom podupire svoj zahtjev.
Članak 17.
(1) Kada donosi odluke, Komisija će uzeti u obzir odluke koje je donijela Centralna komisija za plovidbu Rajnom, a koje se tiču priznavanja određenog klasifikacijskog društva.
(2) Prije donošenja odluke o priznavanju klasifikacijskog društva koje nije priznato od strane Centralne komisije za plovidbu Rajnom, Komisija će se savjetovati s njenim tajništvom.
Članak 18.
O odlukama Komisije Ministarstvo će izvijestiti klasifikacijsko društvo.
Članak 19.
(1) Ministarstvo vodi popis priznatih klasifikacijskih društava prema odredbama ovog Pravilnika.
(2) Nakon svake odluke o priznavanju klasifikacijskog društva ili odluke o oduzimanju statusa priznatog klasifikacijskog društva, Ministarstvo će izvršiti dopunu popisa priznatih klasifikacijskih društava.
(3) Popis priznatih klasifikacijskih društava objavljuje se u »Narodnim novinama« i na internetskim stranicama Ministarstva.
Članak 20.
Ministarstvo će redovito obavljati nadzor nad radom priznatog klasifikacijskog društva i prema potrebi dostavljati Komisiji i zemljama članicama izvješća o rezultatima nadzora.
Članak 21.
Do dobivanja statusa priznatog klasifikacijskog društva od strane Komisije, Hrvatski registar brodova smatra se priznatim klasifikacijskim društvom sukladno odredbama ovog Pravilnika i to samo u odnosu na plovila koja plove isključivo na državnim vodnim putovima.
Članak 22.
Stupanjem na snagu ovog Pravilnika prestaje važiti Pravilnik o tehničkom nadzornom tijelu za certifikaciju plovila u unutarnjoj plovidbi (»Narodne novine« broj 99/2008 i 111/2012).
Članak 23.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/13
Urbroj: 530-03-3-1-15-2
Zagreb, 11. ožujka 2015.
Ministar dr. sc. Siniša Hajdaš Dončić, v. r.
PRILOG
KRITERIJI ZA PRIZNAVANJE KLASIFIKACIJSKIH DRUŠTAVA
Klasifikacijsko društvo koje traži priznavanje prema odredbama ovog Pravilnika mora udovoljiti sljedećim kriterijima:
1. Klasifikacijsko društvo mora dokazati opsežno iskustvo u ocjenjivanju projekata i gradnje plovila na unutarnjim vodama, uključujući plovila za prijevoz opasnog tereta. Klasifikacijsko društvo mora imati sveobuhvatan set pravila i propisa koji se odnose na projektiranje, gradnju i periodički pregled plovila na unutarnjim vodama, uključujući plovila za prijevoz opasnog tereta, koji se moraju izdavati barem na engleskom, francuskom, njemačkom ili nizozemskom jeziku i koji se moraju stalno ažurirati i unaprjeđivati kroz programe za istraživanje i razvoj. Pravila i propisi ne smiju biti u suprotnosti s propisima Zajednice ili s međunarodnim ugovorima koji su na snazi.
2. Klasifikacijsko društvo mora svake godine izdavati svoj 