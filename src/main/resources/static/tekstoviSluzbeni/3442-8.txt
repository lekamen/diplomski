 dokumente toga tijela obradi drugo prijavljeno tijelo ili da na zahtjev ti dokumenti budu na raspolaganju ministarstvu nadležnom za gospodarstvo i nadležnom inspekcijskom tijelu.
Članak 26.
Osporavanje stručnosti prijavljenog tijela
Ministarstvo nadležno za gospodarstvo pružit će Komisiji, na njen zahtjev, sve podatke koje se odnose na osnovu po kojoj je izvršeno prijavljivanje, ili o održavanju ispunjenih zahtjeva temeljem kojih je prijavljeno dotično tijelo.
Članak 27.
Operativne obveze prijavljenih tijela
(1) Prijavljena tijela moraju provoditi ocjenjivanje sukladnosti u skladu s postupcima ocjenjivanja sukladnosti iz Dodatka II. ovoga Pravilnika.
(2) Postupci ocjenjivanja sukladnosti provode se razmjerno kako bi se izbjeglo nepotrebno opterećivanje gospodarskih subjekata gdje prijavljena tijela obavljaju svoje djelatnosti vodeći računa o veličini poduzeća, sektoru u kojem djeluje, njegovoj strukturi, stupnju složenosti tehnologije dotične posude i masovnoj ili serijskoj prirodi proizvodnog postupka.
(3) Prilikom ocjenjivanja sukladnosti prijavljena tijela ipak poštuju stupanj strogosti i razinu zaštite potrebne za sukladnost posude s ovim Pravilnikom.
(4) Ako prijavljeno tijelo utvrdi da proizvođač ne ispunjava bitne sigurnosne zahtjeve iz Dodatka I. ovoga Pravilnika, ili odgovarajuće usklađene norme ili druge tehničke specifikacije, od navedenog proizvođača mora zahtijevati poduzimanje primjerenih korektivnih mjera i ne smije izdati potvrdu.
(5) Ako tijekom praćenja sukladnosti nakon izdavanja potvrde, prijavljeno tijelo utvrdi da posuda više nije sukladna, od proizvođača mora zahtijevati poduzimanje primjerenih korektivnih mjera i prema potrebi mora ukinuti ili povući potvrdu.
(6) Ako korektivne mjere nisu poduzete ili nemaju zahtijevani učinak, prijavljeno tijelo prema potrebi mora ograničiti, ukinuti ili povući potvrde.
Članak 28.
Žalba na odluke prijavljenog tijela
Prijavljena tijela i podnositelj zahtjeva uredit će ugovorom, sklopljenim u pisanom obliku, međusobna prava i obveze u vezi s provedbom postupaka ocjenjivanja sukladnosti uključujući i pravo žalbe na odluku prijavljenog tijela.
Članak 29.
Obveza obavješćivanja za prijavljena tijela
(1) Prijavljena tijela obavješćuju ministarstvo nadležno za gospodarstvo o:
– svakom odbijanju, ograničenju, obustavi ili povlačenju potvrde;
– svim okolnostima koje utječu na opseg ili uvjete prijavljivanja;
– svakom zahtjevu za podacima koji su primili od nadležnog inspekcijskog tijela i koji se odnosi na aktivnosti ocjenjivanja sukladnosti;
– aktivnostima ocjenjivanja sukladnosti provedenima u okviru njihove prijave te o svim drugim provedenim aktivnostima, uključujući prekogranične aktivnosti i ugovore s podizvođačima, na zahtjev.
(2) Prijavljena tijela drugim tijelima prijavljenima u skladu s ovim Pravilnikom i koja provode slične aktivnosti ocjenjivanja sukladnosti koje obuhvaćaju iste posude moraju osigurati mjerodavne podatke o pitanjima koja se odnose na negativne te, na zahtjev, pozitivne rezultate ocjenjivanja sukladnosti.
POGLAVLJE V. NADZOR NAD TRŽIŠTEM I KONTROLA POSUDA KOJE ULAZE NA TRŽIŠTE
Članak 30.
Nadzor nad tržištem
Inspekcijski nadzor nad stavljanjem posuda na tržište i uporabu sukladno Zakonu o tehničkim zahtjevima za proizvode i ocjenjivanju sukladnosti obavljaju inspektori, u skladu s njihovim nadležnostima.
Članak 31.
Postupak rukovanja posudama koje predstavljaju rizik na nacionalnoj razini
(1) Ako nadležno inspekcijsko tijelo ima dovoljno razloga vjerovati da posuda obuhvaćena ovim Pravilnikom predstavlja rizik za zdravlje ili sigurnost osoba ili domaćih životinja ili imovine, tada ono provodi ocjenjivanje u cilju potvrde ispunjava li navedena posuda sve relevantne zahtjeve iz ovoga Pravilnika. Odgovarajući gospodarski subjekti prema potrebi surađuju s nadležnim inspekcijskim tijelom u tu svrhu.
(2) Ako tijekom ocjenjivanja iz prvog stavka ovoga članka nadležno inspekcijsko tijelo utvrdi da posuda nije u skladu sa zahtjevima ovoga Pravilnika, ono će