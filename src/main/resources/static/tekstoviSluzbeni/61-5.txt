 individualnu kvotu dodijeljenu od države-zastave;
– država-zastava ima manje od 5 ovlaštenih plivarica tunolovki.
(7) U slučajevima iz stavka 6. ovoga članka, vlasnik/ovlaštenik povlastice za ribolov na moru dostavlja Ministarstvu zahtjev za odobrenjem do 5. veljače. Zahtjev mora sadržavati podatke o:
– trajanju radnje,
– plovilima i vlasnicima/ovlaštenicima povlastice,
– individualnim kvotama plovila,
– ključu raspodjele ulova među plovilima,
– odredišnom uzgajalištu.
(8) Prije izdavanja odobrenja temeljem Zahtjeva iz stavka 7. ovoga članka, Ministarstvo će zatražiti potvrdu od država-zastava plovila koja su navedena u zahtjevu za zajedničku ribolovnu radnju. Ukoliko ne zaprimi potvrdu od države-zastave, Ministarstvo neće izdati odobrenje za zajedničku ribolovnu radnju.
(9) U zahtjevu za obavljanje zajedničkih ribolovnih radnji iz stavka 2. i stavka 6. ovoga članka, plovila moraju dostaviti Obrazac o zajedničkim ribolovnim radnjama (Prilog 12. ovoga Pravilnika).
(10) Trgovački aranžmani i/ili transfer ulovnih kvota s drugim članicama ICCAT-a dozvoljeni su isključivo uz odobrenje ministra, autorizaciju relevantne članice ICCAT-a i autorizaciju ICCAT-a.
VREMENSKA OGRANIČENJA
Članak 6.
(1) Ribolov tune plivaricama tunolovkama dozvoljen je tijekom razdoblja od 26. svibnja do 24. lipnja ili do iskorištenja dodijeljene izlovne kvote unutar tog razdoblja.
(2) Ribolov tune u športskom ribolovu dozvoljen je od 16. lipnja do 14. listopada ili do iskorištenja dodijeljene izlovne kvote unutar tog razdoblja.
(3) Ribolov tune udičarskim alatima u gospodarskom ribolovu iz članka 9. ovog Pravilnika dozvoljen je od 1. travnja do 31. prosinca, ili do iskorištenja dodijeljene godišnje izlovne kvote unutar tog razdoblja.
(4) Nakon što Ministarstvo, na temelju dostavljenih podataka o ulovu tuna, utvrdi da je izlovljena dopuštena izlovna kvota tuna u pojedinoj kategoriji ribolova prije isteka ribolovne sezone za pojedine kategorije ribolova i/ili alate iz stavaka 1., 2. i 3. ovoga članka, ministar donosi odluku o zabrani daljnjeg ribolova tuna za tekuću godinu za određene kategorije ribolova i/ili alate.
KORIŠTENJE ZRAKOPLOVA
Članak 7.
Zabranjeno je korištenje zrakoplova, helikoptera ili bilo kojih drugih letećih objekata za traženje tuna.
MINIMALNE ULOVNE VELIČINE
Članak 8.
(1) Zabranjen je ulov, zadržavanje na plovilu, prekrcavanje, iskrcaj, prebacivanje, prijevoz, skladištenje, prerada, prodaja, izlaganje i nuđenje na prodaju tuna ulovne veličine manje od 30 kg ili vilične duljine manje od 115 cm.
(2) Vilična duljina podrazumijeva duljinu između vrha gornje čeljusti i vilice repne peraje.
(3) Iznimno od stavka 1. ovog članka, u Jadranu je dozvoljen ulov, prebacivanje i stavljanje u kavez tune ulovne veličine veće od 8 kg ili vilične duljine veće od 75 cm isključivo u svrhu uzgoja.
(4) U kavezima za uzgoj tuna ne smije biti jedinki veličine manje od one propisane u stavku 3. ovoga članka.
(5) Ukupni ulov tuna plivaricom tunolovkom u Jadranu čija je najmanja ulovna veličina 8 kg ili najmanja vilična duljina 75 cm u svrhu uzgoja ne smije biti veći od 90% ukupne izlovne kvote za tekuću godinu.
ALATI I OPREMA ZA ULOV TUNE
Članak 9.
(1) Gospodarski ribolov tune smije se obavljati samo uz uporabu sljedećih ribolovnih alata:
– plivarice tunolovke,
– odmeta, panule i plutajućeg parangala (u daljnjem tekstu: udičarski alati).
(2) Zabranjen je ulov, zadržavanje na plovilu, iskrcaj, prebacivanje, prekrcaj, prijevoz, skladištenje, prerada, prodaja, izlaganje, nuđenje na prodaju i uzgoj tune ulovljene ribolovnim alatima koji nisu navedeni u stavku 1. ovog članka.
(3) Športski i rekreacijski ribolov tune smije se obavljati sukladno odredbama ovoga Pravilnika i odredbama Pravilnika o športskom i rekreacijskom ribolovu na moru (»Narodne novine« broj 152/2011).
MJERE UPRAVLJANJA RIBOLOVNIM KAPACITETOM
Članak 10.
(1) Gospodarski ribolov tune smije se obavljati samo plovilom na koje je izdana povlastica za obavljanje gospodarskog ribolova ribolovnim alatima iz