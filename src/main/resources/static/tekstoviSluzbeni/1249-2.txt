 priručnikom, i
c) primjenjivim popisima.
Uvjeti za stjecanje Potvrde o odobrenju
Članak 9.
(1) Zahtjev i dokazi o udovoljavanju uvjetima za izdavanje Potvrde o odobrenju podnose se Agenciji na obrascu i na način kako je to propisala Agencija.
(2) Uz zahtjev mora biti priloženo sljedeće:
a) izvadak iz sudskog registra ili izvadak iz registra udruga,
b) organizacijski priručnik,
c) program osposobljavanja,
d) osobne detalje (životopis) i relevantne kvalifikacije rukovodećih osoba,
e) popis sportsko-rekreativnih zrakoplova, jedrilica ili balona za osposobljavanje i pripadajuću dokumentaciju,
f) dozvolu za rad radiostanice, ako je primjenjivo, i
g) policu osiguranja za odgovornost za štetu nanesenu trećim osobama, kako je primjenjivo.
(3) Agencija će izdati Potvrdu o odobrenju kada utvrdi udovoljavanje uvjetima propisanim ovim Pravilnikom.
(4) Potvrda o odobrenju izdaje se bez ograničenja roka valjanosti.
Promjena Potvrde o odobrenju
Članak 10.
(1) Organizacija za osposobljavanje mora obavijestiti Agenciju o promjeni podataka s Potvrde o odobrenju ili promjeni koja utječe na sposobnost organizacije za provođenje osposobljavanja u skladu s opsegom i uvjetima definiranim Potvrdom o odobrenju.
(2) Zahtjev i dokazi o udovoljavanju uvjetima za promjenu Potvrde o odobrenju podnosi se Agenciji na obrascu i na način kako je to propisala Agencija.
(3) Organizacija za osposobljavanje smije provoditi osposobljavanje tijekom postupka odobrenja promjene pod uvjetima koje odredi Agencija.
Odgovorni rukovoditelj
Članak 11.
(1) Organizacija mora od Agencije ishoditi odobrenje za odgovornog rukovoditelja.
(2) Odgovorni rukovoditelj snosi sveukupnu odgovornost za:
a) osiguranje uvjeta potrebnih za provođenje aktivnosti organizacije, i
b) kontinuiranu usklađenost organizacije s odobrenim organizacijskim priručnikom, odobrenim programom osposobljavanja i primjenjivim propisima.
(3) Odgovorni rukovoditelj smije istovremeno obnašati i dužnost voditelja osposobljavanja.
Voditelj osposobljavanja
Članak 12.
(1) Organizacija mora osigurati odobrenog voditelja osposobljavanja za svako osposobljavanje iz opsega odobrenja.
(2) Voditelj osposobljavanja mora:
a) posjedovati valjanu dozvolu i odgovarajuća ovlaštenja potrebna za provođenje jednog ili više osposobljavanja iz opsega odobrenja, i
b) položiti pismenu provjeru znanja iz primjenjivih propisa, organizacijskog priručnika i programa osposobljavanja, koju u postupku odobrenja provodi Agencija.
(3) Voditelj osposobljavanja je odgovoran:
a) za rukovođenje i provođenje osposobljavanja u skladu s odobrenim organizacijskim priručnikom, odobrenim programom osposobljavanja i primjenjivim propisima,
b) da osigura integraciju teorijskog i praktičnog osposobljavanja,
c) za nadzor napredovanja pojedinog učenika, i
d) za kontinuiranu usklađenost s primjenjivim propisima osposobljavanja za koje je odobren.
(4) Iznimno od stavka 2. točke b) ovog članka, voditelj osposobljavanja nominiran od organizacije koja provodi osposobljavanje pilota jedrilica i balona ne mora položiti pismenu provjeru znanja iz primjenjivih propisa, organizacijskog priručnika i programa osposobljavanja.
Osobe koje provode osposobljavanje
Članak 13.
(1) Osobe koje provode osposobljavanje moraju posjedovati odgovarajuće dozvole, ovlaštenja, povlastice i kvalifikacije potrebne za provođenje osposobljavanja.
(2) Iznimno od stavka 1. ovoga članka, teorijsko osposobljavanje može provoditi osoba koja posjeduje odgovarajuće:
a) praktično iskustvo u zrakoplovstvu u području relevantnom za osposobljavanje i koja:
1. je završila seminar obnove znanja za nastavnika letenja/padobranstva,
2. posjeduje ovlaštenje nastavnik letenja/padobranstva,
3. je završila tečaj pedagoško-psihološke izobrazbe, ili
4. posjeduje zvanje učitelja, nastavnika ili profesora;
ili
b) teorijsko znanje potrebno za provođenje osposobljavanja.
(3) Osoba koja provodi osposobljavanje mora provoditi osposobljavanje u skladu s:
a) odobrenim programom osposobljavanja,
b) odobrenim