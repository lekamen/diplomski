 (tri), redoslijed: prvi, drugi, treći vod, NAPRIJED!
Na tu zapovijed zapovjednici vodova stanu ispred vodova i zapovijedaju: U kolonu po četiri (tri) na – PRIJED!
Na tu se zapovijed vodovi prestrojavaju u kolonu po četiri (tri). Prvi vod nastavlja kretanje ravno, ostali vodovi u kosome kretanju dolaze u zatiljak prvomu određenim redoslijedom. Zapovjednici vodova su na čelu svojih vodova.
Članak 128.
Za prestrojavanje satnije iz kolone po četiri (tri) u dvovrsni stroj u istome smjeru kretanja zapovjednik satnije zapovijeda: Satnija, u dvovrsni stroj, prestroji SE!
Na tu zapovijed zapovjednik prvoga voda zapovijeda: U dvije vrste prestroji SE!
Prvi se vod prestrojava kako je propisano za pješački vod. Zapovjednici ostalih vodova zapovijedaju: ZA MNOM! i vode svoje vodove lijevo od prvoga. Kada dođu na propisani odmak, postupaju kao prvi vod i poravnaju se prema njemu.
Članak 129.
Za prestrojavanje iz crte vodnih kolona u kolonu po četiri (tri) u istome smjeru kretanja zapovjednik satnije zapovijeda: Satnija, u kolonu po četiri (tri) NAPRIJED!
Na tu zapovijed zapovjednik prvoga voda dolazi pred vod i zapovijeda: Vod, na-PRIJED!
Zapovjednici ostalih vodova izlaze pred vodove i kada dobiju prostor, zapovijedaju: Vod, za mnom na – PRIJED! i u kosome kretanju vode svoje vodove u zatiljak prvomu.
Članak 130.
Za prestrojavanje iz kolone po četiri (tri) u crtu vodnih kolona u istome smjeru kretanja zapovjednik satnije zapovijeda: Satnija, u crtu vodnih kolona prestroji SE!
Na tu zapovijed zapovjednik prvoga voda nastavlja kretanje još pet koraka naprijed, zaustavlja vod i stane mu na desno krilo; ostali zapovjednici vodova zapovijedaju: ZA MNOM! i vode svoje vodove u crtu prvoga voda, zaustave ih i poravnaju prema desnokrilnome. Zatim odlaze na desno krilo svojih vodova.
Članak 131.
Satnija zahodi u svim strojevima najviše za četvrtinu kružnice.
S mjesta zahodi na zapovijed zapovjednika satnije: Satnija, desnim (lijevim) krilom NAPRIJED!, a u kretanju: Desnim (lijevim) KRILOM!
Na tu zapovijed satnija zahodi kako je propisano za desetinu. Unutarnje se krilo kreće po luku polumjera pet koraka.
Članak 132.
Ostale vježbovne postupke satnija izvodi prema zapovijedima i na način kako je propisano za vod.
VII. VJEŽBOVNI POSTUPCI BOJNE
1. POSTROJAVANJE
Članak 133.
Zborni strojevi bojne su crta vodnih kolona, crta satnijskih kolona, dvovrsni stroj i kolona po četiri (tri).
Članak 134.
Za postrojavanje u crtu vodnih kolona zapovjednik bojne zapovijeda: Bojna, u crtu vodnih kolona ZBOR!
Na tu se zapovijed bojna postrojava ispred zapovjednika bojne (slika 76.). Desno od prve satnije na odmaku od pet koraka postrojavaju se zapovjedništvo bojne. Lijevo od treće satnije postrojavaju se ostale postrojbe u crti vodnih kolona, a na lijevome krilu logistička postrojba.

Slika 76. Bojna postrojena u crtu vodnih kolona
Članak 135.
Za postrojavanje u crtu satnijskih kolona zapovjednik bojne zapovijeda: Bojna, u crtu satnijskih kolona ZBOR!
Na tu se zapovijed bojna postrojava ispred zapovjednika bojne (slika 77.). Satnije se postrojavaju u kolonu po četiri (tri) na odmaku od deset koraka. Zapovjednici satnija stoje s desne strane svojih satnija, poravnani s prvom vrstom. Prvi dočasnik bojne postrojava se na desnome krilu bojne.

Slika 77. Bojna postrojena u crtu satnijskih kolona
Članak 136.
Za postrojavanje u dvovrsni stroj zapovjednik bojne zapovijeda: Bojna, u dvovrsni stroj ZBOR!
Na tu se zapovijed bojna postrojava ispred zapovjednika bojne. Satnije i ostale postrojbe postrojavaju se u dvovrsni stroj na odmaku od pet koraka.
Članak 137.
Za postrojavanje u kolonu po četiri (tri) zapovjednik bojne zapovijeda: Bojna, u kolonu po četiri (tri) ZBOR!
Na tu se zapovijed satnije (postrojbe) postrojavaju jedna iza druge u kolonu po četiri (tri) na razmaku od deset koraka. Razmak se računa od zadnjega reda jedne satnije (postrojbe) do zapovjednika sljedeće satnije (postrojbe) (slika 78.).

Slika 78. Bojna postrojena u kolonu po četiri
2. PRESTROJAVANJE
Članak 138.