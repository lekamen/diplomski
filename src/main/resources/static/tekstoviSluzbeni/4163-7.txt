tajnih prislušnih uređaja, što je u suprotnosti s čl. 8. Konvencije.
Osuđenikove tvrdnje iz podnesenog zahtjeva su točne, odnosno točno je da je presudom Europskog suda za ljudska prava utvrđena povreda prava iz čl. 8. Konvencije za zaštitu ljudskih prava i temeljnih sloboda na štetu osuđenika Anta Dragojevića u provedenom kaznenom postupku, ali tom istom presudom je također utvrđeno da ovaj sud svoju pravomoćnu presudu nije temeljio samo na dokazima koji su pribavljeni uporabom tajnih prislušnih uređaja, već i na iskazima svjedoka i drugih suoptuženika, te činjenicama proizašlih iz pregledanih isprava, pa slijedom toga osuđenik nije bio lišen pravičnog suđenja, odnosno nije bilo povrijeđeno njegovo pravo na obranu, niti je došlo do povrede čl. 6. st. 1. Konvencije.
Očito dakle, presudom Europskog suda za ljudska prava je utvrđeno da osuđeniku Anti Dragojeviću tijekom provedenog postupka kako pred Županijskim sudom u Dubrovniku tako i pred Vrhovnim sudom Republike Hrvatske nije povrijeđeno pravo na obranu i osuđujuća presuda se pretežito temelji na zakonitim dokazima bez obzira na naznačenu povredu iz čl. 8. Konvencije, pa se stoga u ovom konkretnom slučaju ne radi o nikakvim novim činjenicama niti dokazima utvrđenim presudom Europskog suda za ljudska prava, niti se tom presudom tvrdi da je presuda ovog suda temeljena na lažnoj ispravi ili snimci, niti lažnom iskazu svjedoka, vještaka ili tumača, niti je u podnesenom zahtjevu istaknut bilo koji od razloga za obnovu kaznenog postupka predviđenih u čl. 501. ZKP/08, pa je stoga zahtjev za obnovu kaznenog postupka temeljem čl. 507. st. 1. Zakona o kaznenom postupku (‘Narodne novine’ br. 152/08, 76/09, 80/11, 91/12- odluka Ustavnog suda, 143/12, 56/13, 145/13 i 152/14 – dalje u tekstu: ZKP/08) trebalo odbiti kao neosnovan.«
7.1. Vrhovni sud odbio je 22. listopada 2015. žalbu podnositelja protiv osporenog prvostupanjskog rješenja kao neosnovanu. Relevantni dio obrazloženja glasi:
»Nije u pravu žalitelj kada tvrdi da je prvostupanjskim rješenjem ostvarena bitna povreda odredaba kaznenog postupka iz članka 468. stavka 1. točke 11. ZKP/08., jer da su u pobijanom rješenju izostali razlozi o odlučnim činjenicama, odnosno, da prvostupanjski sud, odbijajući kao neosnovan osuđenikov zahtjev za obnovu postupka, ni jednom riječju nije obrazložio na temelju kojih se to dokaza pretežito temelji označena pravomoćna presuda te zbog čega su ti dokazi zakoniti. Protivno takvim žalbenim tvrdnjama, prvostupanjski je sud, obrazlažući svoje utvrđenje o neosnovanosti podnesenog zahtjeva, sasvim jasno, valjano i dostatno, jednako kao i Europski sud za ljudska prava, obrazložio da se pravomoćna presuda kojom je optuženik proglašen krivim zbog počinjenja kaznenih djela iz članka 173. stavka 2. KZ/97. i članka 279. stavka 1. KZ/97., ne temelji samo na dokazima koji su pribavljeni uporabom tajnih prislušnih uređaja, već i na iskazima svjedoka i drugih suoptuženika te činjenicama proizašlim iz pregledanih isprava, a takvo utvrđenje prihvaća i ovaj drugostupanjski sud. Stoga nije počinjena bitna postupovna povreda na koju se upire žalbom.
Nije u pravu osuđenik niti kada prigovora pravilnosti utvrđenog činjeničnog stanja. Naime, unatoč tome što presuda Europskog suda za ljudska prava, kojom je utvrđeno da je u predmetnom postupku vođenom protiv osuđenika pred Županijskim sudom u Dubrovniku i pred Vrhovnim sudom Republike Hrvatske došlo do povrede članka 8. Konvencije za zaštitu ljudskih prava i temeljnih sloboda (‘Međunarodni ugovori’ broj: 18/97., 6/99. – pročišćeni tekst, 8/99. -Ispravak, 14/02. i 1/06. – dalje u tekstu: Konvencija), predstavlja novi dokaz u smislu članka 501. stavka 1. točke 3. ZKP/08., pravilan je zaključak prvostupanjskog suda da taj novi dokaz nije prikladan da dovede do obnove kaznenog postupka. Točno je da je tom presudom utvrđeno da je u postupku čija se obnova sada traži došlo do povrede članka 8. Konvencije, jer, kako se to navodi u presudi Europskog suda za ljudska prava, postupak