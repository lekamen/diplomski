 Uredbe (EU) br. 575/2013 nadležno tijelo za kreditne institucije te je ovlaštena donositi podzakonske propise radi provedbe Uredbe (EU) br. 575/2013 u slučajevima kada Uredba (EU) br. 575/2013 na to ovlašćuje nadležno tijelo, radi provedbe provedbenih i regulatornih tehničkih standarda kojima se uređuje poslovanje kreditnih institucija, radi usklađivanja sa smjernicama i preporukama koje je izdalo Europsko nadzorno tijelo za bankarstvo u skladu s člankom 16. Uredbe (EU) br. 1093/2010 te radi usklađivanja s upozorenjima i preporukama koje je izdao Europski odbor za sistemske rizike u skladu s člankom 16. Uredbe (EU) br. 1092/2010.«.
Članak 4.
U članku 15. stavku 1. broj: »19.« zamjenjuje se brojem: »27.«.
Članak 5.
U članku 16. stavku 2. točki 3. riječ: »tijela« zamjenjuje se riječju: »organa«.
Članak 6.
U članku 17. stavku 1. u uvodnoj rečenici riječi: »kreditne ili financijske institucije« zamjenjuju se riječima: »kreditne institucije, investicijska društva i financijske institucije«.
Članak 7.
Naslov iznad članka 21. mijenja se i glasi: »Krediti i jamstva za stjecanje dionica odnosno udjela i drugih instrumenata regulatornog kapitala«.
U članku 21. stavku 2. riječi: »stavka 1.« zamjenjuju se riječima: »stavaka 1. i 3.«.
Članak 8.
U članku 25. stavku 1. u uvodnoj rečenici, riječi: »Zahtjevu za izdavanje prethodne suglasnosti za stjecanje kvalificiranog udjela« zamjenjuju se riječima: »Zahtjevu za izdavanje prethodne suglasnosti za stjecanje kvalificiranog udjela odnosno udjela iz članka 24. stavka 2. ovoga Zakona«.
Stavak 5. mijenja se i glasi:
»(5) Osim dokumenata navedenih u stavcima 1. i 4. ovoga članka, Hrvatska narodna banka može tijekom postupka odlučivanja o zahtjevu zatražiti od stjecatelja i kreditne institucije da u roku iz članka 27. stavka 1. ovoga Zakona dostave i dodatnu dokumentaciju koju Hrvatska narodna banka ocijeni potrebnom za odlučivanje o izdavanju prethodne suglasnosti uključujući informacije koje su propisane zakonom kojim se uređuje sprječavanje pranja novca i financiranja terorizma, a koju prikupljaju obveznici toga zakona.«.
Članak 9.
U članku 26. stavak 2. mijenja se i glasi:
»(2) Urednim zahtjevom iz stavka 1. ovoga članka smatra se zahtjev kojem je priložena dokumentacija iz članka 25. stavaka 1. i 4. ovoga Zakona te, ako Hrvatska narodna banka zatraži dodatnu dokumentaciju od stjecatelja, dokumentacija iz članka 25. stavka 5. ovoga Zakona.«.
Članak 10.
U članku 27. stavku 3. točki 2. iza riječi: »Direktive« dodaju se riječi: »2013/36/EU,«.
Članak 11.
U članku 28. stavku 1. točka 2. mijenja se i glasi:
»2) ugledu, odgovarajućim stručnim znanjima, sposobnostima i iskustvu osoba koje stjecatelj namjerava predložiti na funkcije članova uprave kreditne institucije u skladu s člankom 35. stavkom 2. i člankom 38. ovoga Zakona i članova nadzornog odbora u skladu s člankom 35. stavkom 3. i člankom 45. ovoga Zakona«.
Članak 12.
U članku 30. stavku 9. točki 1. riječ: »rješenje« zamjenjuje se riječju: »rješenja«.
Članak 13.
Članak 37. mijenja se i glasi:
»(1) Članovi uprave kreditne institucije moraju obavljati poslove upravljanja kreditnom institucijom u punom radnom vremenu i biti u radnom odnosu s kreditnom institucijom.
(2) Ugovori na temelju kojih su članovi uprave u radnom odnosu s kreditnom institucijom moraju sadržavati odredbu kojom je ugovoreno da takvi ugovori prestaju uvođenjem posebne uprave kreditnoj instituciji, imenovanjem likvidatora iz članka 258. ovoga Zakona ili uvođenjem sanacijske uprave.
(3) Kreditna institucija članu uprave kojem radni odnos prestane temeljem ugovorne odredbe iz stavka 2. ovoga članka, odnosno temeljem članka 240. ili 259. ovoga Zakona, ne smije isplatiti otpremninu i varijabilne primitke te su ugovorene odredbe o takvom pravu na isplatu ništetne.«.
Članak 14.
U članku 38. stavku 1. u uvodnoj rečenici iza riječi: »trenutku« stavlja se zarez.
Članak 15.
U članku 39. stavku 9. točka 3. mijenja se i glasi:
»3) podataka o pravomoćnoj presudi za prekršaje koje je