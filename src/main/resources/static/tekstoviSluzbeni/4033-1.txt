fizičke i pravne osobe vlasnici povlastice sukladno Zakonu;
b) da u povlastici imaju upisan barem jedan ribolovni alat koji su definirani stavkom 2. ovoga članka;
c) da su u razdoblju 2009. – 1. srpnja 2013. godina ostvarili najmanje 20 ribolovnih dana sa ribolovnim alatom za koji se traži potpora.
(2) Ribolovni alati za koje je moguće ostvariti potporu su podijeljeni u grupe:
– Grupa 1.: okružujuće mreže plivarice (ciplarica, igličara i oližnica),
– Grupa 2.: obalne mreže potegače (srdelara, girarica, migavica, igličara, oližnica i šabakun).
(3) Iznimno od stavka 2. ovoga članka u slučaju da korisnik ima u povlasticu upisan samo jedan alat iz Grupa navedenih u stavku 2. ovoga članka smatrat će se da ima čitavu Grupu.
Izračun potpore za otkup
Članak 6.
(1) Potpora za otkup se dodjeljuje po povlastici.
(2) Potpora za otkup se dodjeljuje samo za ribolovne alate koji su navedeni u članku 5. stavku 2. ovoga Pravilnika.
(3) Iznos potpore izračunava se kako je navedeno u Prilogu I. ovoga Pravilnika koji je njegov sastavni dio.
(4) Najviši iznos potpore po povlastici iznosi 300.000,00 kuna.
(5) Iznimno od stavka 4. ovoga članka, ako korisnik briše čitavu povlasticu najviši iznos je 500.000,00 kuna.
Obveze korisnika
Članak 7.
(1) Korisnik je obvezan po donošenju Odluke o dodjeli potpore za otkup iz članka 11. ovoga Pravilnika, podnijeti nadležnoj ispostavi Uprave ribarstva Zahtjev za brisanje svih ribolovnih alata iz povlastice po pojedinim Grupama navedenim u članku 5. stavku 2. ovoga Pravilnika ili Zahtjev za brisanje povlastice sukladno posebnom propisu. Zahtjev za brisanje prilaže se predmetu pojedinog korisnika.
(2) Nakon podnošenja Zahtjeva za brisanje, korisnik ne smije koristiti niti više upisati ribolovne alate u povlasticu za koje je dobio potporu u skladu s ovim Pravilnikom.
(3) Pravo na korištenje ribolovnih alata ili povlastica, za koje je dodijeljena potpora za otkup sukladno ovome Pravilniku, postaje državno vlasništvo.
(4) Korisnik je obvezan čuvati i prilikom obavljanja kontrole na terenu, dati na uvid dokumentaciju na temelju koje je dobio potporu za otkup najmanje dvije godine od dana isplate potpore.
(5) Korisnik je obvezan omogućiti obavljanje nesmetane kontrole na terenu od strane djelatnika Uprave ribarstva od dana podnošenja Zahtjeva za otkup pa u razdoblju od dvije godine od zadnje primljene uplate financijskih sredstava potpore.
III. ZAHTJEV ZA POTPORU ZA OTKUP
Članak 8.
(1) Zahtjev za otkup može se podnijeti:
– za otkup povlastice i brisanje povlastice ili
– za otkup i brisanje svih ribolovnih alata po Grupama navedenim u članku 5. stavku 2. ovoga Pravilnika.
(2) Zahtjev za otkup može se podnijeti za obje Grupe navedene u članku 5. stavku 2. ovoga Pravilnika.
(3) Korisnik definiran člankom 5. stavkom 1.ovoga Pravilnika podnosi Zahtjev za otkup Ministarstvu poljoprivrede, Upravi ribarstva, na adresu Planinska 2a, 10 000 Zagreb, s naznakom »Zahtjev za otkup«, najkasnije do 15. lipnja 2016. godine.
(4) Zahtjev za otkup čini ispunjeni Obrazac I. – Zahtjev za otkup koji je tiskan u Prilogu III. ovoga Pravilnika i čini njegov sastavni dio.
IV. ADMINISTRATIVNA OBRADA ZAHTJEVA ZA OTKUP
Administrativna kontrola
Članak 9.
(1) Uprava ribarstva zaprima Zahtjeve za otkup te obavlja administrativnu kontrolu Zahtjeva za otkup pri čemu utvrđuje pravovremenost i potpunost te udovoljavanje uvjetima propisanim ovim Pravilnikom.
(2) Za nepotpune, ali pravodobno podnesene Zahtjeve za otkup od podnositelja se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva za otkup.
(3) Podnositelj je dužan dostaviti dopunu preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(4) Uprava ribarstva temeljem potpunih i pravovremeno dopunjenih Zahtjeva za otkup koji ulaze u daljnju obradu obavlja administrativnu kontrolu koja obuhvaća provjeru zadovoljavanja uvjeta i kriterija