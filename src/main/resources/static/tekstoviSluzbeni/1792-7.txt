 analizu planskih, strateških, razvojnih i ostalih dokumenata kao temelja za izradu dokumenata proračunskog planiranja i planiranja rada, programiranja te financijskog upravljanja i kontrola, suradnju na izradi planskih i razvojnih dokumenata. Sudjeluje u radu i prati rad NATO tijela i tijela Europske unije u području financija te sudjeluje i surađuje s drugim tijelima državne uprave radi korištenja sredstava iz fondova Europske unije. Vodi registar projekata Ministarstva i obavlja administrativne poslove za potrebe Odbora za nadzor, kontrolu i odlučivanje u upravljanju projektima. Prati i koordinira razvoj i unapređenje sustava financijskog upravljanja i kontrola u dijelu sustava planiranja, programiranja, izrade i izvršenja proračuna Ministarstva, koordinira izradu i izrađuje Strateški plan Ministarstva, prati provedbu i izvješćuje o provedbi Strateškog plana Ministarstva, nadzire provedbu postavljenih ciljeva, prati pokazatelje uspješnosti, izvješćuje o njihovoj realizaciji, koordinira razvoj i unaprjeđenje procesa programiranja kroz izradu programa, koordinira izradu Plana uspostave i razvoja financijskog upravljanja i kontrola te daje smjernice i koordinira popis i opis poslovnih procesa Ministarstva, izrađuje i redovito usklađuje objedinjenu Mapu poslovnih procesa Ministarstva, koordinira ciklus upravljanja rizicima, izrađuje registre rizika Ministarstva, izrađuje izvješće o aktivnostima vezanim za upravljanje rizicima, surađuje u pripremi prijedloga Strategije upravljanja rizicima, brine o postojanju opravdanosti rashoda prema stvarnoj potrebi koja je potvrđena prethodnom kontrolom. Obavlja administrativne i druge poslove iz svog djelokruga.
Za obavljanje poslova Službe za plan i analize ustrojavaju se:
10.1.2.1. Odjel za strateško planiranje i planiranje rada
10.1.2.2. Odjel za programiranje i analize
10.1.2.3. Odjel za upravljanje rizicima.«.
Članak 19.
Naslov iznad članka 132. i članak 132. mijenjaju se i glase:
»10.1.2.1. Odjel za strateško planiranje i planiranje rada
Članak 132.
Odjel za strateško planiranje i planiranje rada koordinira izradu i izrađuje Strateški plan Ministarstva za iduće srednjoročno razdoblje, alocira proračunska sredstva na ciljeve koji imaju najveći učinak u prioritetnim područjima obrambenog sustava, izrađuje odluke o osobama odgovornim za izvršenje ciljeva strateškog plana, prati izvršenje strateškog plana, koordinira izradu i izrađuje polugodišnje i godišnje izvješće o ostvarenju ciljeva strateškog plana te kontinuirano prati napredak i funkcioniranje postavljenih ciljeva putem načina ostvarenja, pokazatelja rezultata i učinaka. Izrađuje odluke o prijenosu ovlasti i odgovornosti za upravljanje proračunskim sredstvima te koordinira izradu i izrađuje prijedlog Izjave o fiskalnoj odgovornosti čelnika. Koordinira izradu i izrađuje prijedlog Plana rada Ministarstva u dijelu koji se odnosi na provedbu ciljeva strateškog plana Ministarstva na temelju Financijskog plana. Koordinira procesom normizacije u generičkom području financija i proračuna i sudjeluje u radu NATO projektnih timova. U suradnji s drugim tijelima državne uprave sudjeluje u izradi dokumenata vezanih za korištenje sredstava iz fondova Europske unije. Odjel sudjeluje i u izradi popisa i opisa poslovnih procesa te aktivnostima vezanim za upravljanje rizicima iz svoje nadležnosti. Odjel obavlja i druge poslove iz svog djelokruga.«.
Članak 20.
Naslov iznad članka 133. i članak 133. mijenjaju se i glase:
»10.1.2.2. Odjel za programiranje i analize
Članak 133.
Odjel za programiranje i analize organizira, vodi i koordinira procese programiranja, sudjeluje u procesima izrade proračuna Ministarstva, odgovoran je za izradu Smjernica programiranja, utvrđuje usklađenost prijedloga programa sa strateškim dokumentima Ministarstva, koordinira i izrađuje prijedlog programa i prijedlog aktivnosti, analizira i vrednuje predložene programe (aktivnosti i projekte), predlaže teme za posebne analize i preispitivanja na višim razinama, surađuje na