 ugovaranjem omogućuje financiranje zatečene pozicije u nekoj valuti (roll over duge ili kratke pozicije) izvještajne institucije ili protustranke s kojom je takva kombinacija instrumenata dogovorena.
6. »SWM« – FX swap različitih iznosa bazne valute
Instrument SWM označuje vrstu FX swapa kod kojega je iznos bazne valute u povratnom dijelu transakcije različit od iznosa bazne valute u inicijalnom dijelu transakcije.
U smislu ove Upute instrument SWM obuhvaća i kombinaciju instrumenata PSP-PSP, PSP-SPT, PSP-FWD i SPT-FWD, ako se takvim ugovaranjem omogućuje financiranje zatečene pozicije u nekoj valuti (roll over duge ili kratke pozicije) izvještajne institucije ili protustranke s kojom je takva kombinacija instrumenata dogovorena.
7. »EFK« – Efektiva
Instrument EFK označuje transakciju kupnje (prodaje) bazne valute u gotovini (novčanicama i kovanom novcu).
Obilježje 10. Bazna valuta
Ovim obilježjem označuje se valuta čija jedna jedinica predstavlja određeni broj jedinica varijabilne valute.
Vrijednost obilježja upisuje se za sve instrumente.
Vrijednost ovog obilježja iskazuje se modalitetima koji su jednaki troslovnim oznakama valuta navedenima u Odluci o načinu otvaranja transakcijskih računa, Prilogu 2. Popis novčanih jedinica i drugih platnih sredstava i njihovih oznaka. Bazna valuta ne može biti kuna (oznaka HRK).
Obilježje 11. Varijabilna valuta
Ovim obilježjem označuje se valuta čiji određeni broj jedinica vrijedi jednu jedinicu bazne valute.
Vrijednost obilježja upisuje se za sve instrumente.
Vrijednost ovog obilježja iskazuje se modalitetima koji su jednaki troslovnim oznakama valuta navedenima u Odluci o načinu otvaranja transakcijskih računa, Prilogu 2. Popis novčanih jedinica i drugih platnih sredstava i njihovih oznaka.
Obilježje 12. Smjer
Ovim obilježjem označuje se smjer transakcije.
Vrijednost obilježja upisuje se za sve instrumente.
Vrijednost obilježja iskazuje se jednim od sljedećih modaliteta:
1. »K« – za instrumente SPT, PSP, FWD, NDF i EFK označuje kupnju bazne valute; za instrumente SWP i SWM označuje prodaju bazne valute u inicijalnom dijelu transakcije i ponovnu kupnju bazne valute u povratnom dijelu transakcije;
2. »P« – za instrumente SPT, PSP, FWD, NDF i EFK označuje prodaju bazne valute; za instrumente SWP i SWM označuje kupnju bazne valute u inicijalnom dijelu transakcije i ponovnu prodaju bazne valute u povratnom dijelu transakcije.
Obilježje 13. Datum namire
Ovim obilježjem označuje se:
– datum namire za instrument SPT,
– datum namire za instrument PSP,
– datum namire za instrumente SWP i SWM u inicijalnom dijelu transakcije,
– datum namire za instrument EFK.
Vrijednost obilježja upisuje se za instrumente SPT, PSP, SWP, SWM i EFK.
Vrijednost obilježja mora sadržavati datum u formatu »GGGGMMDD».
Obilježje 14. Datum dospijeća
Ovim obilježjem označuje se:
– datum dospijeća za instrument FWD,
– datum dospijeća (fixinga) za instrument NDF,
– datum dospijeća za instrumente SWP i SWM u povratnom dijelu transakcije.
Vrijednost obilježja upisuje se za instrumente FWD, NDF, SWP i SWM.
Vrijednost obilježja mora sadržavati datum u formatu »GGGGMMDD».
Obilježje 15. Datum za izračun roka dospijeća
Ovim obilježjem označuje se:
– datum spota za instrument PSP,
– datum od kojeg se računa rok dospijeća za instrumente FWD i NDF.
Vrijednost obilježja upisuje se za instrumente PSP, FWD i NDF, za protustranke za koje se podaci dostavljaju na pojedinačnoj osnovi.
Vrijednost obilježja mora sadržavati datum u formatu »GGGGMMDD».
Obilježje 16. Vrijeme ugovaranja transakcije
Ovim obilježjem označuje se vrijeme ugovaranja transakcije. Ako nije moguće utvrditi stvarno vrijeme ugovaranja transakcije, onda se ovim obilježjem označuje vrijeme unosa ugovorene transakcije u sustav, pri čemu se transakcija u sustav mora unijeti najkasnije 15 minuta nakon ugovaranja.
Vrijednost obilježja upisuje se za sve instrumente, za protustranke za koje se podaci dostavljaju na pojedinačnoj osnovi.
Vrijednost obilježja mora sadržavati vrijeme 