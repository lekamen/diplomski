 prostoru u kojoj imaju poslovni nastan.
(2) Pogrebnik koji ispunjava uvjete sukladno propisima države članice Europske unije ili države ugovornice Ugovora o Europskom gospodarskom prostoru u kojoj ima poslovni nastan može obavljati pogrebničku djelatnost u Republici Hrvatskoj na privremenoj ili povremenoj osnovi sukladno odredbama Zakona o uslugama.
(3) Pogrebnik sa sjedištem na teritoriju trećih država može obavljati pogrebničku djelatnost na teritoriju Republike Hrvatske uz uvjet udovoljavanja uvjeta propisanih ovim Zakonom te uz prethodno ishođenje odgovarajućih dozvola sukladno odredbama Zakona o strancima.
II. OBAVLJANJE POGREBNIČKE DJELATNOSTI
Članak 8.
(1) Pogrebničkom djelatnosti u smislu ovoga Zakona smatra se:
– preuzimanje i prijevoz umrle osobe ili posmrtnih ostataka od mjesta smrti, odnosno mjesta na kojem se nalazi umrla osoba ili posmrtni ostaci do nadležne patologije, sudske medicine, groblja, krematorija, zračne luke, autobusnog kolodvora, željezničkog kolodvora, pomorske ili riječne luke i ostalih terminala za prijevoz putnika ili robe, poslovnog prostora pogrebnika ili drugih mjesta određenih posebnim zakonom
– organizacija prijevoza i prijevoz umrle osobe u Republici Hrvatskoj u skladu s posebnim propisima
– organizacija prijevoza i prijevoz umrle osobe iz Republike Hrvatske u inozemstvo u skladu s posebnim zakonima i međunarodnim sporazumima
– organizacija prijevoza i prijevoz umrle osobe iz inozemstva u skladu s ovim Zakonom i međunarodnim sporazumima, uključujući i preuzimanje umrle osobe u zračnoj luci, autobusnom kolodvoru, željezničkom kolodvoru, pomorskoj ili riječnoj luci i ostalim terminalima za prijevoz putnika ili robe, iz pogrebnikova poslovnog prostora te prijevoz do groblja odnosno krematorija ili drugih mjesta u Republici Hrvatskoj, kao i provoz umrle osobe kroz Republiku Hrvatsku
– organizacija i ishođenje dokumentacije za prijevoz umrle osobe ili posmrtnih ostataka
– organizacija pogreba ili ispraćaja
– prodaja pogrebne opreme i pogrebnih potrepština
– organizacija prodaje cvijeća i svijeća
– organizacija tiskanja obavijesti o smrti (osmrtnica) te objava popratnih sadržaja (obavijesti, posljednji pozdravi, zahvale, sjećanja) u tiskanim i elektroničkim medijima
– organizacija glazbenih usluga
– organizacija i pružanje usluga njege tijela umrle osobe
– organizacija vjerskih obreda
– kremiranje umrle osobe izvan groblja
– organizacija prosipanja pepela pokojnika u prirodi (more, rijeke, šume, planine, livade i sl.)
– pohrana i čuvanje urne s posmrtnim ostacima pokojnika u prostoru pogrebnika
– ostali poslovi nužni za obavljanje pogrebničke djelatnosti.
(2) Za poslove preuzimanja i prijevoza umrle osobe iz stavka 1. podstavka 1. ovoga članka pogrebnik je temeljem pisane punomoći naručitelja pogrebnih usluga ovlašten ishoditi svu potrebnu dokumentaciju pri nadležnim tijelima u skladu s važećim propisima i međunarodnim sporazumima.
(3) Pogrebnik koji preuzme obvezu isporuke usluge naručitelju ne smije povjeriti obavljanje pojedinog pogrebničkog posla pogrebniku koji nema rješenje o ispunjavanju uvjeta za obavljanje pogrebničke djelatnosti.
(4) Posao pohrane i čuvanja urne s posmrtnim ostacima pokojnika u prostoru pogrebnika, uvjeti i rokovi čuvanja ugovaraju se između pogrebnika i naručitelja usluge sukladno propisima kojima se uređuju obvezni odnosi.
(5) U prostoru u kojem obavlja djelatnost pogrebnik je dužan na vidljivu mjestu istaknuti cijene usluga koje nudi te je dužan istih se pridržavati.
Članak 9.
(1) Iznimno, preuzimanje i prijevoz umrle osobe ili posmrtnih ostataka od mjesta smrti do nadležne patologije ili sudske medicine iz članka 8. stavka 1. podstavka 1. ovoga Zakona, za koje nije moguće utvrditi uzrok smrti bez obdukcije, pogrebnik obavlja temeljem ugovora o povjeravanju poslova prijevoza pokojnika sklopljenog s jedinicom lokalne samouprave.
(2) Jedinice lokalne samouprave raspisuju natječaj za povjeravanje poslova prijevoza iz stavka 1. ovoga članka temeljem ovoga Zakona i