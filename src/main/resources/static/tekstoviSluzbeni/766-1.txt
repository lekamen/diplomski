 Podnositelj je obvezan osigurati financijske i administrativne kapacitete kako bi se osigurala učinkovita provedba planiranih mjera te dokazati da je vrijednost projekta u skladu s godišnjim prometom.
(3) Podnositelj mora imati dovoljno proizvodnog kapaciteta kako bi se mogli suočiti sa specifičnim zahtjevima u trgovini s trećim zemljama, te moraju imati resurse koji mogu osigurati učinkovito provođenje mjere.
III. INTENZITET POTPORE I IZNOSI
Članak 6.
(1) Najviši iznos ukupno prihvatljivih troškova po projektu je EUR 200.000.
(2) Minimalni iznos potpore po projektu je EUR 3.000.
(3) Maksimalni iznos potpore po projektu je EUR 100.000 iz sredstava Europske unije.
(4) Dodatno će se odobriti potpora po projektu u maksimalnom iznosu do EUR 60.000 iz sredstava Državnog proračuna Republike Hrvatske.
Članak 7.
(1) Razina potpore iznosi do 80% od ukupno prihvatljivih troškova, unutar čega se udio od 50% od ukupno prihvatljivih troškova odnosi na sredstva EU, a udio od 30% od ukupno prihvatljivih troškova na sredstva državne potpore proračuna Republike Hrvatske.
(2) Isti Korisnik tijekom trajanja Nacionalnog programa unutar mjere Promidžba može podnijeti najviše pet Prijava godišnje za različite projekte.
(3) Potpora za mjeru Promidžba po jednom projektu odobrava se za razdoblje od najviše tri godine. Isti projekt može se produžiti jednom i to za razdoblje do dvije godine, tako da sveukupno pojedini projekt može trajati najviše pet godina.
(4) Pojedini projekt mora se odnositi isključivo na jednu zemlju s tržišta trećih zemlja iz članka 3. ovoga Pravilnika.
(5) Ukoliko se pojedini projekt odnosi na promotivne aktivnosti koje nemaju opći karakter nego su namijenjene isključivo za pojedini proizvod, robnu marku ili samo jednog proizvođača ne mogu se odobriti sredstva državne potpore proračuna Republike Hrvatske.
IV. PRIHVATLJIVE AKTIVNOSTI I TROŠKOVI
Članak 8.
(1) Dozvoljene aktivnosti za mjeru Promidžba su:
1. Objavljivanje reklama u medijima (tisak, televizija, radio, internet):
Potpora se daje za promotivne aktivnosti u medijima trećih zemalja kao što su reklame u tisku, objave događanja, reklame na televiziji, radiju i internetu. Prihvatljivi troškovi su troškovi nastali prilikom planiranja i promidžbe ovih mjera kao i troškovi oglašavanja.
2. Odnosi s javnošću, promidžba i marketing:
Potpora se daje za aktivnosti koje se odnose na:
– organiziranje informativnih putovanja u Hrvatsku za novinare i stručnjake u sektoru vina iz trećih zemalja (uvoznici, distributeri, sommelieri, predstavnici potrošača iz trećih zemalja)
Prihvatljivi troškovi ove mjere su troškovi putovanja, troškovi smještaja i dnevnice u Hrvatskoj za novinare i stručnjake u sektoru vina iz trećih zemalja. Također ulaze i troškovi zapošljavanja osoblja, troškovi najma prostora za održavanje prezentacija, troškovi nabave čaša i druge opreme povezane sa održavanjem tog događaja.
– promidžba imidža Hrvatske održavanjem tzv. »Tjedna hrvatskih vina«, vinskih manifestacija, degustacija za trgovce i potrošače
Prihvatljivi troškovi ove mjere su troškovi putovanja, troškovi smještaja i dnevnice za sudionike, kao i troškovi zapošljavanja osoblja, troškovi najma prostora za održavanje prezentacija, troškovi nabave čaša i druge opreme povezane s održavanjem tog događaja. Isto tako prihvatljivi troškovi su oni povezani sa nabavom hrane i pića (npr. catering) te prijevoz vina i ostale opreme.
– promotivne prodaje
Prihvatljivi troškovi su oni nastali u izradi i distribuciji promotivnih materijala, prijevoda teksta, te troškovi nastali za održavanje prezentacija i kušanja vina (troškovi zapošljavanja osoblja, nabave čaša, nabave hrane i pića, prijevoza vina i ostale opreme).
– aktivnosti koje se odnose na odnose s javnošću, pressice, druge aktivnosti vezane za odnose s javnošću i troškovi PR agencija
Prihvatljivi troškovi su opći troškovi nastali kod angažiranja PR agencija za usluge oglašavanja.
3. Izrada promotivnih materijala za tržišta trećih zemalja
Potpora se daje za izradu i