 Hostel je funkcionalna cjelina sa zasebnim ulazom, horizontalnim i vertikalnim komunikacijama u kojem ugostitelj pretežito mlađim gostima pruža uslugu smještaja, a može pružati usluge prehrane, pića i napitaka.
(2) Smještajne jedinice u Hostelu su sobe i/ili spavaonice.
(3) Smještajne jedinice u Hostelu kojeg čini pokretni objekt pretvoren u hostel (željeznička kola za spavanje, brodovi s kabinama za spavanje i slično) mogu biti kabine.
3.8. VRSTA PLANINARSKI DOM
Članak 39.
(1) Planinarski dom je objekt u kojem ugostitelj, u prirodnom brdsko-planinskom okruženju, pruža uslugu smještaja, a može pružati usluge prehrane, pića i napitaka.
(2) Ugostitelj može pružati usluge korištenja zasebne prostorije i/ili prostora za pripremanje jednostavnih jela, u kojima gosti sami na svoj način i na svoju odgovornost pripremaju i konzumiraju jela i druge usluge uobičajene u ugostiteljstvu.
(3) Smještajne jedinice u Planinarskom domu su spavaonice i/ili sobe.
3.9. VRSTA LOVAČKI DOM
Članak 40.
(1) Lovački dom je objekt u kojem ugostitelj, u prirodnom okruženju uz lovišta, pruža uslugu smještaja, a može pružati usluge prehrane, pića i napitaka.
(2) Ugostitelj može pružati usluge korištenja zasebne prostorije i/ili prostora za pripremanje jednostavnih jela, u kojima gosti sami na svoj način i na svoju odgovornost pripremaju i konzumiraju jela i druge usluge uobičajene u ugostiteljstvu.
(3) Smještajne jedinice u Lovačkom domu su spavaonice i/ili sobe.
3.10. VRSTA UČENIČKI DOM ILI STUDENTSKI DOM ILI AKADEMIS
Članak 41.
(1) Učenički dom ili Studentski dom je objekt u kojem ugostitelj pruža uslugu smještaja u vrijeme školskih praznika, a može pružati usluge prehrane, pića i napitaka.
(2) Akademis je objekt u kojem ugostiteljske obrazovne ustanove mogu pružati usluge smještaja, prehrane, pića i napitaka tijekom cijele godine u cilju stručnog osposobljavanja učenika i studenata.
(3) Smještajne jedinice u Učeničkom domu ili Studentskom domu ili Akademisu su sobe.
(4) U Akademisu sobe moraju ispuniti najmanje uvjete propisane u Prilogu III. ovog Pravilnika, a mogu biti uređene i opremljene na način koji omogućava pozicioniranje u različite kategorije iz skupine Hoteli (npr. jedna soba uređena na razini tri zvjezdice, druga na razini četiri zvjezdice i slično). U sobi se može istaknuti da je uređena na razini određene vrste i kategorije iz skupine Hoteli.
(5) Učenički dom ili Studentski dom mora udovoljavati uvjetima iz ovog Pravilnika kada uslugu smještaja pruža gostima za vrijeme školskih praznika, u to vrijeme ne može pružati smještaj studentima i đacima.
3.11. VRSTA OBJEKT ZA ROBINZONSKI SMJEŠTAJ
Članak 42.
Objekt za robinzonski smještaj se nalazi u prirodnom okruženju, a sastoji se od prostorije/a ili prostora u kojima se gostima pružaju usluge smještaja u neuobičajenim okolnostima i uvjetima.
Članak 43.
Ugostiteljski sadržaji za pripremu i usluživanje jela, pića i napitaka u svim vrstama mogu se nalaziti u građevini u blizini objekta.
4. KATEGORIJE OBJEKATA I UVJETI ZA KATEGORIJE
Članak 44.
(1) Kategorije imaju vrste: Soba, Studio apartman, Apartman i Kuća za odmor.
(2) Objekt ima jednu kategoriju.
Članak 45.
Postojeći i novi objekti imaju sljedeće kategorije od najniže do najviše:
1. Vrste Soba i Studio apartman imaju tri kategorije; dvije, tri i četiri zvjezdice,
2. Vrste Apartman i Kuća za odmor imaju četiri kategorije; dvije, tri, četiri i pet zvjezdica.
Članak 46.
Uvjeti za kategorije Sobe, Studio apartmana, Apartmana i Kuće za odmor propisani su u prilozima ovoga Pravilnika:
1. Prilog I., UVJETI ZA KATEGORIJE SOBE I STUDIO APARTMANA,
2. Prilog II., UVJETI ZA KATEGORIJE APARTMANA I KUĆE ZA ODMOR.
5. KATEGORIZACIJA, ZAHTJEV ZA IZDAVANJE RJEŠENJA I OČEVID
Članak 47.
(1) Kategorizacija je postupak i način utvrđivanja vrste i kategorije objekta.
(2) Postupak i način kategorizacije je prikupljanje i ocjena dokumentacije te očevid na objektu.
(3) Skraćeni postupak i način kategorizacije je prikupljanje i ocjena dokumentacije bez očevida na objektu,