 Pravilnikom prestanu djelovati, moraju se bez odlaganja zamijeniti rezervnim svjetlima. U tom slučaju vrijedi da kada propisano svjetlo mora biti snažno, rezervno svjetlo može biti jasno, a kada propisano svjetlo mora biti jasno, rezervno svjetlo može biti obično. Svjetla propisane jačine moraju se osposobiti u najkraćem mogućem roku.
Članak 3.07 – Zabrana korištenja svjetiljki, reflektora, ploča, zastava, itd.
(1) Zabranjeno je korištenje svjetiljki, reflektora, ploča, zastava ili drugih predmeta, ako se mogu zamijeniti sa svjetlima ili znakovima koji su propisani ovim Pravilnikom ili ako smanjuju vidljivost ili otežavaju prepoznavanje propisanih svjetala i znakova.
(2) Zabranjeno je upotrebljavati svjetiljke i reflektore ako bi zasljepljivanjem mogli izazvati opasnost ili smetnje za plovidbu ili za promet na obali.
POGLAVLJE II NOĆNO I DNEVNO OBILJEŽAVANJE
ODJELJAK A OBILJEŽAVANJE ZA VRIJEME PLOVIDBE
Članak 3.08 – Obilježavanje za vrijeme plovidbe pojedinačnih plovila na vlastiti pogon
(1) Pojedinačna motorna plovila moraju imati:
Noću:
a) jarbolno svjetlo, postavljeno na pramčanom dijelu u uzdužnu os plovila, na visini od najmanje 5 m, a za plovila kraća od 40 m visina može biti smanjena do 4 m,
b) bočna svjetla, smještena na istoj visini i u istoj ravni koja je okomita na uzdužnu os plovila. Ona moraju biti postavljena najmanje 1 m niže od jarbolnog svjetla, a ne ispred njega i, po mogućnosti, na vanjskoj strani najšireg dijela broda. Isto tako moraju biti zaklonjena prema unutarnjoj strani plovila na način da se zeleno svjetlo ne može vidjeti s lijeve strane, niti crveno svjetlo s desne strane,
c) krmeno svjetlo smješteno na zadnjem dijelu plovila i postavljeno u uzdužnu os plovila.
(2) Pojedinačna motorna plovila duža od 110 m moraju imati još jedno jarbolno svjetlo na krmenom dijelu, na uzdužnoj osi plovila barem 3 m više od prednjeg jarbolnog svjetla
(3) Pojedinačno motorno plovilo ispred kojeg se privremeno nalazi motorno plovilo koje služi kao ispomoć mora zadržati svjetla navedena u stavcima 1. i 2. ovoga članka.
(4) Pored oznaka propisanih ovim Pravilnikom, brzi brodovi za vrijeme plovidbe moraju imati danju i noću dva jaka žuta brzo trepćuća svjetla koja moraju biti postavljena jedno iznad drugog na udaljenosti od oko 1 m na odgovarajućem položaju i dovoljno visoko da budu vidljiva sa svih strana.
(5) Odredbe ovoga članka ne primjenjuju se na čamce i skele.
Članak 3.09 – Obilježavanje tegljenih sastava za vrijeme plovidbe
(1) Sva motorna plovila na čelu tegljenog sastava i sva motorna plovila koja se nalaze kao ispomoć ispred drugog motornog plovila, potiskivanog sastava ili bočnog sastava moraju imati:
Noću:
a) dva jarbolna svjetla postavljena na pramčanom dijelu i na uzdužnu os plovila jedno iznad drugoga na razmaku od oko 1 m, gornje svjetlo postavljeno na visinu od najmanje 5m, a donje svjetlo, ukoliko je to moguće, najmanje 1 m više od bočnih svjetala,
b) bočna svjetla koja ispunjavaju uvjete iz članka 3.08 stavka 1. točka b) ovoga Pravilnika,
c) krmeno svjetlo koje je žuto umjesto bijelog i postavljeno u uzdužnoj ravni plovila na dovoljnoj visini da može biti dobro uočeno s tegljenog sastava, motornog plovila, potiskivanog sastava ili bočnog sastava ispred kojeg se plovilo nalazi kao ispomoć.
Danju:
žuti cilindar uokviren s dvije trake crne i bijele boje na gornjoj i donjoj strani, tako da se bijele trake nalaze na vanjskim rubovima cilindara. Cilindar mora biti postavljen okomito na prednjem dijelu tegljača i na dovoljnoj visini da se može vidjeti sa svih strana.
(2) Kada se tegljeni sastav tegli s nekoliko motornih plovila ili kad se ispred motornog plovila, potiskivanog sastava ili bočnog sastava nalazi više motornih plovila kao ispomoć, koja nepovezana ili povezana plove bok uz bok, tada svako od tih plovila mora imati:
Noću:
na pramčanom dijelu i u uzdužnoj osi plovila, umjesto jarbolnih svjetala iz stavka 1. točke a) ovoga članka, tri jarbolna svjetla postavljena na oko 1 m jedno iznad drugog. Gornje 