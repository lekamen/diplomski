 Zagrebu, niti je do donošenja odluke Ustavnog suda u ustavnosudskom predmetu donijelo odluku o podnositeljevoj žalbi. Također je utvrđeno da je ministar znanosti, obrazovanja i sporta na temelju članka 92. stavka 1. Zakona o patentima (»Narodne novine«, broj: 173/03., 87/05., 76/07., 30/09., 128/10., 49/11. i 76/13), 17. ožujka 2015. donio Odluku o imenovanju predsjednika, zamjenika predsjednika i članova Žalbenih vijeća u području prava industrijskog vlasništva.
4) Ponašanje podnositelja ustavne tužbe
14. Podnositelj, nije pridonio duljini postupka. Štoviše, kao stranka u postupku bio je aktivan i pokazao je brigu za predmet spora.
VI. OCJENA USTAVNOG SUDA
15. Ustavni sud utvrđuje da su u pravnoj stvari podnositelja ustavne tužbe (u pravno relevantnom razdoblju) upravni spor i upravni postupak ukupno trajali preko četiri (4) godine i da do donošenja odluke Ustavnog suda predmetni upravni postupak nije okončan.
Imajući u vidu ukupnu duljinu postupka, činjenicu da predmet još nije okončan, te neaktivnost Žalbenog vijeća, Ustavni sud ocjenjuje da je podnositelju povrijeđeno pravo na pravično suđenje u dijelu koji se odnosi na razumnu duljinu postupka, zajamčeno člankom 29. stavkom 1. Ustava.
1) Izreka odluke i nalog Žalbenom vijeću u području prava industrijskog vlasništva Republike Hrvatske
16. Utvrdivši da je ustavna tužba osnovana, u smislu članka 63. stavaka 1. i 2. Ustavnog zakona, donesena je odluka kao u točkama I. i II. izreke.
Na temelju članka 31. stavaka 4. i 5. Ustavnog zakona određuje se da je predsjednik Žalbenog vijeća dužan dostaviti Ustavnom sudu pisanu obavijest o datumima donošenja i otpreme odluke u roku osam (8) dana od dana njene otpreme, a najkasnije osam (8) dana od isteka roka određenog u točki II. izreke ove odluke.
17. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Ustavni sud utvrđuje visinu naknade, zbog povrede prava na suđenje u razumnom roku, uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
Obrazloženje rješenja
18. U ustavnoj tužbi podnositelj je istaknuo i povredu prava na razumnu duljinu trajanja postupka u žalbenim predmetima broj: VZ20130036 i VZ20130046.
19. Članak 72. Ustavnog zakona propisuje:
»Članak 72.
Ustavni sud će rješenjem odbaciti ustavnu tužbu: … ako je ustavna tužba … nedopuštena. Tužba je nedopuštena: … ako podnositelj tužbe u prethodnom postupku nije koristio dopušteno pravno sredstvo …«
20. Polazeći od sadržaja ustavne tužbe Ustavni sud je utvrdio da podnositelj u ustavnoj tužbi nije dokazao da je tijekom postupka koji je prethodio ustavnosudskom postupku koristio pravne lijekove protiv »šutnje uprave« propisane člankom 218. stavkom 2. Zakona o općem upravnom postupku (»Narodne novine« broj 53/91. i 103/96.), odnosno člankom 26. stavcima 1. i 3. Zakona o upravnim sporovima (»Narodne novine« broj 53/91., 9/92. i 77/92.). Također, iz ustavne tužbe nije razvidno da je podnositelj koristio pravna sredstva protiv »šutnje uprave« koje propisuje članak 105. stavak 2. Zakona o općem upravnom postupku (»Narodne novine« broj 47/09., koji je stupio na snagu 1. siječnja 2010.) te članak 24. stavak 2. Zakona o upravnim sporovima (»Narodne novine« broj 20/10., koji je stupio na snagu 1. siječnja 2012.).
S obzirom na navedeno, Ustavni sud u ovom ustavnosudskom postupku nije mogao ispitati ni eventualnu djelotvornost tih pravnih sredstava u konkretnoj upravnoj stvar, a u odnosu na žalbene predmete broj: VZ20130036 i VZ20130046.
21. Polazeći od dosadašnje upravne prakse, naime, nesporno je da je cjelokupni postupak mogao, ali i nije morao, trajati kraće da je podnositelj iskoristio pravo na žalbu, odnosno pravo na tužbu zbog »šutnje uprave«. No, kako podnositelj ustavnom tužbom nije dokazao da je ta pravna sredstva koristio, Ustavni sud u povodu tog dijela ustavne tužbe nije nadležan ispitivati in abstracto bi li njihovo podnošenje dovelo do