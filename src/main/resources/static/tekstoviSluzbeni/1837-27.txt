 svjetlosti ne manju od 15.000 cd;
.3 gorjeti ne manje od 1 minute; i
.4 nakon što se uroni 100 mm ispod površine vode, nastaviti gorjeti 10 s;
6.7.3 Plutajući dimni signali
6.7.3.1 Plutajući dimni signal mora:
.1 se nalaziti u vodootpornom kućištu;
.2 ne paliti se eksplozivno kad se koristi u skladu s uputama proizvođača; i
.3 imati kratke upute ili slike utisnute na kućištu, koje jasno označavaju način korištenja.
6.7.3.2 Plutajući dimni signal:
.1 mora jednoliko ispuštati dim vrlo uočljive boje ne manje od 3 minute dok pluta u mirnoj vodi;
.2 ne smije ispuštati plamen za vrijeme ispuštanja dima;
.3 ne smije se gasiti na uzburkanom moru;
.4 mora, nakon što se uroni 100 mm ispod površine vode, nastaviti ispuštati dim u trajanju od 10 s.
6.8 SPLAVI ZA SPAŠAVANJE
6.8.1 Izvedba splavi za spašavanje
6.8.1.1 Splav za spašavanje mora biti tako izvedena da izdrži 30 dana, izložena svim uvjetima koji mogu vladati na moru.
6.8.1.2 Splav za spašavanje mora biti tako izvedena da nakon pada u vodu s visine od 18 m, splav i oprema zadrže svoju upotrebljivost. Ako se splav za spašavanje smješta na visini većoj od 18 m iznad vodne linije pri stanju najmanjeg gaza broda, ona mora biti tipa koji je s pozitivnim rezultatima izdržao ispitivanje bacanjem s visine najmanje jednake visini na kojoj će biti smještena.
6.8.1.3 Splav za spašavanje kad pluta mora izdržati više uzastopnih skokova na nju s visine ne manje od 4,5 m, računajući od njezina poda, s podignutim šatorom ili bez njega.
6.8.1.4 Splav za spašavanje i njena oprema moraju biti tako izvedeni da se može tegliti brzinom od 3 čvora po mirnom moru, opterećena dopuštenim brojem osoba i cjelokupnom opremom i s jednim zavlačnim sidrom spuštenim u vodu.
6.8.1.5 Splav za spašavanje mora imati šator radi zaštite osoba od utjecaja okoline, koji se automatski podigne kad se splav otpusti. Šator mora udovoljavati sljedećim zahtjevima:
.1 unutarnji prostor štititi od vrućine i hladnoće s pomoću dva sloja materijala odvojena zračnim jastukom, ili s pomoću nekog drugog jednakovrijednog sredstva. Treba poduzeti mjere da se spriječi sakupljanje vode u zračnom jastuku;
.2 unutarnja strana šatora mora biti boje koja djeluje smirujuće na osobe u splavi;
.3 svaki ulaz mora biti jasno označen i mora se lako i brzo otvarati s unutarnje i s vanjske strane splavi, tako da omogući ventilaciju i da sprečava prodor morske vode, vjetra i hladnoće. Na splavi za spašavanje predviđenoj za više od 8 osoba moraju postojati najmanje dva ulaza, i to na suprotnim stranama splavi;
.4 mora se osigurati stalni dovod dovoljne količine zraka za ljude, čak i kad su ulazi zatvoreni;
.5 mora postojati najmanje jedno okno za promatranje;
.6 splav mora imati uređaj za sakupljanje kišnice;
.7 splav mora imati dovoljnu visinu da se u bilo kojem dijelu šatora mogu smjestiti osobe u sjedećem položaju; i
.8 mora se osigurati mogućnost postavljanja uređaja za lociranje kod traganja i spašavanja na visini ne manjoj od 1 m iznad morske površine.
6.8.2 Kapacitet i masa splavi za spašavanje
6.8.2.1 Ne smije se odobriti splav za spašavanje kojoj je kapacitet manji od šest osoba, izračunat u skladu sa zahtjevima navedenim u 6.9.3 ili 6.10.3, što je primjenjivo.
6.8.2.2 Osim ako se splav za spašavanje spušta uređajem za spuštanje u skladu sa 6.20.5, i ako ne mora biti prenosiva, ukupna masa splavi za spašavanje, njenog kontejnera i opreme ne smije biti veća od 185 kg.
6.8.3 Ugrađena oprema u splavi za spašavanje
6.8.3.1 Konopci za pridržavanje moraju biti pričvršćeni po obodu, s unutarnje i vanjske strane splavi za spašavanje.
6.8.3.2 Splav za spašavanje mora imati sigurnu vezaljku koja je najmanje 10 m dulja od razmaka između mjesta smještanja splavi i vodne linije pri stanju najmanjeg gaza broda ili 15 m, što je veće. Prekidna čvrstoća vezaljke, uključujući sredstva za pričvršćenje na splav za spašavanje, osim slabe karike koja se zahtijeva u točki 6.7.6, ne smije biti manja od 15,0 kN za splavi za spašavanje koje su odobrene za smještaj