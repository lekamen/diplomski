 kalendarskoj godini zatražiti od korisnika prava u ostavljenom roku dostavu potvrde o životu sa ovjerenim osobnim potpisom kod nadležnog tijela države u kojoj korisnik ima prebivalište. Potvrda o životu sadrži i izjavu o zaposlenju, o redovitom školovanju, o priznavanju prava na mirovinu i o zaključenju braka.
(2) Prvostupanjsko tijelo će u slučaju kada do ostavljenog roka od korisnika novčanog prava ne zaprimi potvrdu o životu iz stavka 1. ovoga članka, poduzeti mjere za sprečavanje isplate nepripadajućih novčanih prava korisnicima novčanih prava od kojih nije zaprimilo potvrdu o životu, odnosno provesti postupak utvrđen člankom 6. ovog Pravilnika.
VI. POSTUPAK POVRATA NEPRIPADAJUĆIH IZNOSA NOVČANIH PRIMANJA NA TEMELJU ČLANKA 144. ZAKONA
Članak 6.
(1) Osoba koja je ostvarila pravo ili su joj isplaćena novčana prava po Zakonu na koja nije imala pravo, dužna je naknaditi štetu za ostvareno nepripadajuće pravo, odnosno vratiti primljene iznose u skladu s člankom 144. Zakona.
(2) Prvostupanjsko tijelo će obvezno pozvati korisnika – dužnika te, ukoliko korisnik – dužnik pristane, sačiniti potpisani i ovjereni zapisnik o povratu sredstava, u kojem će osim općih podataka o korisniku – dužniku navesti razlog nastanka duga, iznos ukupnog duga, navesti da li će dug biti plaćen jednokratnom uplatom u roku od 30 dana od dana sastavljanja zapisnika, ili će dug biti plaćen u mjesečnim ratama.
U slučaju smrti korisnika – dužnika, prvostupanjsko tijelo će pokrenuti postupak radi naplate nepripadajućih novčanih sredstava sa jednog ili više tekućih računa korisnika – dužnika koji se vode kod banaka.
Korisnik – dužnik je obvezan platiti zatezne kamate sukladno članku 29. Zakona o obveznim odnosima (»Narodne novine« broj 35/05., 41/08 i 125/11), ukoliko dug ne uplati jednokratnom uplatom na račun Državnog proračuna u roku navedenom u zapisniku o povratu sredstava. Ukoliko korisnik – dužnik u zapisniku prihvati da će dug platiti u mjesečnim ratama, prvostupanjsko tijelo obvezno će obračunati zateznu kamatu sukladno članku 29. Zakona o obveznim odnosima i obračun dostaviti korisniku – dužniku, kao i broj žiro – računa Državnog proračuna Republike Hrvatske za uplatu duga i uplatu kamata. U iznimnim slučajevima kada se zbog socijalno ekonomskih razloga koji postoje kod korisnika – dužnika (ugroženost osnovnih egzistencijalnih potreba kao što su prehrana, smještaj, komunalne usluge i slično), zbog kojih korisnik – dužnik ne može dug platiti jednokratnom uplatom ili otplatom do 12 jednakih mjesečnih rata, prvostupanjsko tijelo može odobriti plaćanje duga u primjerenom broju mjesečnih rata, a najviše do 24 mjesečne rate. Korisnik – dužnik je obvezan izvršiti uplatu mjesečne rate do 15. u mjesecu za prethodni mjesec, s tim da je korisnik – dužnik obvezan odmah po izvršenoj uplati dostaviti dokaz o istoj prvostupanjskom tijelu.
Prvostupanjsko tijelo obvezno će u zapisniku navesti da zbog prekida uplata dviju mjesečnih rata povrata duga, bez razlike da li postoje dvije uzastopne neplaćene mjesečne rate, ili dvije pojedinačne neplaćene mjesečne rate, dospijeva na naplatu cjelokupni ostatak duga, a taj ostatak duga sa zateznom kamatom, obvezan je uplatiti u roku od 30 dana od dana dospijeća prve naredne mjesečne rate.
3) Ukoliko korisnik – dužnik ne pristane da se sačini zapisnik iz stavka 2. ovog članka o čemu prvostupanjsko tijelo sačinjava službenu zabilješku, ili korisnik – dužnik ne izvrši uplatu cjelokupnog duga u roku iz stavka 2. ovog članka, ili korisnik – dužnik ne izvrši uplatu duga po mjesečnim otplatama na način utvrđen u stavku 2. ovog članka, ili ne izvrši uplatu preostalog iznosa duga u cijelosti i kamata iz stavka 2. ovog članka, dužan je iznos duga i kamata namiriti u daljem roku od 30 (trideset) dana, o čemu će prvostupanjsko tijelo pismeno obavijestiti korisnika – dužnika. Rok za uplatu povrata duga s kamatama teče od dana prijema dopisa prvostupanjskog tijela.
4) Ukoliko korisnik – dužnik ne izvrši uplatu duga u roku iz stavka 3. ovog 