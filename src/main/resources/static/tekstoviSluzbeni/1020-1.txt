 likvidaciji faktoring društva.
(4) Likvidator je dužan u roku od 30 dana od dana donošenja odluke o likvidaciji faktoring društva izraditi i dostaviti Agenciji revidirane početne likvidacijske financijske izvještaje sa stanjem na dan koji prethodi danu donošenja odluke o likvidaciji faktoring društva.
(5) Likvidator faktoring društva je obvezan Agenciji u roku od 30 dana po isteku šestomjesečnih razdoblja, počevši od dana otvaranja likvidacijskog postupka, dostavljati Agenciji pisana izvješća o tijeku i radnjama postupka likvidacije faktoring društva.
(6) Iznimno od odredbe stavka 5. ovoga članka, Agencija može zatražiti od likvidatora izvješća o tijeku postupka likvidacije i u kraćim razdobljima.
(7) Izvještaje iz stavaka 4. i 5. ovoga članka, likvidator dostavlja Agenciji putem redovne pošte.
(8) Likvidator je dužan izraditi i Agenciji dostaviti u roku od 30 dana od dana podmirenja svih obveza i eventualne isplate preostale imovine dioničarima odnosno članovima faktoring društva i zaključna likvidacijska izvješća i izvješće o provedenoj likvidaciji faktoring društva i odgovoran je za izradu tih izvješća.
Članak 4.
Nakon završetka postupka likvidacije, likvidator je dužan sve poslovne knjige faktoring društva čuvati sukladno Zakonu o trgovačkim društvima i računovodstvenim propisima.
Obveze faktoring društva u likvidaciji u izvještavanju Agencije
Članak 5.
(1) Faktoring društvo u likvidaciji dužno je Agenciji dostavljati u skladu s pravilnikom kojim se, na temelju članka 67. Zakona, propisuje struktura i sadržaj te način i rokovi dostave financijskih i dodatnih izvještaja faktoring društava, sljedeće izvještaje:
– Izvještaj o financijskom položaju (FP),
– Izvještaj o sveobuhvatnoj dobiti (SD),
– Izvještaj o strukturi portfelja – faktoring (SP-F),
– Izvještaj o strukturi portfelja – faktoring koji uključuje otkup mjenica (SP-FOM),
– Izvještaj o strukturi portfelja – dobavljački (obrnuti) faktoring (SP-DF),
– Izvještaj o strukturi portfelja – poslovi u neposrednoj ili posrednoj vezi s poslovima faktoringa (SP-OP).
(2) Faktoring društvo u likvidaciji nije obvezno Agenciji dostavljati:
– izvješća o kapitalu u skladu s pravilnikom kojim se, na temelju članka 23. Zakona, propisuje kapital faktoring društva,
– izvješća o statusnim promjenama u skladu pravilnikom kojim se, na temelju članka 70. Zakona, propisuje sadržaj izvješća, način i rokovi izvješćivanja Agencije, osim izvješća o činjenicama i okolnostima iz odredbe članka 70. stavka 1. točaka 1., 3., 5. i 6. Zakona u odnosu na koje ostaje zakonska obveza i za faktoring društva u likvidaciji.
Izuzeća faktoring društva u likvidaciji od primjene odredbi Zakona
Članak 6.
Na faktoring društva u likvidaciji ne primjenjuju se odredbe Zakona koje reguliraju:
1. kapital (članak 23. Zakona),
2. izdavanje suglasnosti Agencije za stjecanje kvalificiranih udjela u faktoring društvu i faktoring društva u drugoj pravnoj osobi (od članka 29. do 38. Zakona),
3. sustav upravljanja rizicima (odredbe članka 64. Zakona),
4. internu reviziju (odredbe članka 65. Zakona).
Ostale odredbe
Članak 7.
(1) Faktoring društva u likvidaciji dužna su u roku od 5 radnih dana od dana donošenja odluke o otvaranju postupka likvidacije, javno objaviti informaciju o otvaranju tog postupka putem svojih internetskih stranica, istaknutih obavijesti postavljenih na jasno vidljivim mjestima u poslovnim prostorijama faktoring društva i njegovim podružnicama ili na drugi prikladan način po izboru faktoring društva.
(2) Informacija o otvaranju postupka likvidacije obvezno mora sadržavati:
– ime i prezime te prebivalište likvidatora,
– tvrtku i sjedište faktoring društva,
– datum donošenja odluke o likvidaciji,
– razlog otvaranja postupka likvidacije,
– kratko obrazloženje postupka likvidacije, uključujući predviđeni rok trajanja i mogući utjecaj likvidacije na kupce i dobavljače te druge stranke iz poslovnih odnosa faktoring društva,
– gdje, kada i na koji način je moguće dobiti dodatne informacije o likvidaciji faktoring