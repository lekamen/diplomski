 operatorom distribucijskog sustava u svrhu pružanja pomoćnih usluga u distribucijskoj mreži i za pokriće gubitaka u distribucijskoj mreži.
Operatori sustava
Članak 15.
Operator prijenosnog sustava može trgovati električnom energijom s tržišnim sudionicima, s burzom ili preko granica Republike Hrvatske za pokriće gubitaka u prijenosnoj mreži, za kompenzacijski plan razmjene, za nabavu pomoćnih usluga u prijenosnoj mreži i za uravnoteženje elektroenergetskog sustava.
Članak 16.
(1) Operator distribucijskog sustava može trgovati električnom energijom s tržišnim sudionicima, s burzom ili preko granica Republike Hrvatske za pokriće gubitaka u distribucijskoj mreži i nabavu pomoćnih usluga u distribucijskoj mreži.
(2) Operator distribucijskog sustava kao opskrbljivač u okviru javne usluge ima ista prava i obveze kao tržišni sudionik opskrbljivač što je određeno člancima od 8. do 11. ovih Pravila.
Burza električne energije
Članak 17.
Burza pruža članovima burze uslugu organiziranog i anonimnog trgovanja električnom energijom putem informacijskog sustava za trgovanje električnom energijom (u daljnjem tekstu: trgovačka platforma).
Članak 18.
(1) Član burze može postati tržišni sudionik koji ima pravo sudjelovanja na tržištu električne energije.
(2) Tržišni sudionik koji namjerava postati član burze obvezan je s burzom sklopiti ugovor prema pravilima trgovanja na burzi električne energije.
III. UREĐIVANJE ODNOSA IZMEĐU TRŽIŠNOG SUDIONIKA I OPERATORA TRŽIŠTA
Članak 19.
(1) Tržišni sudionik koji namjerava sudjelovati na tržištu električne energije obvezan je s Operatorom tržišta sklopiti ugovor o sudjelovanju na tržištu električne energije kojim se reguliraju prava i obveze između tržišnog sudionika i Operatora tržišta.
(2) Tržišni sudionik podnosi Operatoru tržišta zahtjev za sklapanje ugovora o sudjelovanju na tržištu električne energije.
Članak 20.
(1) Uz zahtjev iz članka 19. stavka 2. ovih Pravila tržišni sudionik dužan je dostaviti sljedeće dokaze:
– dozvolu za obavljanje energetske djelatnosti od Hrvatske energetske regulatorne agencije (u daljnjem tekstu: Agencija) u skladu s pravilnikom o dozvolama za obavljanje energetskih djelatnosti i vođenju registra izdanih i oduzetih dozvola za obavljanje energetskih djelatnosti,
– dokaz da je registriran u Središnjem europskom registru sudionika na tržištu energije (u daljnjem tekstu: CEREMP) u skladu s odredbama Uredbe (EU) br. 1227/2011 Europskog parlamenta i Vijeća (u daljnjem tekstu: REMIT),
– dokaz o izdanoj EIC oznaci,
– dokaz da je ugovorno uredio odgovornost za odstupanje:
o ili kao voditelj bilančne grupe sklopio ugovor o odgovornosti za odstupanje s Operatorom prijenosnog sustava kojim se uređuje odgovornost voditelja bilančne grupe za odstupanje bilančne grupe,
o ili kao član bilančne grupe sklopio ugovor o članstvu u bilančnoj grupi s voditeljem bilančne grupe kojim se odgovornost za odstupanje tržišnog sudionika prenosi na voditelja bilančne grupe.
(2) Prije dostavljanja zahtjeva iz članka 19. stavka 2. ovih Pravila opskrbljivač je u obvezi s Operatorom tržišta sklopiti ugovor kojim se reguliraju odnosi između opskrbljivača i Operatora tržišta vezano uz obveze opskrbljivača koje proizlaze iz sustava poticanja proizvodnje električne energije iz obnovljivih izvora energije i visokoučinkovite kogeneracije.
Članak 21.
(1) Tržišni sudionik obvezan je Operatoru tržišta plaćati naknadu za organiziranje tržišta električne energije.
(2) Tržišni sudionik obvezan je u roku od 10 dana od dana sklapanja ugovora iz članka 19. ovih Pravila dostaviti Operatoru tržišta tražena sredstva osiguranja plaćanja.
(3) Operator tržišta će u ugovoru s tržišnim sudionikom iz članka 19. ovih Pravila urediti sve uvjete po kojima je tržišni sudionik obvezan predati sredstvo osiguranja plaćanja, visinu sredstva osiguranja plaćanja, pravne učinke propusta dostave sredstva osiguranja plaćanja, uvjete aktiviranja sredstva osiguranja plaćanja kao i ostale potrebne uvjete.
Članak 22.
Ugovorom iz članka 19. ovih 