 na 7. siječnja 2003. jer se radi o materijalno pravnom roku, a ne procesno pravnom roku. Stoga se svi zahtjevi doneseni nakon 5. siječnja 2003. moraju odbacivati, a takvo je stajalište i Upravnog suda Republike Hrvatske.
Zbog navedenog se ne mogu uvažiti žalbeni navodi jer je pravilno zahtjev navedenih osoba iz točke 1. dispozitiva pobijanog rješenja odbačen kao nepravodoban.«
4) Tužba podnositeljice i osporena presuda Upravnog suda
13. Tužbom podnesenom 14. lipnja 2013. Upravnom sudu u Osijeku, podnositeljica je protiv drugostupanjskog rješenja pokrenula upravni spor.
U tužbi je podnositeljica navela kako je njezin zahtjev podnesen u roku, jer posljednji dan roka propisan člankom 7. ZID-a ZoNak-a/02 pada u nedjelju 5. siječnja 2003., a 6. siječnja 2003. je blagdan Sveta tri kralja, te je stoga njezin zahtjev podnesen prvog sljedećeg radnog dana 7. siječnja 2003.
14. Presudom Upravnog suda u Osijeku odbijena je tužba podnositeljice, sa sljedećim obrazloženjem:
»... sukladno citiranoj zakonskoj odredbi, rok za podnošenje zahtjeva za naknadu oduzetu za vrijeme jugoslavenske komunističke vladavine, istekao je 5. siječnja 2003. Pogrešno tužiteljica smatra da je zadnji dan roka istekao prvog idućeg radnog dana, jer je 5. siječnja 2003. bila nedjelja, odnosno dan u kojem upravno tijelo ne radi.
To stoga što je rok iz čl. 7. navedenog Zakona materijalno pravni rok, za koje rokove ne važe pravila o produživanju roka kad zadnji dan pada na državni praznik, nedjelju ili dan u koji tijelo ne radi (isto pravno shvaćanje zauzeo je i Visoki upravni sud Republike Hrvatske u presudi poslovni broj: Us-10061/2006-7 od 27. svibnja 2010.).«
III. PRIGOVORI PODNOSITELJICE
15. Podnositeljica u ustavnoj tužbi ističe:
»Ovakvo suđenje nije pravično suđenje jer sud nije prihvatio navode moje tužbe koje se u bitnome sastoje od slijedećeg:
– rok za podnošenje zahtjeva istekao je dana 05.01.2003.g., u neradni dan,
– dan poslije zadnjeg dana roka je bio 06.01.2003.g., temeljem čl. 1. Zakona o blagdanima spomendanu i neradnim danima u RH (NN 33/96), također je neradan dan – Sveta tri kralja
– dan moga podnošenja zahtjeva je 07.01.2003.g., prvi slijedeći radni dan
Odredbom čl. 101. Zakona o općemu upravnom postupku određeno je da ako posljednji dan roka pada u nedjelju ili na dan državnog praznika, ili u neki drugi dan kad organ kod kojega se radnja postupka ima poduzeti ne radi, rok istječe istekom prvog idućeg radnog dana.
Dosljednom primjenom zakona ja sam zahtjev podnio na vrijeme, prvog idućeg radnog dana obzirom da posljednji dan roka pada u nedjelju i blagdan.«
IV. ROKOVI ZA PODNOŠENJE ZAHTJEVA ZA NAKNADU ODUZETE IMOVINE
16. Osporeni pojedinačni akti i prigovori podnositeljice ustavne tužbe dovode do potrebe da se u ovoj odluci prvo prikažu okolnosti vezane uz odluku broj: U-I-673/1996 i dr. od 21. travnja 1999. (»Narodne novine« broj 39/99.), kojom je Ustavni sud ukinuo članak 65. stavke 3. i 4. ZoNak-a/96. Ta je odluka važna ne samo za razumijevanje razloga kojima su se nadležna upravna tijela i Upravni sud u Osijeku vodili kad su protumačili da je rok iz članka 7. ZID-a ZoNak-a/02 materijalnopravne prirode, nego i za razumijevanje geneze različitih pozicija hrvatskih i stranih državljana kad je riječ o primjeni Zakona o naknadi.
1) Članak 65. stavci 3. i 4. ZoNak-a/96
17. Članci 65. i 80. ZoNak-a/96 su glasili:
»Članak 65.
Postupak se pokreće podnošenjem zahtjeva nadležnoj službi ureda državne uprave.
Zahtjev iz stavka 1. ovoga članka dostavlja se Državnom odvjetništvu Republike Hrvatske koji ima položaj stranke u postupku.
Prijašnji vlasnik dužan je podnijeti zahtjev u roku od šest mjeseci od dana stupanja na snagu ovoga Zakona, osim u slučaju iz članka 26. ovoga Zakona.
Zahtjev podnesen po proteku roka iz stavka 3. ovoga članka odbacit će se pa podnositelj gubi sva prava iz ovoga Zakona.«
»Članak 80.
Ovaj Zakon objavljuje se u 'Narodnim novinama', a stupa na snagu 1. siječnja 1997.«
U ovom predmetu nije riječ o iznimci iz drugog dijela rečenice