 Upravnog suda u Zagrebu broj: Usl-2985/13-7 od 17. ožujka 2015. uvažena je tužba podnositelja kao osnovana te je poništeno rješenje Žalbenog vijeća, klasa: UP/II-381-08/12-010/0017, ur.broj: 559-09/1-12-005, broj žalbenog predmeta: VZ20120017 od 18. lipnja 2013. i naloženo je Žalbenom vijeću da riješi o žalbi podnositelja u roku od 60 dana od dana dostave presude.
Rješenjem Državnog zavoda za intelektualno vlasništvo klasa: UP/I-381-03/08-010/0039, ur.broj: 559-03/2-13-028ŠJ od 21. listopada 2013. odbijena je prijava podnositelja za priznanje patenta pod brojem P20080039A.
Podnositelj je protiv navedenog rješenja 20. studenoga 2013. izjavio žalbu.
Zaključkom Žalbenog vijeća klasa: UP/II-381-08/13-010/0036, ur.broj: 559-07/1-15-001/MBre od 9. studenoga 2015. određen je predsjedatelj i članovi Žalbenog vijeća u postupku povodom žalbe podnositelja broj: VZ20130036.
Rješenjem Državnog zavoda za intelektualno vlasništvo klasa: UP/I-381-03/01-010/0891, ur.broj: 559-03/2-13-059ŠJ od 11. studenoga 2013. odbijena je prijava podnositelja za priznanje patenta pod brojem PK20010891A.
Podnositelj je protiv navedenog rješenja 23. prosinca 2013. izjavio žalbu.
Zaključkom Žalbenog vijeća klasa: UP/II-381-08/13-010/0046, ur.broj: 559-07/1-15-001/MBre od 9. studenoga 2015. određena je predsjedateljica i članovi Žalbenog vijeća u postupku povodom žalbe podnositelja broj: VZ20130046.
Žalbeno vijeće u predmetima broj: VZ20130036 i VZ20130046 do donošenja odluke Ustavnog suda nije donijelo odluku o žalbama podnositelja.
Ustavnu tužbu podnositelj je podnio 6. srpnja 2015.
Do donošenja odluke Ustavnog suda u ovom ustavnosudskom predmetu, Žalbeno vijeće u predmetu broj: VZ20120017 nije donijelo odluku sukladno presudi Upravnog suda u Zagrebu od 17. ožujka 2015., a kojom je istom naloženo da riješi o žalbi podnositelja u roku od 60 dana od dana dostave presude.
III. MJERODAVNO PRAVO
4. U rješenju broj: U-IIIVs-3669/2006 i dr. od 2. ožujka 2010. (»Narodne novine« broj 34/10.) Ustavni sud opisao je razvoj pravne zaštite ustavnog prava na suđenje u razumnom roku od trenutka njegovog uvođenja u hrvatski pravni sustav, stupanjem na snagu Promjene Ustava Republike Hrvatske 9. studenoga 2000. (»Narodne novine« broj 113/00.), do stupanja na snagu Zakona o izmjenama i dopunama Zakona o sudovima (»Narodne novine« broj 153/09.; u daljnjem tekstu: ZIDZoSud:153/09).
U rješenju broj: U-IIIA-322/2014 od 23. prosinca 2014. (»Narodne novine« broj 8/15.) Ustavni sud opisao je i daljnji razvoj tog mehanizma pravne zaštite sve do 14. ožujka 2013. kada je stupio na snagu Zakon o sudovima (»Narodne novine« broj 28/13.; u daljnjem tekstu: ZoSud:28/13). U glavi VI. tog zakona pod nazivom »Zaštita prava na suđenje u razumnom roku« propisan je novi, drugačiji model zaštite prava na suđenje u razumnom roku u odnosu na onaj koji je bio na snazi u ranijem zakonodavnom razdoblju.
ZoSud:28/13 do danas je izmijenjen Zakonom o izmjenama i dopunama Zakona o sudovima (»Narodne novine« broj 33/15.). Tekst Zakona o sudovima koji je danas na snazi u ovoj se odluci skraćeno označava kraticom: ZoSud:28/13-33/15.
5. Pregled pravila sredstava za zaštitu prava na suđenje u razumnom roku u razdoblju od 2002. do 2013. godine (stupanja na snagu ZoSud-a:28/13-33/15) Ustavni sud je dao u odluci broj: U-IIIA-1031/2014 od 27. travnja 2016. (»Narodne novine« broj 50/16.).
IV. DOPUŠTENOST USTAVNE TUŽBE
6. U odluci broj: U-IIIA-4885/2005 od 20. srpnja 2007. (»Narodne novine« broj 67/07.), Ustavni sud izrazio je sljedeće stajalište:
»Od prethodne pravne situacije treba razlikovati onu kod koje na nerazumnu duljinu odlučivanja o pravima, obvezama ili pravnim interesima stranaka u upravnim i upravnosudskim postupcima utječe činjenica što Upravni sud Republike Hrvatske i više puta vraća upravnu stvar na ponovni upravni postupak, najčešće zbog nepotpuno ili pogrešno utvrđenih činjenica. Takva upravna i upravnosudska praksa ukazuju na bitne nedostatke u sustavu postupovnog upravnog prava u Republici