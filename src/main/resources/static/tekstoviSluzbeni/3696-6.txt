 krivotvorene dokumentacije
4. neovlašteno ili samovoljno koristi podatke drugih osoba radi obavljanja ili stvaranja uvjeta za obavljanje prijevarnih radnji, postupanja i raspolaganja deklariranom robom
5. zlouporabom povjerenja, prijevarnim, lažnim ili obmanjujućim radnjama obavlja radnje, postupanja ili raspolaganja deklariranom robom ili stvara uvjete za takve radnje, postupanja ili raspolaganja.
(3) Svako postupanje u kojem se kao primatelj robe deklarira ili navede nepostojeća osoba ili osoba bez čijeg znanja i volje je korišten njezin identitet ili njezini drugi podaci zlouporaba je prava u carinskom postupanju u smislu stavaka 1. i 2. ovoga članka.
(4) Ako se provjerom carinske deklaracije ili na drugi način utvrde okolnosti iz kojih proizlazi da bi deklarirana roba mogla biti predmet zlouporabe prava u carinskom postupanju carinski ured pokreće postupak utvrđivanja zlouporabe prava u carinskom postupanju.
(5) Ako su okolnosti iz stavka 4. ovoga članka utvrđene:
1. prije puštanja robe, carinski ured odmah obavještava deklaranta o pokretanju postupka utvrđivanja zlouporabe prava u carinskom postupanju, a po potrebi i druge osobe koje su na bilo koji način izravno ili neizravno povezane s deklariranom robom (u daljnjem tekstu: subjekt provjere zlouporabe prava), dostavom obavijesti o sumnji u zlouporabu prava u carinskom postupanju. Dok traje postupak utvrđivanja zlouporabe prava u carinskom postupanju roba ne može biti puštena deklarantu na slobodno raspolaganje
2. nakon puštanja robe, obavještavanje o pokretanju postupka utvrđivanja zlouporabe prava u carinskom postupanju provodi se uz odgovarajuću primjenu članka 19. ovoga Zakona.
(6) Obavijest o sumnji u zlouporabu prava iz stavka 5. ovoga članka (u daljnjem tekstu: obavijest o sumnji u zlouporabu prava) sadrži utvrđeno činjenično stanje, obrazloženje okolnosti i razloga zbog kojih proizlazi da je deklarirana roba predmet zlouporabe prava u carinskom postupanju, uputu subjektu provjere zlouporabe prava o načinu i rokovima dostave očitovanja na obavijest o sumnji u zlouporabu prava te posljedicama ako ne dostavi traženo očitovanje.
(7) Subjekt provjere zlouporabe prava dužan je dostaviti obrazloženo očitovanje o činjenicama i okolnostima navedenim u obavijesti o sumnji u zlouporabu prava te za svoje tvrdnje dostaviti dokaze u roku od deset dana od dana dostave obavijesti o sumnji u zlouporabu prava. Ako subjekt provjere zlouporabe prava u ostavljenom roku ne dostavi očitovanje smatra se da je suglasan s činjenicama i okolnostima navedenim u obavijesti o sumnji u zlouporabu prava.
(8) U postupku utvrđivanja zlouporabe prava u carinskom postupanju carinski ured koristi sva dokazna sredstva za utvrđivanje relevantnih činjenica, uključujući obavijesti i informacije prikupljene u skladu s propisima kojima se uređuje administrativna suradnja i razmjena informacija s drugim državama. U postupku utvrđivanja zlouporabe prava u carinskom postupanju subjekti provjere zlouporabe prava ne mogu se pozvati na to da ne odgovaraju za raspolaganje robom.
(9) O utvrđenoj zlouporabi prava u carinskom postupanju carinski ured donosi rješenje.
(10) U rješenju iz stavka 9. ovoga članka carinski ured određuje oduzimanje robe, a ako je utvrđeno da je prijevoznik zlouporabio pravo u carinskom postupanju određuje se i oduzimanje prijevoznog sredstva koje je korišteno za prijevoz robe.
(11) Roba i prijevozno sredstvo iz stavka 10. ovoga članka oduzet će se i ako nisu u vlasništvu osobe koja je zlouporabila prava u carinskom postupanju. Oduzimanje robe i prijevoznog sredstva ne utječe na prava trećih osoba za naknadu štete od osobe od koje su roba i prijevozno sredstvo oduzeti.
(12) Žalba izjavljena protiv rješenja iz stavka 9. ovoga članka ne odgađa njegovo izvršenje.
Knjiženja i druga evidentiranja
Članak 21.
(1) Evidencije koje se odnose na primjenu carinskog zakonodavstva moraju biti sukladne s poreznim, knjigovodstvenim i drugim evidencijama i ispravama osobe ili osoba na koje se odnose.
(2) 