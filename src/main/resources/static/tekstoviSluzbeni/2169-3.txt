sudu.
Pred prvostupanjskim sudom parnični postupak je (glede merituma spora) vođen prvi put do 23. ožujka 2007. te se ponovno vodi od 17. ožujka 2010.
Postupak se u povodu žalbe podnositelja i drugih tužitelja protiv rješenja prvostupanjskog suda od 23. ožujka 2007. vodio pred Visokim trgovačkim sudom do 16. prosinca 2009.
U povodu revizije 7. tužitelja Ante Giljanovića protiv rješenja Visokog trgovačkog suda od 16. prosinca 2009. postupak se vodio pred Vrhovnim sudom do 19. studenoga 2013.
Vrhovni sud je rješenjem broj: Revt 215/10-2 od 19. studenoga 2013. djelomično prihvatio reviziju 7. tužitelja Ante Giljanovića, ukinuo rješenje Visokog trgovačkog suda od 16. prosinca 2009. i rješenje prvostupanjskog suda od 23. ožujka 2007. u dijelu kojim je odbačena tužba 7. tužitelja te u tom dijelu predmet vratio prvostupanjskom sudu na ponovno odlučivanje.
Prvostupanjski sud je potom rješenjem broj: P-2032/2005 od 10. ožujka 2014. utvrdio prekid postupka u odnosu na 2. tuženika Hrvatski fond za privatizaciju.
Podneskom od 5. svibnja 2014. podnositelji i ostali tužitelji predložili su sudu nastaviti s predmetnim postupkom.
Prvostupanjski sud na ročištu održanom 19. prosinca 2014. objavio je presudu i rješenje, kojim je odbijen kao neosnovan tužbeni zahtjev podnositelja i ostalih tužitelja (da je ništava i bez pravnog učinka u odnosu na Dalmu Transport d.d. Split odluka upravnog odbora pravnog prednika prvotuženika od 10. siječnja 1994. o pretvorbi poslovnog sustava Dalma Holding u dioničko društvo), rješenjem je utvrđen prekid postupka u odnosu na 17.-tužitelja te je odbijena preinaka tužbe u odnosu na podnositelje i ostale tužitelje u određenom dijelu tužbenog zahtjeva (u pogledu utvrđenja ništavim upisa u sudski registar promjene vlasnika/osnivača Dalma Transporta d.d. – pobliže naznačeno u navedenom rješenju).
Podnositelji (i ostali tužitelji) su podnijeli Visokom trgovačkom sudu žalbu na navedenu presudu kao i prijedlog za povrat u prijašnje stanje podneskom od 2. siječnja 2015.
Na ročištu održanom 15. svibnja 2015. prvostupanjski sud donio je rješenje kojim se dopušta podnositeljima (i ostalim tužiteljima) povrat u prijašnje stanje radi propuštanja roka za žalbu protiv presude istog suda od 19. prosinca 2014. te je utvrđeno da je njihova žalba izjavljena u roku.
Dakle, do dana donošenja odluke Ustavnog suda, navedeni parnični postupak i dalje je u tijeku (u povodu žalbi podnositelja i ostalih tužitelja spis se nalazi od 1. lipnja 2015. na Visokom trgovačkom sudu i vodi se pod brojem: Pž-4427/15).
Slijedom navedenog, Ustavni sud utvrđuje da je u konkretnom slučaju parnični postupak do dana odluke Ustavnog suda trajao ukupno devet (9) godina, osam (8) mjeseci i 23 dana.
4.2. POSTUPANJE NADLEŽNOG SUDA
Ustavni sud utvrdio je da je u razmatranom, pravno relevantnom razdoblju od radnji koje su relevantne za meritorno odlučivanje o pravima i obvezama podnositelja prvostupanjski sud održao ročišta: 13. rujna 2006., 27. listopada 2006., 8. prosinca 2006., 26. siječnja 2007., 23. ožujka 2007., 17. ožujka 2010., 5. svibnja 2010., 10. rujna 2014., 14. studenoga 2014., 19. prosinca 2014. i 15. svibnja 2015. te donio rješenje broj: P-2032/05. od 23. ožujka 2007.
Visoki trgovački sud je rješenjem broj: Pž-1890/09-3 od 16. prosinca 2009. odbio žalbe podnositelja i drugih tužitelja te Dalme d.d. i potvrdio je rješenje prvostupanjskog suda od 23. ožujka 2007. (ispravljeno rješenjem od 12. travnja 2007.).
Prvostupanjski sud je na ročištu održanom 19. prosinca 2014. objavio presudu i rješenje, kojom je odbijen kao neosnovan tužbeni zahtjev podnositelja i ostalih tužitelja (da je ništava i bez pravnog učinka u odnosu na Dalmu Transport d.d. Split odluka upravnog odbora pravnog prednika prvotuženika od 10. siječnja 1994. o pretvorbi poslovnog sustava Dalma Holding u dioničko društvo), rješenjem je utvrđen prekid postupka u odnosu na 17.-tužitelja te je odbijena preinaka tužbe u odnosu na podnositelje i ostale tužitelje u određenom dijelu tužbenog