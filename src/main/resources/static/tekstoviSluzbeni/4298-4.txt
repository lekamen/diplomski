 nadzorom mentora, a organizacijski mora biti podijeljeno u dva dijela:
a) dio prvi – u kojem je mentor obvezan teorijski objasniti i praktično pokazati cjelinu radnog procesa za koji se polaznik osposobljava i
b) dio drugi – u kojem polaznik uz obvezni nadzor mentora samostalno obavlja cjelinu radnog procesa za koji se osposobljava, primjenjujući u potpunosti potrebna znanja i vještine.
(5) Po završenom osposobljavanju na radnom mjestu polaznici moraju teorijsko znanje i praktične vještine potrebne za sigurno samostalno obavljanje odgovarajućih poslova od značaja za sigurnost zračnog prometa na aerodromu znati primijeniti na radnom mjestu. O uspješnom svladavanju ovoga dijela programa stručnog osposobljavanja odlučuje instruktor, samostalno ili na temelju stručnog mišljenja mentora koji je sudjelovao u nadzoru rada polaznika, ocjenjujući ga sa: »položio« ili »nije položio«.
Ispit koji se provodi po završenom teorijskom stručnom osposobljavanju
Članak 20.
(1) Ispit koji se provodi po završenom teorijskom stručnom osposobljavanju se sastoji od pisanog i po potrebi usmenog dijela. Pitanja za pisani dio ispita, kao i njegov opseg, utvrđuje organizacija za stručno osposobljavanje.
(2) Ispiti se provode u redovitim i izvanrednim ispitnim rokovima od strane instruktora za odgovarajuće stručno područje.
(3) Za prolaz na pisanom dijelu ispita polaznik mora ispravno odgovoriti na najmanje 80% pitanja.
(4) Kandidat koji na ispitu ne položi jedan ili dva stručna predmeta može ponovo polagati ispit iz tih predmeta u roku koji odredi voditelj organizacije za stručno osposobljavanje u suradnji sa instruktorom, a koji ne može biti kraći od 15 dana niti dulji od 60 dana od dana priopćenja rezultata ispita.
(5) Ako kandidat ne položi uspješno ispit iz stavka 4. ovoga članka, smatrat će se da nije položio cijeli ispit.
Ispit koji se provodi po završenom osposobljavanju na radnom mjestu
Članak 21.
(1) Ispit koji se provodi po završenom osposobljavanju na radnom mjestu sastoji se od praktične provjere poznavanja organizacije i sadržaja poslova za koje se kandidat stručno osposobljava.
(2) Ako kandidat ne položi uspješno praktičnu provjeru poznavanja organizacije i sadržaja poslova za koje se stručno osposobljava, smatrat će se da nije položio cijeli ispit, kako iz članka 20. ovoga Pravilnika, tako i iz stavka 1. ovoga članka,
(3) Rok za ponovno polaganje cjelovitog ispita određuje voditelj organizacije za stručno osposobljavanje u suradnji sa instruktorom. Taj rok ne može biti kraći od 5 dana, niti duži od 60 dana od dana kada kandidat nije položio ispit.
Potvrda o stručnoj osposobljenosti
Članak 22.
(1) Po uspješno položenim ispitima iz članka 20. i članka 21. ovoga Pravilnika, organizacija za stručno osposobljavanje je obvezna polazniku izdati potvrdu o stručnoj osposobljenosti.
(2) Na propisanom obrascu potvrde moraju se nalaziti sljedeći podaci:
a) naziv organizacije za stručno osposobljavanje
b) registracijski broj polaznika
c) stručno osposobljavanje za poslove
d) odredba primjenjivog propisa
e) ime i prezime polaznika
f) mjesto, mjesec i godina izdavanja
g) ime i prezime voditelja organizacije za stručno osposobljavanje
h) potpis voditelja i pečat organizacije za osposobljavanje.
(3) Potvrda o stručnoj osposobljenosti izdaje se na rok od tri godine.
(4) Presliku potvrde o stručnoj osposobljenosti organizacija za stručno osposobljavanje mora čuvati zajedno sa ostalom dokumentacijom polaznika.
Stručno osposobljavanje primjenom računalnog programa
Članak 23.
(1) Za provođenje stručnog osposobljavanja primjenom računalnih programa interno ili putem interneta organizacija za stručno osposobljavanje mora ishoditi suglasnost Agencije.
(2) U svrhu pribavljanja suglasnosti iz stavka 1. ovoga Pravilnika, organizacija za stručno osposobljavanje mora:
a) osigurati prisutnost ovlaštenog instruktora
b) osigurati potpunu sadržajnu zastupljenost svih predmeta definiranih programom stručnog osposobljavanja po pojedinim poslovima od značaja za sigurnost