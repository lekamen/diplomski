 planskog dokumenta, provedbe horizontalnih načela, a predstavnike partnerskog vijeća uključuje u odbor za praćenje provedbe planskog dokumenta.
(3) Partnersko vijeće posebno pridonosi prepoznavanju zajedničkih razvojnih prioriteta različitih dionika; prepoznavanju i predlaganju strateških projekata te praćenju njihovih učinaka na razvoj; stvaranju kapaciteta i mogućnosti za poticanje i ubrzavanje društveno-gospodarskog razvoja; uspostavi integriranog razvoja uvažavanjem problema i potreba različitih kategorija dionika regionalnog razvoja.
Sjednice i način rada partnerskih vijeća
Članak 15.
(1) Sjednice partnerskih vijeća saziva predsjednik partnerskog vijeća.
(2) Predsjednik partnerskog vijeća odgovoran je za pravovremeno dostavljanje relevantnih informacija i dokumenata svim članovima partnerskog vijeća i jednostavan pristup istima (slanje elektroničkom poštom, objava na mrežnim stranicama i sl.); osiguranje dovoljnog vremena članovima partnerskog vijeća za analizu i komentiranje dokumenta u procesu izrade i provedbe planskih dokumenata politike regionalnoga razvoja; dostupnost kanala preko kojih članovi partnerskog vijeća mogu postavljati pitanja, očitovati se na predložene dokumente te putem kojih će biti obaviješteni o načinu postupanja po njihovim očitovanjima.
(3) Sjednice partnerskog vijeća održavaju se najmanje dvaput godišnje.
(4) Na sjednice partnerskog vijeća mogu se po potrebi pozivati i predstavnici tijela državne uprave, drugih javnih tijela te predstavnici znanstvene i stručne javnosti, organizacija civilnoga društva, udruženja poslodavaca i predstavnici sindikata koji nisu članovi partnerskog vijeća.
(5) Predstavnici iz stavka 4. ovoga članka sudjeluju u radu partnerskog vijeća bez prava glasa.
(6) Partnersko vijeće djeluje sukladno poslovniku iz članka 3. stavka 4. ove Uredbe.
Javnost i transparentnost rada partnerskog vijeća
Članak 16.
(1) Javnost rada partnerskog vijeća osigurava se pravovremenom objavom na mrežnim stranicama informacija i dokumenata koji su na temelju Zakona i ove Uredbe dostupne javnosti.
(2) Tijelo koje obavlja administrativne i stručne poslove za rad partnerskog vijeća na svojim mrežnim stranicama dužno je javno objaviti informacije i dokumente o načinu odabira članova partnerskog vijeća te popis članova partnerskog vijeća; poduzetim radnjama kojima se osigurava aktivno sudjelovanje partnera u radu partnerskog vijeća; održanim sjednicama i savjetovanjima s partnerima; doprinosu partnera u izradi i provedbi planskih dokumenata politike regionalnoga razvoja te druge relevantne informacije.
Prijelazne i završne odredbe
Članak 17.
(1) Partnerska vijeća koja su osnovana i djeluju na temelju odredbi Zakona o regionalnom razvoju Republike Hrvatske (»Narodne novine«, broj 153/09) dužna su u roku od godine dana od dana stupanja na snagu ove Uredbe uskladiti svoje ustrojstvo i organizaciju rada s odredbama Zakona o regionalnom razvoju Republike Hrvatske (»Narodne novine«, broj 147/14) i ove Uredbe.
(2) Partnerska vijeća koja nisu osnovana i ne djeluju sukladno odredbi stavka 1. ovoga članka osnivaju se u početnoj fazi izrade planskog dokumenta politike regionalnoga razvoja.
Članak 18.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/87
Urbroj: 50301-05/05-15-2
Zagreb, 24. rujna 2015.
Predsjednik Zoran Milanović, v. r.
