83 16.09.2016 Odluka o izmjenama Odluke o donošenju Popisa robe vojne namjene, obrambenih proizvoda i nevojnih ubojnih sredstava
VLADA REPUBLIKE HRVATSKE
1845
Na temelju članka 30. stavaka 2. i 3. Zakona o Vladi Republike Hrvatske (»Narodne novine«, br. 150/11 i 119/14) i članaka 4. i 73. Zakona o nadzoru prometa robe vojne namjene i nevojnih ubojnih sredstava (»Narodne novine«, broj 80/13), Vlada Republike Hrvatske je na sjednici održanoj 14. rujna 2016. godine donijela
ODLUKU
O IZMJENAMA ODLUKE O DONOŠENJU POPISA ROBE VOJNE NAMJENE, OBRAMBENIH PROIZVODA I NEVOJNIH UBOJNIH SREDSTAVA
I.
U Odluci o donošenju Popisa robe vojne namjene, obrambenih proizvoda i nevojnih ubojnih sredstava (»Narodne novine«, br. 101/13, 59/14 i 23/15), točka I.a. mijenja se i glasi:
»I.a
Ovom se Odlukom u pravni poredak Republike Hrvatske prenosi Direktiva 2009/43/EZ Europskog parlamenta i Vijeća od 6. svibnja 2009. o pojednostavnjivanju uvjeta za transfer obrambenih proizvoda unutar Zajednice (SL L 146, 10. 6. 2009.) kako je posljednji put izmijenjena Direktivom Komisije (EU) 2016/970 оd 27. svibnja 2016. o izmjeni Direktive 2009/43/EZ Europskog parlamenta i Vijeća u pogledu popisa obrambenih proizvoda (SL L 163, 21. 6. 2016.).«.
II.
U točki II. Popis obrambenih proizvoda iz Priloga II. zamjenjuje se novim Popisom obrambenih proizvoda.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/16-04/266
Urbroj: 50301-05/05-16-2
Zagreb, 14. rujna 2016.
Predsjednik Tihomir Orešković, v. r.
PRILOG II.
POPIS OBRAMBENIH PROIZVODA
Napomena 1. Pojmovi u »navodnicima« su definirani pojmovi. Pozvati se na »Definicije pojmova korištenih u Popisu« priložene ovom Popisu.
Napomena 2. U nekim slučajevima kemikalije su popisane imenom i CAS brojem. Popis se odnosi na kemikalije iste strukturne formule (uključujući hidrate) bez obzira na ime ili CAS broj. CAS brojevi prikazani su kako bi se lakše identificirala određena kemikalija ili smjesa bez obzira na nomenklaturu. CAS brojevi ne mogu se koristiti kao jedino sredstvo identifikacije budući da neki oblici navedenih kemikalija imaju različite CAS brojeve, a i smjese koje sadrže navedenu kemikaliju mogu također imati različite CAS brojeve.
ML1. Oružje s glatkom cijevi kalibra manjeg od 20 mm, ostalo naoružanje i automatsko oružje kalibra 12,7 mm (kalibra 0,50 inča) ili manje i pribor, kako slijedi, te za njih posebno konstruirane komponente:
Napomena ML1. ne odnosi se na:
a. Vatreno oružje posebno konstruirano za uporabu s tzv. lažnim streljivom i iz kojeg nije moguće ispaliti projektil;
b. Vatreno oružje posebno konstruirano za izbacivanje navođenih projektila bez visoko eksplozivnog punjenja ili komunikacijske povezanosti, s dometom koji je manji ili jednak 500 m;
c. Oružje koje ispaljuje streljivo s rubnim paljenjem i koje nije potpuno automatsko;
d. »Onesposobljeno vatreno oružje«.
a. Puške i kombinirano oružje, ručno vatreno oružje, strojnice, kratke strojnice i višecjevno oružje;
Napomena ML1.a. ne odnosi se na sljedeće:
a. Puške i kombinirano oružje proizvedeno prije 1938.;
b. Reprodukcije pušaka i kombiniranog oružja čiji su originali proizvedeni prije 1890.;
c. Ručno vatreno oružje, višecjevno oružje i strojnice proizvedene prije 1890. te njihove reprodukcije;
d. Puške ili ručno vatreno oružje koji su posebno konstruirani za ispaljivanje inertnih projektila pomoću komprimiranog zraka ili CO2.
b. Oružje s glatkom cijevi kako slijedi:
1. Oružje s glatkom cijevi posebno konstruirano za vojnu uporabu;
2. Ostalo oružje s glatkom cijevi kako slijedi:
a. Potpuno automatsko oružje;
b. Poluautomatsko oružje ili oružje s kliznim mehanizmom punjenja (pumperice);
Napomena ML1.b.2. ne odnosi se na oružje posebno konstruirano za ispaljivanje inertnih projektila pomoću komprimiranog zraka ili CO2.
Napomena ML1.b. ne odnosi se na sljedeće:
a. Oružje s glatkom cijevi proizvedeno prije 1938.;
b. Reprodukcije oružja s glatkom cijevi čiji su originali proizvedeni prije 1890.;
c. Oružje s