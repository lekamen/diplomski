1 02.01.2016 Pravilnik o načinu rada Odbora za standarde financijskog izvještavanja
MINISTARSTVO FINANCIJA
4
Na temelju članka 18. stavka 7. Zakona o računovodstvu (»Narodne novine«, br. 78/15 i 134/15) ministar financija donosi
PRAVILNIK
O NAČINU RADA ODBORA ZA STANDARDE FINANCIJSKOG IZVJEŠTAVANJA
Temeljne odredbe
Članak 1.
Ovim Pravilnikom se utvrđuje način rada Odbora za standarde financijskog izvještavanja (u daljnjem tekstu: Odbor) i to:
1. prava i dužnosti članova Odbora,
2. prava i dužnosti predsjednika Odbora i zamjenika predsjednika Odbora,
3. prava i dužnosti tajnika Odbora,
4. pripremanje i sazivanje sjednica Odbora,
5. poslovi Odbora,
6. sjedište i financiranje Odbora.
Prava i dužnosti članova Odbora
Članak 2.
(1) Odbor je stručno tijelo koje ima devet članova.
(2) Članove Odbora na prijedlog ministra financija imenuje i razrješava Vlada Republike Hrvatske.
Članak 3.
(1) Mandat članova Odbora traje pet godina.
(2) Prijedlog za razrješenje dužnosti člana Odbora i prije isteka mandata od pet godina može podnijeti u pisanom obliku ministru financija najmanje pet članova Odbora.
Članak 4.
(1) Članovi Odbora imaju pravo i dužnost prisustvovati sjednicama Odbora, sudjelovati u radu Odbora i odlučivati na sjednicama Odbora.
(2) Članovi Odbora za svoj rad primaju naknadu.
(3) Odluku o visini naknade donosi Odbor u skladu s financijskim planom za tekuću godinu.
(4) Ako članovi Odbora nisu u mogućnosti prisustvovati sjednici Odbora, dužni su o tome izvijestiti predsjednika Odbora i tajnika Odbora dan prije predviđenog održavanja sjednice Odbora.
(5) Članovi Odbora u slučaju iz stavka 4. ovoga članka, ako su u mogućnosti, dužni su dostaviti u elektroničkom obliku tajniku Odbora svoje očitovanje o pitanjima o kojima se planira raspravljati, odnosno odlučivati na sjednici Odbora do početka održavanja sjednice.
Prava i dužnosti predsjednika Odbora i zamjenika predsjednika Odbora
Članak 5.
(1) Odbor prema trećima zastupa predsjednik.
(2) Predsjednika Odbora u odsutnosti ili spriječenosti mijenja zamjenik predsjednika Odbora. U tom slučaju zamjenik predsjednika Odbora ima sve ovlasti i obavlja sve poslove predsjednika Odbora.
Članak 6.
(1) Predsjednik Odbora i zamjenik predsjednika Odbora biraju se kvalificiranom većinom glasova članova Odbora.
(2) Predsjednik Odbora obavlja sljedeće poslove:
1. saziva sjednice Odbora,
2. predlaže dnevni red sjednica Odbora,
3. predsjedava sjednicama Odbora,
4. potpisuje odluke, zaključke, stavove i tumačenja Odbora,
5. predstavlja (zastupa) Odbor prema trećima,
6. obavlja i druge poslove sukladno odlukama Odbora.
Prava i dužnosti tajnika Odbora
Članak 7.
(1) Tajnik Odbora bira se kvalificiranom većinom glasova članova Odbora.
(2) Tajnik Odbora obavlja sljedeće poslove:
1. organizira sjednice,
2. sastavlja zapisnik,
3. obavlja poslove u svezi financijskog poslovanja Odbora,
4. potpisuje zapisnike sa sjednice,
5. priprema nacrt izvještaja o radu Odbora, godišnjeg programa rada te obavlja i druge poslove sukladno odlukama Odbora.
(3) Tajnik Odbora za svoj posao ima pravo na naknadu čija se visina utvrđuje na način propisan u članku 4. stavku 3. ovoga Pravilnika.
Pripremanje i sazivanje sjednica Odbora
Članak 8.
(1) Sjednice Odbora održavaju se prema potrebi, a najmanje jednom mjesečno.
(2) Izvanredna sjednica će se održati:
1. na prijedlog predsjednika Odbora,
2. na osnovi zaključka Odbora te,
3. na zahtjev natpolovične većine svih članova Odbora.
(3) Članovi Odbora glasaju neposredno na sjednici Odbora. U iznimnim okolnostima, član Odbora može svoj glas dati nekim drugim pogodnim sredstvima, primjerice putem telefona, elektroničke pošte i telefaksa.
Članak 9.
(1) Sjednicu Odbora saziva predsjednik Odbora.
(2) Sjednica Odbora može se održati ako je prisutna natpolovična većina svih članova Odbora (najmanje pet članova).
Članak 10.
(1) U radu Odbora po potrebi mogu sudjelovati i fizičke osobe i predstavnici pravnih osoba, kada članovi Odbora odluče da bi njihovo sudjelovanje u radu pridonijelo boljem