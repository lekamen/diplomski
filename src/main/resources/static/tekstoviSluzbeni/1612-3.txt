 rješenjem o prekršaju iz nadležnosti Carinske uprave.
(5) Ako pravna ili fizička osoba udovoljava uvjetima za upis u registar korisnika prava na povrat trošarine na plinsko ulje utrošeno za razminiranje, nadležni carinski ured odlučuje o registraciji u skraćenom postupku stavljanjem bilješke na obrascu zahtjeva za upis u registar korisnika prava na povrat trošarine na plinsko ulje utrošeno za razminiranje, a u protivnom o zahtjevu odlučuje donošenjem rješenja.
(6) Korisnik prava na povrat trošarine na plinsko ulje utrošeno za razminiranje je obvezan nadležnom carinskom uredu prijaviti svaku izmjenu podataka navedenu prilikom podnošenja zahtjeva za upis u registar korisnika prava na povrat trošarine na plinsko ulje utrošeno za razminiranje, kao i prestanak djelatnosti razminiranja zbog koje je upisan u ovaj registar, u roku osam dana od dana nastanka promjene, odnosno od dana saznanja za izvršenu promjenu.
(7) Nadležni carinski ured briše korisnika prava na povrat trošarine na plinsko ulje utrošeno za razminiranje iz registra korisnika prava na povrat trošarine na zahtjev korisnika prava na povrat trošarine na plinsko ulje utrošeno za razminiranje ili po službenoj dužnosti ako isti više ne udovoljava propisanim uvjetima za upis u registar.
Članak 90.c
(1) Korisnici prava na povrat trošarine na plinsko ulje utrošeno za razminiranje ostvaruju to pravo temeljem zahtjeva koji se podnosi carinskom uredu nadležnom prema sjedištu, odnosno prebivalištu korisnika prava na povrat trošarine na Obrascu ZPR koji je tiskan u Prilogu 51 ovoga Pravilnika i njegov je sastavni dio.
(2) Zahtjev za povrat plaćene trošarine podnosi se za svaki završeni projekt razminiranja nakon izdavanja potvrde o razminiranosti i/ili potvrde o nezagađenosti minsko-eksplozivnim, odnosno neeksplodiranim ubojnim sredstvima, a najkasnije do kraja prvog kvartala kalendarske godine koja slijedi godinu u kojoj je projekt razminiranja završen.
Članak 90.d
(1) Zahtjevu za povrat plaćene trošarine na humanitarno razminiranje obvezno se prilaže:
1. preslika važeće ocjene upotrebljivosti stroja za razminiranje za koji se podnosi zahtjev za povrat plaćene trošarine,
2. evidencija o radu stroja akreditiranog za humanitarno razminiranje,
3. evidencija o kupnji plinskog ulja za pogon stroja akreditiranog za humanitarno razminiranje, odluka o odabiru najpovoljnijeg izvoditelja,
4. potvrda o razminiranosti,
5. potvrda Porezne uprave da korisnik prava na povrat trošarine na plinsko ulje utrošeno za razminiranje nema nenamirenih dospjelih obveza s naslova javnih davanja, ne starija od 30 dana.
(2) Evidencija o radu stroja akreditiranog za humanitarno razminiranje iz stavka 1. točke 2. ovoga članka sadrži podatke o projektu na kojem se stroj koristi, podatke o stroju za razminiranje i podatke o korištenju stroja za razminiranje. Izračun utrošenog plinskog ulja za pogon, a koji se vodi u evidenciji kao bitan element za izračun iznosa povrata trošarine, predstavlja umnožak prosječne potrošnje stroja (navedene u ocjeni upotrebljivosti stroja iz stavka 1. točke 1. ovog članka) i broja radnih sati stroja. Evidencija o radu stroja vodi se na Obrascu ERSR koji je tiskan u Prilogu 52 ovoga Pravilnika i njegov je sastavni dio.
(3) Evidenciju o kupnji plinskog ulja iz stavka 1. točke 3. ovoga članka sastavlja korisnik prava na povrat trošarine na plinsko ulje utrošeno za razminiranje uz prilaganje pripadajućih računa o nabavljenom plinskom ulju (izdanim prema propisima o porezu na dodanu vrijednost i drugim poreznim propisima). Evidencija mora sadržavati nabavljene količine plinskog ulja, datum nabave i lokaciju nabave. Evidencija o kupnji plinskog ulja vodi se na Obrascu EK koji je tiskan u Prilogu 53 ovoga Pravilnika i njegov je sastavni dio, a koju potvrđuje i ovjerava korisnik prava na povrat trošarine na plinsko ulje utrošeno za razminiranje.
Članak 90.e
(1) O zahtjevu za povrat plaćene trošarine na plinsko ulje utrošeno za humanitarno razminiranje, nadležni carinski ured odlučuje