 poništeno trebalo je regulirati novonastalu situaciju kako ne bi došlo do poremećaja na tržištu. Nadalje, osporeno rješenje ima privremeni karakter i u trenutku donošenja njime se ni u kojem slučaju ne prejudicira konačna odluka o izmjeni analize predmetnog tržišta, a donošenje istog bilo je opravdano kako ne bi došlo do narušavanja ravnoteže između sudionika na telekomunikacijskom tržištu s obzirom na postojanje okolnosti vezanih uz poslovno-financijski odnos između tužitelja i ostalih operatora. Glede povrede Zakona o rokovima ispunjenja novčanih obveza ističe da rok ni na koji način ne zadire u rok dospijeća i pravo tužitelja na naplatu zakonskih zateznih kamata u slučaju kašnjenja, te da je rok za privremenu obustavu pružanja usluga utvrđen u skladu s rokovima na svim dosad analiziranim mjerodavnim tržištima vodeći računa o specifičnosti tržišta elektroničkih komunikacija. Naime, rok je usklađen s rokom koji je utvrđen rješenjem HAKOM-a od 3. studenoga 2010. (klasa: 344-01/10-01/479, urbroj: 376-11-10-26) na svim dosad analiziranim mjerodavnim tržištima a koje rješenje je pravomoćno. Stoga tužitelj nije doveden u neku novu situaciju već su mu te okolnosti bile od prije poznate jer pod istim okolnostima posluje i na svim dosad analiziranim veleprodajnim tržištima. Osporenim rješenjem određen je rok za privremenu obustavu pružanja usluga u skladu s rokom određenim na svim dosad analiziranim tržištima iz razloga što bi njegovim skraćivanjem ostali operatori na mjerodavnom tržištu bili dovedeni u situaciju da im tužitelj uskrati pružanje usluga a samim time bi njihovi krajnji korisnici ostali bez javne komunikacijske usluge. Te okolnosti odnosno činjenice HAKOM je uzeo u obzir prilikom donošenja privremenog rješenja koje su realne i utemeljene. Konačno HAKOM je putem svojim internetskih stranica proveo javnu raspravu koja je trajala od 24. rujna do 15. listopada 2012. kako bi se omogućilo svim zainteresiranim stranama pa tako i tužitelju iznošenje mišljenja, primjedbi i prijedloga. Predlaže da se tužbeni zahtjev odbije.
Tužbeni zahtjev nije osnovan.
U ovom upravnom sporu Sud je održao javnu raspravu 14. srpnja 2015. u nazočnosti opunomoćenice tužitelja i opunomoćenika tuženika te je strankama omogućeno izjasniti se o zahtjevima i navodima druge stranke te o svim činjenicama i pravnim pitanjima koja su predmet upravnog spora.
U dokaznom postupku Sud je izvršio uvid u predmetni spis kao i ovosudni spis broj: Us-7871/11 te utvrdio da je presudom Suda od 30. kolovoza 2012. poništeno rješenje tuženika klasa: UP/I-344-01/10-01/456, urbroj: 376-11/JB2-11-45 od 8. lipnja 2011., kojim je ispravljena pogreška u pisanju u odluci tuženika klasa: UP/I-344-01/10-01/456, urbroj: 376-11-10-25 (ispravno ur.br. 376-11-11-25) i pripadajućem dokumentu »Analiza tržišta pristupa javnoj komunikacijskoj mreži na fiksnoj lokaciji za privatne i poslovne korisnike« jer je utvrđeno da se ne radi o pogreški u pisanju u predmetnoj odluci.
Stoga je tuženik imajući u vidu naprijed navedenu presudu donio osporeno rješenje.
Odredbom članka 5. stavak 1. Zakona o elektroničkim komunikacijama (»Narodne novine«, broj 73/08. i 90/11. – dalje u tekstu: ZEK), koji se u konkretnom slučaju primjenjuje, propisano je da je Hrvatska agencija za poštu i elektroničke komunikacije (u daljnjem tekstu: Agencija) nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ovim Zakonom i posebnim Zakonom kojim je uređeno područje poštanskim usluga. Odredbom članka 7. stavka 1. Zakona propisano je da je Agencija samostalna, neovisna i neprofitna pravna osoba s javnim ovlastima u okviru djelokruga i nadležnosti propisanih ovim Zakonom i posebnim Zakonom kojim je uređeno područje poštanskih usluga.
Prema odredbi članka 58. stavak 1. ZEK-a Agencija može u skladu s odredbama članka 56. ovoga Zakona, odrediti operatorima obvezu transparentnosti u vezi s međupovezivanjem i /ili pristupom, na način da učine javno dostupnima