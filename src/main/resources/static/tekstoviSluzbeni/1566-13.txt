MJERE I AKTIVNOSTI U SUSTAVU CIVILNE ZAŠTITE
Mjere civilne zaštite
Članak 46.
(1) Mjere civilne zaštite su jednokratni postupci i zadaće koje provode svi sudionici u sustavu civilne zaštite na svim razinama radi spašavanja života i zdravlja građana, materijalnih i kulturnih dobara i okoliša, i to: uzbunjivanje i obavješćivanje, evakuacija, zbrinjavanje, sklanjanje, spašavanje, prva pomoć, KBRN zaštita, asanacija (humana, animalna, asanacija terena), zaštita životinja i namirnica životinjskog porijekla te zaštita bilja i namirnica biljnog porijekla.
(2) Vlada Republike Hrvatske, na prijedlog čelnika Državne uprave, donosi uredbu o jedinstvenim znakovima za uzbunjivanje.
Aktivnosti i faze u sustavu civilne zaštite
Članak 47.
(1) Aktivnosti u sustavu civilne zaštite su:
– pripremne aktivnosti koje se provode kao preventivne i planske aktivnosti u okviru redovne djelatnosti sudionika sustava civilne zaštite
– operativne aktivnosti koje se provode u rasponu od ranog upozoravanja, pripravnosti do reagiranja.
(2) Faze u sustavu civilne zaštite su:
1. prevencija
2. pripravnost
3. reagiranje.
1. Prevencija
Preventivne aktivnosti u sustavu civilne zaštite
Članak 48.
(1) Preventivne aktivnosti u sustavu civilne zaštite obuhvaćaju:
− posebna istraživanja od važnosti za procjenjivanje i smanjenje rizika od katastrofa, prognoze razvoja prirodnih procesa te standarde materijala, tehničkih i operativnih rješenja od interesa za smanjenje ranjivosti
− jačanje svijesti građana, ranjivih i posebnih ciljanih društvenih skupina o opasnostima i mjerama za zaštitu te korištenje broja 112
− odgoj i obrazovanje djece o specifičnim sadržajima na temelju postojećih ili posebnih programa
− planiranje korištenja prostora
− definiranje i primjenu posebnih tehničkih pravila u građenju, industriji, prometu i drugim područjima koja svojom djelatnošću povećavaju ranjivost zajednica
− posebne strategije, procjene, akcijske planove i programe
− implementaciju međunarodnih dokumenata na području smanjenja rizika od katastrofa
− podržavanje politike održivog razvoja i mjera upravljanja identificiranim rizicima
− javno informiranje i suradnju u medijima.
(2) Preventivne aktivnosti u sustavu civilne zaštite provode sudionici i operativne snage sustava civilne zaštite i građani u okviru redovne djelatnosti radi smanjenja rizika, prijetnji i opasnosti za život i zdravlje građana, materijalnih dobara i okoliša od svih vrsta prirodnih i tehničko-tehnoloških velikih nesreća i katastrofa.
Planske aktivnosti u sustavu civilne zaštite
Članak 49.
(1) Planske aktivnosti u sustavu civilne zaštite uređuju se dokumentima kojima se definiraju mjere smanjenja rizika od katastrofa, utvrđuje procjena rizika, planiranje, pripravnost za reagiranje i reagiranje sustava civilne zaštite te provedba mjera civilne zaštite.
(2) Čelnik Državne uprave, po prethodno pribavljenom mišljenju središnjih tijela državne uprave nadležnih za područje unutarnjih poslova, obrane, zaštite okoliša i prostornog uređenja i graditeljstva, pravilnikom propisuje nositelje, sadržaj i postupke izrade planskih dokumenata u civilnoj zaštiti te način informiranja javnosti u postupku njihova donošenja.
(3) Čelnik Državne uprave donosi:
– pravilnik o smjernicama za izradu procjena rizika od katastrofa za područje Republike Hrvatske i jedinica lokalne i područne (regionalne) samouprave
– pravilnik o mjerama civilne zaštite u prostornom planiranju
– pravilnik o uvjetima koje moraju ispunjavati ovlaštene pravne osobe za obavljanje stručnih poslova u području planiranja civilne zaštite.
2. Pripravnost
Članak 50.
(1) Na temelju informacija u sustavu ranog upozoravanja o mogućnosti nastanka velike nesreće pripravnost u sustavu civilne zaštite proglašava izvršno tijelo jedinice lokalne i područne (regionalne) samouprave.
(2) Pripravnost u sustavu civilne zaštite proglašava čelnik Državne uprave na temelju informacija u sustavu ranog upozoravanja o mogućnosti nastanka katastrofe.
(3) Čelnik Državne uprave donosi pravilnik o