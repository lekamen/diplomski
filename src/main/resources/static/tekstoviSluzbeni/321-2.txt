 priprema odgovore na podneske te odgovara na podneske sukladno ovlastima i nadležnosti, donosi plan i program rada ustrojstvenih jedinica Uprave, sudjeluje u izradi nacrta prijedloga zakona, tehničkih i drugih propisa iz područja zaštite okoliša i zaštite prirode, surađuje s tijelima državne uprave, znanstvenim i obrazovnim ustanovama, jedinicama lokalne i područne (regionalne) samouprave, surađuje s drugim ustrojstvenim jedinicama Ministarstva, a osobito sa službom nadležnom za državni proračun Republike Hrvatske vezano za korištenje sredstava proračuna; brine da svaki rashod bude opravdan stvarnom potrebom i potvrđen prethodnom kontrolom, obavlja poslove po zahtjevu Državnog odvjetništva Republike Hrvatske i sudskih tijela, priprema optužne prijedloge i kaznene prijave u slučajevima povrede propisa utvrđenih u nadzoru koji provode inspekcijske službe Uprave, zastupa Ministarstvo u postupcima prekršajnih, upravnih i po potrebi općih sudova, te obavlja i druge poslove u okviru svoga djelokruga.
Uprava sudjeluje u izradi strateškog plana Ministarstva kroz definiranje strateških ciljeva, izradu i praćenje pokazatelja rezultata rada i uspješnosti, utvrđivanje rizika iz djelokruga Uprave, te nadzire provedbu postavljenih posebnih ciljeva u strateškim planovima i izvješćuje o njihovoj provedbi.
U Upravi za inspekcijske poslove ustrojavaju se sljedeće ustrojstvene jedinice:
6.1. Sektor inspekcijskog nadzora zaštite okoliša
6.2. Sektor inspekcijskog nadzora zaštite prirode
6.3. Sektor inspekcijskih poslova i unaprjeđenja rada.
6.1. Sektor inspekcijskog nadzora zaštite okoliša
Sektor inspekcijskog nadzora zaštite okoliša u okviru mjesno nadležnih ustrojstvenih jedinica obavlja nadzor nad primjenom propisa kojima je uređeno područje industrijskog onečišćenja, utjecaj na okoliš, postupanje s otpadom, onečišćenje zraka iz nepokretnih i difuznih izvora, zaštita ozonskog sloja i klimatskih aktivnosti, provodi nadzor primjene standarda kakvoće okoliša i tehničkih standarda zaštite okoliša, nadzire provedbu mjera zaštite okoliša i obavlja kontrolu stanja okoliša utvrđenih rješenjem o prihvatljivosti zahvata za okoliš, okolišnoj dozvoli, odnosno drugim obvezujućim aktima kojima se određuju uvjeti za rad postrojenja, koordinira rad s drugim tijelima državne uprave nadležnim u području zaštite okoliša na svom području, te drugim ustrojstvenim jedinicama Uprave, sudjeluje u pripremi izrade strateških dokumenata Ministarstva, sudjeluje u određivanju pokazatelja uspješnosti, utvrđivanja rizika, nadziranja provedbe i izvješćivanja o realizaciji postavljenih ciljeva donesenih strateških planova Ministarstva, prati primjenu i osiguravanje izvršavanja zakona i drugih propisa, inicira izmjene i sudjeluje u izradi nacrta prijedloga propisa iz područja zaštite okoliša, izrađuje prijedloge za godišnja i druga izvješća, planove i programe rada inspekcije, prati primjenu i osiguravanje izvršavanja zakona i drugih propisa i vođenje upravnih postupaka, priprema optužne prijedloge i prijedloge kaznenih prijava, predlaže izdavanje propisanih potvrda i suglasnosti iz djelokruga rada inspekcije zaštite okoliša, sudjeluje u pripremi naputaka za provedbu inspekcijskih nadzora, sudjeluje u izradi mišljenja i smjernica u vezi s primjenom propisa u odnosu na postupanje inspektora, sudjeluje u pripremi prijedloga mjera za unaprjeđenje rada inspektora, sudjeluje u provedbi stručnih nadzora, sudjeluje u pripremi programa osposobljavanja inspektora tijekom probnog i redovnog rada, sudjeluje u izradi odgovora na upite i predstavke državnih tijela i građana, po potrebi sudjeluje u upravnim nadzorima koje provodi Ministarstvo, te obavlja i druge poslove u okviru svoga djelokruga.
U Sektoru inspekcijskog nadzora zaštite okoliša ustrojavaju se sljedeće ustrojstvene jedinice:
6.1.1. Služba inspekcijskog nadzora zaštite okoliša – Područna jedinica Zagreb
6.1.2. Služba inspekcijskog nadzora zaštite okoliša – Područna jedinica Osijek
6.1.3. Služba inspekcijskog nadzora zaštite