 daje mišljenja u postupku odobravanja državnih jamstava; obavlja stručne poslove u vezi s međunarodnim ugovorima u dijelu koji se odnose na brodogradnju, obavlja poslove u vezi s izradom i provedbom zakona i drugih propisa vezanih za brodogradnju, provodi aktivnosti u vezi s prilagodbom nacionalnog zakonodavstva sa zakonodavstvom Europske unije iz područja brodogradnje; obavlja upravne poslove koji se odnose na raspodjelu sredstava državnog proračuna za subvencije, sudjeluje s drugim nadležnim tijelima državne uprave u koordinaciji strategije upravljanja državnom imovinom, uključujući i sudjelovanje u koordinaciji restrukturiranja i sanacije pravnih osoba, izradi analiza u postupcima restrukturiranja trgovačkih društava u vlasništvu Republike Hrvatske te u upravljanju vlasničkim udjelima u trgovačkim društvima u vlasništvu Republike Hrvatske; te obavlja i druge poslove iz djelokruga Službe.
5.1.3.2. Odjel za implementaciju industrijske strategije
Članak 61.b
Odjel za implementaciju industrijske strategije obavlja poslove izrade, pripreme i planiranja godišnjih i višegodišnjih programskih dokumenata namijenjenih jačanju konkurentnosti hrvatskog gospodarstva; u suradnji s drugim nadležnim tijelima državne uprave provodi aktivnosti vezane uz Industrijsku strategiju Republike Hrvatske, utvrđuje i prati elemente politike razvitka industrije; predlaže mjere glede usmjeravanja planova razvoja; prati rad i ostvaruje kontakte s međunarodnim organizacijama, te ostalim organizacijama i udrugama radi razmjene iskustva u vezi s industrijskim razvitkom, surađuje s drugim tijelima državne uprave i institucijama nadležnim za razvoj znanosti, znanstveno-istraživačkog rada i tehnologije; prati provođenje gospodarske politike, te njezin utjecaj na položaj i razvoj industrije; provodi stručne poslove koji se odnose na praćenje stanja u pojedinim granama industrije, te predlaže mjere za poticanje razvoja pojedinih industrijskih grana; predlaže mjere za restrukturiranje pojedinih grana industrije i pojedinih gospodarskih subjekata; daje horizontalne potpore industriji; prati kretanja i propise na području industrije Europske unije i ostalih zemalja; sudjeluje u politikama razvoja iz područja prerađivačke, drvno-prerađivačke i prehrambene industrije; u suradnji s drugim tijelima državne uprave sudjeluje u koordinaciji politike privatizacije trgovačkih društava u vlasništvu Republike Hrvatske te obavlja i druge poslove iz djelokruga Službe.
5.1.3.3. Odjel za klastere
Članak 61.c
Odjel za klastere obavlja poslove i pruža podršku u certificiranju i standardizaciji klastera konkurentnosti u okviru EU programa; nadzire i prati rad klastera konkurentnosti te daje preporuke za unaprjeđenje njegovog rada; surađuje sa znanstvenim institucijama; pruža podršku u provedbi Industrijske strategije Republike Hrvatske 2014.-2020. i Strategije poticanja inovacija Republike Hrvatske 2014.-2020., izrađuje izvješća i pruža stručne informacije iz djelokruga rada Odjela te obavlja i druge poslove iz djelokruga Službe.«.
Članak 12.
Naslov iznad članka 62. i članak 62. mijenjaju se i glase:
»5.2. Sektor za pripremu programa i provedbu projekata Europske unije
Članak 62.
Sektor za pripremu programa i provedbu projekata Europske unije odgovoran je za davanje podrške jačanju konkurentnosti hrvatskog gospodarstva kroz pripremu programa i strateških projekata uspostave Inovacijske mreže za industriju i tematskih inovacijskih platformi, razvoja centara kompetencija i poticanja istraživanja, razvoja i inovacija te energetske učinkovitosti i obnovljivih izvora energije poslovnog sektora financiranih iz Europskih strukturnih i investicijskih fondova i drugih izvora financiranja. Sektor sudjeluje i koordinira pripremu godišnjih i višegodišnjih programskih dokumenata namijenjenih jačanju konkurentnosti hrvatskog gospodarstva; prikuplja, obrađuje i analizira stanje potreba za unaprjeđenje razvoja gospodarstva, ekonomske i socijalne kohezije i predlaže strateške smjernice i mjere za