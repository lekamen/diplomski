 glasi:
»Članak 6.
1. Radi utvrđivanja svojih prava i obveza građanske naravi ili u slučaju podizanja optužnice za kazneno djelo protiv njega svatko ima pravo da zakonom ustanovljeni neovisni i nepristrani sud ... i u razumnom roku ispita njegov slučaj ...
(...)«
Ustavni sud, kao pravno relevantno, sa stajališta povrede prava na donošenje sudske odluke u razumnom roku, razmatra razdoblje od dana stupanja na snagu Konvencije do dana donošenja odluke Ustavnog suda u ovom ustavnosudskom predmetu.
Stoga, Ustavni sud utvrđuje da je u razmatranom pravno relevantnom razdoblju postupak zaštitu ustavom zajamčenog prava i slobode čovjeka i građanina trajao ukupno sedamnaest (17) godina, sedam (7) mjeseci i dvadeset i sedam (27) dana, te da još nije dovršen.
4.2. POSTUPANJE NADLEŽNOG SUDA
Ustavni sud utvrdio je da je u razmatranom, pravno relevantnom razdoblju Županijski sud u Varaždinu donio presudu broj: P-1/98-6 od 29. studenoga 1999., kojom je odbio podnositeljevu tužbu.
Vrhovni sud je, rješavajući sukob nadležnosti, rješenjem broj: Gr-236/1996-2 od 18. studenoga 1997. odredio Županijski sud u Varaždinu kao stvarno nadležan za postupanje po podnositeljevoj tužbi.
Potom je rješenjem broj: Gž-3/00-2 od 11. svibnja 2000. ukinuo presudu Županijskog suda u Varaždinu broj: P-1/98-6 od 29. studenoga 1999. i odbacio je podnositeljevu tužbu.
U postupku nakon odluke Ustavnog suda broj: U-III-1283/2000 od 12. veljače 2003. Vrhovni sud je donio rješenje broj: Gž-5/03-2 od 19. studenoga 2003., kojim je ponovno ukinuo presudu Županijskog suda u Varaždinu broj: P-1/98 od 29. studenoga 1999. i odredio da se predmet dostavlja nadležnom Upravnom sudu na daljnje postupanje.
Navedeno rješenje Vrhovnog suda uručeno je 2. siječnja 2004. Županijskom sudu u Varaždinu, međutim taj sud nije predmet dostavio Upravnom sudu, niti je rješenje Vrhovnog suda uručio podnositelju.
4.3. PONAŠANJE PODNOSITELJA USTAVNE TUŽBE (TUŽITELJA U POSTUPKU ZA ZAŠTITU USTAVOM ZAJAMČENOG PRAVA I SLOBODE ČOVJEKA I GRAĐANINA)
Ocjena je Ustavnog suda da podnositelj, kao tužitelj u postupku za zaštitu ustavom zajamčenog prava i slobode čovjeka i građanina, nije doprinio duljini tog postupka.
4.4. SLOŽENOST SUDSKOG PREDMETA
Ustavni sud utvrđuje da se u konkretnom slučaju ne radi o činjenično složenijem predmetu.
III. OCJENA USTAVNOG SUDA
5. Ustavni sud utvrđuje da je u pravnoj stvari podnositelja ustavne tužbe (u pravno relevantnom razdoblju) postupak za zaštitu ustavom zajamčenog prava i slobode čovjeka i građanina ukupno trajao preko sedamnaest (17) godina i da do donošenja odluke Ustavnog suda nije dovršen.
Duljina trajanja tog postupka je u bitnom dijelu (jedanaest (11) godina, pet (5) mjeseci i dvanaest (12) dana – računajući od trenutka uručenja 2. siječnja 2004. Županijskom sudu u Varaždinu rješenja Vrhovnog suda broj: Gž-5/03-2 od 19. studenoga 2003. do donošenja odluke Ustavnog suda u ovom ustavnosudskom predmetu) uzrokovana propustom Županijskog suda u Varaždinu da spis predmeta P-1/04 (ranije broj: P-1/98) dostavi Upravnom sudu (sada Visokom upravnom sudu Republike Hrvatske, te da rješenje Vrhovnog suda broj: Gž-5/03-2 od 19. studenoga 2003. uruči podnositelju.
Imajući u vidu ukupnu duljinu postupka Ustavni sud ocjenjuje da je podnositelju povrijeđeno pravo na pravično suđenje u dijelu koji se odnosi na razumnu duljinu postupka, zajamčeno člankom 29. stavkom 1. Ustava.
Visinu naknade zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta uz istodobno uvažavanje ukupnih gospodarskih i socijalnih prilika u Republici Hrvatskoj.
6. Ustavni sud napominje da propusti tijela sudbene vlasti ne mogu pasti na teret stranaka u postupcima pred tim vlastima. Nadalje, Ustavni sud ističe da se zbog navedenog propusta Županijskog suda u Varaždinu, sukladno člankom 3. Ustava propisanom načelu vladavine prava kao jednoj od najviših vrednota ustavnog poretka Republike Hrvatske i temelja za tumačenje Ustava, u