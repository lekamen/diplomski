 počinitelj kaznenog djela je izabrani ili imenovani dužnosnik u predstavničkom tijelu, državni dužnosnik i službenik koji obavlja službene poslove u tijelima državne uprave, lokalne samouprave i uprave, jedinici lokalne samouprave, tijelima sudbene vlasti, u Ustavnom sudu Republike Hrvatske, Državnom odvjetništvu, Pučkom pravobraniteljstvu Republike Hrvatske, Pravobraniteljstvu za djecu, Pravobraniteljstvu za ravnopravnost spolova, Uredu predsjednika republike, tijelu, uredu i stručnoj službi Vlade Republike Hrvatske i Hrvatskog sabora, nositelj pravosudne dužnosti, sudac Ustavnog suda Republike Hrvatske, Glavni državni odvjetnik Republike Hrvatske i njegovi zamjenici, Pučki pravobranitelj Republike Hrvatske i njegovi zamjenici, Pravobranitelj za djecu i njegovi zamjenici, Pravobranitelj za ravnopravnost spolova i njegovi zamjenici i domaći arbitar te javni bilježnik. ...
(...)«
293. Kazneno djelo primanja mita pripada kategoriji »tzv. delicta propria, tj. posebnih kaznenih djela koja mogu počiniti samo osobe sa određenim svojstvom« (presuda Vrhovnog suda broj: I Kž 317/04-3 od 7. ožujka 2006. koja se bavila kaznenim djelom protiv službene dužnosti – zlouporabom položaja i ovlasti iz članka 337. stavka 4. u vezi sa stavcima 3. i 1. KZ-a/97).
Supočinitelji takvih kaznenih djela također mogu biti samo osobe s takvim svojstvom. U presudi broj: I Kž 892/11-6 od 17. rujna 2014. Vrhovni sud je naglasio: »... kada se radi o djelima sa specijalnim subjektom (delicta propria), supočinitelji mogu biti samo one osobe koje imaju posebna svojstva koja se zahtijevaju za počinitelje u zakonskim opisima tih djela. Osobe koje tih svojstava nemaju mogu, bez obzira na svoj izvršiteljski doprinos, biti samo dionici u takvom djelu. Izloženo rezoniranje sudska praksa je u potpunosti prihvatila i dosljedno ga provodi bez izuzetka«.
294. U presudi broj: I Kž-Us 91/10-6 od 8. veljače 2011. Vrhovni sud obrazložio je zajednička obilježja pojmova »službene osobe« i »odgovorne osobe«:
»Za pojam službene ili odgovorne osobe nije nužno obavljanje rukovodećih ili sličnih poslova ili dužnosti, već je dovoljno da se u okviru konkretnog položaja ili ovlasti obavljaju određene samostalne radne funkcije na temelju kojih ta osoba ima pravo neposrednog odlučivanja.«
295. Međutim, i kad je riječ o odluci koju donosi kolektivno tijelo može postojati, ovisno o prirodi poslova tog tijela i okolnostima slučaja, službena osoba kao počinitelj kaznenog djela primanja mita iz članka 347. KZ-a/97. To je Vrhovni sud zaključio u presudi broj: I Kž-Us 54/09-7 od 20. prosinca 2011. u kojoj je ispitivao radnje voditelja prekršajnog postupka optuženog za počinjenje kaznenog djela iz članka 347. stavka 1. (dar/mito radi pogodovanja), a koje je podveo pod »utjecaj«:
»... osnovano je sud prvog stupnja pravilnom analizom i ocjenom provedenih dokaza na temelju provedenog dokaznog postupka zaključio da je optuženik kao službena osoba zahtijevao i primio dar da u granicama svoje ovlasti obavi službenu radnju koju ne bi smio obavljati. Ta se radnja sastojala u tome, da kao voditelj prekršajnog postupka u predmetu protiv M. G. izradi nacrt rješenja o prekršaju koji bi bio povoljniji za tog počinitelja prekršaja, te da kao član vijeća potom sudjeluje u donošenju takvog rješenja. Upravo, takvo objektivno utvrđeno postupanje optuženika u navedenom prekršajnom postupku potvrđuje subjektivni element, a to je postojanje svijesti i volje za počinjenje kaznenog djela za koje je proglašen krivim.
(...)
... optuženik u inkriminirano vrijeme bio [je] viši inspektor u D. i. Ministarstva …, a time imao svojstvo službene osobe ovlaštene da vodi prekršajni postupak u prvom stupnju, da u primljenim predmetima izrađuje prekršajne naloge, zakazuje ročišta, izrađuje pisane otpravke donijetih odluka u dovršenim predmetima. Nadalje, pravilno uzima kao nesporno da je optuženik dana 18. prosinca 2007. od strane Vijeća za prekršajni postupak koji su sačinjavali L. Z. Č., kao predsjednica, optuženik i V. Š. kao