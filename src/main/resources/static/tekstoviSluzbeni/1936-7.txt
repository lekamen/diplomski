 3. točki 4. ovoga članka mora završiti do 2020., dok razdoblje zajedničkoga projekta može trajati nakon 2020. g.
(5) Obavijest izvršena u skladu s ovim člankom može se izmijeniti ili povući samo uz zajednički dogovor s državom članicom s kojom se provodi projekt.
(6) Vlada Republike Hrvatske donosi odluku o provedbi zajedničkih projekata s državama članicama.
(7) Zajednički projekti s državama članicama ugovaraju se među državama u obliku međunarodnih ugovora sukladno Zakonu o sklapanju i izvršavanju međunarodnih ugovora (»Narodne novine«, br. 28/96.)
(8) Odluku o sklapanju ugovora o zajedničkim projektima s državama članicama donosi Vlada Republike Hrvatske na poticaj nadležnog ministarstva.
(9) Za potrebe stavka 2. ovoga članka smatra se da je količina električne energije iz obnovljivih izvora energije koja je rezultat povećanja kapaciteta proizvodnog postrojenja proizvedena u zasebnom proizvodnom postrojenju od trenutka povećanja kapaciteta.
Učinci zajedničkih projekata država članica Europske unije
Članak 12.
(1) U roku od tri mjeseca nakon završetka svake kalendarske godine, a u okviru razdoblja određenoga u skladu s člankom 11. stavkom 3. točkom 4. ovoga Zakona, Republika Hrvatska dužna je izdati obavijest u kojoj navodi:
1. ukupnu količinu električne energije ili energije za grijanje ili hlađenje iz obnovljivih izvora energije koja je tijekom te godine proizvedena u proizvodnom postrojenju iz članka 11. stavka 2. ovoga Zakona
2. količinu električne energije ili energije za grijanje ili hlađenje iz obnovljivih izvora energije koja je tijekom godine proizvedena u proizvodnom postrojenju koji se smatra dijelom općega nacionalnog cilja druge države članice.
(2) Obavijest iz stavka 1. ovoga članka dostavlja se Europskoj komisiji i drugoj državi članici za koju je obavijest izdana.
(3) Za potrebe ocjenjivanja Nacionalnog cilja Republike Hrvatske količina električne energije ili energije za grijanje ili hlađenje iz obnovljivih izvora energije za koju je izdana obavijest u skladu sa stavkom 1. točkom 1. ovoga članka:
1. odbija se od količine električne energije ili energije za grijanje ili hlađenje iz obnovljivih izvora energije koja se uzima u obzir pri ocjenjivanju ispunjavanja Nacionalnog cilja Republike Hrvatske
2. dodaje se količini električne energije ili energije za grijanje ili hlađenje iz obnovljivih izvora energije koja se uzima u obzir pri ocjenjivanju ispunjavanja općeg nacionalnog cilja druge države članice za koju je obavijest izdana.
Zajednički projekti država članica Europske unije i trećih država
Članak 13.
(1) Republika Hrvatska može sama, s drugom državom članicom Europske unije ili s više država članica, surađivati s jednom trećom državom ili s više trećih država u svim vrstama zajedničkih projekata koji se odnose na proizvodnju električne energije iz obnovljivih izvora. Takva suradnja može uključivati sve proizvođače električne i toplinske energije iz obnovljivih izvora energije.
(2) Električna energija iz obnovljivih izvora energije proizvedena u trećoj zemlji uzima se u obzir samo za potrebe ocjenjivanja ispunjavanja zahtjeva utvrđenih Nacionalnim ciljem i Nacionalnim akcijskim planom ako su ispunjeni ovi uvjeti:
1. električna energija je potrošena u Europskoj uniji; taj se uvjet smatra ispunjenim kad:
– je za odgovarajuću količinu električne energije prijavljeno korištenje dodijeljenih prekograničnih kapaciteta kod svih nadležnih operatora prijenosnog sustava u državi podrijetla, državi odredišta i, ako je primjenjivo, svakoj trećoj tranzitnoj zemlji
– je odgovarajuća količina električne energije registrirana i uvrštena u plan rada sustava od strane nadležnog operatora sustava iz zemlje članice
– razdoblje korištenja dodijeljenih prekograničnih kapaciteta odgovara razdoblju proizvodnje električne energije iz obnovljivih izvora energije u proizvodnom postrojenju iz stavka 2. točke 2. ovog članka
2. električnu energiju u okviru zajedničkoga projekta iz stavka 1. ovoga članka proizvodi novoizgrađeno