33 15.04.2016 Odluka o uvjetima i postupku za izbor i/ili imenovanje kandidata za članove nadzornih odbora u trgovačkim društvima od strateškog i posebnog interesa za Republiku Hrvatsku
VLADA REPUBLIKE HRVATSKE
889
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 13. travnja 2016. godine donijela
ODLUKU
O UVJETIMA I POSTUPKU ZA IZBOR I/ILI IMENOVANJE KANDIDATA ZA ČLANOVE NADZORNIH ODBORA U TRGOVAČKIM DRUŠTVIMA OD STRATEŠKOG I POSEBNOG INTERESA ZA REPUBLIKU HRVATSKU
I.
Ovom Odlukom se propisuju postupci izbora i/ili imenovanja članova nadzornih odbora i upravnih odbora trgovačkih društava od strateškog i posebnog interesa za Republiku Hrvatsku, te uvjeti koje moraju ispunjavati kandidati za članove nadzornih odbora i upravnih odbora u trgovačkim društvima od strateškog i posebnog interesa za Republiku Hrvatsku, koje su određene Odlukom o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku (»Narodne novine«, br. 120/13 i 74/15), ukoliko to nije propisano posebnim propisom.
Ova Odluka se na odgovarajući način primjenjuje u pogledu uvjeta za izbor kandidata za članove nadzornih odbora i upravnih odbora trgovačkih društava čijim dionicama i poslovnim udjelima upravlja Centar za restrukturiranje i prodaju (u daljnjem tekstu: CERP) ukoliko to nije propisano posebnim propisom, dok će se postupak izbora kandidata provesti sukladno odredbama Zakona o upravljanju i raspolaganju imovinom u vlasništvu Republike Hrvatske.
Ova Odluka se na odgovarajući način primjenjuje u pogledu uvjeta za izbor kandidata za članove nadzornih odbora i upravnih odbora trgovačkih društava u kojima udio u temeljnom kapitalu imaju pravne osobe koje je osnovala Republika Hrvatska, ukoliko to nije propisano posebnim propisom.
II.
Kandidat iz točke I. ove Odluke, osim uvjeta propisanih člancima 239. i 255. Zakona o trgovačkim društvima i posebnim propisima koji uređuju izbor i/ili imenovanje za određene djelatnosti, mora ispunjavati sljedeće uvjete:
– završen najmanje diplomski sveučilišni studij odgovarajuće struke ili specijalistički diplomski stručni studij
– najmanje 5 godina radnog iskustva stečenog na rukovodećim položajima za trgovačka društava od strateškog i posebnog interesa za Republiku Hrvatsku u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi manje od 750.000.000,00 kuna, odnosno 10 godina radnog iskustva stečenog na rukovodećim položajima za trgovačka društva od strateškog i posebnog interesa za Republiku Hrvatsku u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi više od 750.000.000,00 kuna
– poznavanje korporativnog upravljanja i poznavanje financija i računovodstva
– nepostojanje sukoba interesa u skladu s posebnim propisima koji uređuju sprečavanje sukoba interesa između privatnog i javnog interesa u obnašanju javnih dužnosti i pravilima Kodeksa korporativnog upravljanja trgovačkim društvima u kojima Republika Hrvatska ima dionice ili udjele.
III.
Kandidat je dužan nadležnom ministarstvu dostaviti:
– životopis u kojem će u skladu s dostavljenim dokazima obrazložiti ispunjavanje uvjeta iz točke II. ove Odluke
– dokaz o odgovarajućem stupnju obrazovanja, odnosno izvornik ili presliku diplome s ovjerenom potvrdom da je istovjetna izvorniku, a kandidat koji nije državljanin Republike Hrvatske dužan je dostaviti izvornik diplome zajedno s prijevodom ovlaštenog sudskog tumača za predmetni jezik i potvrdu o priznatoj visokoškolskoj kvalifikaciji od nadležnog tijela ili agencije Republike Hrvatske
– uvjerenje nadležnog suda da protiv kandidata nije doneseno pravomoćno rješenje o provođenju istrage, da ne postoji potvrđena optužnica, da nije donijeta presuda o izdavanju kaznenog naloga, te da nije donijeta nepravomoćna presuda
– izjavu kandidata ovjerenu kod javnog