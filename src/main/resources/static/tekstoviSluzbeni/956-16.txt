 provođenje natječajnog postupka za prijam u državnu službu, raspored i premještaj državnih službenika te prestanak državne službe; obavlja upravne i stručne poslove u vezi s drugim pravima, obvezama i odgovornostima državnih službenika i namještenika; vodi registar zaposlenih u javnom sektoru za državne službenike i namještenike Državnog ureda; izrađuje ugovore o djelu za potrebe Državnog ureda, izrađuje Pravilnik o unutarnjem redu Državnog ureda, obavlja stručne poslove u vezi sa žalbama o kojima rješava Odbor za državnu službu; priprema odgovore na tužbe kod upravnih sudova te druge dopise na traženje nadležnog suda u svezi s pokrenutim upravnim sporom; priprema odgovore na upite Državnog odvjetništva Republike Hrvatske u vezi s radnopravnim sporovima, obavlja poslove u vezi s provođenjem postupaka utvrđivanja odgovornosti službenika za lake i teške povrede službene dužnosti; daje očitovanja na traženje Službeničkog suda; vodi informatičku bazu obrazovnih aktivnosti za službenike i namještenike Državnog ureda; obavlja stručne poslove u vezi s pripremom i provedbom Plana izobrazbe za državne službenike i namještenike; obavlja poslove nadgledanja, održavanja, upravljanja zgradama/poslovnim prostorima koje koristi Državni ured; vodi i ažurira dokumentaciju o poslovnim prostorima Državnog ureda; surađuje s nadležnim državnim odvjetništvima u imovinskopravnim sporovima iz svoje nadležnosti; obavlja poslove, sigurnosti i zaštite imovine i osoba; izrađuje planove obrane i evakuacije; obavlja poslove zaštite na radu i protupožarne zaštite; obavlja poslove održavanja voznog parka i servisa službenih automobila; obavlja poslove pisarnice, pismohrane i druge stručne i administrativne poslove vezano za postupanje s dokumentacijom i pismenima u Državnom uredu; obavlja primitak i otpremu pošte, surađuje s nadležnim tijelima u poslovima iz svoje nadležnosti, izrađuje i predlaže donošenje Plana klasifikacijskih oznaka i brojčanih oznaka stvaratelja i primatelja pismena u Državnom uredu; izrađuje i predlaže donošenje Pravilnika o zaštiti, obradi, zaštiti, čuvanju i korištenju arhivskog i registraturnog gradiva u Državnom uredu; daje prijedloge za poboljšanje rada u informacijskom sustavu uredskog poslovanja u Državnom uredu, te obavlja druge poslove iz svoje nadležnosti.
8.1.3. Odjel za informatičke poslove
Članak 39.
Odjel za informatičke poslove obavlja poslove iz područja informatike i telekomunikacija; odgovoran je za sve informacijske i telekomunikacijske sustave Državnog ureda; obavlja poslove projektiranja novih te održavanja i nadzora postojećih informacijskih i telekomunikacijskih sustava; organizira izgradnju informacijskih i telekomunikacijskih sustava te koordinira primjenu kod korisnika; planira, organizira i provodi poslove neophodne za povezivanje s informacijskim i telekomunikacijskim sustavima drugih tijela; prati i primjenjuje domaće i međunarodne standarde, norme i propise iz područja informatike, telekomunikacija; prati razvoj tehnologija u domeni informatike, telekomunikacija; predlaže i provodi mjere zaštite informacijskih i telekomunikacijskih sustava; osigurava informatičku i tehničku potporu svim ustrojstvenim jedinicama Državnog ureda; utvrđuje norme za odabir i uporabu osnovne i dopunske strojne i programske opreme te opreme za korisnički rad u Državnom uredu; provodi informatičko osposobljavanje; prati razvoj tehnologija u domeni kriptologije; predlaže i priprema projekte novih kriptoloških sustava; na poslovima primjene kriptološke opreme surađuje s drugim ustrojstvenim jedinicama iz djelokruga; utvrđuje i nadzire provedbu sigurnosne politike korištenja informacijskih i telekomunikacijskih sustava u Državnom uredu; vodi brigu o zaštiti i smještaju grupa podataka na poslužiteljskim računalima; vodi brigu o kreiranju i izgledu mrežne stranice Državnog ureda; obavlja administrativne i stručne poslove vezane za obradu podataka prikupljenih na temelju dostavljene dokumentacije, preuzima i kontrolira dokumentaciju,