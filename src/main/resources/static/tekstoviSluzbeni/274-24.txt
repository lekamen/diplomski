 funkcija. Ustavni sud nema razloga sumnjati u te tvrdnje nadležnih tijela.
S obzirom na takvo stanje stvari, prigovori podnositeljice vezani uz položaj Grada Zagreba u odnosu na tzv. fond solidarnosti (v. točku 23. obrazloženja ove odluke) nisu relevantni s ustavnopravnog aspekta.
3) Završna ocjena Ustavnog suda
51. Uvažavajući sva prethodna utvrđenja, završna je ocjena Ustavnog suda da podnositelji zahtjeva svojim navodima nisu doveli u sumnju suglasnost članka 1. i članka 6. ZID-a ZoFJLPRS-a/14 ni s jednom odredbom članka 131. Ustava, koji je mjerodavan u konkretnom slučaju. Stoga ne postoje ustavnopravni razlozi za prihvaćanje zahtjeva podnositelja.
52. Na temelju članka 43. stavka 1. i članka 44. stavka 1. Ustavnog zakona odlučeno je kao u točki I. izreke odluke.
53. Podnositeljica (Gradska skupština Grada Zagreba) navela je u svom zahtjevu da iznimno kasno stupanje na snagu ZID-a ZoFJLPRS-a/14, čije su izmjene pokrenute tek u studenom 2014. godine, u vrijeme kada su po zakonskim propisima proračuni lokalnih jedinica već bili u postupku donošenja, a postupci javnih nabava dovršeni, izravno prijeti mogućnostima financiranja decentraliziranih funkcija. Stoga je predložila da Ustavni sud donese odluku kojom se odgađa primjena osporenih odredaba ZID-a ZoFJLPRS-a/14 za najmanje šest (6) mjeseci.
Ustavni sud taj zahtjev podnositeljice nije razmatrao jer je donio odluku kao u izreci.
54. Odluka o objavi odluke (točka II. izreke) temelji se na članku 29. stavku 1. Ustavnog zakona.
Broj: U-I-8069/2014
U-I-55/2015
Zagreb, 23. siječnja 2015.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
