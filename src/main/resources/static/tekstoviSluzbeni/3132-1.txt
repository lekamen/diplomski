 postupku propisanom Statutom Sveučilišta u Zagrebu koji Statut je Senat Sveučilišta u Zagrebu donio dana 25. veljače 2005. godine temeljem, članka 59. Zakona o znanstvenoj djelatnosti i visokom obrazovanju (dalje: Statut).
Odredbom članka 2. stavka 1. Statuta propisano je da je Sveučilište u Zagrebu pravna osoba sa statusom javne ustanove. Odredbom članka 38. stavka 1. Statuta propisano je da su sastavnice Sveučilišta između ostalog i fakulteti. Dakle, nesporno je da je Medicinski fakultet sastavnica Sveučilišta.
Člankom 38. stavkom 3. Statuta propisano je da Senat Sveučilišta daje na osnovu mišljenja Odbora za statutarna pitanja suglasnost na statute odnosno pravilnike sastavnica, koji bez te suglasnosti ne mogu stupiti na pravnu snagu. Statuti, odnosno opći akti sastavnica ne smiju biti u suprotnost s ovim Statutom.
Kako je nesporno da Senat Sveučilišta na osnovi mišljenja Odbora za statutarna pitanja nije dao suglasnost na sporni Pravilnik, navedeni Pravilnik nije mogao stupiti na pravnu snagu bez suglasnosti Senata Sveučilišta.
Odredbom članka 86. stavka 3. Zakona o upravnim sporovima propisano je da će sud presudom ukinuti opći akt, ili pojedine njegove odredbe, ako utvrdi da nije suglasan sa zakonom ili statutom javnopravnog tijela.
Kako je u postupku utvrđeno da je sporni Pravilnik donesen bez suglasnosti Senata Sveučilišta navedeni Pravilnik nije donesen sukladno članku 38. stavku 3. Statuta Sveučilišta, te bez propisane suglasnosti nije mogao ni stupiti na pravnu snagu, pa ga je stoga temeljem odredbe članka 86. stavka 3. Zakona o upravnim sporovima trebalo ukinuti.
Što se tiče navoda iz očitovanja dekana Medicinskog fakulteta Sveučilišta u Zagrebu da prema članku 21. stavku 1. točka 14. Statuta, Senat Sveučilišta daje suglasnost samo na Statute sveučilišta, a ne i na pravilnik navedeno nije točno, budući da je odredbom članka 21. stavka 1. točke 28. Statuta propisano da Senat obavlja i druge poslove u skladu sa zakonom, Statutom i općim aktima Sveučilišta, a Statutom je propisano (odredbom članka 38. stavak 3.) da Senat daje suglasnost i na pravilnike sastavnica.
Objava ove presude temelji se na odredbi članka 86. stavka 4. Zakona o upravnim sporovima, prema kojoj odredbi ukinuti opći akt prestaje važiti, odnosno ukinute odredbe općeg akta prestaju važiti, danom objave presude Visokog upravnog suda u ‘Narodnim novinama’.«
5. Željka Janjanin, odvjetnica iz Zagreba, podnijela je inicijativu Visokom upravnom sudu za ocjenu zakonitosti PUPIZMF/13 koji je objavljen na oglasnoj ploči Fakulteta dana 19. srpnja 2013. a stupio je na snagu 27. srpnja 2013. godine.
Nakon toga je podnositeljica povukla podnesenu inicijativu i prepustila odluci suda da li će postupak nastaviti po službenoj dužnosti, pa je Visoki upravni sud na temelju članka 83. stavka 2. Zakona o upravnim sporovima (»Narodne novine« broj 20/10. i 143/12.; u daljnjem tekstu: ZUS) pokrenuo postupak ocjene navedenog općeg akta po službenoj dužnosti.
5.1. Visoki upravni sud je presudom broj: Usoz-328/13-6 ukinuo PUPIZMF/13 iz sljedećih razloga:
»Prema ocjeni ovoga Suda navedeni Pravilnik nije donesen u postupku propisanom Statutom Sveučilišta u Zagrebu, koji Statut je Senat Sveučilišta u Zagrebu donio 25. veljače 2005. godine na temelju članka 59. Zakona o znanstvenoj djelatnosti i visokom obrazovanju.
Odredbom članka 2. stavka 1. Statuta propisano je da je Sveučilište u Zagrebu pravna osoba sa statusom javne ustanove. Odredbom članka 38. stavka 1. Statuta propisano je da su sastavnice Sveučilišta između ostalog i fakulteti. Dakle, nesporno je da je Medicinski fakultet sastavnica Sveučilišta.
Člankom 38. stavkom 3. Statuta propisano je da Senat Sveučilišta daje na osnovu mišljenja Odbora za statutarna pitanja suglasnost na statute odnosno pravilnike sastavnica, koji bez te suglasnosti ne mogu stupiti na pravnu snagu. Statut, odnosno opći akti sastavnica ne smiju biti u suprotnosti s ovim Statutom.
Kako je nesporno da Senat Sveučilišta na osnovi mišljenja Odbora za 