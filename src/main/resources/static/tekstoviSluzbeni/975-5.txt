 vlasničkim odnosima. Ponuditelji ne smiju biti međusobno povezani vlasničkim odnosima u istom ulaganju. Pod pojmom ponuditelja smatra se poslovni subjekt registriran za djelatnost iz područja za koje ponudu daje, a koji je ponudu za pojedino ulaganje dostavio Podnositelju.
(8) Prilikom ulaganja u poboljšanje vinogradarskih tehnika upravljanja vinogradom, Podnositelj ne smije pribavljati ponude od ponuditelja/izvođača radova, koji su vlasnički povezani s fizičkim ili pravnim osobama, koje su izradile Projekt (tehničko-tehnološko rješenje) za aktivnosti vezane uz ulaganja prihvatljiva u okviru poboljšanja vinogradarskih tehnika upravljanja vinogradom.
(9) Tijekom administrativne kontrole, Agencija za plaćanja može zatražiti dokaz o vlasničkoj strukturi ponuditelja (Izvod iz sudskog registra, Izvod iz obrtnog registra, Popis prvih 10 dioničara iz registra Središnjeg klirinškog depozitarnog društva ili drugi odgovarajući dokument kao dokaz vlasništva, ukoliko se radi o ponuditelju iz inozemstva) u svrhu provjere povezanosti poduzeća. Na zahtjev Agencije za plaćanja Podnositelj je dužan dostaviti traženi dokument, ne stariji od šest mjeseci na dan dostave traženog dokumenta.
(10) Ako se tijekom provjere ponuda utvrdi da su informacije dostavljene od strane Podnositelja i/ili ponuditelja lažne ili pogrešne, da su cijene u dostavljenim ponudama namjerno uvećane, da postoji sukob interesa između Podnositelja i ponuditelja te sukob interesa između ponuditelja u istom ulaganju Agencija za plaćanja utvrditi će da takva ponuda ne udovoljava uvjetima. Ukoliko se utvrdi da su umjetno stvoreni uvjeti za dobivanje potpore, Agencija za plaćanja će utvrditi da takva Prijava ne udovoljava uvjetima.
(11) Ako je ponuditelj roba, radova i usluga iz inozemstva, ponude, izjave o porijeklu te dokazi o vlasništvu (ukoliko budu zatraženi) moraju biti na hrvatskom ili engleskom jeziku.
Članak 18.
(1) Nakon zaprimanja Prijava iz članka 14. ovoga Pravilnika bit će sastavljena rang-lista, prema sljedećim kriterijima rangiranja:
br. Kriterij rangiranja bodova najviše 1 Nositelj PG mlađi od 35 godina (u trenutku podnošenja Prijave) 10 10 2 Podnositelj koji nije Korisnik za ovu mjeru 10 10 3 Vinograd starosti do 10 godina 10 30 Vinograd starosti 10 do 20 godina 20 Vinograd starosti više od 20 godina 30 4 Ulaganje na područjima s prirodnim ili ostalim posebnim ograničenjima * 10 10 5 Premještanje vinograda uvjetovano izgradnjom infrastrukture ili izmjenama prostornog plana 20 20 Ukupno 80 * Odnosi se na područja s prirodnim ili ostalim posebnim ograničenjima obuhvaćena prema Pravilniku o određivanju područja s prirodnim ili ostalim posebnim ograničenjima (»Narodne novine«, broj 34/2015), Zakonu o otocima (»Narodne novine«, br. 34/99, 149/99, 32/2002 i 33/2006), a područja posebne državne skrbi prema Zakonu o područjima posebne državne skrbi (»Narodne novine«, br. 86/2008, 57/2011, 51/2013, 148/2013, 76/2014 i 18/2015).
(2) Prema redoslijedu rangiranja potpune Prijave ulaze u daljnju administrativnu kontrolu Agencije za plaćanja, kojom se utvrđuje:
a) ispunjavanje uvjeta i kriterija Podnositelja propisanih ovim Pravilnikom i Natječajem;
b) prihvatljivost projekta;
c) opravdanost i prihvatljivost aktivnosti, ulaganja i/ili troškova.
(3) Prioritet provedbe daljnjih aktivnosti obrade Prijava imaju ulaganja s većim brojem bodova nakon provedenog rangiranja.
(4) Ako na rang-listi bude veći broj projekata s istim brojem bodova, prednost će imati oni s ranijim datumom podnošenja potpune Prijave.
(5) Ako dva ili više projekata imaju isti broj bodova i jednaki datum i vrijeme podnošenja potpune Prijave, Agencija za plaćanja će provesti postupak izvlačenja slučajnim odabirom, u prisutnosti javnog bilježnika te će o provedenom postupku obavijestiti Podnositelje pisanim putem.
(6) U slučaju kada se temeljem rangiranja utvrdi da unutar Nacionalnog programa nema dovoljno sredstava za sufinanciranje svih rangiranih projekata, odredit će se prag iznad kojeg će se nalaziti svi 