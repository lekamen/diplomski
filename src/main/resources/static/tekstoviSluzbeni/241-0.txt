13 04.02.2015 Rješenje o razrješenju predsjednice i dijela članova povjerenstava za provođenje dubinske analize rashoda državnog proračuna Republike Hrvatske
VLADA REPUBLIKE HRVATSKE
242
Na temelju članka 31. stavka 4. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s točkom XIV. Odluke o provođenju dubinske analize rashoda državnog proračuna Republike Hrvatske (»Narodne novine«, broj 124/2014), Vlada Republike Hrvatske je na sjednici održanoj 29. siječnja 2015. godine donijela
RJEŠENJE
O RAZRJEŠENJU PREDSJEDNICE I DIJELA ČLANOVA POVJERENSTAVA ZA PROVOĐENJE DUBINSKE ANALIZE RASHODA DRŽAVNOG PRORAČUNA REPUBLIKE HRVATSKE
1. U Povjerenstvu za analizu rashoda za subvencije, razrješuju se:
– MARINA NEKIĆ, predstavnica Ministarstva rada i mirovinskoga sustava, dužnosti članice
– KRISTINA FERARA BLAŠKOVIĆ, predstavnica Ministarstva znanosti, obrazovanja i sporta, dužnosti članice.
2. U Povjerenstvu za analizu sustava zdravstva, razrješuju se:
– dr. sc. MAJA VEHOVEĆ, predstavnica Ekonomskog instituta, Zagreb, dužnosti predsjednice, na osobni zahtjev.
– mr. sc. JADRANKA PAVKOVIĆ, predstavnica Ministarstva zdravlja, dužnosti članice.
3. Razrješuje se ZRINKA STAREŠINIĆ dužnosti članice Povjerenstva za analizu poslovanja agencija, zavoda, fondova i drugih pravnih osoba s javnim ovlastima, kao predstavnica Ministarstva poljoprivrede.
4. Razrješuje se DINKA JURKOVIĆ dužnosti članice Povjerenstva za analizu poreznih rashoda, kao predstavnica Ministarstva branitelja.
Klasa: 080-02/15-02/18 Urbroj: 5030115/1-15-02 Zagreb, 29. siječnja 2015.
Predsjednik Zoran Milanović, v. r.
