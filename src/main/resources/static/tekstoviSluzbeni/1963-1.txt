
III. Protustranke
5. Izvještajne institucije podatke u skladu s ovom Uputom dostavljaju za sve protustranke (rezidente i nerezidente).
Protustrankom u smislu ove Upute ne smatra se Hrvatska narodna banka (u nastavku teksta: HNB).
IV. Obuhvat podataka
6. Svi podaci koji se dostavljaju u skladu s ovom Uputom odnose se na pojedinačne transakcije instrumentima definiranima Skupinom obilježja B, obilježje 9. Instrument, koje su sklopljene s protustrankama iz točke 5. ove Upute.
Iznimno, za protustranke fizičke osobe rezidente koji nisu obrtnici te za fizičke osobe nerezidente za instrumente SPT, PSP i EFK podaci se dostavljaju na skupnoj osnovi, odnosno transakcije se agregiraju ako su sklopljene po tečajevima s tečajne liste izvještajne institucije važeće na izvještajni datum.
V. Minimalni standardi koje su izvještajne institucije dužne poštovati
7. Minimalni standardi koji se odnose na prijenos podataka jesu sljedeći:
a) podaci se moraju dostavljati pravodobno, tj. u roku koji je utvrdio HNB;
b) podaci moraju biti u modalitetu i formatu koje je u skladu s tehničkim zahtjevima za izvješćivanje utvrdio HNB;
c) potrebno je odrediti osobu (osobe) za kontakt unutar izvještajne institucije;
d) potrebno je pridržavati se tehničkih specifikacija za prijenos podataka HNB-u.
8. Minimalni standardi koji se odnose na točnost jesu sljedeći:
a) dostavljene informacije moraju biti točne; treba poštovati formalna i logička ograničenja, npr. sva polja moraju sadržavati samo propisane vrijednosti obilježja, upisane vrijednosti obilježja moraju biti usklađene s propisanim kontrolama i sl.;
b) izvještajne institucije moraju omogućiti pružanje informacija o kretanjima koja se odnose na iskazane podatke;
c) podaci moraju biti potpuni; eventualne praznine moraju se naznačiti, objasniti HNB-u te, ako postoje, popuniti što je prije moguće;
d) izvještajne institucije moraju se pri iskazivanju podataka pridržavati standarda tehničkog prijenosa podataka koje je utvrdio HNB;
e) izvještajne institucije moraju se pridržavati pravila o zaokruživanju brojeva koja je utvrdio HNB.
9. Minimalni standardi koji se odnose na konceptualnu usklađenost jesu sljedeći:
a) dostavljeni podaci, u dijelu kojim se opisuju iznosi i tečajevi, moraju biti usklađeni s definicijama i klasifikacijama iz ove Upute;
b) u slučaju odstupanja od tih definicija i klasifikacija izvještajne institucije dužne su redovito pratiti i kvantificirati razliku između upotrijebljene mjere i mjere propisane ovom Uputom.
10. Minimalni standardi koji se odnose na ispravke dostavljenih podataka jesu sljedeći:
a) izvještajne institucije moraju se pridržavati pravila i procedura ispravljanja podataka koje je utvrdio HNB;
b) ispravci izvještajnih institucija koji odstupaju od uobičajenih razina ispravaka moraju biti popraćeni napomenama kojima se objašnjavaju ta odstupanja.
VI. Izvještajni zahtjev
11. Po svojoj koncepciji izvještajni zahtjev čini izvještajni slog. Konceptualno rješenje izvještajnog sloga konkretiziraju osnovni podaci koji su predmet izvješćivanja: iznosi i tečajevi, koje je potrebno jedinstveno opisati, a čija vrijednost ne može biti nula.
12. Opis svakog iznosa i tečaja sadržava dvije skupine obilježja:
a) prva skupina obilježja (skupina obilježja A) omogućuje identifikaciju izvještajnog datuma, izvještajne institucije i protustranke;
b) druga skupina obilježja (skupina obilježja B) omogućuje identifikaciju instrumenata i njihovih značajka.
13. Pri ispunjavanju obveza iz izvještajnog zahtjeva potrebno je voditi računa o pravilima povezivanja izvješća s instrumentima i njihovim obilježjima. Ta pravila obuhvaćena su cijelom Uputom i sažeta u Prilogu 1. Upisivanje vrijednosti obilježja.
VII. Skupina obilježja A
14. Skupinom obilježja A identificiraju se izvještajni datum, izvještajna institucija i protustranka.
Obilježje 1. Izvještajni datum
Ovo obilježje omogućuje jedinstvenu identifikaciju izvještajnog datuma za koji se dostavljaju podaci. Izvještajni datum označuje datum ugovaranja