 serijski broj;
.3 naziv ustanove koja je odobrila splav i broj osoba koji se u njoj može smjestiti;
.4 SOLAS konvencija;
.5 tip sloga opreme u nuždi;
.6 datum posljednjeg pregleda;
.7 duljina vezaljke;
.8 masa splavi za spašavanje, ako je veća od 185 kg;
.9 najveća odobrena visina smještaja iznad vodne linije (zavisno o visini s koje je obavljeno ispitivanje bacanjem i duljini vezaljke);
.10 upute za spuštanje.
6.9.7 Oznake na samonapuhavajućim splavima za spašavanje
6.9.7.1 Na splavi za spašavanje moraju biti označeni:
.1 naziv ili oznaka proizvođača;
.2 serijski broj;
.3 datum proizvodnje (mjesec i godina);
.4 naziv ustanove koja je splav odobrila;
.5 naziv i mjesto stanice gdje je splav posljednji put pregledana;
.6 broj osoba koje se smiju smjestiti, iznad sva kog ulaza slovima visine ne manje od 100 mm, i to bojom koja se ističe u odnosu na boju splavi;
6.9.7.2 Mora postojati mogućnost označavanja svake splavi za spašavanje s imenom i lukom upisa broda na kojem se nalazi, tako da se identifikacija broda može promijeniti u bilo koje vrijeme, a da se pri tome ne otvara kontejner.
6.9.8 Samonapuhavajuće splavi za spašavanje koje se spuštaju sohom
6.9.8.1 Dodatno naprijed navedenim zahtjevima, splav za spašavanje koja koristi odobreni uređaj za spuštanje, kada je ovješena o kuku ili hvataljku, mora izdržati opterećenje:
.1 četiri puta veće od mase ukupnog broja osoba i opreme pri temperaturi okoline i pri ustaljenoj temperaturi splavi za spašavanje od (20 ± 3) °C, sa zatvorenim sigurnosnim ventilima; i
.2 1,1 puta veće mase od ukupnog broja osoba i opreme pri temperaturi okoline i ustaljenoj temperaturi splavi za spašavanje od -30 °C, s otvorenim sigurnosnim ventilima.
6.9.8.2 Kruti dijelovi kontejnera splavi za spašavanje koje se spuštaju uređajem za spuštanje moraju se pričvrstiti tako da ni kontejner ni njegovi pojedini dijelovi ne padnu u vodu za vrijeme i nakon napuhavanja i spuštanja splavi koja se u njemu nalazi.
6.9.9 Dodatna oprema samonapuhavajućih splavi za spašavanje
6.9.9.1 Pored opreme navedene u 6.8.5, svaka samonapuhavajuća splav za spašavanje mora imati:
.1 jedan slog pribora za zatvaranje rupa u uzgonskim komorama;
.2 jednu pumpu ili ručni mijeh za napuhavanje.
6.9.9.2 Noževi koji se zahtijevaju u 6.8.5.1.2. moraju biti sigurnosne izvedbe, kao i otvarači za konzerve koji se zahtijevaju u 6.8.5.1.7.
6.10 KRUTE SPLAVI ZA SPAŠAVANJE
6.10.1 Krute splavi za spašavanje moraju udovoljavati zahtjevima navedenim u 6.8 i dodatno zahtjevima ovog odjeljka.
6.10.2 Konstrukcija krutih splavi za spašavanje
6.10.2.1 Uzgon splavi za spašavanje mora se osigurati uzgonskim materijalom koji je sastavni dio splavi, i koji se smješta što je moguće bliže bokovima splavi. Uzgonski materijal mora imati svojstvo lošeg širenja plamena ili mora biti zaštićen omotačem koji ima to svojstvo.
6.10.2.2 Dno splavi za spašavanje ne smije propuštati vodu i mora održavati osobe iznad vode i štititi ih od hladnoće.
6.10.3 Kapacitet krutih splavi za spašavanje
Broj osoba koje se mogu smjestiti u splavi mora biti jednak najmanjem broju od:
.1 najvećeg cijelog broja koji se dobije dijeljenjem s 0,096 zapremine uzgonskog materijala, u m3, pomnoženog s koeficijentom koji se dobije ako od 1 oduzmemo gustoću tog materijala; ili
.2 najvećeg cijelog broja koji se dobije dijeljenjem površine vodoravnog presjeka poda splavi, u m3, s 0,372; ili
.3 broj osoba prosječne mase 75 kg, u hidro-termo odijelima i prslucima za spašavanje, koje mogu udobno sjediti s dovoljno prostora iznad glave, ne ometajući pri tome korištenje opreme na splavi.
6.10.4 Pristup na krute splavi za spašavanje
6.10.4.1 Najmanje na jednom ulazu mora postojati rampa za ukrcaj, koja može izdržati osobu težine 100 kg koja sjedi ili kleči i ne pridržava se za bilo koji dio splavi i koja omogućuje osobama penjanje iz vode na splav za spašavanje. Rampa za ukrcaj splavi za spašavanje koja se spušta s pomoću uređaja za spuštanje i koja ima više od jednog ulaza, mora se nalaziti kod ulaza koji