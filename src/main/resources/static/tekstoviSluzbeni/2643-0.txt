141 31.12.2015 Naredba o mjesečnoj osnovici za obračun doprinosa za obvezna osiguranja člana posade broda u međunarodnoj plovidbi za 2016. godinu
MINISTARSTVO POMORSTVA, PROMETA I INFRASTRUKTURE
2644
Na temelju članka 129. stavak 9. Pomorskog zakonika (»Narodne novine« broj 181/04, 76/07, 146/08, 61/11, 56/13 i 26/15), ministar pomorstva, prometa i infrastrukture, donosi
NAREDBU
O MJESEČNOJ OSNOVICI ZA OBRAČUN DOPRINOSA ZA OBVEZNA OSIGURANJA ČLANA POSADE BRODA U MEĐUNARODNOJ PLOVIDBI ZA 2016. GODINU
Članak 1.
Ovom Naredbom propisuje se mjesečna osnovica za obračun doprinosa za obvezno osiguranje člana posade broda u međunarodnoj plovidbi u obveznom mirovinskom osiguranju ako u Republici Hrvatskoj ima prebivalište, odnosno uobičajeno boravište (rezident) i u obveznom zdravstvenom osiguranju te zdravstvenom osiguranju zaštite zdravlja na radu ako u Republici Hrvatskoj ima prebivalište ili odobreni stalni boravak.
Članak 2.
Visina mjesečne osnovice iz članka 1. ove Naredbe određuje se prema tablici »Osnovice za doprinose pomoraca u međunarodnoj plovidbi« koja je sastavni dio ove Naredbe a ista se usklađuje svake godine s iznosom najmanje mjesečne osnovice propisane Naredbom ministra financija o iznosima osnovica za obračun doprinosa za obvezna osiguranja za tekuću godinu.
Članak 3.
Stupanjem na snagu ove Naredbe prestaje važiti Naredba o mjesečnoj osnovici za obračun doprinosa za obvezna osiguranja člana posade broda u međunarodnoj plovidbi za 2015. godinu (»Narodne novine« br. 18/2015.).
Članak 4.
Ova Naredba stupa na snagu danom objave u »Narodnim novinama«, a primjenjuje se od 1. siječnja 2016. godine.
Klasa: 011-01/15-02/121 Urbroj: 530-03-2-15-1 Zagreb, 28. prosinca 2015.
Ministar dr. sc. Siniša Hajdaš Dončić, v. r.
OSNOVICE ZA DOPRINOSE POMORACA U MEĐUNARODNOJ PLOVIDBI ZA 2016. GODINU
Kategorija Radno mjesto   Osnovica osiguranja 1. zapovjednik broda kn 7.368,00   upravitelj stroja       zapovjednik osoblja       upravitelj osoblja u strojarnici       2. prvi časnik palube kn 5.433,00   drugi časnik stroja       rukovodeće hotelsko osoblje (upravitelji)       liječnik       zubar       časnik odgovoran za sigurnosnu zaštitu broda       časnik odgovoran za zaštitu okoliša       3. drugi časnik palube kn 4.106,00   zapovjednik jahte       treći časnik stroja       rukovodeće hotelsko osoblje (direktori)       frižiderist       operater postrojenja za ukapljivanje       zapovjednik plutajućeg objekta       zapovjednik nepomičnog odobalnog objekta       operater dinamičke pozicije       upravitelj stroja na jahti       4. treći časnik palube kn 3.802,00   časnik plovidbene straže na palubi       četvrti časnik stroja       radiočasnik       više hotelsko osoblje (časnici)       više tehničko osoblje (časnici)       elektročasnik       elektroničar       časnik plovidbene straže u strojarnici     prvi časnik palube na jahti drugi časnik stroja na jahti   5. više hotelsko osoblje (niži časnici) kn 3.565,00   više tehničko osoblje (niži časnici)       električar       mehaničar       prvi kuhar       prvi konobar       vođa palube       vođa stroja       poslužitelj sisaljki (pumpman)       vozač na RO-RO brodovima       medicinska sestra       alatničar       dizaličar       bušač       ronilac       bravar       cjevar       varilac       6. član plovidbene straže na palubi (kormilar)   3.320,00   član plovidbene straže u strojarnici (mazač)       hotelsko osoblje       tehničko osoblje       7. drugi kuhar kn 3.043,00   drugi konobar       pekar       slastičar       8. vježbenik palube kn 2.812,95   vježbenik stroja       ostali vježbenici       mornar       čistač       mladić sobe       mladić kuhinje       pomoćnik električara       pomoćnik mehaničara       pomoćnik poslužitelja sisaljki (pumpman)       pomoćno hotelsko osoblje       pomoćno tehničko osoblje    
