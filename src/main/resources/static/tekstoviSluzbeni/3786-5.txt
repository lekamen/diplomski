 upravljanje iz drugih država članica i trećih država koja obavljaju djelatnost na području Republike Hrvatske te njihovih podružnica, kao i investicijskih fondova iz drugih država članica i trećih država čijim se udjelima trguje u Republici Hrvatskoj.
DIO DRUGI DRUŠTVO ZA UPRAVLJANJE
POGLAVLJE I.
Oblik društva za upravljanje
Članak 12.
(1) Društvo za upravljanje osniva se i posluje kao društvo s ograničenom odgovornošću ili dioničko društvo sa sjedištem u Republici Hrvatskoj, prema odredbama zakona koji uređuje osnivanje i poslovanje trgovačkih društava, ako ovim Zakonom nije drugačije određeno.
(2) Društvo za upravljanje može se osnovati i kao Europsko društvo – Societas Europea (SE) sa sjedištem u Republici Hrvatskoj.
(3) Izraz »za upravljanje UCITS fondovima« ili izvedenice tih riječi, za potrebe tvrtke, dijela tvrtke ili oglašavanja, mogu koristiti samo društva za upravljanje koja imaju odobrenje Agencije za rad u skladu s ovim Zakonom.
(4) Izraz »za upravljanje investicijskim fondovima« ili izvedenice tih riječi, za potrebe tvrtke, dijela tvrtke ili oglašavanja, mogu koristiti samo društva za upravljanje koja imaju odobrenje Agencije za rad u skladu s ovim Zakonom i propisom kojim se uređuje osnivanje i upravljanje alternativnim investicijskim fondovima.
(5) Izraz »za upravljanje fondovima« ili izvedenice tih riječi, za potrebe tvrtke, dijela tvrtke ili oglašavanja, mogu koristiti samo društva za upravljanje koja imaju odobrenje Agencije za rad u skladu s ovim Zakonom, propisom kojim se uređuje osnivanje i upravljanje alternativnim investicijskim fondovima te propisom kojim se uređuje osnivanje i upravljanje dobrovoljnim mirovinskim fondovima.
(6) Sve odredbe ovoga Zakona koje se odnose na upravu, odnosno na nadzorni odbor društva za upravljanje primjenjuju se na odgovarajući način i na upravni odbor i izvršne direktore društva za upravljanje.
Djelatnosti društva za upravljanje
Članak 13.
(1) Djelatnosti društva za upravljanje su:
1. osnovne djelatnosti:
a) upravljanje UCITS fondovima
b) upravljanje alternativnim investicijskim fondovima prema propisima kojima se uređuje osnivanje i upravljanje alternativnim investicijskim fondovima
c) upravljanje dobrovoljnim mirovinskim fondovima, ako je to dozvoljeno propisima kojima se uređuje osnivanje i poslovanje dobrovoljnih mirovinskih fondova i
d) upravljanje fondovima osnovanima prema posebnim zakonima.
2. pomoćne djelatnosti:
a) upravljanje portfeljem, prema odredbama zakona kojim se uređuje tržište kapitala
b) investicijsko savjetovanje, u vezi s financijskim instrumentima prema odredbama zakona kojim se uređuje tržište kapitala i
c) pohrana i administriranje, u vezi s udjelima u investicijskom fondu.
(2) Upravljanje UCITS fondom obuhvaća:
1. osnivanje UCITS fonda, kada je to primjenjivo
2. upravljanje imovinom UCITS fonda
3. upravljanje rizicima UCITS fonda
4. administrativne poslove i
5. trgovanje udjelima UCITS fonda.
(3) Administrativni poslovi iz stavka 2. točke 4. ovoga članka obuhvaćaju:
1. pravne i računovodstvene usluge u vezi s upravljanjem UCITS fondom
2. zaprimanje i obradu upita ulagatelja i klijenata
3. vrednovanje imovine UCITS fonda i utvrđivanje cijene udjela UCITS fonda (uključujući i izračun porezne obveze)
4. praćenje usklađenosti s propisima
5. isplatu prihoda ili dobiti
6. izdavanje i otkup udjela
7. namiru ugovorenih obveza
8. vođenje poslovnih evidencija
9. vođenje registra udjela, kada je to primjenjivo i
10. objave i obavještavanje ulagatelja.
Članak 14.
(1) Djelatnosti društva za upravljanje u Republici Hrvatskoj može obavljati:
1. društvo za upravljanje kojem je Agencija izdala odobrenje za rad i
2. društvo za upravljanje iz druge države članice koje ima odobrenje za rad dobiveno od nadležnog tijela matične države članice, putem podružnice ili izravno.
(2) Društvo za upravljanje iz treće države u Republici Hrvatskoj može trgovati udjelima otvorenog investicijskog fonda s javnom ponudom iz treće države isključivo putem podružnice za koju je dobilo 