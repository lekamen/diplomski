94 02.09.2015 Pravilnik o izmjenama Pravilnika o obavljanju gospodarskog ribolova na moru mrežama stajaćicama, klopkastim, udičarskim i probodnim ribolovnim alatima te posebnim načinima ribolova
MINISTARSTVO POLJOPRIVREDE
1817
Na temelju članka 9. stavka 1. točke 1. i 2., članka 19. stavka 1. Zakona o morskom ribarstvu (»Narodne novine« br. 81/13, 14/14 i 152/14) ministar poljoprivrede donosi
PRAVILNIK
O IZMJENAMA PRAVILNIKA O OBAVLJANJU GOSPODARSKOG RIBOLOVA NA MORU MREŽAMA STAJAĆICAMA, KLOPKASTIM, UDIČARSKIM I PROBODNIM RIBOLOVNIM ALATIMA TE POSEBNIM NAČINIMA RIBOLOVA
Članak 1.
U Pravilniku o obavljanju gospodarskog ribolova na moru mrežama stajaćicama, klopkastim, udičarskim i probodnim ribolovnim alatima te posebnim načinima ribolova (»Narodne novine« broj 84/2015) u članku 7. stavak 3. mijenja se i glasi:
»(3) U dijelovima ribolovne zone C unutar pojasa od 2 Nm od otoka Galijula, Palagruža, Jabuka i Brusnik, zabranjen je ribolov pridnenim jednostrukim mrežama stajaćicama kojih je visina manja od 4 metra i trostrukim mrežama stajaćicama.«.
Članak 2.
U članku 13. stavku 3. riječi »15. svibnja« zamjenjuju se riječima »5. svibnja«.
Članak 3.
Ovaj Pravilnik stupa na snagu prvog dana nakon dana objave u »Narodnim novinama«.
Klasa: 011-02/15-01/34
Urbroj: 525-13/0323-15-3
Zagreb, 28. kolovoza 2015.
Ministar Tihomir Jakovina, v. r.
