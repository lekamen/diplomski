 korisnika zahtijevati:
a) povrat utvrđenog iznosa ako se utvrdi administrativna pogreška učinjena od strane Agencije za plaćanja
b) povrat ukupno isplaćenih sredstava javne potpore u slučaju sumnje na prijevaru
c) povrat isplaćenih sredstava ako se ne dostavi zahtjev za isplatu preostalih sredstava u slučaju isplate u ratama
d) povrat isplaćenih sredstava ako kontrola na terenu utvrdi nepravilnost ili
e) povrat isplaćenih sredstava ako je korisnik nezakonito ostvario pravo na isplatu novčanih sredstava.
(2) Korisnik je dužan isplaćena novčana sredstva vratiti u roku od 30 dana od primitka odluke o povratu sredstava ili u slučaju prigovora 30 dana od zaprimanja odluke Povjerenstva iz članka 27. stavka 2. ovoga Pravilnika.
(3) Ako korisnik nije vratio sredstva određena odlukom o povratu sredstava, na taj iznos se nakon isteka roka iz stavka 2. ovoga članka obračunava zatezna kamata.
(4) U slučaju nepoštivanja roka za povrat sredstava, Agencija za plaćanja će zatražiti zaštitu svojih prava putem nadležnog suda.
Članak 26.
(1) Agencija za plaćanja raskinut će ugovor iz članka 17. ovoga Pravilnika u slučaju da sredstva potpore nisu isplaćena korisniku, iz sljedećih razloga:
a) korisnik je prekršio odredbe ovoga Pravilnika
b) u slučaju sumnje na prijevaru
c) donošenja odluke o odbijanju iz članka 22. stavka 1. točke b) ovoga Pravilnika
d) korisnik je dostavio konačni zahtjev za isplatu nakon isteka roka i/ili
e) korisnik je obavijestio Agenciju za plaćanja da odustaje od tražene potpore odnosno otkazuje ugovor.
(2) Agencija za plaćanja će raskinuti ugovor iz članka 17. ovoga Pravilnika u slučajevima da su sredstva potpore isplaćena korisniku i izdana je odluka o povratu iz članka 25. stavka 1. točaka a), b), c), d) i e).
Članak 27.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za prigovore (u daljnjem tekstu: Povjerenstvo) koje imenuje ministar podnijeti prigovor na slijedeće odluke:
a) odluke o dodjeli sredstava
b) odluke o odbijanju
c) odluke o isplati
d) odluke o odbijanju zahtjeva za isplatu ili
e) odluke o povratu sredstava.
(3) Korisnik može izjaviti prigovor Povjerenstvu u roku od osam dana od dana primitka Odluke.
(4) Prigovori iz stavka 3. ovoga članka podnose se u dva primjerka preporučenom pošiljkom s povratnicom ili neposredno, Povjerenstvu putem Agencije za plaćanja, na adresu Ulica grada Vukovara 269d, 10000 Zagreb.
(5) Povjerenstvo odlučuje o podnesenim prigovorima iz stavka 4. ovoga članka u roku od 30 radnih dana od zaprimanja prigovora. Odluke Povjerenstva su konačne i korisnik nema pravo prigovora.
Članak 28.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/26
Urbroj: 525-08/0610-16-16
Zagreb, 5. rujna 2016.
Ministar prof. dr. sc. Davor Romić, v. r.
PRILOG I.
KRITERIJI ODABIRA ZAHTJEVA ZA POTPORU
KRITERIJI ODABIRA TIP OPERACIJE 9.1.1. USPOSTAVLJANJE PROIZVOĐAČKIH GRUPA I ORGANIZACIJA Redni broj Kriteriji Bodovi 1. Broj članova proizvođačke grupe ili organizacije najviše 20 a) 7 – 15 7 b) 16 – 30 10 c) 31 – 50 13 d) 51 – 100 16 e) više od 101 20 2. Proizvođačke grupe ili organizacije koje su nositelji proizvoda s oznakom kvalitete 15 3. Vrijednost godišnje utržene proizvodnje/obujam proizvodnje (u kn/kg/kom) najviše 20 Voće i povrće (u kn) 3.000.000 – 5.000.000 10 5.000.001 – 10.000.000 15 više od 10.000.001 20 Mlijeko i mliječni proizvodi (u kg) 3.000.000 – 10.000.000 10 10.000.001 – 100.000.000 15 više od 100.000.001 20 Svinjetina (u kom) 4.000 – 10.000 10 10.001 – 50.000 15 više od 50.001 20 4. Proizvođačka grupa ili organizacija registrirana u području sa značajnim prirodnim ograničenjima i ostalim područjima s posebnim ograničenjima najviše 10 a) Gorsko-planinska područja (GPP) 10 b) Područja s značajnim prirodnim ograničenjima (PPO) 6 c) Područja s posebnim ograničenjima (PSO) 4 5. Stupanj razvijenosti jedinice područne (regionalne) samouprave u kojoj je registrirana proizvođačka grupa ili organizacija1