 građenja u svojstvu ovlaštene osobe.
Tehnička zaštita računalno-komunikacijskog sustava
Članak 42.
(1) Upravni odbor je dužan provoditi mjere osiguranja, zaštite i pohranjivanja podataka iz imenika, upisnika i evidencija, te provoditi mjere sigurnosti, održavanja i provjere ispravnosti rada osobnih računala i komunikacijskog sustava Komore.
(2) Glavni tajnik Komore određuje sredstva zaštite i imenuje osobe odgovorne za provedbu postupka zaštite računalno-komunikacijskog sustava.
VII. ZADAĆE I POSLOVI KOMORE
Članak 43.
(1) Komora obavlja određena javna ovlaštenja koja su utvrđena Zakonom.
(2) Komora pored javnih ovlaštenja obavlja sljedeće zadaće i poslove:
1. Promiče elektrotehničku struku i inženjersku djelatnost u cilju zaštite javnog interesa i trećih osoba, i to:
– poticanjem i organiziranjem nastupa inženjerske struke pred stručnom javnošću
– informiranjem šire javnosti o postignućima graditeljske struke u obavljanju inženjerske djelatnosti
– sudjelovanjem u kreiranju i provođenju europskih politika
– razvijanjem strukovne etike.
2. Razvija jedinstveni sustav organiziranosti u obavljanju inženjerske djelatnosti u okviru poslova i zadataka utvrđenih Zakonom, posebnim zakonima kojima se uređuje obavljanje djelatnosti prostornoga uređenja i gradnje i ovim Statutom.
3. Zastupa interese ovlaštenih osoba elektrotehničke struke pred tijelima državne vlasti i tijelima državne uprave, naročito:
– suradnjom s tijelima državne vlasti i tijelima državne uprave
– sudjelovanjem u radu radnih skupina za izradu zakona i podzakonskih akata u upravnom području graditeljstva i prostornoga uređenja
– davanjem mišljenja, prijedloga i primjedaba na prijedloge zakona i podzakonskih akata te upućivanjem inicijativa za donošenje novih propisa od interesa za članove Komore
– održavanjem temeljnih principa rada Komore, uključivo između ostalog, edukaciju, unapređenje zakonodavnog okvira, suradnju sa srodnim komorama, udrugama civilnog društva, medijima, sveučilištima i drugim obrazovnim institucijama.
4. Organizira i provodi stručno usavršavanje, organiziranjem i izgradnjom sustava obrazovanja i osposobljavanja za cjeloživotno učenje i mobilnost, te vođenjem evidencija s područja obrazovanja i osposobljavanja.
5. Potiče i sudjeluje u pripremi projekata, te sudjeluje pri oblikovanju gospodarskih sustava i mjera ekonomske politike u području graditeljstva.
6. Potiče izdavačku djelatnosti za potrebe inženjerske djelatnosti.
7. Osniva u skladu sa Zakonom stegovna tijela Komore i Centar za mirenje pri Komori.
8. Pruža pomoć članovima Komore:
– kroz savjetodavne i pravne usluge
– organizacijom seminara i stručnih predavanja, te davanjem stručnih savjeta pri obavljanju djelatnosti
9. Razvija informacijski sustav Komore, te radi na uvođenju naprednog elektroničkog poslovanja i razmjene informacija za članove Komore, te poslovno informiranje članova Komore i zainteresirane stručne javnosti.
10. Surađuje s odgovarajućim državnim tijelima u provedbi smanjenja pretjeranog opterećenja za pružatelje usluga, te radi na razvoju digitalne e-procedure za podnošenje zahtjeva i izdavanje dozvola za pružanje usluga projektiranja i/ili stručnog nadzora građenja i izvođenja u djelatnosti građenja, kroz integrirani sustav e-poslovanja tj. državnu informacijsku strukturu, uvođenjem sustava upravljanja dokumentacijom u skladu sa standardima za upravljanje dokumentima.
11. Rješava tekuća pitanja od značaja za inženjersku djelatnost.
12. Obavlja i druge zadaće određene posebnim zakonima i ovim Statutom.
VIII. PRAVA I DUŽNOSI ČLANOVA KOMORE
Članak 44.
(1) Članovi Komore su ravnopravni, imaju jednaka prava i dužnosti, te postupaju u skladu sa Zakonom i Statutom Komore.
(2) Članovi Komore ostvaruju svoje interese i upravljaju Komorom putem svojih izabranih predstavnika u tijelima i radnim tijelima Komore te drugim oblicima organiziranja i rada utvrđenim ovim Statutom.
(3) Rad u tijelima Komore i drugim oblicima organiziranja temelji se na zajedničkom odlučivanju i odgovornosti,