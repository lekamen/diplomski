može pripremati i usluživati jela, pića i napitke.
(2) Za pripremu i usluživanje jela objekt mora imati restoran (kuhinju, blagovaonicu).
(3) Za pripremu i usluživanje pića i napitaka objekt mora imati točionik.
(4) Restoran i točionik mogu se označavati vrstom iz skupina: »Restorani«, »Barovi« i drugo.
(5) Ugostitelj može usluživati jela, pića i napitke na terasi, plaži, vrtu i sličnim prostorima za usluživanje, opremljenim namještajem prikladnim za usluživanje.
2.5.5. Restoran
2.5.5.1. Kuhinja, centralna pripremnica
Članak 21.
(1) Restoran mora imati kuhinju za pripremu jela.
(2) Kuhinja mora kapacitetom odgovarati broju konzumenata u objektu.
(3) Kuhinja ne mora imati pripremnice hrane, ako samo termički obrađuje pripremljena jela drugih proizvođača ili iz centralne pripremnice hrane.
(4) Kuhinja je funkcionalana cjelina u kojoj su sve prostorije povezane da osoblje ne prolazi prostorijama namijenjenim gostima i ostalom osoblju. Tehnološki proces pripreme jela mora se odvijati u zatvorenom krugu unutar funkcionalne cjeline kuhinje.
(5) Kuhinja mora imati prostore, uređenje, opremu, uređaje i pravila postupanja sukladno Prilogu III., točki 4., ovog Pravilnika.
(6) Objekt u kojem ugostitelj priprema i uslužuje hladna i topla jela s jednostavnijom pripremom (roštilj, ražanj, peka, ploča i sl.) ili gosti sami na svoj način i na svoju odgovornost pripremaju ista jela, mora ispunjavati propisane uvjete za točionik.
Članak 22.
(1) Kuhinja mora imati prostorije za spremanje hrane opremljene policama i/ili ormarima s pretincima, dovoljnog kapaciteta sukladno načinu nabave (dnevni, višednevni).
(2) Kuhinja mora imati rashladne uređaje dovoljnog kapaciteta, za odvojeno čuvanje vrsta hrane.
(3) Sredstva za čišćenje, dezinfekciju i održavanje, moraju se čuvati i odlagati u zasebnim prostorijama ili prostorima (spremište ili ormar).
2.5.5.2. Blagovaonica i prostori za usluživanje
Članak 23.
(1) Ugostitelj mora usluživati jela u blagovaonici (prostoriji za blagovanje) opremljenoj namještajem prikladnim za usluživanje.
(2) Stol za usluživanje gosta mora imati površinu koja se lako održava, biti prekriven neoštećenim, čistim stolnjakom i nadstolnjakom ili podloškom za posluživanje za konzumno mjesto.
(3) Za usluživanje jela na stolu mora biti pribor za jelo, papirnati ili platneni ubrus, po gostu.
2.5.5.3. Jelovnik i karta pića i napitaka
Članak 24.
(1) Restoran mora imati dovoljan broj jelovnika i karti pića i napitaka na svakom stolu ili se isti daju na uvid gostu prije preuzimanja narudžbe.
(2) U jelovniku i karti pića i napitaka navode se jela, pića, napici i druge usluge te cijene s porezima.
(3) Sve navedeno u jelovniku i karti pića i napitaka mora se uslužiti na zahtjev gosta.
(4) Kada se gost poslužuje sa samoposlužne postave, umjesto jelovnika, jela moraju biti predstavljena putem odgovarajućih oznaka ili natpisa o vrsti jela, pića i napitaka. Uz dekorativne plate i/ili prepoznatljiva jela, pića i napitke nije potrebno isticati oznake ili natpis.
2.5.6. Točionik
Članak 25.
(1) Objekt mora imati točionik za pripremanje i usluživanje pića i napitaka, a mogu se pripremati i usluživati jednostavna topla i hladna jela.
(2) Točionik mora imati uređenje, opremu i uređaje sukladno Prilogu III. – točki 4. ovog Pravilnika.
(3) Pojedini elementi točionika mogu biti smješteni u neposrednoj blizini koja s točionikom čini funkcionalnu cjelinu.
2.5.7. Osoblje
Članak 26.
(1) U objektu radi osoblje na prijemu gosta, čišćenju, pripremi i usluživanju jela, i drugo.
(2) Osoblje mora sukladno pozitivnoj, odnosno dobroj praksi u ugostiteljskoj djelatnosti:
1. biti osposobljeno za stručno usluživanje gostiju,
2. poznavati najmanje jedan strani jezik (osoblje koje komunicira s gostima),
3. biti uredno, čisto i primjereno odjeveno sukladno standardima ugostiteljskog objekta,
4. komunicirati s gostima, ostalim djelatnicima i nadređenima profesionalno, uljudno i korektno,
5. obavljati svoje poslove i radne zadatke profesionalno i stručno,
6. odnositi se s