 potvrdu.
(8) Ako Hrvatska narodna banka ne potvrdi Plan za povećanje i održavanje kapitala, Agencija će donijeti odluku iz stavka 5. ovoga članka.
(9) Ako Hrvatska narodna banka potvrdi Plan za povećanje i održavanje kapitala, Agencija će Ministarstvu financija dostaviti prijedlog državne potpore za restrukturiranje kreditne institucije koja posluje s poteškoćama, prijedlog Plana restrukturiranja i zahtjev da se izvrši prijava prijedloga državne potpore Europskoj komisiji na odobrenje.
(10) Prijava prijedloga državne potpore iz stavka 9. ovoga članka provodi se u skladu s postupkom propisanim u zakonu kojim su uređene nadležnosti, politika i postupanja vezano uz državne potpore u Republici Hrvatskoj.
Odluka Agencije o Zahtjevu
Članak 14.
(1) Ako Europska komisija odobri prijedlog državne potpore iz članka 13. stavka 9. ovoga Pravilnika, Agencija donosi Odluku o poduzimanju mjera radi sprječavanja nastupa osiguranog slučaja.
(2) Odlukom iz stavka 1. ovoga članka utvrđuje se iznos državne potpore koja se dodjeljuje kreditnoj instituciji koja posluje s poteškoćama i uređuju obveze te kreditne institucije u odnosu na korištenje te potpore.
(3) Ako Agencija, poduzimanjem mjere za sprječavanje nastupa osiguranog slučaja, odnosno dodjelom državne potpore iz stavka 2. ovoga članka, stekne kvalificirani udio u kreditnoj instituciji koja posluje s poteškoćama dužna je podnijeti zahtjev za stjecanje kvalificiranog udjela Hrvatskoj narodnoj banci sukladno zakonu kojim se uređuje poslovanje kreditnih institucija.
(4) Temeljem Odluke iz stavka 1. ovoga članka, Agencija i kreditna institucija koja posluje s poteškoćama sklapaju Ugovor o provedbi mjera radi sprječavanja nastupa osiguranog slučaja. Ugovor sadrži sve obveze kreditne institucije koja posluje s poteškoćama koje ona preuzima u odnosu na Plan restrukturiranja te mjere provjere od strane Agencije ispunjava li kreditna institucija koja posluje s poteškoćama svoje obveze iz Ugovora.
(5) Ugovorom iz stavka 4. ovoga članka naročito se utvrđuje sljedeće:
1. pravo Agencije na imenovanja članova nadzornog odbora
2. pravo Agencije na imenovanja članova u odbor za rizike
3. pravo Agencije na imenovanja članova u revizorski odbor
4. način i rokove izvješćivanja o provedbi Plana restrukturiranja, Odluke iz stavka 1. ovoga članka te Ugovora iz stavka 4. ovoga članka
5. izlaznu strategiju i ostale mjere provjere od strane Agencije ispunjava li kreditna institucija koja posluje s poteškoćama svoje obveze utvrđene Odlukom iz stavka 1. ovoga članka.
(6) Ako Europska komisija ne odobri državnu potporu za restrukturiranje kreditne institucije koja posluje s poteškoćama, Agencija će donijeti odluku kojom odbija Zahtjev. Odluka Agencije mora biti obrazložena.
(7) Iznimno, ako Europska komisija ocijeni da prijedlog mjere za sprječavanje nastupa osiguranog slučaja iz članka 3. stavka 2. ovoga Pravilnika ne predstavlja državnu potporu, Agencija može donijeti Odluku iz stavka 1. ovoga članka te se daljnji postupak provodi kao da se radi o dopuštenoj državnoj potpori.
Završna odredba
Članak 15.
Ovaj Pravilnik stupa na snagu osmog dana od dana objave u »Narodnim novinama«
Klasa: 011-01/15-01/490 Urbroj: 513-06-03-16-17 Zagreb, 5. srpnja 2016.
Ministar financija dr. sc. Zdravko Marić, v. r.
PRILOG I.
OKVIRNI SADRŽAJ PLANA RESTRUKTURIRANJA
1. Opis kreditne institucije i njenog poslovanja
2. Opis tržišta (u proizvodnom i geografskom smislu) i tržišnih udjela
2.1. Opis glavnih proizvoda i tržišta na kojima djeluje kreditna institucija
2.2. Izračun tržišnih udjela (na hrvatskom tržištu, regionalnom i EU tržištu)
3. Analiza uzroka poteškoća u poslovanju kreditne institucije (unutarnji razlozi)
4. Opis intervencija države i ocjena državne potpore
4.1. Informacija o tome je li kreditna institucija ili njezina podružnica već ranije dobivala potporu za sanaciju ili restrukturiranje
4.2. Informacija o obliku i iznosu državne potpore ili ostvarenoj financijskoj prednosti vezano uz pomoć od strane države koja mora