88 12.08.2015 Pravilnik o dozvolama za obavljanje energetskih djelatnosti i vođenju registra izdanih i oduzetih dozvola za obavljanje energetskih djelatnosti
MINISTARSTVO GOSPODARSTVA
1733
Na temelju članka 17. stavka 2. Zakona o energiji (»Narodne novine«, broj 120/2012 i 14/2014) ministar gospodarstva donosi
PRAVILNIK
O DOZVOLAMA ZA OBAVLJANJE ENERGETSKIH DJELATNOSTI I VOĐENJU REGISTRA IZDANIH I ODUZETIH DOZVOLA ZA OBAVLJANJE ENERGETSKIH DJELATNOSTI
I. OPĆE ODREDBE
Članak 1.
(1) Ovim Pravilnikom propisuju se uvjeti za izdavanje, produženje, prijenos i prestanak važenja dozvole za obavljanje energetske djelatnosti, oblik, sadržaj i način vođenja registra izdanih i oduzetih dozvola, te razdoblje za koje se izdaje dozvola.
(2) Postupak izdavanja, produženja, prijenosa i prestanka važenja dozvole za obavljanje energetske djelatnosti vodi Hrvatska energetska regulatorna agencija (u daljnjem tekstu: Agencija).
(3) Agencija vodi registar izdanih i oduzetih dozvola.
Članak 2.
(1) Izrazi koji se koriste u ovom Pravilniku imaju značenja utvrđena Zakonom o energiji i Zakonom o regulaciji energetskih djelatnosti.
(2) Izrazi koji se koriste u ovom Pravilniku imaju značenja utvrđena i Zakonom o tržištu električne energije, Zakonom o tržištu plina, Zakonom o tržištu toplinske energije, Zakonom o tržištu nafte i naftnih derivata, Zakonom o biogorivima za prijevoz te Zakonom o energetskoj učinkovitosti (u daljnjem tekstu: drugi energetski zakoni).
Članak 3.
Odredbe ovoga Pravilnika primjenjuju se na sve energetske djelatnosti propisane Zakonom o energiji i drugim energetskim zakonima, osim na djelatnosti za koje je Zakonom o energiji i drugim energetskim zakonima propisano da nije potrebna dozvola za obavljanje energetskih djelatnosti.
II. IZDAVANJE, RAZDOBLJE ZA KOJE SE IZDAJE, PRODUŽENJE I PRIJENOS DOZVOLA ZA OBAVLJANJE ENERGETSKIH DJELATNOSTI
Dozvola za obavljanje energetske djelatnosti
Članak 4.
(1) Energetsku djelatnost može obavljati pravna ili fizička osoba koja je od Agencije ishodila dozvolu za obavljanje energetske djelatnosti.
(2) Agencija može dozvolu za obavljanje energetske djelatnosti izdati pravnoj ili fizičkoj osobi koja je registrirana za obavljanje energetske djelatnosti u Republici Hrvatskoj i koja ispunjava uvjete tehničke kvalificiranosti, stručne osposobljenosti i financijske kvalificiranosti propisane ovim Pravilnikom, te ako ne postoje zapreke propisane člankom 17. stavkom 1. točkom 5. i 6. Zakona o energiji.
(3) Iznimno od odredbe stavka 2. ovoga članka, Agencija može dozvolu za obavljanje energetske djelatnosti izdati pravnoj ili fizičkoj osobi za projekt od zajedničkog interesa koji je prema Uredbi (EU) br. 347/2013 Europskog parlamenta i Vijeća od 17. travnja 2013. o smjernicama za transeuropsku energetsku infrastrukturu i stavljanju izvan snage Odluke br. 1364/2006/EZ i izmjeni uredaba (EZ) br. 713/2009, (EZ) br. 714/2009 i (EZ) br. 715/2009 (Tekst značajan za EGP) (Službeni list Europske unije L 115, 25. 4. 2013.) uvršten na Listu projekata od zajedničkog interesa Europske unije.
(4) Iznimno od odredbe stavka 2. ovoga članka, Agencija može dozvole za obavljanje energetske djelatnosti trgovine plinom odnosno trgovine električnom energijom izdati aktivnom trgovcu iz države članice Europske unije i ugovornih strana Energetske zajednice ukoliko na području Republike Hrvatske imaju osnovanu podružnicu te ukoliko ispunjavaju uvjete propisane Zakonom o tržištu plina odnosno Zakonom o tržištu električne energije te ovim Pravilnikom.
(5) U svim pitanjima vezanim uz postupak izdavanja, razdoblje za koje se izdaje, produženja, prijenosa i prestanka važenja dozvole za obavljanje energetske djelatnosti, koja nisu uređena Zakonom o energiji, Zakonom o regulaciji energetskih djelatnosti, drugim energetskim zakonima i ovim Pravilnikom, primjenjuje se Zakon o općem upravnom postupku.
Tehnička kvalificiranost za obavljanje energetske djelatnosti
Članak 5.
(1) Tehnički kvalificirana za obavljanje energetske djelatnosti je pravna 