55 20.05.2015 Pravilnik o izmjenama i dopunama Pravilnika o ispravama, dokumentima i podacima o pomorskom prometu te o njihovoj dostavi, prikupljanju i razmjeni, kao i o načinu i uvjetima izdavanja odobrenja za slobodan promet s obalom
MINISTARSTVO POMORSTVA, PROMETA I INFRASTRUKTURE
1059
Na temelju članka 64. stavka 1. točke 2. Zakona o izmjenama i dopunama Pomorskog zakonika (»Narodne novine«, br. 61/2011), a u svezi s člankom 60. Pomorskog zakonika (»Narodne novine«, br. 181/2004, 76/2007, 146/2008, 61/2011, 56/2013 i 26/2015) ministar pomorstva, prometa i infrastrukture, donosi
PRAVILNIK
O IZMJENAMA I DOPUNAMA PRAVILNIKA O ISPRAVAMA, DOKUMENTIMA I PODACIMA O POMORSKOM PROMETU TE O NJIHOVOJ DOSTAVI, PRIKUPLJANJU I RAZMJENI, KAO I O NAČINU I UVJETIMA IZDAVANJA ODOBRENJA ZA SLOBODAN PROMET S OBALOM
Članak 1.
U Pravilniku o ispravama, dokumentima i podacima o pomorskom prometu te o njihovoj dostavi, prikupljanju i razmjeni, kao i o načinu i uvjetima izdavanja odobrenja za slobodan promet s obalom (»Narodne novine«, br. 70/2013) u članku 1. stavku 1. iza točke 3. dodaje se nova točka 4. koja glasi:
»– Direktivom Komisije 2014/100/EU od 28. listopada 2014. o izmjeni Direktive 2002/59/EZ Europskog parlamenta i Vijeća o uspostavi sustava nadzora plovidbe i informacijskog sustava Zajednice (SL L 308, 29. 10. 2014.);«.
Članak 2.
U članku 18. stavku 4. iza riječi: »stavka« dodaju se riječi: »1. i«.
Članak 3.
Iza članka 20. dodaje se Glava: »V.a SLUŽBENI POSTUPAK PRIJAVE PUTNIČKIH BRODOVA KOJI ODRŽAVAJU PREPOZNATLJIVI DNEVNI RASPORED PLOVIDBE« i novi članci 20.a i 20.b koji glase:
»Članak 20.a
(1) Putnički brod bruto tonaže manje od 300 koji održava prepoznatljivi dnevni raspored plovidbe u nacionalnoj plovidbi te na kojeg se ne primjenjuju odredbe glave V. ovog Pravilnika, dužan je najaviti dolazak odnosno odlazak u/iz luka dostavom predviđenog plovidbenog rasporeda.
(2) Putnički brod bruto tonaže veće od 300 koji održava prepoznatljivi dnevni raspored plovidbe u nacionalnoj plovidbi te na kojeg se ne primjenjuju odredbe glave V. ovog Pravilnika, službeni postupak prijave obavlja u skladu s odredbama članka 10. i članka 11. ovog Pravilnika.
(3) Prepoznatljivi dnevni raspored plovidbe iz stavka 1. ovog članka podrazumijeva dnevna putovanja iz i u istu luku s mogućim međuuplovljenjima u skladu s predviđenim plovidbenim rasporedom.
(4) Predviđeni plovidbeni raspored iz stavka 1. ovog članka dostavlja se najkasnije tri dana prije početka primjene plovidbenog rasporeda, a za cjelokupni vremenski period održavanja prepoznatljivog dnevnog rasporeda plovidbe te mora sadržavati ime broda, IMO broj odnosno NIB, luke ticanja, ETA i ETD.
Članak 20.b
(1) Iznimno od odredbi članka 10. i članka 11. ovog Pravilnika, brod iz članka 20.a stavka 1. ovog Pravilnika prijavu odlaska iz luke odnosno prijavu dolaska u luku može dostaviti najkasnije u roku od 12 sati od isplovljenja odnosno uplovljenja na temelju posebnog rješenja o izuzeću.
(2) Brod iz stavka 1. ovog članka mora dostaviti svaku promjenu podataka dostavljenih u skladu sa člankom 20.a stavkom 4., a osobito u sljedećim slučajevima:
a. promjene u provedbi predviđenog plovidbenog rasporeda
b. dodatna putovanja
c. otkaz putovanja odnosno prekid plovidbe
d. promjene broda
e. uvođenje dodatnog broda.
(3) Dostavu podataka iz stavka 2. ovog članka brod iz stavka 1. ovog članka je dužan osigurati najkasnije u roku od 12 sati od isplovljenja odnosno uplovljenja.
(4) Rješenje iz stavka 1. ovog članka lučka kapetanija će na zahtjev vlasnika ili brodara izdati za pojedini brod iz članka 20.a stavka 1. ovog Pravilnika koji održava prepoznatljivi dnevni raspored plovidbe između pojedinih luka ticanja.
(5) Zahtjevu iz stavka 4. ovog članka vlasnik ili brodar dužan je priložiti predviđeni plovidbeni raspored te vremenski period održavanja prepoznatljivog dnevnog rasporeda plovidbe.
(6) Odredbe ovog članka ne primjenjuju se na:
a. putničke brodove iz članka 20.a stavka 1. ovog Pravilnika koji prepoznatljivi