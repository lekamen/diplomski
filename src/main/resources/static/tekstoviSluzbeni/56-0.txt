3 09.01.2015 Uredba o unutarnjem ustrojstvu Državnog ureda za središnju javnu nabavu
VLADA REPUBLIKE HRVATSKE
57
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 8. siječnja 2015. godine donijela
UREDBU
O UNUTARNJEM USTROJSTVU DRŽAVNOG UREDA ZA SREDIŠNJU JAVNU NABAVU
I. OPĆE ODREDBE
Članak 1.
Ovom Uredbom utvrđuje se unutarnje ustrojstvo Državnog ureda za središnju javnu nabavu (u daljnjem tekstu: Državni ured), nazivi unutarnjih ustrojstvenih jedinica, njihov djelokrug, način upravljanja, korisnici središnje javne nabave, okvirni broj državnih službenika i namještenika i druga pitanja od značaja za rad Državnog ureda.
II. UNUTARNJE USTROJSTVO I DJELOKRUG
Članak 2.
Državni ured uspostavlja učinkovit sustav središnje javne nabave uz odgovornost prema poreznim obveznicima, državnom proračunu, obveznicima/korisnicima središnje nabave, te svim gospodarskim subjektima uključenim u javno-nabavno okruženje u cilju ostvarivanja ušteda u javnoj potrošnji, vodeći računa o optimalnom odnosu između kvalitete i cijene nabavljenih roba, radova i usluga, uvažavanju ekoloških i socijalno prihvatljivih načela, održive nabave te poticanju malog i srednjeg poduzetništva.
Izrazi koji u ovoj Uredbi imaju rodno značenje koriste se neutralno i odnose se na muške i ženske osobe.
Članak 3.
Za obavljanje poslova iz djelokruga Državnog ureda, ustrojavaju se sljedeće unutarnje ustrojstvene jedinice:
1. Kabinet predstojnika Državnog ureda
2. Samostalna služba za upravljanje ljudskim potencijalima i opće poslove
3. Sektor za pripremu postupaka i upravljanje nabavnim kategorijama
4. Sektor za pravne poslove i upravljanje ugovorima i okvirnim sporazumima.
1. KABINET PREDSTOJNIKA DRŽAVNOG UREDA
Članak 4.
U Kabinetu predstojnika Državnog ureda obavljaju se administrativni i stručni poslovi za predstojnika ureda i zamjenika predstojnika ureda; stručni i administrativni poslovi u vezi s realizacijom programa rada i aktivnosti predstojnika i zamjenika predstojnika. Kabinet koordinira izradu strateškog plana Državnog ureda, sukladno Zakonu o proračunu; obavlja poslove unutarnjeg informiranja Državnog ureda, pripreme i provođenja promotivnih aktivnosti Državnog ureda; obavlja poslove vezane uz pravo na pristup informacijama i odnose s javnošću te obavlja komunikaciju sa službom za odnose s javnošću Vlade Republike Hrvatske, priprema materijale za potrebe komunikacije Državnog ureda s Hrvatskim saborom, Vladom Republike Hrvatske i drugim tijelima državne uprave te obavlja i druge poslove u okviru svoga djelokruga.
2. SAMOSTALNA SLUŽBA ZA UPRAVLJANJE LJUDSKIM POTENCIJALIMA I OPĆE POSLOVE
Članak 5.
Samostalna služba za upravljanje ljudskim potencijalima i opće poslove prati i provodi mjere planiranja, upravljanja i razvoja ljudskih potencijala Državnog ureda; koordinira poslove izbora kandidata za prijam u državnu službu; koordinira pripremu prijedloga rješenja o prijmu i rasporedu službenika i namještenika te ostalih rješenja iz područja službeničkih i radno-pravnih odnosa; sudjeluje u izradi, donošenju i provedbi programa razvoja, upravljanja i stručnog usavršavanja; prati rad državnih službenika i namještenika te napredovanje i promicanje u službi; koordinira postupak za utvrđivanje činjeničnog stanja vezanog za eventualno počinjenje lakših ili težih povreda službene dužnosti; izdaje potvrde o statusu službenika i namještenika Državnog ureda; vodi propisane evidencije i osobne očevidnike, redovito dostavljajući nove podatke u Registar zaposlenih u javnom sektoru; obavlja stručne poslove uređivanja i provođenja zaštite na radu i protupožarne zaštite; obavlja stručne i tehničke poslove koji se odnose na primitak i otpremu pošte, urudžbiranje i arhivu, umnožavanje materijala; koordinira prijevoz i upotrebu službenih vozila za potrebe Državnog ureda; organizira poslove održavanja poslovnog prostora, skrbi o urednom i pravilnom korištenju imovine i sredstava za