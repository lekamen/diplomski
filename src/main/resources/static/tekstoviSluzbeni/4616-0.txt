92 14.10.2016 Pravilnik o mjeriteljskim i tehničkim zahtjevima za utege nazivne mase od 1 mg do 50 kg
DRŽAVNI ZAVOD ZA MJERITELJSTVO
1965
Na temelju članka 20. stavka 4. Zakona o mjeriteljstvu (»Narodne novine«, broj 74/14) ravnatelj Državnog zavoda za mjeriteljstvo donosi
PRAVILNIK
O MJERITELJSKIM I TEHNIČKIM ZAHTJEVIMA ZA UTEGE NAZIVNE MASE OD 1 MG DO 50 KG
I. OPĆE ODREDBE
Članak 1.
Ovim Pravilnikom propisuju se mjeriteljski i tehnički zahtjevi koje pri prvom, redovnom i izvanrednom ovjeravanju moraju zadovoljavati utezi nazivnih masa od 1 mg do 50 kg (u daljnjem tekstu: utezi), razreda točnosti E1, E2, F1, F2, M1 i M2.
Mjeriteljski i tehnički zahtjevi za utege iz stavka 1. ovoga članka razrađeni su i propisani u Dodacima I. do V. koji su tiskani uz ovaj Pravilnik i njegov su sastavni dio.
Članak 2.
Pojedini izrazi u smislu odredaba ovoga Pravilnika imaju sljedeće značenje:
1. Uteg – je utjelovljena mjera mase, propisanih mjeriteljskih značajki (oblika, izmjera, gradiva, izrade, nazivne mase i najveće dopuštene pogreške).
2. Nazivna masa utega m0 – je zaokružena ili približna vrijednost mase utega, koja je smjernica za njegovu uporabu.
3. Dogovorena masa utega mc – jednaka je masi referentnog utega gustoće 8000 kg/m3 pri temperaturi 20 ˚C koja uravnotežuje taj uteg u zraku gustoće 1,2 kg/m3.
4. Namještanje utega – je postupak kojim se masa utega, vagana na zraku, namješta tako da je u granicama najveće dopuštene pogreške za razred točnosti kojem taj uteg pripada.
II. MJERITELJSKI ZAHTJEVI
Članak 3.
Nazivna masa utega mora biti iskazana u obliku 1 × 10k kg, 2 × 10k kg ili 5 × 10k kg, gdje je »k« pozitivan ili negativan cijeli broj ili ništica.
Članak 4.
Nizovi utega smješteni u kovčezima mogu biti raspoređeni prema jednom od niže navedenih sljedova:
1. (1, 1, 2, 5) ×10k kg
2. (1, 1, 1, 2, 5) × 10k kg
3. (1, 2, 2, 5) × 10k kg
4. (1, 1, 2, 2, 5) × 10k kg, gdje je »k« pozitivan ili negativan cijeli broj ili ništica.
Članak 5.
Garnitura utega može obuhvaćati množine utega, od kojih svi imaju istu nazivnu masu (npr. 10 komada od kojih svaki ima nazivnu masu od 5 × 10k kg).
Članak 6.
Proširena mjerna nesigurnost U određivanja dogovorene mase pojedinog utega mcza faktor pokrivanja k=2 mora biti manja ili jednaka 1/3 najvećih dopuštenih pogrešaka (u daljnjem tekstu: NDP) iz Dodatka II.

Članak 7.
Dogovorena masa pojedinog utega mc ne smije se razlikovati od nazivne mase m0za vrijednost veću od razlike između pripadajućih NDP i proširene mjerne nesigurnosti U:

Članak 8.
NDP pri prvoj ovjeri za utege nazivne mase razreda točnosti E1, E2, F1, F2, M1 i M2 navedene su u Dodatku II. NDP usklađene su s važećom preporukom Međunarodne organizacije za zakonsko mjeriteljstvo (International Organization of Legal Metrology) OIML R 111-1: 2004 (E).
Za utege u uporabi dozvoljena je dvostruko veća pogreška od NDP pri prvoj ovjeri.
Članak 9.
Gustoća gradiva od kojeg su izrađeni utezi mora biti takva da odstupanje ± 10% od dogovorene gustoće zraka (1,2 kg/m3) ne uzrokuje pogrešku veću od ¼ NDP za taj uteg.
Članak 10.
Dodatni mjeriteljski i tehnički zahtjevi za utege razreda točnosti M2 utvrđeni su u točki 1. Dodatka I.
Dodatni mjeriteljski i tehnički zahtjevi za utege razreda točnosti M1 utvrđeni su u točki 2. Dodatka I.
Dodatni mjeriteljski i tehnički zahtjevi za utege razreda točnosti F1 i F2 utvrđeni su u točki 3. Dodatka I.
Dodatni mjeriteljski i tehnički zahtjevi za utege razreda točnosti E1 i E2 utvrđeni su u točki 4. Dodatka I.
III. OCJENJIVANJE SUKLADNOSTI
Članak 11.
Prije stavljanja u uporabu utezi moraju imati prvu ovjeru.
Prva ovjera uključuje mjeriteljsko ispitivanje kojim se ocjenjuje zadovoljavaju li utezi odredbe ovoga Pravilnika.
IV. REDOVNA I IZVANREDNA OVJERA
Članak 12.
Utezi podliježu redovnoj i izvanrednoj ovjeri.
Redovna i izvanredna ovjera uključuje mjeriteljsko ispitivanje kojim se ocjenjuje zadovoljavaju li utezi odredbe ovoga Pravilnika.
NDP pri redovnoj i izvanrednoj ovjeri jednake su NDP pri prvoj ovjeri.
Članak 13.
Utezi