 gospodarenja šumama i promjene u korištenju zemljišta i šumarstva; šumske bolesti, štetnici i strane invazivne vrste, certificiranje šuma, inovativni pristupi u organizaciji i upravljanju šumskim radovima i sigurnosti u šumarstvu i sječi kao i obnovljivi izvori energije – šumska biomasa.
(2) Popis tema iz stavka 1. ovoga članka je indikativan i nije konačan. Daljnja specifikacija biti će određena godišnjim planom provedbe mjere 02 a na temelju analize potreba za osposobljavanjem.
III. PROVEDBA MJERE I IZVJEŠĆA
SAVJETODAVNA SLUŽBA I MINISTARSTVO
Dostava plana provedbe
Članak 21.
(1) Savjetodavna služba dužna je izraditi i dostaviti Ministarstvu godišnji plan provedbe mjere 02 (u daljnjem tekstu: plan provedbe) za svaku narednu godinu.
(2) Rok za dostavu plana provedbe iz stavka 1. ovoga članka je 30. studenog tekuće godine.
(3) Ministarstvo odobrava plan provedbe iz stavka 1. ovoga članka do 31. prosinca tekuće godine.
(4) Sve izmjene i dopune plana provedbe mora odobriti Ministarstvo.
(5) Obvezni elementi plana provedbe nalaze se u Prilogu I. ovoga Pravilnika
(6) Izuzeće iz stavka 1. ovoga članka je plan provedbe za 2015. godinu koji se usvaja tijekom 2015. godine.
Dostava godišnjeg izvješća
Članak 22.
(1) Savjetodavna služba dužna je Ministarstvu dostaviti godišnje izvješće o provedbi mjere 02 (u daljnjem tekstu: izvješće) za svaku godinu.
(2) Rok za dostavu izvješća iz stavka 1. ovoga članka je 15. veljače tekuće godine za prethodnu godinu.
(3) Obvezni elementi izvješća nalaze se u Prilogu II. ovoga Pravilnika
(4) Ministarstvo zaprima i odobrava izvješće te ukoliko je potrebno daje preporuke za daljnju provedbu mjere 02.
Obveza praćenja potreba za savjetovanjem/osposobljavanjem
Članak 23.
Savjetodavna služba dužna je:
1. prikupljati informacije o potrebama i interesu poljoprivrednika i šumoposjednika za savjetovanjem i
2. kontinuirano pratiti i vršiti procjenu potreba djelatnika za osposobljavanjem i usavršavanjem temeljem koje izrađuje godišnji plan osposobljavanja i profesionalnog razvoja osoblja.
Obveza zaštite osobnih podataka
Članak 24.
Pri savjetovanju, Savjetodavna služba mora poštovati obveze tajnosti iz članka 13. stavka 2. Uredbe (EU) br. 1306/2013.
Obveza zaštite od sukoba interesa
Članak 25.
Savjetodavna služba mora osigurati da pri savjetovanju i stručnom osposobljavanju savjetnika ne postoji sukob interesa.
Praćenje provedbe mjere
Članak 26.
U svrhu praćenja provedbe mjere 02 Ministarstvo može imenovati radnu skupinu sastavljenu od predstavnika Ministarstva, stručnih ustanova, te ostalih relevantnih institucija koje se bave savjetovanjem i ruralnim razvojem.
IV. ZAHTJEV ZA FINANCIRANJE, POSTUPAK OBRADE I DONOŠENJE ODLUKE
Zahtjev za financiranje i postupak obrade
Članak 27.
(1) Potpora će biti dodijeljena u obliku bespovratnih sredstava nakon izvršenih aktivnosti navedenih u odobrenom planu provedbe mjere 02, temeljem zahtjeva za financiranje.
(2) Korisnik uz zahtjev za financiranje mora dostaviti i dokaz o provedenoj aktivnosti iz stavka 1. ovoga članka.
(3) Zahtjev za financiranje korisnik podnosi tromjesečno zajedno s pratećom dokumentacijom.
(4) Zahtjev za financiranje korisnik podnosi u roku od 40 dana od završetka tromjesečja na adresu Agencije za plaćanja.
(5) Obračunsko razdoblje za financiranje traje tri kalendarska mjeseca i počinje teći od početka kalendarske godine, izuzev zahtjeva za financiranje za 2015. godinu za koju korisnik šalje zahtjev za financiranje jednokratno u roku od 40 dana nakon isteka kalendarske godine.
(6) Izdaci vezani uz aktivnosti u pojedinom tromjesečju moraju biti u potpunosti realizirani i plaćeni.
(7) Ukoliko je korisnik proveo postupak javne nabave, svu dokumentaciju iz provedenog postupka javne nabave dostaviti će snimljenu na CD/DVD zajedno sa zahtjevom za financiranje.
(8) Za nepotpun zahtjev za financiranje Agencija za plaćanja će korisniku izdati zahtjev za dopunu/obrazloženje/ispravak kojim će od korisnika tražiti dostavljanje dokumentacije koja nedostaje. Korisnik