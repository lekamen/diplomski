93 28.08.2015 Pravilnik o sadržaju i načinu podnošenja obrazaca u postupku ostvarivanja prava u slučaju blokade računa poslodavca
MINISTARSTVO RADA I MIROVINSKOGA SUSTAVA
1804
Na temelju odredbe članka 20.a stavka 9., članka 20.c stavka 3. i članka 20.d stavka 9. Zakona o osiguranju potraživanja radnika u slučaju stečaja poslodavca (»Narodne novine«, broj 86/08, 80/13 i 82/15), ministar rada i mirovinskoga sustava donosi
PRAVILNIK
O SADRŽAJU I NAČINU PODNOŠENJA OBRAZACA U POSTUPKU OSTVARIVANJA PRAVA U SLUČAJU BLOKADE RAČUNA POSLODAVCA
I. OPĆE ODREDBE
Članak 1.
Ovim se Pravilnikom utvrđuje sadržaj i način podnošenja obrasca zahtjeva za prisilnu naplatu, zahtjeva za isplatu plaće odnosno naknade plaće u visini minimalne plaće i naloga za povlačenje s naplate dijela zahtjeva za prisilnu naplatu te sadržaj obavijesti središnjeg tijela državne uprave nadležnog za financije i Agencije za osiguranje radničkih potraživanja u slučaju stečaja poslodavca (u daljnjem tekstu: Agencija) središnjem tijelu državne uprave nadležnom za nadzor primjene propisa o radu.
Članak 2.
Izrazi koji se koriste u ovom Pravilniku i obrascima, a imaju rodno značenje koriste se neutralno i odnose se jednako na muški i ženski spol.
Članak 3.
(1) Zahtjev za prisilnu naplatu podnosi se u bilo koju jedinicu Financijske agencije koja zaprima osnove za plaćanje sukladno propisima kojima se uređuje provedba ovrhe na novčanim sredstvima neposrednom dostavom, preporučenom poštom s povratnicom ili elektroničkim putem.
(2) Zahtjev za prisilnu naplatu iz stavka 1. ovoga članka podnosi se u izvorniku, za svakog radnika pojedinačno.
(3) Uz zahtjev za prisilnu naplatu iz stavka 1. ovoga članka poslodavac podnosi u izvorniku obračun neisplaćene plaće odnosno naknade plaće prema posebnom propisu koji propisuje sadržaj obračuna neisplaćene plaće.
Članak 4.
(1) Zahtjev za isplatu plaće odnosno naknade plaće u visini minimalne plaće podnosi poslodavac izravno Agenciji neposrednom dostavom ili poštom.
(2) Uz zahtjev za isplatu plaće odnosno naknade plaće iz stavka 1. ovoga članka poslodavac prilaže:
1) poimenični popis radnika kojima nije isplatio plaću odnosno naknadu plaće, sa specifikacijom iznosa minimalne plaće za svakog pojedinačnog radnika i rasporedom te plaće i pripadajućih poreza i doprinosa na taj iznos s odgovarajućim uplatnim računima, modelima i pozivima plaćanja,
2) poimenični popis radnika kojima je djelomično isplatio plaću odnosno naknadu plaće u iznosu manjem od minimalne plaće, sa specifikacijom iznosa razlike između minimalne plaće i djelomično isplaćene plaće odnosno naknade plaće za svakog pojedinačnog radnika i rasporedom te plaće i pripadajućih poreza i doprinosa na taj iznos s odgovarajućim uplatnim računima, modelima i pozivima plaćanja,
3) naloge za prijenos ispunjene prema specifikaciji iz točaka 1. i 2. ovoga stavka i JOPPD obrasce s potvrdom elektroničkog sustava središnjeg tijela državne uprave nadležnog za financije o uspješnoj provjeri,
4) podatke o isplaćenoj plaći odnosno naknadi plaće za mjesec za koji se traži isplata minimalne plaće, ako je plaća odnosno naknada plaće djelomično isplaćena i
5) potvrdu Financijske agencije da ima evidentiranu i neizvršenu osnovu za plaćanje – zahtjev za prisilnu naplatu za svakog radnika kojemu nije isplaćena plaća odnosno naknada plaće i/ili naknada plaće za bolovanje na teret poslodavca i da su mu računi blokirani, s podacima o svim neizvršenim osnovama za plaćanje koje se odnose na neisplaćene plaće odnosno naknade plaće, a koje je poslodavac temeljem zahtjeva za prisilnu naplatu dostavio u Financijsku agenciju iz Očevidnika redoslijeda osnova za plaćanje.
Članak 5.
(1) Nalog za povlačenje s naplate dijela zahtjeva za prisilnu naplatu za iznos tražbine koji je umjesto poslodavca namirila Agencija dostavlja se na provedbu Financijskoj agenciji neposrednom dostavom, preporučenom poštom s povratnicom ili elektroničkim putem.
(2) Uz nalog iz stavka 1. ovoga članka dostavlja se i specifikacija iznosa dijela