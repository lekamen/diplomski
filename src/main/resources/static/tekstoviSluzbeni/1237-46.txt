podloge i prijedloge te poduzima odgovarajuće mjere za unaprjeđenje; obavlja poslove prikupljanja i obrade podataka o izgrađenosti cestovne prometne infrastrukture; izrađuje izvješća o cestovnoj prometnoj infrastrukturi; sudjeluje u davanju suglasnosti na opće akte koji se donose na temelju Zakona o cestama i Zakona o sigurnosti prometa na cestama, prati i analizira stanje sigurnosti cesta, cestovnih objekata i tunela; sudjeluje u pripremi strateških dokumenata; izrađuje stručne podloge, prijedloge, propise i druge provedbene dokumente vezano za unaprjeđenje sigurnosti cestovne infrastrukture i razvoj inteligentnih prometnih sustava; daje prijedlog o razvrstavanju cesta; sudjeluje u predlaganju politike razvoja cestovne infrastrukture; sudjeluje u pripremi podloga za izradu državnog proračuna vezanog na cestovnu infrastrukturu; priprema i prati izvršenje planova i programa građenja i održavanja cestovne infrastrukture; predlaže propise vezano za cestovnu i biciklističku prometnu infrastrukturu; prati razvoj međunarodnih i europskih normi koje se odnose na cestovnu infrastrukturu i usklađuje postupke kod njihove primjene u Republici Hrvatskoj; priprema upute i smjernice za izradu strateških dokumenata cestovne infrastrukture; postavlja ciljeve vezane uz kakvoću i kapacitet pri izradi planova razvoja, osuvremenjivanja i održavanja cestovne infrastrukture; prati i osigurava tehničko i tehnološko jedinstvo cesta u Republici Hrvatskoj; sudjeluje na tehničkom pregledu cestovne infrastrukture; prati rad upravitelja cestovnom infrastrukturom; sudjeluje u međunarodnim tijelima za cestovnu infrastrukturu; obavlja poslove sudjelovanja u izradi planova izgradnje novih ceste te daje posebne uvjete za gradnju istih; prati i usklađuje aktivnosti izvršenja investicija; sudjeluje u postupcima procjene utjecaja na okoliš; obavlja i druge poslove u okviru svoga djelokruga.
5.3.2.2. Odjel za željezničku infrastrukturu
Članak 103.
Odjel za željezničku infrastrukturu obavlja stručno-tehničke poslove koji se odnose na postojeće željezničke infrastrukturne podsustave; obavlja poslove praćenja stanja željezničke infrastrukture i izrade stručnih podloga i prijedloga te poduzimanja odgovarajućih mjera; obavlja poslove prikupljanja i obrade podataka o izgrađenosti željezničke prometne infrastrukture; izrađuje izvješća o željezničkoj prometnoj infrastrukturi; obavlja stručne poslove koji se odnose na izradu i praćenje provedbe programa i planova građenja i održavanja; sudjeluje u davanju suglasnosti na opće akte iz svoga djelokruga koji se donose na temelju zakona; daje prijedlog o razvrstavanju željezničkih pruga; sudjeluje u predlaganju politike razvoja željezničke infrastrukture; sudjeluje u pripremi podloga za izradu državnog proračuna vezano na željezničku infrastrukturu; prati izvršenje planova izgradnje i rekonstrukcije željezničke infrastrukture; prati razvoj međunarodnih i europskih normi koje se odnose na željezničku infrastrukturu i usklađuje postupke kod njihove primjene u Republici Hrvatskoj; priprema upute i smjernice za izradu Nacionalnog programa željezničke infrastrukture; postavlja ciljeve vezane uz kakvoću i kapacitet pri izradi planova razvoja, osuvremenjivanja i održavanja željezničke infrastrukture; prati tehničko i funkcionalno stanje željezničke infrastrukture; sudjeluje na tehničkom pregledu željezničke infrastrukture; prati rad trgovačkog društva željezničke infrastrukture u vlasništvu Republike Hrvatske; sudjeluje u međunarodnim tijelima za željeznički promet; obavlja poslove sudjelovanja u izradi planova izgradnje novih podsustava željezničke infrastrukture; sudjeluje u organizaciji izgradnje novih podsustava željezničke infrastrukture te daje posebne uvjete za gradnju istih; prati i usklađuje aktivnosti izvršenja investicija; sudjeluje u postupcima procjene utjecaja na okoliš; predlaže propise vezano za željezničku prometnu infrastrukturu; obavlja i druge poslove u okviru svoga djelokruga.
6. UPRAVA ZRAČNOG PROMETA,