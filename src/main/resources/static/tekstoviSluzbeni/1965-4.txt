 stavka 1. ovoga Pravilnika na primarnom tržištu iz točke a) ovoga stavka,
c) tehnike procjene koje će koristiti prilikom utvrđivanja fer vrijednosti financijskih instrumenata i ostalih ulaganja u slučaju neispunjavanja uvjeta aktivnog tržišta (neaktivno tržište).
(2) Ako za financijski instrument i ostala ulaganja ne postoji aktivno tržište, koje je definirano odredbama članka 9. ovoga Pravilnika, potrebno je primijeniti odredbe članka 10. ovoga Pravilnika.
Financijske izvedenice
Članak 8.
(1) Ulaganja u financijske izvedenice kojima se trguje na uređenom tržištu vrednuju se po javno dostupnoj dnevnoj cijeni obračuna (settlement price) na uređenim tržištima ili službenim financijsko-informacijskim servisima.
(2) Iznimno, financijske izvedenice za koje na tržištu nije dostupna cijena iz stavka 1. ovoga članka vrednuju se po fer vrijednosti za dan vrednovanja na način da se zadnja cijena ponude na kupnju, koja je dostupna na službenom financijsko-informacijskom servisu, primjenjuje za na taj način zauzete duge pozicije, dok se službeno dostupna cijena zadnje ponude za prodaju primjenjuje za na taj način zauzete kratke pozicije.
(3) Devizne terminske transakcije vrednuju se po fer vrijednosti primjenom referentnih kamatnih stopa za određenu valutu (Zibor, Euribor, Libori sl.) koje su dostupne na službenom financijsko-informacijskom servisu te se pritom kao referentni tečaj uzima srednji tečaj Hrvatske narodne banke. Tako dobiveni forward tečaj netira se s ugovorenim forward tečajem za dan vrednovanja.
(4) UAIF je dužan u računovodstvenim politikama AIF-a propisati vrednovanje OTC izvedenica, ako je pravilima AIF-a i prospektom kada je to primjenjivo predviđeno ulaganje u OTC izvedenice.
(5) Prilikom sastavljanja procjene fer vrijednosti OTC izvedenica UAIF je dužan osigurati i odgovarajućom dokumentacijom potvrditi da se prilikom vrednovanja OTC izvedenica AIF-a koriste fer vrijednosti koje se ne temelje isključivo na tržišnim cijenama koje kotira druga ugovorna strana u transakcijama na neformalnom tržištu i koje ispunjavaju sljedeće uvjete:
a) osnova za fer vrijednost je relevantna tržišna vrijednost preuzeta od odgovarajućeg izvora ili ako takva vrijednost nije dostupna, vrijednost izračunata odgovarajućom metodom procjene fer vrijednosti,
b) potvrda vrednovanja provedena je od:
– treće strane neovisne od druge ugovorne strane OTC izvedenice, redovito i na takav način da AIF istu može provjeriti ili
– primjerene organizacijske jedinice unutar UAIF-a neovisne od djelatnosti upravljanja imovinom AIF-a.
(6) UAIF je dužan, u smislu stavka 5. ovoga članka te uzimajući u obzir vrstu i složenost OTC izvedenica uspostaviti, provoditi, redovito ažurirati i primjereno dokumentirati mjere i postupke koji osiguravaju primjereno, transparentno i fer vrednovanje ulaganja AIF-a u OTC izvedenice.
(7) Iznimno od stavaka 1., 2. i 3. ovoga članka, UAIF može financijske izvedenice iz portfelja AIF-a, koje su definirane kao instrument zaštite, vrednovati primjenom odredbi Međunarodnog računovodstvenog standarda 39 – Financijski instrumenti: priznavanje i mjerenje (dalje: MRS 39) u dijelu koji se odnosi na računovodstvo zaštite.
(8) Ako UAIF primjenjuje računovodstvo zaštite iz stavka 7. ovoga članka dužno je u pisanom obliku sastaviti interni akt o definiranju instrumenata zaštite i zaštićenih stavaka, kao i dokaze o udovoljavanju uvjetima iz MRS-a 39.
Aktivno i neaktivno tržište
Članak 9.
(1) Za vlasničke vrijednosne papire aktivnim tržištem smatra se tržište na kojem se vrijednosnim papirom trgovalo minimalno 20 trgovinskih dana u tromjesečnom razdoblju.
(2) Za dužničke vrijednosne papire i instrumente tržišta novca aktivnim tržištem smatra se tržište na kojem se navedenim instrumentima trgovalo minimalno 15 trgovinskih dana u tromjesečnom razdoblju.
(3) UAIF je dužan za ulaganja u financijske izvedenice iz članka 8. stavka 1. ovoga Pravilnika, ako je u pravilima AIF-a i prospektom kada je to primjenjivo predviđeno ulaganje u iste, u proceduri 