78 31.08.2016 Odluka o dopuni Odluke o visini, načinu i rokovima uplate sredstava trgovačkih društava od strateškog i posebnog interesa za Republiku Hrvatsku u Državni proračun Republike Hrvatske za 2016. godinu
VLADA REPUBLIKE HRVATSKE
1792
Na temelju članka 44. Zakona o izvršavanju Državnog proračuna Republike Hrvatske za 2016. godinu (»Narodne novine«, broj 26/16) i Zaključka Povjerenstva Vlade Republike Hrvatske za upravljanje strateškim trgovačkim društvima, klase: 024-04/16-004/0010, urbroja: 536-0422/01-2016-2, od 29. kolovoza 2016. godine, Vlada Republike Hrvatske je na sjednici održanoj 29. kolovoza 2016. godine donijela
ODLUKU
O DOPUNI ODLUKE O VISINI, NAČINU I ROKOVIMA UPLATE SREDSTAVA TRGOVAČKIH DRUŠTAVA OD STRATEŠKOG I POSEBNOG INTERESA ZA REPUBLIKU HRVATSKU U DRŽAVNI PRORAČUN REPUBLIKE HRVATSKE ZA 2016. GODINU
I.
U Odluci o visini, načinu i rokovima uplate sredstava trgovačkih društava od strateškog i posebnog interesa za Republiku Hrvatsku u Državni proračun Republike Hrvatske za 2016. godinu (»Narodne novine«, broj 45/16), u točki II. stavku 2. iza podstavka 5. dodaje se podstavak 6. koji glasi:
»– Središnje klirinško depozitarno društvo d.d., Zagreb.«.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/258
Urbroj: 50301-05/05-16-2
Zagreb, 29. kolovoza 2016.
Predsjednik Tihomir Orešković, v. r.
