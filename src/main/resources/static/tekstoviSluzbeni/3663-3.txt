 pod brojem Pn-5347/03 donese odluku u roku ne duljem od godinu dana te je podnositelju odredio primjerenu naknadu u visini od 7.400,00 kn. Prilikom ocjene povrede prava podnositelja na suđenje u razumnom roku u ovom predmetu kao pravno relevantno razdoblje Ustavni sud razmatrao je razdoblje od pokretanja parničnog postupka do dana podnošenja ustavne tužbe to jest 13. prosinca 2000.
Slijedom navedenog, pravno relevantno razdoblje koje je Ustavni sud razmatrao prilikom (ponovne) ocjene povrede prava podnositelja na suđenje u razumnom roku u ovom predmetu jest razdoblje od 13. prosinca 2000. do donošenja (nove) odluke Ustavnog suda (vidi točku 2. obrazloženja ove odluke), a koje ukupno iznosi petnaest (15) godina, tri (3) mjeseca i četiri (4) dana.
4.2. POSTUPANJE NADLEŽNOG SUDA
U pravno relevantnom razdoblju postupak se vodio pred sudovima sva tri stupnja.
U trenutku donošenja odluke Ustavnog suda o ustavnoj tužbi podnositelja predmet se nalazio pred Vrhovnim sudom radi odlučivanja o reviziji podnositelja.
4.3. PONAŠANJE PODNOSITELJA USTAVNE TUŽBE (TUŽITELJA U PARNIČNOM POSTUPKU)
Ustavni sud ocjenjuje da podnositelj svojim ponašanjem nije pridonio duljini trajanja postupka.
4.4. SLOŽENOST SUDSKOG PREDMETA
Ustavni sud ocjenjuje da se u konkretnom slučaju radi o donekle složenoj pravnoj stvari, čija složenost, međutim, nije takve naravi koja bi opravdala duljinu konkretnog parničnog postupka.
III. OCJENA USTAVNOG SUDA
5. Ustavni sud primjećuje da se podnositelj, na temelju članka 34. Konvencije zahtjevom br. 74309/01 protiv Republike Hrvatske od 21. svibnja 2001. obratio Europskom sudu za ljudska prava (u daljnjem tekstu: ESLJP) prigovarajući da izglasavanje Zakona o dopunama Zakona o obveznim odnosima iz 1999. predstavlja povredu njegovog prava na pristup sudu zajamčenog člankom 6. stavkom 1. Konvencije za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispr., 14/02. i 1/06.). Također, istaknuo je da mu je u konkretnom parničnom postupku povrijeđeno i pravo na djelotvorno pravno sredstvo (članak 13. Konvencije) te pravo vlasništva (članak 1. Protokola broj 1) zasebno i u vezi s člankom 14. Konvencije (zabrana diskriminacije).
ESLJP je 23. listopada 2003. donio odluku o dopuštenosti zahtjeva kojom je zahtjev podnositelja djelomično proglasio dopuštenim i to u odnosu na prigovore na temelju članaka 6. stavka 1. Konvencije (pravo na pristup sudu) i 13. Konvencije (pravo na djelotvorno pravno sredstvo) dok je zahtjev podnositelja u pogledu članka 1. Protokola broj 1 i članka 14. odbacio ratione materiae.
Podnositelj i Republika Hrvatska su, kao stranke u postupku pred ESLJP-om, 17. i 24. ožujka 2004. podnijele formalne izjave o prihvaćanju prijateljskog rješenja te je ESLJP 8. srpnja 2004. donio presudu o prijateljskom rješenju iz kojeg je razvidno da je među strankama postignut sporazum prema kojem se Vlada Republike Hrvatske obvezala podnositelju, na ex gratia osnovi, isplatiti iznos u visini od 6.000 EUR na ime materijalne i nematerijalne štete kao i troškova i izdataka u ovom predmetu.
Nakon postignutog sporazuma stranaka (prijateljskog rješenja) predmet podnositelja je brisan s liste predmeta.
5.1. Ustavni sud podsjeća na svoje stajalište izraženo još u odluci broj: U-IIIA-829/2002 od 24. ožujka 2004. (»Narodne novine« broj 44/04., www.usud.hr) kojim je Ustavni sud utvrdio da prekid postupka u parničnim postupcima, na čiju se nerazumnu duljinu ukazuje ustavnom tužbom, utvrđen zbog stupanja na snagu Zakona o izmjeni Zakona o obveznim odnosima (»Narodne novine« broj 7/96., u daljnjem tekstu: ZI ZOO), osim povrede prava na suđenje u razumnom roku može dovesti i do povrede prava na pristup sudu, koji je dio prava na sud, također zajamčenog člankom 29. stavkom 1. Ustava. Navedeno pravno stajalište Ustavni sud primijenio je i u slučaju podnositelja u predmetu broj: U-IIIA-1849/2000 te je podnositelju prilikom odmjeravanja primjerene naknade uzeo u obzir