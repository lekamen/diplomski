poništiti. Iako to izričito ne navodi, iz sadržaja tužbe proizlazi da tužitelj traži poništenje osporavanog rješenja tuženika.
Tuženik u odgovoru na tužbu u bitnom navodi da je pravilno utvrđeno činjenično stanje nepostojanja formalnih pretpostavki za pokretanje postupka i meritorno odlučivanje u sporu te je pravilno primijenjen zakon i odbačen zahtjev tužitelja za rješavanje spora. Predlaže Sudu odbiti tužbeni zahtjev kao neosnovan.
Uzimajući u obzir da stranke ne zahtijevaju održavanje rasprave to je i Sud u skladu s odredbom članka 36. stavka 1. točke 4. Zakona o upravnim sporovima (»Narodne novine«, broj: 20/10., 143/12. i 152/14., u daljnjem tekstu: ZUS) donio odluku bez održavanja rasprave.
U upravnom sporu Sud je izvršio uvid u spis upravnog spora te odgovor na tužbu tuženika, kao i uz odgovor na tužbu priloženi spis upravnog postupka.
Na temelju razmatranja svih činjeničnih i pravnih pitanja, a sukladno odredbi članka 55. stavak 3. ZUS-a, Sud je utvrdio da tužbeni zahtjev nije osnovan.
Prema odredbi članka 12. stavka 1. točke 11. Zakona o elektroničkim komunikacijama u nadležnost tuženika ulazi i rješavanje sporova između krajnjih korisnika usluga i operatora javnih komunikacijskih usluga.
Odredbom članka 50. stavka 1. Zakona o elektroničkim komunikacijama propisano je da krajnji korisnik usluga ima pravo podnijeti operatoru javnih komunikacijskih usluga prigovor u vezi s pružanjem usluga, prigovor na iznos koji je zadužen za pruženu uslugu, prigovor na kakvoću pružene usluge te prigovor zbog povrede odredaba pretplatničkog ugovora.
Stavkom 12. istoga članka Zakona o elektroničkim komunikacijama propisano je da je operator javnih komunikacijskih usluga obvezan dostaviti pisani odgovor krajnjem korisniku usluga o utemeljenosti podnesenog prigovora iz stavka 1. ovoga članka u roku od najviše 15 dana od dana zaprimanja prigovora, odnosno u roku od 30 dana od dana zaprimanja prigovora u slučaju iz članka 49. stavka 6. ovoga Zakona.
Prema odredbi članka 50. stavka 13. Zakona o elektroničkim komunikacijama na pisani odgovor operatora iz stavka 12. ovoga članka krajnji korisnik usluga ima pravo podnijeti pritužbu (reklamaciju) Povjerenstvu za pritužbe potrošača pri operatoru javnih komunikacijskih usluga u roku od 30 dana od dana dostavljanja pisanog odgovora.
Povjerenstvo za pritužbe potrošača operatora javnih komunikacijskih usluga obvezno je dostaviti pisani odgovor krajnjem korisniku usluga u roku od 30 dana od dana zaprimanja njegove pritužbe.
U slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružane usluge ili prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora Povjerenstva za pritužbe potrošača iz članka 50. stavka 13. ovoga Zakona. Zastara osporene tražbine ne teče za vrijeme rješavanja spora pred Agencijom (članak 51. stavak 1. Zakona o elektroničkim komunikacijama).
Odredbom članka 51. stavka 4. Zakona o elektroničkim komunikacijama propisano je da Povjerenstvo iz stavka 3. ovoga članka ima svojstvo i zadaće savjetodavnog tijela koje se osniva pri Agenciji prema posebnom zakonu kojim je uređena zaštita potrošača. Način rada Povjerenstva iz stavka 3. ovoga članka pobliže se propisuje pravilnikom koji donosi Vijeće Agencije, dok je stavkom 6. istog članka propisano da nakon zaprimljenog prijedloga Povjerenstva iz stavka 3. ovoga članka Agencija odlukom rješava spor iz stavka 1. ovoga članka na temelju podataka, dokumentacije i očitovanja stranaka u postupku, u pravilu bez provođenja usmene rasprave.
Uvidom u spis upravnog postupka vidljivo je da je tužitelj podnio prigovor Hrvatskom telekomu d.d. u vezi sa zaduženjima za SMS poruke s dodanom vrijednosti prema računu broj: 12000132/000 iz studenoga 2011. godine. Nadalje, razvidno je da je operator odgovorio na