 Protiv arbitražne odluke nije dopuštena žalba.
(5) Ako se radi o sporu o sklapanju, izmjeni ili obnovi kolektivnog ugovora, arbitražna odluka ima pravnu snagu i učinke kolektivnog ugovora.
3. Tijelo za tumačenje kolektivnog ugovora
Članak 62.
(1) Ugovorne strane imenuju zajedničko tijelo za tumačenje odredbi ovog kolektivnog ugovora i praćenje njegove primjene.
(2) Zajedničko tijelo ima šest članova od kojih svaka strana imenuje trojicu.
4. Otkaz kolektivnog ugovora
Članak 63.
(1) Svaka strana može otkazati Kolektivni ugovor.
(2) Otkaz je potrebno drugoj strani prethodno najaviti i obrazložiti u pisanom obliku u roku koji ne može biti kraći od šest (6) mjeseci.
(3) Po otkazivanju Kolektivnog ugovora, svaka strana može tražiti sklapanje kolektivnog ugovora.
Članak 64.
Ugovorne strane su suglasne da se postojeća zatečena visina ugovorene plaće pojedinoga radnog mjesta pod kojim se smatra osnovna plaća te stalni i povremeni dodaci, osim dodataka iz članka 31. ovog kolektivnog ugovora, i druga prva ugovorena kolektivnim ugovorima ili drugim aktima na razini trgovačkih društava, trgovca pojedinca, obrtnika, neće umanjivati usklađivanjem s ovim kolektivnim ugovorom.
XIV. PRIJELAZNE I ZAVRŠNE ODREDBE
Članak 65.
Troškove pripremanja, praćenja i ostvarivanja ovog kolektivnog ugovora snose potpisnici, svaki u svom dijelu.
Članak 66.
Ovaj kolektivni ugovor sklapa se na određeno vrijeme od jedne godine.
Članak 67.
(1) Smatra se da je ovaj Kolektivni ugovor sklopljen kad ga potpišu ovlašteni predstavnici potpisnika, a primjenjuje se od 1. veljače 2015. godine.
(2) Kolektivni ugovor će se objaviti na način kako je to utvrđeno Pravilnikom o postupku dostave i načinu vođenja evidencije kolektivnih ugovora.
Članak 68.
Stupanjem na snagu ovoga kolektivnog ugovora prestaju važiti sve odredbe Kolektivnog ugovora ugostiteljstva sklopljenog 10. svibnja 2002. godine, Dodatka I o izmjenama i dopunama Kolektivnog ugovora ugostiteljstva sklopljenog 15. srpnja 2004. godine, i Dodatka II o izmjenama i dopunama Kolektivnog ugovora ugostiteljstva sklopljenog 17. lipnja 2010.
Članak 69.
Rok za usklađivanje s ovim kolektivnim ugovorom je 60 dana od dana primjene.
Zagreb, 15. siječnja 2015.
HRVATSKA UDRUGA POSLODAVACA SINDIKAT TURIZMA I USLUGA HRVATSKE Eduard Andrić, v. r. UDRUGA UGOSTITELJSTVA                                   I TURIZMA Jako Andabak, v. r. SINDIKAT ISTRE, KVARNERA I DALMACIJE Bruno Bulić, v. r.
