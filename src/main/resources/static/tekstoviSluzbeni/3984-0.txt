50 01.06.2016 Zakon o provedbi uredbi Europske unije iz područja platnog prometa
HRVATSKI SABOR
1333
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O PROVEDBI UREDBI EUROPSKE UNIJE IZ PODRUČJA PLATNOG PROMETA
Proglašavam Zakon o provedbi uredbi Europske unije iz područja platnog prometa, koji je Hrvatski sabor donio na sjednici 18. svibnja 2016. godine.
Klasa: 011-01/16-01/21
Urbroj: 71-06-01/1-16-2
Zagreb, 23. svibnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O PROVEDBI UREDBI EUROPSKE UNIJE IZ PODRUČJA PLATNOG PROMETA
I. OPĆE ODREDBE
Predmet Zakona
Članak 1.
Ovim se Zakonom utvrđuju nadležna tijela, postupanje nadležnih tijela, izvansudski pritužbeni postupak i postupak mirenja te prekršajne odredbe za provedbu uredbi Europske unije iz područja platnog prometa iz članka 2. ovoga Zakona.
Pravo Europske unije
Članak 2.
Ovim se Zakonom osiguravaju pretpostavke za provedbu sljedećih uredbi Europske unije:
1. Uredbe (EZ) br. 924/2009 Europskog parlamenta i Vijeća od 16. rujna 2009. o prekograničnim plaćanjima u Zajednici i stavljanju izvan snage Uredbe (EZ) br. 2560/2001 (tekst važan za EGP) (u daljnjem tekstu: Uredba (EZ) br. 924/2009)
2. Uredbe (EU) br. 260/2012 Europskog parlamenta i Vijeća od 14. ožujka 2012. o utvrđivanju tehničkih i poslovnih zahtjeva za kreditne transfere i izravna terećenja u eurima i o izmjeni Uredbe (EZ) br. 924/2009 (tekst važan za EGP) (u daljnjem tekstu: Uredba (EU) br. 260/2012) i
3. Uredbe (EU) 2015/751 Europskog parlamenta i Vijeća od 29. travnja 2015. o međubankovnim naknadama za platne transakcije na temelju kartica (tekst važan za EGP) (u daljnjem tekstu: Uredba (EU) 2015/751).
Pojmovi
Članak 3.
(1) Pojedini pojmovi u smislu ovoga Zakona imaju sljedeće značenje:
1. »država članica«, »matična država članica«, »treća zemlja«, »okvirni ugovor«, »nalog za plaćanje« i »platni instrument« imaju značenje identično definicijama istih pojmova iz zakona kojim se uređuje platni promet
2. »upravitelj platnog sustava« jest osoba koja upravlja platnim sustavom u skladu sa zakonom kojim se uređuje platni promet
3. »korisnik platnih usluga« ima značenje identično definiciji istog pojma iz Uredbe (EZ) br. 924/2009 ili iz Uredbe (EU) 2015/751, odnosno definiciji pojma »KPU« iz Uredbe (EU) br. 260/2012, ovisno o tome na koju se od tih uredbi ovaj Zakon primjenjuje u konkretnom slučaju
4. »platna transakcija« ima značenje identično definiciji istog pojma iz Uredbe (EZ) br. 924/2009, Uredbe (EU) br. 260/2012, odnosno iz Uredbe (EU) 2015/751, ovisno o tome na koju se od tih uredbi ovaj Zakon primjenjuje u konkretnom slučaju
5. »potrošač« ima značenje identično definiciji istog pojma iz Uredbe (EZ) br. 924/2009, Uredbe (EU) br. 260/2012, odnosno iz Uredbe (EU) 2015/751, ovisno o tome na koju se od tih uredbi ovaj Zakon primjenjuje u konkretnom slučaju
6. »IBAN« ima značenje identično definiciji istog pojma iz Uredbe (EU) br. 260/2012
7. »BIC« ima značenje identično definiciji istog pojma iz Uredbe (EU) br. 260/2012
8. »naknada«, »dostupnost«, »kreditni transfer«, »platitelj«, »izravno terećenje«, »primatelj plaćanja«, »platna shema«, »prekogranična platna transakcija«, »nacionalna platna transakcija«, »višestrana međubankovna naknada«, »R-transakcija«, »platni sustav«, »platni sustav za mala plaćanja«, »interoperabilnost«, »prihvatitelj«, »izdavatelj«, »transakcija debitnom karticom«, »transakcija kreditnom karticom«, »platna transakcija na temelju kartica«, »međubankovna naknada«, »netonadoknada«, »naknada koja se zaračunava trgovcima«, »platna kartica«, »kartična platna shema«, »platni instrument na temelju kartica«, »aplikacija za plaćanje«, »obrada«, »izvršitelj obrade«, »prodajno mjesto«, »platni brend«, »co-badging« iz odredaba članaka od 7. do 13. ovoga Zakona imaju značenja identična istim pojmovima iz one uredbe na koju se pojedina od tih odredaba odnosi.
(2) Pojam »pružatelj platnih usluga« u ovom Zakonu ima značenje identično