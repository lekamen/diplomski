i morskih luka ili drugim odgovarajućim poslovima pravne naravi.
Članak 6.b
Za inspektora sigurnosti plovidbe iz članka 4. kojemu je u nadležnosti obavljanje pojedinih inspekcijskih poslova nadzora hidro-građevinske inspekcije (hidro-građevinski inspektor) može se imenovati osoba koja pored općih uvjeta propisanih posebnim zakonom i propisom kojim se uređuje unutarnji red Ministarstva ima i jednu godinu radnog iskustva na poslovima nadzora gradnje na pomorskom dobru i morskim lukama ili drugim odgovarajućim poslovima građevinske naravi.«
Članak 5.
U članku 7. iza stavka 3. dodaju se stavci 4. i 5. koji glase:
»(4) Osposobljavanje inspektora za nadzor stranih brodova provodi se sukladno harmoniziranoj shemi osposobljavanja, usvojenoj od strane Komiteta Pariškog memoranduma. Ministarstvo periodično provjerava ispunjavanje uvjeta za inspektora sigurnosti plovidbe iz članka 5. ovog Pravilnika prije izdavanja ovlaštenja za nadzor stranih brodova.
(5) Inspektor sigurnosti plovidbe iz članka 4. će se prilikom obavljanja inspekcijskog pregleda stranog broda pridržavati odredbi Kodeksa dobrog ponašanja usvojenog od strane Pariškog memoranduma.«
Članak 6.
U članku 16. stavak 3. zamjenjuje se novim stavkom 3. koji glasi:
»(3) Planovi se sastavljaju vodeći računa o sljedećim ciljevima u obavljanju inspekcijskih poslova, u ovisnosti o procjeni rizika:
1) najmanje jednom u godini mogu se pregledati:
– svi domaći putnički brodovi;
– svi domaći tankeri;
– sve luke;
– svi objekti sigurnosti plovidbe;
– označeni, odnosno uređeni plovni putovi.
2) najmanje jednom u dvije godine mogu se pregledati:
– svi domaći teretni i ribarski brodovi u nacionalnoj plovidbi;
– svi plutajući objekti, tehnički plovni objekti i nepomični odobalni objekti;
3) najmanje jednom u tri godine mogu se pregledati:
– ostali domaći brodovi u međunarodnoj plovidbi;
– sve domaće jahte za gospodarsku djelatnost.«
Članak 7.
U članku 66. u stavku 7. iza riječi: »plovidbe,« riječi: »nadležno tijelo« zamjenjuju se riječima: »nadležna Lučka kapetanija će odmah dostaviti informaciju o zabrani Upravi nadležnoj za nadzor stranih brodova, koja«.
Članak 8.
U članku 66.a stavak 2. broj: »XL« zamjenjuje se brojem: »XXX«.
Članak 9.
U članku 103. stavak 2. broj: »XLI« zamjenjuje se brojem: »XXXI«.
PRIJELAZNE I ZAVRŠNE ODREDBE
Članak 10.
Inspektori koji su do stupanja na snagu ovog Pravilnika imenovani sukladno članku 122. Pravilnika o obavljanju inspekcijskog nadzora sigurnosti plovidbe (»Narodne novine« br. 39/11, 112/14 i 33/15) nastavit će obavljati poslove inspekcijskog nadzora stranih brodova i bit će ovlašteni sukladno članku 8.c istog Pravilnika, uz obvezu obnove ovlaštenja unutar 5 godina od dana stupanja na snagu ovog Pravilnika.
Članak 11.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/86
Urbroj: 530-03-2-15-1
Zagreb, 24. srpnja 2015.
Ministar dr. sc. Siniša Hajdaš Dončić, v. r.
