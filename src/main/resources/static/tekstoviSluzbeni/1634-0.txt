84 29.07.2015 Pravilnik o izgledu i sadržaju obrazaca za dostavljanje i razmjenu podataka između tijela država članica Europske unije nadležnih za provedbu zakona
MINISTARSTVO UNUTARNJIH POSLOVA
1635
Na temelju članka 7. stavka 2. i članka 13. stavka 3. Zakona o pojednostavljenju razmjene podataka između tijela država članica Europske unije nadležnih za provedbu zakona (»Narodne novine«, broj: 56/2015), ministar unutarnjih poslova donosi
PRAVILNIK
O IZGLEDU I SADRŽAJU OBRAZACA ZA DOSTAVLJANJE I RAZMJENU PODATAKA IZMEĐU TIJELA DRŽAVA ČLANICA EUROPSKE UNIJE NADLEŽNIH ZA PROVEDBU ZAKONA
Članak 1.
Ovim Pravilnikom propisuje se izgled i sadržaj Obrasca zahtjeva za dostavljanje podataka (Obrazac 1) te Obrasca za razmjenu podataka (Obrazac 2) između tijela država članica Europske unije nadležnih za provedbu zakona.
Članak 2.
Ovim Pravilnikom se u pravni poredak Republike Hrvatske prenosi Okvirna odluka Vijeća 2006/960/PUP od 18. prosinca 2006. o pojednostavljenju razmjene informacija i obavještajnih podataka između tijela zaduženih za izvršavanje zakona u državama članicama Europske unije i Odluka Vijeća 2007/845/PUP od 6. prosinca 2007. o suradnji između ureda za oduzimanje imovinske koristi država članica u području praćenja i utvrđivanja imovinske koristi ostvarene kaznenim djelom ili druge imovine povezane s kaznenim djelom.
Članak 3.
Obrazac 1 i 2 tiskani su uz ovaj Pravilnik i čine njegov sastavni dio.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-51045/3-2015.
Zagreb, 22. srpnja 2015.
Ministar Ranko Ostojić, v. r.
OBRAZAC 1 - OBRAZAC 2
