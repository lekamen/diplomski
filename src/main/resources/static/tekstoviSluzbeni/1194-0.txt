62 05.06.2015 Odluka o usvajanju izmjena Jamstvenih programa i Općih uvjeta za izdavanje jamstava Hrvatske agencije za malo gospodarstvo, inovacije i investicije
VLADA REPUBLIKE HRVATSKE
1195
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) i članka 9. stavka 1. Zakona o poticanju razvoja malog gospodarstva (»Narodne novine«, br. 29/2002, 63/2007, 53/2012 i 56/2013), Vlada Republike Hrvatske je na sjednici održanoj 3. lipnja 2015. godine donijela
ODLUKU
O USVAJANJU IZMJENA JAMSTVENIH PROGRAMA I OPĆIH UVJETA ZA IZDAVANJE JAMSTAVA HRVATSKE AGENCIJE ZA MALO GOSPODARSTVO, INOVACIJE I INVESTICIJE
I.
Usvajaju se Izmjene Jamstvenih programa Hrvatske agencije za malo gospodarstvo, inovacije i investicije, i to:
– Izmjene Jamstvenog programa »EU početnik« (»Narodne novine«, br. 153/2013 i 145/2014);
– Izmjena Jamstvenog programa »Rastimo zajedno« (»Narodne novine«, br. 153/2013 i 145/2014).
Izmjene Jamstvenih programa iz stavka 1. ove točke sastavni su dio ove Odluke.
II.
Usvaja se Izmjena Općih uvjeta za izdavanje jamstava Hrvatske agencije za malo gospodarstvo, inovacije i investicije (»Narodne novine«, br. 51/2012, 20/2013, 153/2013 i 145/2014).
Izmjena Općih uvjeta za izdavanje jamstava iz stavka 1. ove točke sastavni je dio ove Odluke.
III.
Zahtjevi za jamstva zaprimljeni do stupanja na snagu ove Odluke, obradit će se po uvjetima iz Jamstvenih programa i Općih uvjeta koji su bili na snazi na dan njihova zaprimanja.
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/228
Urbroj: 50301-05/05-15-2
Zagreb, 3. lipnja 2015.
Predsjednik Zoran Milanović, v. r.
IZMJENE JAMSTVENOG PROGRAMA »EU POČETNIK«
U Jamstvenom programu »EU početnik« (»Narodne novine«, br. 153/2013 i 145/2014) u točki 3. »Mjera D – Leasing« mijenja se i glasi:
»Mjera D – Leasing
Mjera D1 – najviši iznos jamstva do 10.000.000,00 kn za proširenje ponude u turizmu i povećanje kapaciteta u prerađivačkoj industriji u Republici Hrvatskoj
Mjera D2 – najviši iznos jamstva do 3.000.000,00 kn za sve ostale djelatnosti
HAMAG – BICRO u okviru ove mjere izdaje jamstva za ulaganje u dugotrajnu materijalnu i nematerijalnu imovinu osim imovine isključene Pravilnikom o izdavanju jamstava. Učešće iznosi najmanje 20%. Ovom mjerom podržava se isključivo financijski leasing.«
Točka 4. mijenja se i glasi:
»a) Zahtjev za jamstvo podnosi i potpisuje subjekt malog gospodarstva na propisanom obrascu, uz supotpis kreditora;
b) Subjekt malog gospodarstva može prije podnošenja zahtjeva za kredit zatražiti od HAMAG – BICRO-a pismo namjere za izdavanje jamstva koje vrijedi 6 mjeseci od datuma izdavanja, osim za projekte iz Mjere A i Mjere D – gdje je predviđen najviši iznos jamstva do 10.000.000,00 kn za proširenje ponude u turizmu i povećanje kapaciteta u prerađivačkoj industriji u RH i projekte iz Mjere B2 - gdje je predviđen najviši iznos jamstva do 160.000,00 kn za mikrokreditiranje. Zahtjevu za izdavanje pisma namjere prilaže se dokumentacija navedena na službenoj internet stranici HAMAG – BICRO-a bez dokumentacije kreditora. HAMAG – BICRO neće razmatrati Zahtjeve za izdavanje pisma namjere poduzetnika koji su već podnijeli Zahtjev za kredit.«
IZMJENA JAMSTVENOG PROGRAMA »RASTIMO ZAJEDNO«
U Jamstvenom programu »Rastimo zajedno« (»Narodne novine«, br. 153/2013 i 145/2014) u točki 3. »Mjera D – Leasing« mijenja se i glasi:
»Mjera D – Leasing
Mjera D1 – najviši iznos jamstva do 18.000.000,00 kn za proširenje ponude u turizmu i povećanje kapaciteta u prerađivačkoj industriji u Republici Hrvatskoj
Mjera D2 – najviši iznos jamstva do 7.500.000,00 kn za sve ostale djelatnosti
HAMAG – BICRO u okviru ove mjere izdaje jamstva za ulaganje u dugotrajnu materijalnu i nematerijalnu imovinu osim imovine isključene Pravilnikom o izdavanju jamstava. Učešće iznosi najmanje 20%. Ovom mjerom podržava se isključivo financijski leasing.«
IZMJENA OPĆIH UVJETA ZA IZDAVANJE JAMSTAVA HRVATSKE AGENCIJE ZA