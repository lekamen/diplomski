 osnivanja spisa iznimno se upisuje datum kada je predmet predan pošti ili neposredno sudu.
Upisivanje spisa koji su bili označeni kao dovršeni
Članak 112.
(1) Kad se u spisu koji je u sustavu JCMS označen kao dovršen nastavi postupak zbog ukidanja, djelomičnog ukidanja odluke ili drugih razloga, spis će se upisati pod novim poslovnim brojem s potrebnim ranijim upisima, koristeći funkciju kopiranja spisa.
(2) Podnesci s izvanrednim pravnim lijekovima, kao i ostali podnesci kojima se traži izmjena pravomoćne odluke, upisat će se u sustav JCMS u spis na koji se odnosi.
Izvješće o Zahtjevu za zaštitu zakonitosti (Zzz)
Članak 113.
(1) U izvješću Zahtjeva za zaštitu zakonitosti (Zzz) nalaze se predmeti u kojima je izjavljen Zahtjev za zaštitu zakonitosti.
(2) U prvostupanjskim sudovima se povodom izjavljenog Zahtjeva za zaštitu zakonitosti u sustav JCMS unosi naredba za dostavu spisa Vrhovnom sudu Republike Hrvatske i o tome se obavještava Visoki prekršajni sud RH.
XXIII. ODREDBE O DOSTAVI
Članak 114.
Unutarnja dostava u sudu obavlja se putem sustava JCMS.
Članak 115.
(1) Sustav JCMS omogućava ispis dostavne liste za poštu i dostavne knjige za mjesto. Ova lista sadrži podatke o primatelju, vrsti otpravka i datumu otpravka.
(2) Dostavna knjiga za mjesto sadrži otpravke koji se dostavljaju primateljima neposredno putem sudskih dostavljača.
XXIV. UPISNIK SUDSKE UPRAVE
Članak 116.
(1) Upisnici sudske uprave vode se u sustavu JCMS.
(2) Iznimno od stavka 1. ovoga članka u sustavu Zahtjev za zaštitu zakonitosti ne vodi se upisnik za povjerljive i strogo povjerljive predmete Su-pov i Su-StrPov.
XXV. POSEBNE ODREDBE ZA POSTUPKE VEZANE UZ ROK
Članak 117.
U spisima u kojima je okrivljenik lišen slobode, određeno zadržavanje, mjere opreza, kada se odlučuje o prijedlogu povodom hitnog izvođenja dokaza ili samostalnog izricanja zaštitnih mjera prije pokretanja prekršajnog postupka, u sustav JCMS upisat će se navedene činjenice, osnovni podaci o radnji, podaci o odluci i drugi potrebni podaci.
Članak 118.
Ako se rješenje o produljenju zadržavanja nije moglo dostaviti upravi zatvora prije isteka roka za puštanje na slobodu, činjenica da je rješavatelj o donesenom rješenju obavijestio upravu zatvora brzojavom, telefaksom, telefonom ili elektroničkom poštom, evidentirat će se u sustav JCMS.
Članak 119.
Zapisnik i potvrda o privremeno oduzetim predmetima unosi se u sustav JCMS kao podnesak.
Članak 120.
(1) Rješavatelj predmeta iz članka 117. ovog Pravilnika dužan je tri dana prije planiranog početka korištenja godišnjeg odmora ili planirane odsutnosti obavijestiti ured predsjednika suda o navedenim činjenicama.
(2) Rješavatelj iz stavka 1. ovog članka iznimkom u automatskoj dodjeli isključuje se iz dodjele hitnih spisa za vrijeme odsutnosti.
(3) Ured predsjednika suda dužan je obavijesti ovlaštenu osobu u sudu o predvidivoj odsutnosti rješavatelja.
(4) Ovlaštena osoba u sudu je dužna isključiti iz automatske dodjele hitnih predmeta rješavatelja za kojega mu je ured predsjednika suda dostavio obavijest o odsutnosti.
XXVI. PRESTANAK RADA SUDSKE REFERADE
Članak 121.
(1) Rješavatelj koji prestaje s radom u sudu dužan je bez odgode pisanim putem obavijestiti ured predsjednika suda o datumu prestanka rada.
(2) Kada rješavatelj prestane raditi u sudu, njegova referada u sustavu JCMS se gasi, a u odnosu na sve predmete dodijeljene tom rješavatelju određuje se ponovljena automatska dodjela.
(3) Nakon primitka obavijesti iz stavka 1. ovog članka, predsjednik suda ili druga ovlaštena osoba u sudu dat će nalog administratoru sustava JCMS u sudu da razduži ovlasti rješavatelja za rad u sustavu JCMS te da pokrene automatsku dodjelu spisa na kojima je potrebno nastaviti rad.
XXVII. POSLOVANJE S POŠTOM
Članak 122.
Predaja pošiljaka generira se iz sustava JCMS.
XXVIII. e-OGLASNA PLOČA
Članak 123.
(1) Pismena i odluke koje je potrebno objaviti na e-Oglasnoj ploči dostavljaju se putem sustava JCMS, a nakon što za to budu ispunjeni tehnički uvjeti što odlukom potvrđuje 