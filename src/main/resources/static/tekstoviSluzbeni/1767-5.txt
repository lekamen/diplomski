 zahtjev dostavljaju nadležnom tijelu inspekcije rada, a svaki pojedini radnik na svoj zahtjev ima pristup evidenciji o zdravstvenom nadzoru, zdravstvenom pregledu i izloženosti, koje se odnose na njega osobno.
(11) Kada poslodavac prekine s obavljanjem djelatnosti, dužan je nadležnom tijelu inspekcije rada dostaviti evidencije o zdravstvenom stanju i izloženosti radnika.
(12) Kada se zdravstvenim nadzorom utvrdi bolest radnika ili štetni učinci na njegovo zdravlje, koje su po mišljenju specijalista medicine rada posljedica izloženosti opasnim kemikalijama na radu, ili kada se utvrdi da je bila premašena obvezujuća biološka granična vrijednost, specijalist medicine rada obavještava radnika o rezultatima koji se odnosi na njega osobno zajedno s podacima i savjetom kakvu bi vrstu zdravstvenog nadzora trebao provesti nakon završenog razdoblja izloženosti.
(13) U okolnostima iz članka 12. ovoga Pravilnika, poslodavac mora:
1) provjeriti procjenu rizika, provedenu u skladu s člankom 5. ovoga Pravilnika,
2) ponovno razmotriti mjere predviđene za uklanjanje ili smanjenje rizika u skladu s člancima 6. i 7. ovoga Pravilnika,
3) poštivati mišljenje ovlaštenog specijalista medicine rada ili nadležnog tijela inspekcije rada u provedbi mjera koje su potrebne za otklanjanje ili smanjenje rizika u skladu s člankom 7. ovoga Pravilnika, uključujući mogućnost preraspodjele radnika na drugo mjesto rada, na kojem nema rizika za daljnju izloženost opasnim kemikalijama,
4) osigurati stalni zdravstveni nadzor i liječničke preglede bilo kojeg radnika koji je bio izložen na sličan način.
Članak 12.
Savjetovanje i suradnja s radnicima i povjerenicima radnika za zaštitu na radu
Savjetovanje i suradnja s radnicima i njihovim povjerenicima za zaštitu na radu o odredbama ovoga Pravilnika uključujući i njegove priloge, obavlja se u skladu s odredbama Zakona o zaštiti na radu.
PRIJELAZNE I ZAVRŠNE ODREDBE
Članak 13.
Danom stupanja na snagu ovoga Pravilnika prestaje važiti Pravilnik o zaštiti radnika od rizika zbog izloženosti kemijskim tvarima na radu (»Narodne novine«, br. 155/08).
Članak 14.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-01/02
Urbroj: 524-03-02-01/4-15-15
Zagreb, 18. kolovoza 2015.
Ministar prof. dr. sc. Mirando Mrsić, dr. med., v. r.
PRILOG I.
POPIS OBVEZUJUĆIH GRANIČNIH VRIJEDNOSTI ZA PROFESIONALNU IZLOŽENOST
Ime tvari | EINECS br. | CAS br. | Granična vrijednost za prof. izloženost od 8 sati ppm | Kratkotrajna granična vrijednost za profesionalnu izloženost ppm |
mg/m3 | ppm | mg/m3 | ppm |
anorgansko olovo i njegovi spojevi | 0,15 | | | |
PRILOG II.
OBVEZUJUĆE BIOLOŠKE GRANIČNE VRIJEDNOSTI I MJERE ZA ZDRAVSTVENI NADZOR
1. Olovo i njegovi ionski spojevi
1.1 Biološko praćenje mora uključivati mjerenje koncentracije olova u krvi (Pb) uporabom absorpcijske spektrometrije ili metode, koja daje jednakovrijedne rezultate. Obvezujuća biološka granična vrijednost je:
70 μg Pb/100 ml krvi
1.2 Zdravstveni nadzor provodi se ako:
– je izloženost koncentraciji olova u zraku veća od 0,075 mg/m3, izračunato kao vremenski proračunati prosjek u 40 sati tjedno, ili
– ako je kod pojedinih radnika izmjerena koncentracija u krvi veća od 40 μg Pb/100 ml krvi.
1.3 Praktične smjernice za biološko praćenje i nadziranje zdravlja treba izraditi u skladu s člankom 12. Moraju sadržavati preporuke za karakteristične biološke pokazatelje (npr. ALAU, ZPP, ALAD) i strategiju za biološko praćenje.
PRILOG III.
ZABRANE
Zabranjena je proizvodnja, izrada ili uporaba kemijskih tvari na radu i djelatnosti, koje uključuju dolje navedene kemijske tvari. Zabrana ne vrijedi ukoliko je kemijska tvar sastavni dio druge kemijske tvari ili otpadaka, ukoliko je koncentracija kemijske tvari niža od granične vrijednosti.
(a) Kemijske tvari
EINECS br. | CAS br. | Ime tvari | Granična koncentracija, koja je izuzeta |
202–080–4 | 91–59–8 | 2-naftilamin i njegove soli | 0,1 % w/w |
202–177–1 | 92–67–1 | 4-aminodifenil i njegove soli | 0,1 %