broj za koji se traži prijenos ne glasi na ime podnositelja zahtjeva za prijenos broja, a koju činjenicu je inspektor tuženika u osporavanom rješenju utvrdio, tužitelj navodi da u vrijeme podnošenja zahtjeva za prijenos broja tužitelj više nije bio vlasnik obrta, pa nije niti mogao podnijeti zahtjev kao vlasnik obrta, a o navedenom da je tužitelj priložio zainteresiranoj osobi valjani dokaz. Nastavno, ističe da se tuženik neosnovano pozivao na Opće uvjete poslovanja tvrdeći da je tužitelj u trenutku kada je podnio zahtjev za prijenos pretplatničkog odnosa imao nesporna dugovanja prema Hrvatskom Telekomu d.d., slijedom čega da je Hrvatski Telekom d.d. s pravom osporio tužiteljev zahtjev, tvrdeći da se radi o spornom dugovanju te imajući u vidu odredbu članka 4. Općih uvjeta Hrvatskog Telekoma kojom je propisano da se neće odbiti zahtjev za sklapanje pretplatničkog ugovora u slučaju kada podnositelj zahtjeva osporava u sudskom ili kojem drugom izvansudskom postupku dugovanja prema Hrvatskom Telekomu d.d. Slijedom svega navedenog, tužitelj je ustrajao kod tužbenog zahtjeva. Tužitelj je uz svoj podnesak od 24. rujna 2014. dostavio presliku zahtjeva tužitelja za zasnivanje pretplatničkog odnosa operateru VIPnet d.o.o. od 29. prosinca 2012. te nečitko presliku zahtjeva za prijenos broja sa obrta na fizičku osobu od 8. studenoga 2012., ali za broj u pokretnoj mreži.
Sud je u ovom upravnom sporu 21. svibnja 2015. održao ročište za raspravu u prisutnosti opunomoćenice tužitelja, službene osobe tuženika, a u odsutnosti uredno pozvane zainteresirane osobe, u skladu s odredbom članka 39. stavka 2. u svezi s člankom 37. stavka 3. Zakona o upravnim sporovima (»Narodne novine« broj 20/10 i 143/12, 152/14, u nastavku teksta ZUS) te je strankama u skladu s odredbom članka 6. ZUS-a dana mogućnost izjasniti se o zahtjevima i navodima drugih stranaka te o svim pitanjima koja su predmet ovog upravnog spora. Na istom ročištu izveden je dokaz uvidom u dokumentaciju koja prileži spisu predmeta upravnoga spora, nakon čega je zaključena rasprava.
Kako tuženik u ostavljenom mu roku od 30 dana postupajući po rješenju Suda od 23. travnja 2014. (dostavljenom tuženiku 29. travnja 2014.), a niti do održavanja predmetnog ročišta nije dostavio Sudu cjelokupni spis predmeta upravnog postupka, Sud je odlučio spor riješiti bez spisa predmeta. Pri takvom stanju spisa ovog spora Sud za sada ne može otkloniti prigovor na zakonitost osporavane tuženikove odluke iznesene u tužbi i u tijeku upravnog spora, pa se utoliko može smatrati da osporavana odluka tuženika sadržava nedostatke koji sprečavaju ocjenu njezine zakonitosti. Stoga je Sud poništio osporavanu tuženikovu odluku te je predmet, uzevši u obzir prirodu stvari, vratio tuženiku na ponovni postupak primjenom članka 58. stavak 1. ZUS-a, u svezi s člankom 36. stavkom 1. točkom 3. ZUS-a te člankom 8. ZUS-a. U ponovnom postupku tuženik će u roku od 60 dana od dostave ove presude odlučiti o navodima tužitelja iz tužbe kojom je pokrenut ovaj upravni spor (čl. 81. st. 2. ZUS-a) pri tome će upotpuniti postupak na način da će od Hrvatskog Telekoma d.d. (ovdje zainteresirane osobe) zatražiti očitovanje kada je tužitelj podnio zahtjev Hrvatskom Telekomu d.d. za prijenos pretplatničkog ugovora s obrta na sebe kao fizičku osobu te je li podnio navedeni zahtjev za broj 051 811 288 ili za broj 098 257 873 uz dostavu preslike navedenog zahtjeva tužitelja upućenog ovdje zainteresiranoj osobi, je li broj 051 811 288 za koji je tužitelj podnio VIPnet d.o.o. zahtjev za zasnivanje pretplatničkog odnosa i prijenos broja bio evidentiran kod zainteresirane osobe kao na obrtu tužitelja ili tužitelja kao fizičke osobe, potom će od zainteresirane osobe zatražiti dostavu preslike zahtjeva tužitelja upućenog istome dioničkom društvu od 8. studenoga 2012. iz kojeg će biti razvidno je li tužitelj tada podnio zahtjev zainteresiranoj osobi za prijenos pretplatničkog ugovora s obrta na sebe kao fizičku osobu i za koji broj ili je tada podnio