 strana.
(3) Ako čamci tegle ili prevlače vezane uz bok samo čamce, oni noću moraju imati svjetla kakva su propisana u stavku 1. ovoga članka.
(4) Tegljeni čamci ili oni prevlačeni uz bok moraju noću imati obično bijelo svjetlo, vidljivo sa svih strana. Ova odredba se ne primjenjuje na čamce koji pripadaju plovilima.
(5) Čamci koji plove pomoću jedara moraju imati:
Noću:
a) bočna svjetla i krmeno svjetlo, pri čemu su bočna svjetla postavljena jedno do drugoga ili u istu svjetiljku u uzdužnu osu čamca na pramcu ili blizu pramca, a krmeno svjetlo postavljeno na stražnjem dijelu čamca. Navedena svjetla mogu biti i obična svjetla; ili
b) bočna svjetla i krmeno svjetlo u istoj svjetiljci postavljenoj na pogodno mjesto na vrh ili na gornji dio jarbola. Navedena svjetla mogu biti i obična svjetla; ili
c) kod čamaca kraćih od 7 m, obično bijelo svjetlo vidljivo sa svih strana. Kod približavanja drugih plovila ova plovila moraju pokazati još jedno dodatno obično bijelo svjetlo.
(6) Čamci koji plove samostalno bez motornog pogona i bez jedara moraju pokazivati noću obično bijelo svjetlo vidljivo sa svih strana. Međutim, čamci koji pripadaju plovilima pod istim uvjetima ne moraju pokazivati to svjetlo osim kod približavanja drugih plovila.
(7) Čamci koji plove uz pomoć jedara i istovremeno upotrebljavaju motor moraju imati:
Danju:
Crni konus s vrhom okrenutim prema dolje koji je postavljen što je moguće više i gdje je najlakše uočljiv.
Članak 3.14 – Dodatno obilježavanje plovila koja prevoze opasne tvari za vrijeme plovidbe
(1) Plovila koja su uključena u prijevoz zapaljivih tvari navedenih u ADN-u moraju, kao dodatak oznakama iz ovoga Pravilnika, imati sljedeće oznake propisane pododjeljkom 7.1.5.0 ili 7.2.5.0 ADN-a:
Noću:
plavo svjetlo
Danju:
plavi konus okrenut vrhom prema dolje
kao što je naznačeno u ADN-u, glava 3.2, tablica A, kolona (12) ili tablica C, kolona (19).
Oznake moraju biti postavljene na pogodno mjesto i dovoljno visoko da se vide sa svih strana. Plavi konus može biti zamijenjen s jednim plavim konusom na pramcu i jednim plavim konusom na krmi koji je postavljen na visinu ne manju od 3 m.
(2) Plovila koja su uključena u prijevoz tvari koje predstavljaju opasnost po zdravlje, navedenih u ADN-u moraju, kao dodatak oznakama iz ovoga Pravilnika, imati sljedeće oznake propisane pododjeljkom 7.1.5.0 ili 7.2.5.0 ADN-a:
Noću:
dva plava svjetla
Danju:
dva plava konusa okrenuta vrhovima prema dolje
kao što je naznačeno u ADN-u, glava 3.2, tablica A, kolona (12) ili tablica C, kolona (19).
Oznake moraju biti postavljene na pogodno mjesto, oko 1 m jedna iznad druge i dovoljno visoko da budu vidljive sa svih strana. Dva plava konusa mogu biti zamijenjena s dva plava konusa na pramcu i dva plava konusa na krmi koji su postavljeni na visinu ne manju od 3 m.
(3) Plovila koja su uključena u prijevoz eksplozivnih tvari navedenih ADN-u moraju, kao dodatak oznakama iz ovoga Pravilnika, imati sljedeće oznake propisane pododjeljkom 7.1.5.0 ili 7.2.5.0 ADN-a:
Noću:
tri plava svjetla
Danju:
tri plava konusa okrenuta vrhovima prema dolje
kao što je naznačeno u ADN-u, glava 3.2, tablica A, kolona (12)
Oznake moraju biti postavljene na pogodno mjesto, oko 1 m jedna iznad druge i dovoljno visoko da budu vidljive sa svih strana. Tri plava konusa mogu biti zamijenjena s tri plava konusa na pramcu i tri plava konusa na krmi koji su postavljeni na visinu ne manju od 3 m.
(4) Kada se u potiskivanom ili bočnom sastavu nalazi jedno ili više plovila iz stavaka 1., 2. ili 3. ovoga članka, plovilo koje pokreće potiskivani sastav ili bočni sastav mora imati oznake propisane u stavcima 1., 2. ili 3. ovoga članka.
(5) Potiskivani sastavi iz stavka 4. ovoga članka pokretani s dva potiskivača vezana bok uz bok moraju imati oznake iz navedenog stavka na potiskivaču koji se nalazi na desnoj strani sastava.
(6) Svako plovilo, potiskivani sastav ili bočni sastav koji istodobno obavljaju prijevoz više vrsta opasnih tvari navedenih u stavcima 1., 2. i 3. ovoga članka,