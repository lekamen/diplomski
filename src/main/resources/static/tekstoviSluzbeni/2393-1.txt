 Agenciji za plaćanja zahtjeve za isplatu potpore (u daljnjem tekstu: zahtjev) na obrascima koji se nalaze u Prilogu I., Prilogu II., Prilogu III., Prilogu IV. dio A, Prilogu V. dio A, Prilogu V. dio D i Prilogu VI. dio A ovoga Pravilnika.
(2) Podnositelj zahtjeva mora u zahtjevu potvrditi da:
– su podaci navedeni u zahtjevu istiniti
– je upoznat s odredbama Programa i ovoga Pravilnika
– će omogućiti kontrolu na terenu i inspekcijski nadzor
– će čuvati kopije zahtjeva i priloga 5 godina od dana podnošenja zahtjeva i
– nije po računima priloženim uz zahtjev ostvario potporu iz drugih izvora financiranja.
(3) Obrasci zahtjeva s pripadajućom dokumentacijom šalju se putem pošte ili dostavljaju neposredno Agenciji za plaćanja isključivo u tiskanom obliku.
(4) Na originalu računa, koji se koristi za ostvarivanje prava na potporu, mora biti naznačeno ime, prezime i OIB podnositelja zahtjeva te je na isti podnositelj zahtjeva dužan vlastoručno naznačiti neizbrisivu oznaku: »NPP 2016.«
(5) Zahtjevu se prilaže jasno čitljiva preslika originala računa iz stavka 4. ovoga članka, a u slučaju plaćanja transakcijskim računom i originalni dokaz o plaćanju računa, na kojem je naznačeno ime i prezime podnositelja zahtjeva odnosno, u slučaju plaćanja internetskim bankarstvom potrebno je priložiti potvrdu banke o plaćanju/izvršenoj transakciji.
(6) U slučaju kada su dokumenti iz stavka 4. ovoga članka pisani na jeziku koji nije hrvatski ili engleski, Agencija za plaćanja ima pravo tražiti da korisnik priloži i ovjereni prijevod sudskog tumača navedenih dokumenata.
(7) Ekološki pčelari dužni su zahtjevu priložiti presliku certifikata o ekološkoj proizvodnji za 2016. godinu.
(8) Zahtjev podnesen nakon isteka roka navedenog za pojedinu mjeru smatrat će se nepravovremeno podnesenim i neće se razmatrati.
(9) Računi plaćeni nakon isteka roka navedenog za pojedinu mjeru smatrat će se nepravovremenim i neće se obračunavati u ukupan iznos za obračun potpore.
(10) Ako je korisnik priloženim računima opravdao manji iznos od moguće maksimalne potpore prema ovom Pravilniku pripada mu potpora po tom manjem iznosu.
(11) Ako zbroj svih odobrenih zahtjeva po mjeri za potporom premaši Programom predviđena novčana sredstva za tu mjeru, proporcionalno će se smanjiti odobreni iznosi za isplatu potpore.
Članak 5.
U provođenju mjera i pravila propisanih ovim Pravilnikom obračun tečaja eura vršit će se u kunskoj protuvrijednosti prema tečaju Europske središnje banke na dan 1. siječnja 2013. godine.
Članak 6.
(1) Troškovi za koje se ne može ostvariti potpora su:
– porezi, uključujući porez na dodanu vrijednost
– carinske i uvozne pristojbe i sve ostale naknade
– novčane kazne, financijske kazne i troškovi parničnog postupka
– troškovi rabljene opreme
– troškovi transporta
– bankovni troškovi, troškovi jamstava i slične naknade
– troškovi pretvaranja, naknade i tečajni troškovi vezani uz račune u eurima, kao i drugi isključivo financijski izdaci
– plaćanja u naturi
– svi troškovi održavanja, amortizacije i
– troškovi najma.
(2) Iznimno od odredbi stavka 1. ovoga članka dopušteni su troškovi iz:
– stavka 1. podstavka 5., 9. i 10. ovoga članka za mjeru Primijenjena istraživanja u pčelarstvu i
– stavka 1. podstavka 10. ovoga članka za sufinanciranje edukacije iz članka 18. stavka 1. točke b) ovoga Pravilnika.
Članak 7.
Dvostruko financiranje mjera utvrđenih ovim Pravilnikom nije dozvoljeno.
Članak 8.
U slučaju više sile i izvanrednih okolnosti korisnik ili njegov ovlaštenik mora u roku od deset radnih dana od dana nastanka događaja o tome obavijestiti Agenciju za plaćanja na obrascu iz Priloga VII. ovoga Pravilnika te priložiti potrebne dokaze.
Članak 9.
Hrvatski pčelarski savez (u daljnjem tekstu: HPS) je dužan do 20. svibnja 2016. godine, za potrebe ovoga Pravilnika, Agenciji za plaćanja dostaviti u elektronskom obliku sve podatke iz Evidencije pčelara i pčelinjaka (u daljnjem tekstu: Evidencija) za pčelare koji su zaključno s 19. svibnja 2016. godine dostavili podatke o