 predstavnik ministarstva nadležnog za poslove pravosuđa. Predsjednik Povjerenstva mora imati položen pravosudni ispit.
Povjerenstvo postupa po pravilima iz Protokola o radu, sadržan u Prilogu 2. koji je sastavni dio ove Odluke.
Ministarstvo nadležno za poslove pravosuđa obavlja stručne i administrativne poslove Povjerenstva.
Članovi Povjerenstva nemaju pravo na naknadu.
Sredstva za provedbu mjera
XV.
Sredstva potrebna za provedbu mjera iz ove Odluke osigurat će se u državnom proračunu Republike Hrvatske, na poziciji subjekta u okviru čijeg djelokruga je nastao spor, odnosno u proračunu pravne osobe u okviru čijeg djelokruga je nastao spor.
Prijelazne i završne odredbe
XVI.
Zadužuju se čelnici subjekata, odnosno tijela subjekta ovlaštenog za zastupanje da, u roku od osam dana od dana stupanja na snagu ove Odluke ministru nadležnom za poslove pravosuđa, predlože svog predstavnika člana i zamjenika člana Povjerenstva iz točke XIV. ove Odluke.
U sklopljenim ugovorima u kojima nije ugovoren način rješavanja spora subjekti su dužni nastojati naknadno ugovoriti izvansudske načine rješavanja sporova iz točke VI. ove Odluke.
Prijedlozi koji su podneseni Povjerenstvu za poticanje alternativnog i izvansudskog rješavanja sporova, a nisu dovršeni do dana stupanja na snagu ove Odluke, dovršit će se prema odredbama ove Odluke.
Danom stupanja na snagu ove Odluke prestaje s radom Povjerenstvo za poticanje alternativnog i izvansudskog rješavanja sporova.
Stupanje na snagu
XVII.
Danom stupanja na snagu ove Odluke stavljaju se izvan snage:
1. Odluka o mjerama za poticanje alternativnog i izvansudskog rješavanja sporova u građanskopravnim predmetima u kojima je jedna od stranaka u sporu Republika Hrvatska (»Narodne novine«, broj 69/12)
2. Odluka o osnivanju Povjerenstva za poticanje alternativnog i izvansudskog rješavanja sporova (»Narodne novine«, br. 69/12 i 9/14) i
3. Odluka o preporukama za poticanje alternativnog i izvansudskog rješavanja sporova u građanskopravnim predmetima u kojima je jedna od stranaka u sporu pravna osoba čiji je jedini osnivač ili član odnosno imatelj udjela u pretežitom dijelu Republika Hrvatska (»Narodne novine«, br. 69/12 i 9/14).
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/178
Urbroj: 50301-09/09-16-3
Zagreb, 6. srpnja 2016.
Predsjednik Tihomir Orešković, v. r.
PRILOG 1.
OKVIRNI OBRAZAC O IZVANSUDSKIM NAČINIMA RJEŠAVANJA SPOROVA
Stranke:
[Tvrtka i adresa]
koga zastupa
gospodin/gospođa [ime i prezime, oib]
i
[Tvrtka i adresa]
koga zastupa
gospodin/gospođa [ime i prezime, oib]
(u daljnjem tekstu: stranke)
sklopili su u [mjesto], dana [datum]
Pregovori
Sporovi između ugovornih strana u vezi s tumačenjem ili primjenom ovog ugovora, rješavat će se prvenstveno pregovorima.
Sporazum o mirenju
1. Stranke će mirenjem pred [alternativno: Hrvatskom udrugom za mirenje, Centrom za mirenje HUO, Centrom za mirenje HGK, Centrom za mirenje HOK, itd. (u daljnjem tekstu: Centar)] u okviru Zakona o mirenju (»Narodne novine«, broj 18/11) i odgovarajućih pravila o mirenju pokušati riješiti spor, ako spor nije moguće riješiti pregovorima u roku od [dana/mjeseca].
[kratki opis spora. Ako se o sporu vodi sudski, arbitražni ili neki drugi postupak, dovoljno je navesti tijelo pred kojim se postupak vodi i poslovni broj predmeta]
2. Stranke za izmiritelja imenuju [ime i prezime izmiritelja].
Alternativa:
Stranke sporazumno predlažu da izmiritelja imenuje predsjednik Centra.
3. Mirenje će se smatrati pokrenutim na dan sklapanja ovog sporazuma.
Alternativa:
Mirenje se smatra pokrenutim ako su stranke predložile da izmiritelja imenuje predsjednik Centra, na dan kad su stranke primile obavijest o navedenom imenovanju.
4. U dogovoru s izmiriteljem i Centrom, sastanak u postupku mirenja održat će se [datum, sat] u prostorijama [adresa].
5. Stranke će unaprijed obavijestiti Centar i izmiritelja o tome tko će sudjelovati na sastanku u postupku mirenja. Svaku stranku u postupku mirenja zastupat 