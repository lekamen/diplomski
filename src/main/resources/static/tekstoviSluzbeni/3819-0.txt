45 13.05.2016 Pravilnik o izmjenama i dopunama Pravilnika o radu u sustavu eSpis
MINISTARSTVO PRAVOSUĐA
1168
Na temelju članka 71. stavka 4. Zakona o sudovima (»Narodne novine«, broj 28/13., 33/15. i 82/15.), ministar pravosuđa donosi
PRAVILNIK
O IZMJENAMA I DOPUNAMA PRAVILNIKA O RADU U SUSTAVU eSpis
Članak 1.
(1) U Pravilniku o radu u sustavu eSpis (»Narodne novine«, broj 35/15. i 123/15.) u članku 40. stavku 4. druga rečenica mijenja se i glasi:
»U slučaju da je opravdano očekivati neprekidno izbivanje rješavatelja šest mjeseci ili dulje predsjednik suda može pisanom obrazloženom naredbom u odnosu na tog rješavatelja odrediti gašenje automatske dodjele četiri mjeseca prije očekivanog početka izbivanja.«.
(2) U stavku 5. riječ: »će« zamjenjuje se riječju: »može«.
Članak 2.
U članku 43. stavku 3. iza točke 10. dodaju se točke 11. i 12. koje glase:
»11. europska potvrda o nasljeđivanju,
12. stečaj potrošača.«.
Članak 3.
U članku 45. iza točke 2. dodaje se točka 3. koja glasi:
»3. predmeti privremenog povjeravanja djeteta drugoj osobi, udomiteljskoj obitelji ili ustanovi socijalne skrbi.«.
Članak 4.
Članak 54. mijenja se i glasi:
»Za zemljišnoknjižne predmete u kojima je izjavljena žalba zemljišnoknjižni odjeli općinskih sudova koriste poseban modul dodjele.« .
Članak 5.
Iza članka 54. dodaje se članak 54.a koji glasi:
»Članak 54.a
(1) U slučaju izuzeća ili druge opravdane spriječenosti rješavatelja kojemu je spis dodijeljen u rad predsjednik suda će pisanom obrazloženom naredbom odrediti ponovljenu automatsku dodjelu. U tom će se slučaju spis dodijeliti drugom rješavatelju unutar istog županijskog suda.
(2) U slučaju da je opravdano očekivati izbivanje rješavatelja u trajanju dužem od dva mjeseca predsjednik suda će pisanom obrazloženom naredbom u odnosu na tog rješavatelja odrediti gašenje automatske dodjele te u odnosu na sve ili dio predmeta dodijeljen tom rješavatelju, ovisno o vremenu njegovog povratka na rad i hitnosti predmeta, odrediti ponovljenu automatsku dodjelu. U slučaju da je opravdano očekivati neprekidno izbivanje rješavatelja godinu dana ili dulje predsjednik suda može pisanom obrazloženom naredbom u odnosu na tog rješavatelja odrediti gašenje automatske dodjele dva mjeseca prije očekivanog početka izbivanja.
(3) Predsjednik suda dužan je svaka tri mjeseca utvrđivati ravnomjernu radnu opterećenost rješavatelja.
(4) Administrator sustava eSpis u sudu dostavit će predsjedniku suda izvješće o opterećenosti rješavatelja dodijeljenim predmetima u radu najkasnije do 15. travnja s podacima na dan 31. ožujka, 15. srpnja s podacima na dan 30. lipnja, 15. listopada s podacima na dan 30. rujna i 15. siječnja s podacima na dan 31. prosinca prethodne godine, a sve radi utvrđivanja ravnomjernosti radne opterećenosti rješavatelja.
(5) U cilju utvrđivanja ravnomjerne radne opterećenosti predsjednik suda će izmijeniti godišnji raspored poslova ili donijeti pisanu obrazloženu naredbu kojom za pojedine predmete određuje ponovljenu automatsku dodjelu, ako neravnomjerna radna opterećenost pojedinih rješavatelja nije posljedica nepostizanja očekivanih prosječnih rezultata rada. Nakon provedene preraspodjele radna opterećenost rješavatelja će se ujednačiti s radnom opterećenošću ostalih rješavatelja koji rješavaju slične vrste predmeta.
(6) Nakon što rješavatelj prestane s radom u sudu, po izmjeni godišnjeg rasporeda poslova, predsjednik suda će pisanom obrazloženom naredbom u odnosu na tog rješavatelja odrediti gašenje automatske dodjele te u odnosu na sve predmete dodijeljene tom rješavatelju odrediti ponovljenu automatsku dodjelu.
(7) Rješavatelju koji prvi puta stupa na dužnost na pojedini sud, rješavatelju koji se vraća na rad u pojedini sud, kao i rješavatelju koji je raspoređen u drugi sudski odjel, pisanom obrazloženom naredbom predsjednika suda u rad će se dodijeliti predmeti drugih sudaca vodeći računa o starosti, složenosti i broju predmeta do prosječne radne opterećenosti rješavatelja u sudu odnosno odjelu.
(8)