 slanja obavijesti o datumu i vremenskom okviru prijenosa broja u nepokretnoj elektroničkoj komunikacijskoj mreži,
c. uslugama davatelja broja koje prestaju nakon prijenosa broja u mrežu primatelja broja,
d. opsegu korištenja i aktivaciji usluga primatelja broja,
e. obvezi kontaktiranja davatelja broja u svrhu podmirenja dugovanja kod prijevremenog raskida ugovora, jer isti predstavlja razlog odgode Zahtjeva za prijenos broja u pokretnoj elektroničkoj komunikacijskoj mreži,
f. svim razlozima odbijanja Zahtjeva za prijenos broja,
g. svim razlozima odgode Zahtjeva za prijenos broja,
h. mogućnosti da se zatraženi broj nalazi unutar VPN serije ili niza koja se odnosi na isti telefonski priključak,
i. mogućnosti aktiviranja obavijesti iz članak 24. ovog Pravilnika,
j. pravu na naknadu u slučaju nepravovremenog prijenosa broja,
k. da podnošenjem Zahtjeva za prijenos broja podnositelj Zahtjeva za prijenos broja daje svoju privolu primatelju i davatelju broja za razmjenu podataka o neplaćenim i dospjelim, a neosporenim dugovanjima, u svrhu zaštita od zlouporaba elektroničkih komunikacijskih usluga.
(4) Davatelj broja obvezan je na zahtjev primatelja broja bez odgode elektroničkim putem dostaviti primatelju broja pravovremenu informaciju iz stavka 3. točke h. ovog članka.
(5) Operatori su obvezni na svojim internetskim stranicama objaviti informacije vezano uz postupak prijenosa broja.
(6) Davatelj broja ne smije krajnjem korisniku uvjetovati uslugu prenosivosti broja s ugovaranjem drugog paketa ili povratkom na prethodnu ugovorenu uslugu, kao i s drugim neopravdanim zahtjevima.
(7) Primatelj broja ne smije krajnjem korisniku uvjetovati uslugu prenosivosti broja s izborom usluge (npr.: uvjetovati prelazak s unaprijed plaćene usluge (eng.: »pre-paid«) na uslugu plaćanja po ispostavljenom računu (eng.: »post-paid«) i dr.) koju će krajnji korisnik ugovoriti, kao ni izborom tarifnog paketa, tarifnog modela, tarifne opcije i sl.
(8) Dodatne usluge koje je podnositelj Zahtjeva za prijenos broja imao ugovorene uz broj koji se prenosi, ne prenose se automatski, već ih podnositelj Zahtjeva za prijenos broja može ugovoriti s primateljem broja, u skladu s njegovom ponudom usluga i općim uvjetima poslovanja.
(9) U slučaju kada podnositelj Zahtjeva za prijenos broja uz prijenos broja želi ugovoriti i dodatne usluge koje je primatelj broja obvezan ugovoriti na veleprodajnoj razni, obvezan je na Zahtjevu za prijenos broja označiti da je prijenos broja vezan uz veleprodajnu uslugu. U navedenom slučaju primatelj i davatelj broja obvezni su poštivati procedure i rokove propisane odgovarajućom standardnom ponudom za zatraženu uslugu te istovremeno aktivirati sve usluge koje je korisnik zatražio. U slučaju odgode prijenosa broja iz razloga propisanih člankom 17. ovog pravilnika, za isti rok mora se odgoditi i aktivacija usluga na veleprodajnoj razini. U slučaju odbijanja prijenosa broja, odbija se i aktivacija usluga na veleprodajnoj razini.
(10) U slučaju kada je za prijenos broja potreban raskid određene veleprodajne usluge, primatelj broja obvezan je poštivati procedure i rokove propisane odgovarajućom standardnom ponudom operatora veleprodajne usluge.
(11) U slučaju da Zahtjev za prijenos broja nije realiziran u roku od trideset (30) dana od datuma prijenosa broja iz CABP, smatra se nevažećim te je primatelj broja obvezan bez odgode pokrenuti postupak napuštanja u CABP-u, osim ako primatelj broja od krajnjeg korisnika ishodi u navedenom roku pisanu suglasnost za produljenjem roka realizacije prijenosa broja.
Identifikacija podnositelja Zahtjeva za prijenos broja
Članak 12.
(1) Primatelj broja obvezan je provesti provjeru identiteta podnositelja Zahtjeva za prijenos broja.
(2) Ukoliko je podnositelj Zahtjeva za prijenos broja fizička osoba, identifikacija se obavlja uvidom u osobnu iskaznicu ili drugi dokument kojim se dokazuje identitet osobe. Na zahtjev primatelja broja podnositelj Zahtjeva za prijenos broja je obvezan dati na uvid SIM karticu.
(3)