44 11.05.2016 Odluka o izmjeni Odluke o osnivanju Nacionalnog vijeća za zaštitu potrošača
VLADA REPUBLIKE HRVATSKE
1146
Na temelju članka 125. stavka 1. Zakona o zaštiti potrošača (»Narodne novine«, br. 41/14 i 110/15), Vlada Republike Hrvatske je na sjednici održanoj 20. travnja 2016. godine donijela
ODLUKU
O IZMJENI ODLUKE O OSNIVANJU NACIONALNOG VIJEĆA ZA ZAŠTITU POTROŠAČA
I.
U Odluci o osnivanju Nacionalnog vijeća za zaštitu potrošača (»Narodne novine«, broj 90/14), točka II. mijenja se i glasi:
»Vijeće čine:
– predstavnici ministarstva nadležnog za gospodarstvo
– predstavnik ministarstva nadležnog za financije
– predstavnik ministarstva nadležnog za poljoprivredu
– predstavnik ministarstva nadležnog za pomorstvo, promet i infrastrukturu
– predstavnik ministarstva nadležnog za zdravlje
– predstavnik Hrvatske regulatorne agencije za mrežne djelatnosti
– predstavnik Hrvatske narodne banke
– predstavnik Hrvatske agencije za nadzor financijskih usluga
– predstavnik Hrvatske energetske regulatorne agencije
– predstavnik Vijeća za vodne usluge
– predstavnik Hrvatske gospodarske komore
– predstavnik Hrvatske obrtničke komore
– predstavnik Hrvatske udruge poslodavaca
– predstavnik trgovačkog suda
– predstavnici udruga za zaštitu potrošača
– predstavnici jedinica lokalne samouprave na čijem se području provodi projekt savjetovanja potrošača sufinanciran iz državnog proračuna ili proračuna jedinica lokalne samouprave
– neovisni stručnjaci iz područja zaštite potrošača.«.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/75
Urbroj: 50301-05/18-16-2
Zagreb, 20. travnja 2016.
Predsjednik Tihomir Orešković, v. r.
