 knjigu za dotičnu pasminu ili uzgojni tip konja te čija su grla upisana u SRK sukladno Programu.
Članak 6.
(1) Pravo na sufinanciranje podmjere iz članka 5. ovoga Pravilnika uzgojne organizacije ostvaruju na godišnjoj razini za organizaciju ocjene mladih grla prema uzgojnom programu uzgojne organizacije.
(2) Iznos potpore po uzgojnoj organizaciji podrazumijeva novčanu vrijednost troškova za organizaciju ocjene mladih grla sukladno prihvatljivim troškovima koji se nalaze u Prilogu VI. ovoga Pravilnika.
(3) Godišnji iznos potpore u podmjeri iz članka 5. ovoga Pravilnika iznosi 60.000,00 kuna.
(4) Maksimalni godišnji iznos potpore po korisniku koji se može ostvariti za provođenje podmjere iz stavka 1. ovoga članka iznosi 30.000,00 kuna.
(5) Ako zbroj svih prihvatljivih zahtjeva premaši Programom predviđena novčana sredstva, proporcionalno će se smanjiti maksimalni godišnji iznos potpore po korisniku.
Članak 7.
(1) Zahtjev za podmjeru iz članka 5. ovoga Pravilnika podnosi korisnik na Obrascu zahtjeva koji se nalazi u Prilogu IA. ovoga Pravilnika.
(2) Zahtjev za podmjeru iz članka 5. ovoga Pravilnika korisnik podnosi Agenciji za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) do 4. prosinca 2015. godine uz koji se prilažu:
– ugovori o djelu i računi o prihvatljivim troškovima koji su navedeni u Prilogu VI. ovoga Pravilnika
– preslik zapisnika nadležnog Povjerenstva za ocjenu kao dokaz da je testiranju prisustvovalo minimalno 20 grla u uzgojnoj godini za koju se podnosi zahtjev za potporu, ovjereni pečatom i potpisom odgovorne osobe i
– izjava o iznosima dodijeljenih potpora male vrijednosti sukladno članku 6. Uredbe Komisije (EU) br. 1407/2013 koja se nalazi u Prilogu V. ovoga Pravilnika.
(3) Pri podnošenju zahtjeva korisnik je dužan uz Obrazac zahtjeva priložiti ispunjenu i objedinjenu specifikaciju svih troškova ovjerenu pečatom i potpisom.
(4) Radi obavljanja kontrole aktivnosti za koju se podnosi zahtjev za potporu, korisnik je dužan za vrijeme odvijanja aktivnosti dokumentirati fotografijama vidljivost: lokaciju aktivnosti i sudionike te opremu sufinancirane kroz provedbu podmjere iz članka 5. ovoga Pravilnika. Iznimno za ovu uzgojnu godinu korisnik nije dužan fotografijama dokumentirati vidljivost.
Članak 8.
Podmjera Potpora organizaciji konjičkih sportskih natjecanja (Nacionalnog kupa/prvenstva u preponskom jahanju, prvenstvenih natjecanja u daljinskom jahanju)
(1) Podmjerom iz članka 4. stavka 1. točke b) ovoga Pravilnika sufinancira se dio prihvatljivih troškova organizacije natjecanja sukladno Programu.
(2) Potpora se dodjeljuje za organizaciju natjecanja nacionalnog prvenstva u preponskom jahanju i daljinskom jahanju korisnicima koji su organizirali sportsko natjecanje u kojem su sudjelovala grla iz domaćeg uzgoja.
(3) Pravo na korištenje podmjere iz stavka 1. ovoga članka ima Nacionalni sportski savez, kao pravna osoba u sustavu sporta, sukladno članku 14., 15. i 16. Zakona o sportu (»Narodne novine«, broj 71/06, 150/08, 124/10, 124/11, 86/12, 94/13, 85/15), upisane u Registar sportskih djelatnosti sukladno članku 20. Zakona o sportu (»Narodne novine«, broj 71/06, 150/08, 124/10, 124/11, 86/12, 94/13, 85/15). Iznimno, za ovu uzgojnu godinu pravo na korištenje podmjere iz stavka 1. ovoga članka imaju i konjički klubovi, članovi Hrvatskog konjičkog saveza.
Članak 9.
(1) Pravo na sufinanciranje iz članka 8. ovoga Pravilnika korisnici ostvaruju za natjecanja jedanput godišnje za sva natjecanja za koja je podnesen Zahtjev za sufinanciranje.
(2) Godišnji iznos potpore za provođenje mjere iz stavka 1. ovoga članka iznosi 100.000,00 kuna za natjecanja u preponskom i 100.000,00 kuna za natjecanja u daljinskom jahanju.
(3) Iznos potpore po jednom organiziranom natjecanju podrazumijeva novčanu vrijednost troškova za organizaciju jednog natjecanja u iznosu od 25.000,00 kuna sukladno prihvatljivim troškovima.
(4) Ako zbroj svih podnesenih računa od strane korisnika premaši Programom 