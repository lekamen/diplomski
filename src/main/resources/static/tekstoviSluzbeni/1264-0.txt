66 15.06.2015 Pravilnik o sadržaju i načinu vođenja evidencije i dokumentacije te načinu i rokovima dostave izvješća jedinica lokalne i područne (regionalne) samouprave
MINISTARSTVO SOCIJALNE POLITIKE I MLADIH
1265
Na temelju članka 44. stavka 4. Zakona o socijalnoj skrbi (»Narodne novine«, broj 157/13., 152/14.) ministrica socijalne politike i mladih donosi
PRAVILNIK
O SADRŽAJU I NAČINU VOĐENJA EVIDENCIJE I DOKUMENTACIJE TE NAČINU I ROKOVIMA DOSTAVE IZVJEŠĆA JEDINICA LOKALNE I PODRUČNE (REGIONALNE) SAMOUPRAVE
Članak 1.
(1) Ovim Pravilnikom se propisuju sadržaj i način vođenja evidencije i dokumentacije te način i rokovi dostave izvješća jedinica lokalne i područne (regionalne) samouprave, odnosno Grada Zagreba.
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
Članak 2.
Pojedini pojmovi u smislu ovog Pravilnika imaju sljedeće značenje:
Korisnici socijalne skrbi su osobe propisane člankom 21. Zakona o socijalnoj skrbi, posebnim propisom i općim aktima jedinice lokalne i područne samouprave, odnosno Grada Zagreba.
Prava u sustavu socijalne skrbi su prava utvrđena Zakonom o socijalnoj skrbi, posebnim propisima i općim aktima jedinica lokalne i područne samouprave, odnosno Grada Zagreba.
Evidencija jest skup podataka o ostvarenim pravima sukladno Zakonu o socijalnoj skrbi, posebnim propisom i općim aktima jedinice lokalne i područne (regionalne) samouprave, odnosno Grada Zagreba.
Dokumentacija jest skup dokumenata kojima se dokazuju određene činjenice i okolnosti u odnosu na korisnika i vrstu prava o kojem se vodi evidencija.
Vrste/skupine prava u sustavu socijalne skrbi su novčane pomoći, ostale novčane pomoći, pomoći u naravi i drugi oblici pomoći.
Novčane pomoći propisane Zakonom o socijalnoj skrbi jesu naknada za troškove stanovanja, naknada za troškove prijevoza, i troškovi ogrjeva.
Ostale novčane pomoći jesu novčane pomoći koje se priznaju korisnicima temeljem posebnog propisa i općih akata jedinica lokalne i područne (regionalne) samouprave, odnosno Grada Zagreba.
Pomoći u naravi jesu sve vrste pomoći propisane Zakonom o socijalnoj skrbi, posebnim propisom i općim aktima jedinica lokalne i područne (regionalne) samouprave koje jedinica lokalne i područne (regionalne) samouprave, odnosno Grad Zagreb priznaje korisnicima s područja svoje nadležnosti.
Drugi oblici pomoći jesu socijalne usluge i pomoći propisane Zakonom o socijalnoj skrbi, posebnim propisom i općim aktima jedinica lokalne i područne (regionalne) samouprave, odnosno Grada Zagreba, čiji se troškovi u potpunosti ili djelomično podmiruju iz sredstava jedinica lokalne i područne (regionalne) samouprave, odnosno Grada Zagreba, a isplaćuju se pružatelju usluge na ime glavarine po korisniku.
SADRŽAJ EVIDENCIJE O PRAVIMA U SUSTAVU SOCIJALNE SKRBI
Članak 3.
Evidencija prava u sustavu socijalne skrbi sadrži podatke o ostvarenom pravu u sustavu socijalne skrbi.
Podaci o ostvarenim pravima u sustavu socijalne skrbi su:
1. Vrsta/skupina prava u sustavu socijalne skrbi
2. Naziv prava u sustavu socijalne skrbi
3. Pravni temelj za ostvarivanje prava u sustavu socijalne skrbi (Zakon o socijalnoj skrbi, posebni propis, naziv općeg akta jedinice lokalne i područne (regionalne) samouprave, odnosno Grada Zagreba)
4. Broj zahtjeva za ostvarivanje svakog prava
5. Broj priznatih prava
6. Ukupni iznos odobrenih/utrošenih sredstava na mjesečnoj razini jedinica lokalne i područne (regionalne) samouprave odnosno Grada Zagreba (za navedeno pravo)
7. Ukupni iznos odobrenih/utrošenih sredstava na godišnjoj razini jedinica lokalne i područne (regionalne) samouprave odnosno Grada Zagreba (za navedeno pravo u sustavu socijalne skrbi)
8. Ukupni iznos planiranih sredstava na godišnjoj razini u proračunu jedinice lokalne samouprave za ostvarivanje prava
9. Ukupni iznos planiranih sredstava na godišnjoj razini iz proračuna jedinice područne (regionalne) samouprave, odnosno Grada Zagreba za ostvarivanje prava
10.