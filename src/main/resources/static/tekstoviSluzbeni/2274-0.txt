120 02.11.2015 Pravilnik o izmjenama i dopunama Pravilnika o privremenoj javnobilježničkoj tarifi
MINISTARSTVO PRAVOSUĐA
2275
Na temelju članka 169. stavka 1. Zakona o javnom bilježništvu (»Narodne novine«, broj 78/93., 29/94., 162/98., 16/07. i 75/09.) donosim
PRAVILNIK
O IZMJENAMA I DOPUNAMA PRAVILNIKA O PRIVREMENOJ JAVNOBILJEŽNIČKOJ TARIFI
Članak 1.
U Pravilniku o privremenoj javnobilježničkoj tarifi (»Narodne novine«, broj 38/94., 82/94., 52/95. i 115/12.) u članku 12. stavak 5. mijenja se i glasi:
»(5) Za javnobilježnički akt kojim se izmjenjuje ili dopunjuje javnobilježnički akt javnobilježnička nagrada iznosi 25% nagrade iz stavka 1. ovoga članka, ali ne manje od 12,5 bodova.«
Iza stavka 5. dodaju se stavci 6. i 7. koji glase:
»(6) Ako obveza izmjene ili dopune javnobilježničkog akta proizlazi iz zakona, javnobilježnička nagrada iz stavka 5. ovoga članka iznosi najviše 40 bodova.
(7) Odredba stavka 5. ovoga članka ne primjenjuje se na javnobilježnički akt kojim se izmjenjuje ili dopunjuje osnivački akt pravne osobe.«
Članak 2.
U članku 13. stavak 1. mijenja se i glasi:
»(1) Ako se vrijednost predmeta javnobilježničkog akta ne može utvrditi, u ovisnosti o složenosti obavljenog posla i vremena potrebnog za obavljanje službene radnje javni bilježnik ima pravo na nagradu od 16 do 160 bodova za javnobilježničke akte u vezi s trgovačkim društvima, ustanovama, zadrugama, zakladama i udrugama odnosno 16 do 40 bodova za ostale javnobilježničke akte.«.
U stavku 3. riječi: »toč. 2. i 4.« zamjenjuju se riječima: »stavka 1. točki 1. i 3.«, a broj: »20« zamjenjuje se brojem: »16«.
Iza stavka 3. dodaje se stavak 4. koji glasi:
»(4) Za sastavljanje izjave o prihvaćanju postavljenja, poznavanju obveze izvješćivanja suda i nepostojanju okolnosti koje bi bile protivne odredbi članka 239. stavka 2. Zakona o trgovačkim društvima javni bilježnik ima pravo na jedinstvenu nagradu od 10 bodova.«
Članak 3.
Iza članka 13. dodaju se naslov i članak 13.a koji glase:
»Određivanje nagrade kod likvidacije društva s ograničenom odgovornošću odlukom članova
Članak 13.a
(1) Za sastavljanje javnobilježničkog akta koji sadrži odluku članova o prestanku društva, izjave i potpise likvidatora te za sastavljanje i ovjeru prijave za upis u sudski registar javni bilježnik ima pravo na jedinstvenu nagradu od 100 bodova.
(2) Za sastavljanje javnobilježničkog akta koji sadrži odluku članova o prihvaćanju izvješća, podjeli imovine i davanju razrješnice te za sastavljanje i ovjeru prijave za upis u sudski registar javni bilježnik ima pravo na jedinstvenu nagradu od 100 bodova.
(3) Za sastavljanje javnobilježničkog akta iz stavka 1. ovoga članka te za sastavljanje i ovjeru prijave za upis u sudski registar za jednostavno društvo s ograničenom odgovornošću javni bilježnik ima pravo na jedinstvenu nagradu od 20 bodova.
(4) Za sastavljanje javnobilježničkog akta iz stavka 2. ovoga članka te za sastavljanje i ovjeru prijave za upis u sudski registar za jednostavno društvo s ograničenom odgovornošću javni bilježnik ima pravo na jedinstvenu nagradu od 20 bodova.«
Članak 4.
U članku 16. stavku 1. riječi: »članka 12.« zamjenjuju se riječima: »i 4. članka 12. odnosno stavka 1., 2. i 3. članka 13.«
Iza stavka 1. dodaje se novi stavak 2. koji glasi:
»(2) Ako u potvrdi (solemnizaciji) iste isprave sudjeluje više osoba, neovisno o tome jesu li one istodobno prisutne, javni bilježnik ima pravo na jednu nagradu iz stavka 1. ovoga članka.«
U dosadašnjem stavku 2. koji postaje stavak 3. iza riječi: »stavka 1.« dodaju se riječi: »i 4. odnosno članka 13. stavka 1., 2. i 3.«
Iza stavka 3. dodaju se stavci 4. i 5. koji glase:
»(4) Za potvrdu (solemnizaciju) privatne isprave kojom se izmjenjuje ili dopunjuje potvrđena (solemnizirana) privatna isprava iz stavka 1. ovoga članka, javni bilježnik ima pravo na 25% nagrade iz stavka 1. ovoga članka, ali ne manje od 12,5 bodova, a ako obveza izmjene ili dopune potvrđene (solemnizirane) privatne isprave proizlazi iz zakona, javni bilježnik ima