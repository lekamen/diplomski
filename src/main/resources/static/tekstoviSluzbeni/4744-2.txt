 pravilno proveo postupak kada je osporavanim rješenjem uputio tužitelja i zainteresiranu osobu kao infrastrukturnog operatora da međusobne odnose u vezi korištenja cestovnog zemljišta urede sklapanjem ugovora, sukladno odluci Vlade o visini naknade za osnivanje prava služnosti i prava građenja na javnoj cesti umjesto da je prava infrastrukturnog operatora utvrdio potvrdom o pravu puta i naknadu za to pravo odredio po kriterijima iz Pravilnika kako je to tužitelj tražio. Stoga zainteresirana osoba predlaže sudu da odbije tužbu i tužbeni zahtjev tužitelja kao neosnovan.
Tužba je osnovana.
Uvidom u spis predmeta dostavljen ovom Sudu uz odgovor na tužbu proizlazi da je tuženik nepravilno postupio kada je u povodu zahtjeva tužitelja od 23. lipnja 2016. godine donio rješenje kojim je u točki 2. dispozitiva naložio da trgovačko društvo Hrvatski telekom d.d. iz Zagreba dostavi do 15. rujna 2016. godine tuženiku i tužitelju prijedlog novog ugovora kojim se osigurava pravo nesmetanog pristupa postavljanja korištenja popravljanja i održavanja svoje elektroničke komunikacijske mreže elektroničke komunikacijske infrastrukture i druge povezane opreme na dijelu cestovnog zemljišta na svim županijskim i lokalnim cestama kojima upravlja Županijska uprava za ceste Krapinsko-zagorske županije.
Naime, uvidom u zahtjev od 23. lipnja 2016. godine proizlazi da su tužitelj i zainteresirana osoba sklopili 14. prosinca 2007. godine ugovor o korištenju cestovnog zemljišta županijskih i lokalnih cesta na području Krapinsko-zagorske županije prema kojemu je ugovoreno da je korisnik (HT d.d. Zagreb) dužan katastarsku izmjeru iz članka 2. stavka 1. ugovora izraditi najkasnije do 30. prosinca 2008. te istu odmah dostaviti tužitelju i nadležnom katastru vodova.
Također je ugovoreno da je korisnik dužan geodetsku snimku izvedenog stanja TK infrastrukture i pripadajuće opreme predati tužitelju u digitalnom obliku ucrtanu na katastarskoj podlozi. Iz navedenog zahtjeva proizlazi da svoju obvezu utvrđenu člankom 2. predmetnog ugovora Hrvatski telekom nije izvršio iako je rok izvršenja protekao prije više od sedam godina te je očito da isti izbjegava svoju obvezu izvršiti, a to sve na štetu tužitelja. Stoga je tužitelj podnio zahtjev tuženiku da sukladno svojim ovlastima naloži trgovačkom društvu Hrvatski telekom d.d. iz Zagreba da dostavi tuženiku i tužitelju kompletni geodetski elaborat na katastarskim podlogama u digitalnom obliku (vektorizirani digitalni katastarski plan) za cjelokupnu elektroničku komunikacijsku infrastrukturu, za trase kabelske kanalizacije, trase kabela u zemlji bez kabelske kanalizacije i trase nadzemnih kabela na cijelom administrativnom području Županije krapinsko-zagorske a koje su u vlasništvu i kojima upravlja Županijska uprava za ceste Krapinsko-zagorske županije.
Dakle, iz navedenog kao i iz ugovora o korištenju cestovnog zemljišta županijskih i lokalnih cesta na području Krapinsko-zagorske županije koji je tužitelj priložio navedenom zahtjevu nesporno proizlazi da tužitelj već ima regulirane međusobne odnose pa da stoga tuženik nije imao zakonskog osnova da naloži sklapanje i potpis novog ugovora čime je prekoračio svoja ovlaštenja iz članka 15. Zakona o elektroničkim komunikacijama (»Narodne novine«, broj: 73/08., 90/11., 133/12., 80/13. i 71/14.).
U tom smislu osnovano prigovara tužitelj da je u provedenom postupku činjenično stanje pogrešno i nepotpuno utvrđeno te da je na tako utvrđeno činjenično stanje pogrešna primijenjeno materijalno pravo, a da su učinjene i postupovne povrede radi čega je tužbeni zahtjev valjalo uvažiti i poništiti točku 2. osporenog rješenja te u tom dijelu vratiti predmet na ponovni postupak tuženiku.
Trebalo je stoga na temelju članka 58. stavka 1. Zakona o upravnim sporovima (»Narodne novine«, broj 20/10., 143/12. i 152/14.) odlučiti kao u dispozitivu.
Odluka o objavi presude (točka III. izreke) temelji se na članku 14. stavku 8. ZEK-a.
Broj: UsII-124/16-6 Zagreb, 22. rujna 2016.
Predsjednica vijeća