
VII. NAKNADA ZA USLUGE REVIZORA
Općenito
Članak 25.
(1) Revizori imaju pravo na naknadu troškova usluga vezanih uz reviziju cestovne sigurnosti, sukladno cjeniku usluga navedenih u Prilogu 6. koji je sastavni dio ovoga Pravilnika.
(2) Revizori imaju pravo na povrat troškova prijevoza povezanih s potrebama terenskih pregleda predmeta revizije cestovne sigurnosti u skladu s važećim propisima.
VIII. PRIJELAZNE I ZAVRŠNE ODREDBE
Izrada procjene utjecaja ceste na sigurnost prometa
Članak 26.
(1) Ako je stupanjem na snagu ovoga Pravilnika u postupku pripreme prostornih planova na razini države ili županija prethodno provedena javna rasprava za određena varijantna rješenja, ocjena utjecaja na sigurnost u cestovnom prometu ne mora se izvoditi.
(2) Ako je stupanjem na snagu ovoga Pravilnika u postupku pripreme prostornih planova na razini države ili županija prethodno provedena javna rasprava plana, ocjena utjecaja na sigurnost u cestovnom prometu ne mora se izvoditi.
Članak 27.
Ovaj Pravilnik stupa na snagu osmog dana od dana objave u »Narodnim novinama«.
Klasa: 340-03/14-03/01
Urbroj: 530-05-3-2-1-16-9
Zagreb, 9. veljače 2016.
Ministar Oleg Butković, v. r.
PRILOG 1. – PRILOG 6.

