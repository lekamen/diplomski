70 30.07.2016 Odluka o izmjeni Odluke o koncesiji pomorskog dobra u svrhu izgradnje i gospodarskog korištenja luke posebne namjene - luke nautičkog turizma Novi Vinodolski
VLADA REPUBLIKE HRVATSKE
1680
Na temelju članka 80. stavka 4. točke 2. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09, 123/11 i 56/16), Vlada Republike Hrvatske je na sjednici održanoj 27. srpnja 2016. godine donijela
ODLUKU
O IZMJENI ODLUKE O KONCESIJI POMORSKOG DOBRA U SVRHU IZGRADNJE I GOSPODARSKOG KORIŠTENJA LUKE POSEBNE NAMJENE – LUKE NAUTIČKOG TURIZMA NOVI VINODOLSKI
I.
U Odluci o koncesiji pomorskog dobra u svrhu izgradnje i gospodarskog korištenja luke posebne namjene – luke nautičkog turizma Novi Vinodolski (»Narodne novine«, br. 92/08, 126/10, 39/12 i 84/14), u točki II. Odluke o izmjeni Odluke o koncesiji pomorskog dobra u svrhu izgradnje i gospodarskog korištenja luke posebne namjene – luke nautičkog turizma Novi Vinodolski (»Narodne novine«, broj 84/14), riječi: »30. srpnja 2016. godine« zamjenjuju se riječima: »1. lipnja 2017. godine«.
II.
Zadužuje se Ovlaštenik koncesije dostaviti Ministarstvu pomorstva, prometa i infrastrukture produženje garancije radi dobrog izvršenja posla s rokom važenja do 1. prosinca 2017. godine.
III.
Ako Ovlaštenik koncesije ne dostavi produženje garancije radi dobrog izvršenja posla iz točke II. ove Odluke, neće se zaključiti Dodatak Ugovoru o koncesiji pomorskog dobra iz točke IV. ove Odluke, gubi sva prava stečena Ugovorom o koncesiji i dodacima istom, te će se naplatiti garancija radi dobrog izvršenja posla.
IV.
Na temelju ove Odluke ovlašćuje se ministar pomorstva, prometa i infrastrukture da sklopi Dodatak Ugovoru o koncesiji pomorskog dobra u roku 30 dana od dana objave ove Odluke u »Narodnim novinama«.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/217
Urbroj: 50301-05/18-16-2
Zagreb, 27. srpnja 2016.
Predsjednik Tihomir Orešković, v. r.
