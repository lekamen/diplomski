objekti koji plove na plovnim putovima unutarnjih voda (rijeke, kanali i jezera na kojima se obavlja plovidba, osim rijeka hrvatskoga jadranskog sliva u onom dijelu toka koji je plovan s morske strane)
7. ribarski brodovi duljine manje od 15 metara
8. nepomični odobalni objekti za eksploataciju podmorja.
(3) Bez obzira na odredbe stavka 2. točaka 4., 5. i 7. ovoga članka, glavni istražitelj pomorskih nesreća u Agenciji za istraživanje nesreća u zračnom, pomorskom i željezničkom prometu, može odlučiti o pokretanju sigurnosne istrage vrlo ozbiljne ili ozbiljne pomorske nesreće, u kojoj su sudjelovali isključivo jahte ili brodice, odnosno ribarski brodovi duljine manje od 15 metara, ukoliko ocijeni da će provedena sigurnosna istraga rezultirati izdavanjem sigurnosne preporuke, u cilju sprječavanja sličnih pomorskih nesreća u budućnosti ili unaprjeđenja sigurnosti plovidbe.
ZNAČENJE POJEDINIH IZRAZA I POJMOVA
Članak 4.
Pojedini pojmovi koji se navode u ovoj Uredbi imaju sljedeća značenja:
1. Agencija je Agencija za istraživanje nesreća u zračnom, pomorskom i željezničkom prometu.
2. EMSA je engleska kratica koja označava Europsku agenciju za sigurnost pomorskog prometa (European Maritime Safety Agency).
3. EMCIP ili europska baza podataka označava elektroničku bazu podataka pod nazivom Europska informacijska platforma za pomorske nesreće (European Marine Casualty Information Platform) u koju se pohranjuju podaci o pomorskim nesrećama i nezgodama.
4. CMCIP ili nacionalna baza podataka označava elektroničku bazu podataka pod nazivom Hrvatska informacijska platforma za pomorske nesreće (Croatian Marine Casualty Information Platform) u koju se pohranjuju podaci o pomorskim nesrećama i nezgodama.
5. IMO je engleska kratica za Međunarodnu pomorsku organizaciju (International Maritime Organization).
6. UNCLOS je engleska kratica za Konvenciju Ujedinjenih naroda o pravu mora od 10. prosinca 1982. godine (United Nations Convention on the Law of the Sea).
7. IMO Kodeks o istraživanju pomorskih nesreća i nezgoda je Kodeks Međunarodne pomorske organizacije o istraživanju pomorskih nesreća i nezgoda priložen rezoluciji A.849 Skupštine Međunarodne pomorske organizacije od 27. studenoga 1997. godine, sa svim izmjenama i dopunama.
8. Pomorska nesreća ili nesreća označava događaj ili slijed događaja koji za posljedicu ima:
a) smrt ili ozbiljnu ozljedu osobe, koja je uzrokovana ili je u svezi s izvedbom ili radom broda, ili
b) gubitak osobe s broda koji je uzrokovan ili je u svezi s eksploatacijom broda ili radom broda, ili
c) gubitak, pretpostavljeni gubitak broda ili njegovo napuštanje, ili
d) bitnu štetu na brodu, ili
e) nasukavanje ili onesposobljavanje broda, ili sudjelovanje broda u sudaru, ili
f) bitnu štetu objekata pomorske infrastrukture koja je uzrokovana ili je u svezi s radom broda i koja bi mogla ozbiljno ugroziti sigurnost broda, drugog broda ili pojedine osobe, ili
g) štetu pomorskom okolišu izazvanu oštećenjem broda ili brodova, a koje je uzrokovano ili je u svezi s radom broda ili brodova.
9. Vrlo ozbiljna pomorska nesreća ili vrlo ozbiljna nesreća označava pomorsku nesreću koja uključuje potpuni gubitak broda, smrtni slučaj ili ozbiljno onečišćenje koje je uzrokovano ili je u svezi s radom broda.
10. Ozbiljna pomorska nesreća ili ozbiljna nesreća označava pomorsku nesreću koja se ne razvrstava kao vrlo ozbiljna nesreća, a koja uključuje požar, eksploziju, sudar, nasukavanje, udar, oštećenje od nevremena, oštećenje ledom, napuknuće trupa ili pretpostavljeni nedostatak na trupu ili drugo slično oštećenje ili nedostatak koji ima za posljedicu:
a) nemogućnost rada glavnih strojeva, veće oštećenje nadgrađa, ozbiljno oštećenje strukture (kao što je probijanje podvodnog dijela trupa) što čini brod nesposobnim za nastavak plovidbe
b) onečišćenje pomorskog okoliša (neovisno o količini), i/ili
c) kvar/oštećenje koje zahtijeva tegljenje ili pomoć s obale.
11. Pomorska nezgoda ili nezgoda je događaj povezan s radom broda, osim pomorske