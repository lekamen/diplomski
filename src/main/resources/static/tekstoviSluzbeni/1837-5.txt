 zapovjedničkog mosta. Koluti za spašavanje sa samoupaljivim svjetlima i koluti za spašavanje sa samoupaljivim svjetlima i samoaktivirajućim dimnim signalima moraju biti ravnomjerno raspoređeni na oba boka broda, i ne smiju biti koluti za spašavanje s plutajućim konopima za spašavanje u skladu s 2.2.1.
2.2.1.4 Na svakom kolutu za spašavanje mora biti označeno velikim slovima, latinicom, ime i luka pripadnosti broda kojemu kolut pripada.
2.2.2 Prsluci za spašavanje
2.2.2.1 Prsluk za spašavanje u skladu sa 6.3.1 ili 6.3.2 mora se predvidjeti za svaku osobu na brodu, i uz to:
.1 na putničkim brodovima u međunarodnoj plovidbi na putovanjima trajanja do 24 sata mora se predvidjeti dovoljan broj prsluka za spašavanje pogodnih za dojenčad, i to najmanje 2,5% od broja putnika na brodu.
.2 na putničkim brodovima u međunarodnoj plovidbi na putovanjima trajanja 24 sata i više, mora se predvidjeti prsluk za spašavanje pogodan za dojenče za svako dojenče na brodu.
.3 mora se predvidjeti dovoljan broj prsluka za spašavanje pogodnih za djecu, i to najmanje 10% od broja putnika na brodu ili za svako dijete na brodu po jedan prsluk za spašavanje (što je veće).
.4 mora se predvidjeti dovoljan broj prsluka za spašavanje za posadu na straži, kao i za primjenu na udaljenim stanicama plovila za preživljavanje (ne manje od 6 kom.).
Prsluci za spašavanje za posadu na straži moraju se držati na mostu, u središnjem upravljačkom mjestu strojarnice i na ostalim upravljačkim mjestima sa stalnom stražom.
.5 ako prsluci za spašavanje za odrasle nisu dizajnirani za pretile osobe čiji je opseg struka veći od 1750 mm, mora se predvidjeti odgovarajući dodatak za pričvršćenje prsluka za takve osobe i to, najmanje, 2,5 % od ukupno odobrenog broja osoba na brodu (ne manje od 2 kom.).
2.2.2.2 Smještaj prsluka za spašavanje mora biti jasno označen a prsluci za spašavanje moraju biti lako dostupni. Ako, zbog posebnog razmještaja na brodu, prsluci za spašavanje predviđeni u 2.2.2.1, u određenim okolnostima mogu biti nedostupni, mora se dogovorno s RO osigurati zamjena.
2.2.2.3 Prsluci za spašavanje koji se koriste u potpuno zatvorenim brodicama za spašavanje, osim brodica za spašavanje koje se spuštaju slobodnim padom, ne smiju ometati ulazak u brodicu za spašavanje ili pristup sjedećim mjestima, uključujući rukovanje sigurnosnim pojasima.
2.2.2.4 Prsluci za spašavanje koji su odabrani za brodice za spašavanje koje se spuštaju slobodnim padom, i način na koji se oni nose, ne smiju ometati ulazak u brodicu, sigurnost osoba ili rukovanje brodicom.
2.2.3 Hidro-termo odijela i odijela za zaštitu od vremenskih nepogoda
2.2.3.1 Hidro-termo odijelo odgovarajuće veličine u skladu sa 6.4 ili odijelo za zaštitu od vremenskih nepogoda odgovarajuće veličine u skladu sa 6.5, mora se predvidjeti za svaku osobu određenu za posadu brodica za prikupljanje ili za osoblje sustava za napuštanje broda. Ako brod stalno plovi u području tople klime, RO može osloboditi brod ovih zahtjeva.
2.3 RASPORED ZA UZBUNU I UPUTE U NUŽDI
2.3.1 Zahtjevi ovog odjeljka odnose se na sve brodove.
2.3.2 Za svaku osobu na brodu moraju postojati jasne upute, kojih se treba pridržavati u nuždi. Na putničkim brodovima, ove upute moraju biti na hrvatskom i engleskom jeziku.
2.3.3 Raspored za uzbunu u skladu sa 7.3. mora se izložiti na istaknutim mjestima po cijelom brodu, uključivo zapovjednički most, strojarnica i nastambe za posadu.
2.3.4 Slikovni prikazi i upute na hrvatskom i engleskom jeziku moraju biti izloženi u putničkim kabinama i moraju se vidljivo izložiti na zbornim i drugim mjestima, radi obavještavanja putnika o:
.1 njihovom zbornom mjestu;
.2 radnjama koje moraju poduzeti u nuždi; i
.3 načinu oblačenja prsluka za spašavanje.
2.4 UPUTE ZA RUKOVANJE
2.4.1 Zahtjevi ovog odjeljka odnose se na sve brodove.
2.4.2 Plakati i natpisi o uputama za rukovanje moraju se postaviti na ili u blizini plovila za preživljavanje i u blizini uređaja za upravljanje njihovim spuštanjem, i moraju:
.1 opisati namjenu