 11.
Iza članka 115. dodaje se članak 115.a i naslov iznad njega koji glase:
»9.2.2.4. Odjel za pripremu i izdavanje dozvola
Članak 115.a
Odjel za pripremu i izdavanje dozvola obavlja upravne i stručne poslove u postupku pripreme i izdavanja građevinskih i uporabnih dozvola za izgradnju vojnih građevina u nadležnosti Ministarstva, sudjeluje pri ishođenju lokacijskih, građevinskih i uporabnih dozvola za stambene objekte koji se grade za službene potrebe Ministarstva, organizira i obavlja poslove vezane za stručni i inspekcijski nadzor građenja, izdaje potvrde o legalnosti bivših vojnih građevina, izrađuje i ažurira registar vojnih građevina i katastar vojnih lokacija te koordinira provedbu Sporazuma sa Fondom za zaštitu okoliša i energetsku učinkovitost, a radi postizanja cilja primjene načela zaštite okoliša i energetske učinkovitosti od strane Ministarstva, kroz zajedničko sudjelovanje u financiranju projekata, programa i aktivnosti u području zaštite okoliša i energetske učinkovitosti, a čijom bi se realizacijom ujedno ostvarili i ciljevi i zadaća Fonda, sukladno odredbama Zakona o Fondu za zaštitu okoliša i energetsku učinkovitost i na temelju njega donesenih provedbenih propisa. Odjel sudjeluje u izradi propisa iz djelokruga prostornog planiranja i graditeljstva za potrebe Ministarstva i Oružanih snaga.«.
Članak 12.
Naslov iznad članka 125. i članak 125. mijenjaju se i glase:
»10. UPRAVA ZA PRORAČUN I FINANCIJE
Članak 125.
Uprava za proračun i financije je upravna organizacija u sastavu Ministarstva koja obavlja upravne i stručne poslove vezane za provedbu prihvaćene financijske politike Ministarstva u skladu s kojom raspodjeljuje proračunska sredstva prema iskazanim potrebama i mogućnostima odobrenog proračuna i odgovorna je za pripremu i izradu financijskog plana. Podnosi izvješća o ostvarenim i utrošenim sredstvima financijskog plana Ministarstva ministru obrane, a po potrebi i drugim ustrojstvenim jedinicama Ministarstva. Obavlja poslove vezane za uspostavu i provedbu sustava planiranja, programiranja, izrade i izvršenja financijskog plana Ministarstva. Obavlja poslove razvoja, koordiniranja i izvješćivanja strateškog planiranja kao dijela proračunskog procesa te poslove razvoja, koordiniranja i izvješćivanja sustava financijskog upravljanja i kontrola. Vodi registar projekata Ministarstva. Koordinira pripremu i izradu prijedloga simulacija i procjena troškova na razini Ministarstva, vrednuje ih i provodi nezavisne ekonomske i druge analize radi pružanja potpore najvišim upravljačkim razinama Ministarstva u postupku donošenja odluka. Sudjeluje u pripremi i izradi propisa koji se odnose na financiranje obrane. Obavlja kunski i devizni platni promet i blagajničko poslovanje za Ministarstvo i Oružane snage. Priprema računski plan Ministarstva, odgovorna je za financijsko poslovanje, računovodstvenu evidenciju poslovanja Ministarstva i Oružanih snaga te izradu propisanih financijskih, statističkih i ostalih izvješća sukladno zakonima i ostalim propisima za potrebe drugih državnih tijela i institucija. Sudjeluje u organizaciji i osigurava podatke za provedbu popisa imovine i obveza Ministarstva i Oružanih snaga. Osigurava zaštitu i sigurnost informatičkih aplikacija i podataka, pruža informatičku i operativnu podršku Informacijskom sustavu za financije i proračun na svim razinama Ministarstva i Oružanih snaga, obavlja poslove vezane za prijenos podataka i integraciju s drugim informacijskim sustavima te obavlja administrativne i druge poslove iz svog djelokruga.
Za obavljanje poslova Uprave za proračun i financije ustrojavaju se:
10.1. Sektor za proračun i analize
10.2. Sektor za financije i računovodstvo.«.
Članak 13.
Naslov iznad članka 126. i članak 126. mijenjaju se i glase:
»10.1. Sektor za proračun i analize
Članak 126.
Sektor za proračun i analize je ustrojstvena jedinica u sastavu Uprave za proračun i financije koja obavlja upravne i stručne poslove vezane za izradu financijskog plana Ministarstva, raspoređivanje