 krajnjem potrošaču.
(5) Transport prirodne mineralne vode od izvora do punionice mora se odvijati isključivo cjevovodima koji moraju biti izrađeni na način da je onemogućeno bilo kakvo onečišćenje.
Onečišćenje tijekom korištenja vode iz izvora
Članak 17.
Ako se tijekom korištenja prirodne mineralne vode iz izvora utvrdi da je voda onečišćena te se utvrdi odstupanje od mikrobioloških kriterija propisanih člancima 13., 14. i 15. ovoga Pravilnika, subjekt u poslovanju s hranom koji koristi vodu iz izvora mora odmah obustaviti sve aktivnosti, posebno postupak punjenja vode u ambalažu, sve dok se ne ukloni uzrok onečišćenja i voda ne udovolji odredbama članaka 13., 14. i 15. ovoga Pravilnika.
Službena kontrola prirodne mineralne vode
Članak 18.
(1) Službena kontrola provodi se periodično kako bi se utvrdilo:
– udovoljava li prirodna mineralna voda za koju je izdano rješenje o priznavanju odredbama članaka 7. i 8. ovoga Pravilnika;
– primjenjuje li subjekt u poslovanju s hranom kojemu je izdano rješenje o priznavanju prirodne mineralne vode odredbe članaka 16. i 17. ovoga Pravilnika.
(2) Fizikalna, kemijska i fizikalno-kemijska ispitivanja parametara iz Tablice 1. Dodatka 2. prema Tablici 2. Dodatka 2. te mikrobiološka ispitivanja sukladno člancima 13., 14. i 15. ovoga Pravilnika provode službeni laboratoriji.
(3) Planovi službenih kontrola zdravstvene ispravnosti prirodne mineralne vode koja se stavlja na tržište u bocama ili drugoj ambalaži, temelje se na procjeni rizika.
Postupak priznavanja prirodne mineralne vode
Članak 19.
(1) Subjekt u poslovanju s hranom sa sjedištem u Republici Hrvatskoj pokreće postupak priznavanja prirodne mineralne vode koja se crpi iz tla Republike Hrvatske ili treće zemlje podnošenjem Zahtjeva za pokretanje postupka priznavanja prirodne mineralne vode/prirodne izvorske vode (u daljnjem tekstu: zahtjev za priznavanje) Ministarstvu.
(2) Zahtjev za priznavanje podnosi se na obrascu iz Dodatka 5. ovoga Pravilnika.
(3) Povjerenstvo za priznavanje provodi postupak priznavanja i predlaže ministru donošenje rješenja o priznavanju prirodne mineralne vode.
(4) Na temelju provedenog postupka priznavanja i prijedloga Povjerenstva za priznavanje, ministar donosi rješenje o priznavanju prirodne mineralne vode.
(5) Danom pravomoćnosti rješenja o priznavanju prirodne mineralne vode, prirodna mineralna voda se upisuje u evidenciju iz članka 23. ovoga Pravilnika.
(6) U slučaju da postoji opravdana sumnja ili se dokaže da prirodna mineralna voda priznata u jednoj od država članica Europske unije ili Republike Hrvatske predstavlja opasnost za zdravlje potrošača, odnosno da nije u skladu s odredbama ovoga Pravilnika, nadležno tijelo koje provodi službenu kontrolu će zabraniti stavljanje iste na tržište Republike Hrvatske te odmah o tome i o razlozima zabrane obavijestiti Ministarstvo koje obavještava Europsku komisiju i ostale države članice Europske unije.
Priznavanje prirodne mineralne vode
Članak 20.
(1) Uz zahtjev za priznavanje prirodne mineralne vode prilaže se sljedeća dokumentacija:
– geološki i hidrogeološki izvještaj i analitička izvješća o provedenim ispitivanjima prirodne mineralne vode na izvoru iz Dodatka 1. ovoga Pravilnika;
– izjava o planiranoj provedbi jednog ili više postupaka obrade iz članka 10. ovoga Pravilnika.
(2) Od datuma izdavanja analitičkih izvješća o fizikalnim, kemijskim i fizikalno-kemijskim te mikrobiološkim ispitivanjima iz Dodatka 1. ovoga Pravilnika do datuma dostave Ministarstvu, ne smije proteći više od dvije godine.
(3) Neovisne pravne osobe ili posebne organizacijske cjeline unutar pravne osobe koje provode fizikalna, kemijska i fizikalno-kemijska te mikrobiološka ispitivanja, uključivši i uzimanje uzoraka navedena u točkama b) i c) Dodatka 1. ovoga Pravilnika moraju biti akreditirane prema normi ISO/IEC 17025. Uzorci za fizikalna, kemijska i fizikalno-kemijska te mikrobiološka ispitivanja navedena u točkama b) i c) Dodatka 1. ovoga Pravilnika, moraju se uzeti isti dan.
(4)