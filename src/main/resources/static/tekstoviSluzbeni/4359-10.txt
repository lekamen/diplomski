 leta moraju biti upoznate s redovnim i izvanrednim postupcima na određenom tipu zrakoplova.
Obveze člana posade vojnog zrakoplova
Članak 55.
Član posade vojnog zrakoplova ima sljedeće obveze:
– prije provedbe letačke zadaće zrakoplovnom liječniku prijaviti svaku promjenu zdravstvenog stanja, uporabu lijekova ili dijetalnih pripravaka te bilo kakvo fiziološko ili psihološko stanje koje utječe na sposobnost za provedbu letačke zadaće
– pribaviti suglasnosti zrakoplovnog liječnika za provedbu letačkih zadaća ako je tijekom 24 sata prije letačkih zadaća provodio ronilačke aktivnosti ili bio izložen djelovanju hipobarične odnosno hiperbarične komore
– pribaviti suglasnosti zrakoplovnog liječnika za provedbu letačkih zadaća ako je tijekom 72 sata prije letačkih zadaća darivao krv.
Obveze člana posade vojnog zrakoplova u izvanrednim situacijama
Članak 56.
(1) Izvanredne situacije su događaji koji posredno ili neposredno ugrožavaju sigurnost letenja.
(2) Posada zrakoplova obvezna je poznavati postupke pri izvanrednim situacijama za tip zrakoplova na kojem leti.
(3) Postupci posade pri izvanrednoj situaciji ovise o vrsti događaja, tipu zrakoplova, uvjetima leta i raspoloživom vremenu, a propisani su Priručnikom za uporabu određenog tipa vojnog zrakoplova, Uputom za provedbu namjenskih zadaća određenog tipa vojnog zrakoplova, Uputom o letenju vojnih zrakoplova i drugim provedbenim aktima.
(4) Posada vojnog zrakoplova, ako za to ima mogućnosti i vremena, obvezna je odmah o nastaloj izvanrednoj situaciji, poduzetim postupcima i namjerama izvijestiti nadležnog kontrolora zračnog prometa.
(5) Posada vojnog zrakoplova u opasnosti obvezna je, po prestanku izvanredne situacije, odmah o tome izvijestiti nadležnog kontrolora zračnog prometa.
Zapovjednik vojnog zrakoplova
Članak 57.
(1) Zapovjednik vojnog zrakoplova je vojni pilot određen Planom vojnog letenja.
(2) Zapovjednik vojnog zrakoplova potpisuje knjižicu zrakoplova.
Članak 58.
Zapovjednik vojnog zrakoplova odgovoran je za pripremu letenja, provedbu letačke zadaće, sigurnost letenja, a izvan aerodroma stalnog razmještaja odgovoran je i za sigurnost vojnog zrakoplova na zemlji.
Članak 59.
Zapovjednik vojnog zrakoplova ili član posade kojeg on ovlasti dužan je upoznati putnike u vojnom zrakoplovu sa sigurnosnim postupcima u slučaju prinudnog slijetanja, uporabom opreme za spašavanje i preživljavanje te sigurnosno zaštitne opreme vojnog zrakoplova, mjerama opreza i zabranama te pravilima sigurnog ponašanja u vojnom zrakoplovu.
Članak 60.
(1) Članovi posade odgovaraju zapovjedniku vojnog zrakoplova za osobnu pripremljenost za let i provedbu dužnosti tijekom leta i poslije leta, zaključno s raščlambom leta.
(2) Osobe koje se prevoze vojnim zrakoplovom dužne su provoditi zapovijedi zapovjednika vojnog zrakoplova.
(3) Ovlasti i dužnosti zapovjednika zrakoplova i ostalih članova posade određuju se Priručnikom za uporabu određenog tipa vojnog zrakoplova i Uputom za provedbu namjenskih zadaća određenog tipa vojnog zrakoplova.
Članak 61.
(1) Tijekom planiranog vojnog letenja u redovno radno vrijeme, posada zrakoplova obvezna je prije leta na zahtjev ovlaštenog liječnika pristupiti prijeletnom liječničkom pregledu u skladu s Uputom za medicinsko osiguranje letenja.
(2) Za letove iz letačke pripravnosti, letove sa stalnom najavom i posebne zadaće propisane Programom letačke obuke za određeni tip vojnog zrakoplova, ovlašteni liječnik provodi prijeletni liječnički pregled na zahtjev zapovjednika zrakoplova.
Članak 62.
(1) Vojni letač obvezan je pristupiti provjerama stručno-letačke osposobljenosti.
(2) Provjere stručno-letačke osposobljenosti na zemlji i u letu mogu biti planirane i neplanirane.
Članak 63.
Odobrenje za samostalno letenje vojnom letaču daje instruktor letenja nakon kontrolnog/ispitnog leta provedenog u skladu s Programom letačke obuke za određeni tip vojnog zrakoplova.
Članak 64.
(1) Zapovjednik bespilotnog zrakoplova je operator koji njime upravlja odnosno drugi operator kojeg odredi