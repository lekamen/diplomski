 bilježnika, pod kaznenom i materijalnom odgovornošću, o nepostojanju okolnosti iz članka 239. stavka 2. Zakona o trgovačkim društvima i nepostojanju okolnosti iz točke II. stavka 1. podstavka 4. ove Odluke, koja u trenutku podnošenja prijedloga za provođenjem postupka izbora kandidata ne smije biti starija od 45 dana od dana dostave dokumentacije nadležnom ministarstvu
– potvrdu poslodavca iz koje je razvidno da je na rukovodećim položajima, u djelatnosti trgovačkog društva ili pravne osobe za koju se provodi postupak, do sada imao najmanje 5 godina iskustva ili izvadak iz sudskog registra trgovačkog suda iz kojeg je razvidno da je bio najmanje 5 godina osoba ovlaštena za zastupanje određenog trgovačkog društva ili pravne osobe u djelatnosti trgovačkog društva ili pravne osobe za koju se provodi postupak
– kandidat koji nije državljanin Republike Hrvatske dužan je dostaviti potvrdu, zajedno s prijevodom ovlaštenog sudskog tumača za predmetni strani jezik, iz koje je razvidno da na rukovodećim položajima ima najmanje 5 godina radnog iskustva, a kojom se takva činjenica dokazuje u državi u kojoj je radio na rukovodećim položajima.
IV.
Kandidat koji nije državljanin Republike Hrvatske, a bude izabran za člana Nadzornog odbora, dužan je u roku od 6 mjeseci od izbora za člana Nadzornog odbora dostaviti dokaz o znanju hrvatskog jezika razine B2 po Zajedničkom europskom referentnom okviru.
V.
Nadležno ministarstvo prikuplja svu dokumentaciju i potrebne dokaze o ispunjavanju uvjeta iz točke II. ove Odluke, te podnosi Državnom uredu za upravljanje državnom imovinom (u daljnjem tekstu: DUUDI) prijedlog za provođenje postupka izbora odnosno imenovanja kandidata za članove nadzornih odbora i upravnih odbora trgovačkih društava od strateškog i posebnog interesa za Republiku Hrvatsku.
VI.
Imena predloženih kandidata za članove nadzornih odbora i upravnih odbora trgovačkih društava od strateškog i posebnog interesa za Republiku Hrvatsku objavit će se sukladno Kodeksu savjetovanja sa zainteresiranom javnošću u postupcima donošenja zakona, drugih propisa i akata (»Narodne novine«, broj 140/09) i Smjernicama za primjenu Kodeksa savjetovanja sa zainteresiranom javnošću u postupcima donošenja zakona, drugih propisa i akata, radi informiranja i savjetovanja, na internetskim stranicama DUUDI-ja.
VII.
DUUDI će uz mišljenje, prijedlog nadležnog ministarstva, svu dokumentaciju te dokaze o provedenom postupku iz točke VI. ove Odluke i Izvješće o provedenom savjetovanju sa zainteresiranom javnošću dostaviti Povjerenstvu Vlade Republike Hrvatske za upravljanje strateškim trgovačkim društvima.
Povjerenstvo Vlade Republike Hrvatske za upravljanje strateškim trgovačkim društvima provest će razgovor s kandidatima predloženim za nadzorne odbore i upravne odbore trgovačkih društava od strateškog i posebnog interesa za Republiku Hrvatsku u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi više od 750.000.000,00 kuna.
Povjerenstvo Vlade Republike Hrvatske za upravljanje strateškim trgovačkim društvima predlaže Vladi Republike Hrvatske kandidate za članove nadzornih odbora i upravnih odbora trgovačkih društava od strateškog i posebnog interesa za Republiku Hrvatsku.
VIII.
Nakon završetka postupka u kojem su izabrani odnosno imenovani članovi nadzornih odbora i upravnih odbora trgovačkih društava od strateškog i posebnog interesa za Republiku Hrvatsku, te upisa podataka u sudski registar, DUUDI je dužan podatke objaviti na svojim službenim stranicama, te ih proslijediti nadležnom tijelu zaduženom za vođenje javnog registra imenovanja.
Nakon završetka postupka u kojem su izabrani odnosno imenovani članovi nadzornih odbora i upravnih odbora trgovačkih društava čijim dionicama i poslovnim udjelima upravlja CERP, CERP je dužan podatke objaviti na svojim službenim stranicama, te ih proslijediti nadležnom tijelu zaduženom za vođenje javnog registra imenovanja.
IX.
Stupanjem na snagu ove Odluke prestaje važiti