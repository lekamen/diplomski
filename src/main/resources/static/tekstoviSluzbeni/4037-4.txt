 vjerovnici imali 90 dana od stupanja na snagu Zakona u kojem vremenu su trebali definirati parametre, a istekom 90 dana od dana objave Zakona, kada je odredba članka 5. Zakona stupila na snagu, bili bi u prekršaju ukoliko nisu definirali parametre, odnosno ukoliko su postupili protivno odredbi članka 11a. Zakona o potrošačkom kreditiranju, te bi počinili prekršaj iz članka 26. stavka 1. postavka 26. Zakona o potrošačkom kreditiranju. Iz navedenog je vidljivo da su vjerovnici temeljem ovakvog zakonskog rješenja imali mogućnost da se u 90 dana od objave Zakona, usklade s odredbom članka 5. Zakona i definiraju parametre, čime je osigurano, po mišljenju ovog suda, ostvarenje ustavnog prava na zakonito suđenje, propisano odredbom članka 31. stavka 1. Ustava Republike Hrvatske i članka 7.1. stavka 1. Konvencije za zaštitu ljudskih prava i temeljnih sloboda.«
6. Međutim, podnositelj smatra da ZIDZoPKred-a:143/13 ima odredbe koje nisu suglasne s člancima 5. i 31. stavkom 1. Ustava i člankom 7. stavkom 1. Konvencije. Naime, člankom 3. ZIDZoPKred-a:143/13 izmijenjen je članak 11.a ZoPKred-a:75/09-102/15. Člankom 10. ZIDZoPKred-a:143/13 izmijenjen je članak 26. stavak 1. alineja 26. ZoPKred-a:75/09-102/15, a istim člankom dodana je i sporna alineja 28. u članak 26. stavak 1. ZoPKred-a:75/09-102/15. Prijelaznim i završnim odredbama (člankom 13. stavkom 1. ZIDZoPKred-a:143/13) propisano je da se članak 3. tog zakona »u dijelu koji se odnosi na članak 11a. stavak 5. Zakona o potrošačkom kreditiranju primjenjuje na sve ugovore o potrošačkom kreditiranju neovisno o datumu sklapanja ugovora o kreditu«. Nakon toga navodi:
»Imajući u vidu da je odredbom članka 15. Zakona propisano da će se Zakon objaviti u 'Narodnim novinama', te da stupa na snagu 1. siječnja 2014. godine, najviše dvojbe pobuđuje odredba stavka 2. članka 13. Zakona kojom je propisano da za postojeće ugovore o kreditu sklopljene do stupanja na snagu ovog Zakona, u kojima nisu definirani parametri i njihove uzročno posljedične veze, vjerovnici moraju s dužnikom uskladiti kamatnu stopu, određivanjem parametra i fiksne marže, kao i razdoblje promjena kamatnih stopa, najkasnije do 1. siječnja 2014.
Naime, kako Zakon o izmjenama i dopunama Zakona o potrošačkom kreditiranju ('Narodne novine' broj: 143/13), nije osigurao razdoblje u kojem su vjerovnici dužni, ne više u skladu s materijalnom odredbom članka 11a. stavka 5. Zakona, definirati parametar, već prekršajna odredba sada propisuje da su isto dužni ugovoriti s dužnikom, kao što je to bilo zakonsko rješenje Zakona o izmjenama i dopunama Zakona o potrošačkom kreditiranju ('Narodne novine' broj: 112/12), već je Zakonom propisano da se s dužnikom moraju uskladiti najkasnije do 1. siječnja 2014. godine, dakle istog dana kada je Zakon stupio na snagu.
Ovaj sud smatra da konkretne odredbe Zakona o izmjenama i dopunama Zakona o potrošačkom kreditiranju narušavaju načelo zakonitosti propisano i Ustavom Republike Hrvatske i Konvencijom za zaštitu ljudskih prava i temeljnih sloboda, kao pravo na zakonito suđenje, s obzirom da nitko ne može biti kažnjen za nešto za što prethodno nije znao da mu je obveza, jer zakon obvezuje tek nakon što je stupio na snagu, te prema mišljenju ovog suda učinak zakona, u odnosu na vrijeme počinjenja prekršaja, ne može biti retroaktivan.«
6.1. Podnositelj ističe da su prijepori oko stupanja na snagu zakona postojali i u vrijeme donošenja ZIDZoPKred-a:143/13, a to je vidljivo iz Konačnog prijedloga zakona o izmjenama i dopunama Zakona o potrošačkom kreditiranju (akt Vlade Republike Hrvatske klasa: 022-03/13-01/188, urbroj: 65-13-7 od 24. listopada 2013.; u daljnjem tekstu: P.Z. br. 450/13). To stajalište obrazlaže na sljedeći način:
»Tako je Konačnim prijedlogom Zakona o izmjenama i dopunama Zakona o potrošačkom kreditiranju i to odredbom članka 15. bilo propisano da Zakon stupa na snagu osmog dana od dana objave u 'Narodnim novinama', temeljem čega bi vjerovnici dobili vrijeme, iako relativno kratko, i to od