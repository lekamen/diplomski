 cestovnom se vozilu smije nalaziti samo vozač, a ostali suputnici u vozilo smiju ući tek nakon prijevoza na kopno. Jednotračna cestovna vozila treba gurati ako je to moguće s obzirom na njihovu masu.
(6) Kotači cestovnih vozila se moraju tako blokirati da se vozilo ne može kotrljati ili kliziti.
(7) Vozači motornih vozila nakon dovoza na skelu moraju isključiti motore.
(8) Putnici se tijekom prijevoza moraju zadržavati unutar prostorija ili mjesta koja su za njih predviđena.
(9) Putnici se ne smiju prevoziti zajedno s opasnim tvarima prema ADN-u ili drugom teretu koji bi putnike mogao ozlijediti; od toga su izuzeti samo pratitelji takvog prijevoza.
(10) Teret mora biti tako natovaren da ne ugrožava sigurnost putnika.
(11) Životinje se moraju držati ili tovariti tako da ne utječu na plovidbu skele i da ne ugrožavaju ili uznemiravaju putnike. Vučnim životinjama koje vuku zaprežna kola mora biti skinuta zaprega i moraju ih držati kočijaši.
(12) Tijekom prijevoza otvori u ogradi skele koji služe ukrcavanju tereta i putnika moraju biti zatvoreni.
(13) Kao skele s vlastitim pogonom smiju se koristiti samo motorna plovila.
(14) Kada led koji pluta dosegne oko tri desetine širine toka rijeke, prijevoz skelom mora se obustaviti.
(15) Ministarstvo kroz programe modernizacije flote plovila i jačanje konkurentnosti unutarnje plovidbe zadržava pravo na mogućnost sufinanciranja troškova tekućeg i kapitalnog ulaganja u plovila koja su u vlasništvu jedinica lokalne i područne (regionalne) samouprave, iskljucivo za realizaciju određenih i konkretnih projekata koji ce pridonijeti prometnoj povezanosti na podrucju pojedine jedinice lokalne i područne (regionalne) samouprave.
Članak 11.12 – Opća pravila plovidbe pri smanjenoj vidljivosti
Plovila za sport i rekreaciju kraća od 20 m pri ograničenoj vidljivosti dužna su bez odlaganja osloboditi plovni put.
Članak 11.13 – Skijanje na vodi i slične aktivnosti
(1) Zabranjeno je plovilom istovremeno vući više od dvije osobe.
(2) Zabranjeno je korištenje besposadnih, mehanički pokretanih uređaja za vuču skijaša i vuča skijaša s kopna.
(3) Kada plovilo koje vuče osobe susretne druga plovila ili ih pretječe, vučene osobe se moraju zadržati u brazdi svog plovila.
(4) Plovila koja vuku osobe moraju područjem od po 200 m uzvodno i nizvodno od skela koje prometuju ploviti ravnim pravcem bez zaustavljanja.
(5) Vučno uže mora biti nepotopivo i ne smije biti elastično.
(6) Tijekom sportske aktivnosti vučene osobe moraju nositi prsluk za spašavanje, pojas za spašavanje ili kupaće odijelo.
(7) Sportske aktivnosti koje uključuju vuču osoba zabranjene su:
a) u području luka i pristaništa,
b) u otvorima mostova čija je širina manja od 50 m,
c) u tjesnacima plovnih putova,
d) u radnom području tehničkih plovila.
(8) Zabranjeno je plovilom vučenje letjelica (npr. ovjesnih jedrilica, parajedrilica). Zabranjeno je korištenje zmajeva ili sličnih uređaja za vuču osoba, plovećih tijela (npr. kod kitesurfinga) ili plovila (npr. kod kanukitinga).
Članak 11.14 – Ograničenja kupanja, plivanja i ronjenja
(1) Kupanje, plivanje i ronjenje zabranjeno je:
a) 100 m uzvodno i 50 m nizvodno od ulaza u luke, pristaništa, pristaništa za putničke brodove i skele, brodogradilišta, mjesta utovara ili istovara plovila kao i prevodnica uključujući njihove pretkomore na strani vodnog puta na kojoj se nalazi ulaz ili infrastruktura,
b) u radnom području tehničkih plovila.
(2) Kupači, plivači i ronioci moraju se ponašati tako da plovila koja plove zbog njih ne moraju mijenjati svoj pravac kretanja niti smanjiti brzinu; posebice je zabranjeno:
a) plivanjem ući u pravac kretanja plovila koja plove,
b) plivati bliže od 30 m plovilima koja plove.
(3) Kupačima, plivačima i roniocima je zabranjeno vješati se za plovila koja plove ili penjati se na plovila koja stoje odnosno na njihovu opremu za pristajanje.
(4) Uređena kupališta moraju se ograditi i obilježiti na način koji odredi lučka kapetanija, a na trošak osobe koja upravlja tim kupalištem.