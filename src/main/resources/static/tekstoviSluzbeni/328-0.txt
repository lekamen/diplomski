17 13.02.2015 Odluka o usvajanju Kreditnog programa "Mikrokreditiranje - prvi korak u poduzetništvo" Hrvatske agencije za malo gospodarstvo, inovacije i investicije
VLADA REPUBLIKE HRVATSKE
329
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) i članka 9. stavka 1. Zakona o poticanju razvoja malog gospodarstva (»Narodne novine«, br. 29/2002, 63/2007, 53/2012 i 56/2013), Vlada Republike Hrvatske je na sjednici održanoj 11. veljače 2015. godine donijela
ODLUKU
O USVAJANJU KREDITNOG PROGRAMA »MIKROKREDITIRANJE – PRVI KORAK U PODUZETNIŠTVO« HRVATSKE AGENCIJE ZA MALO GOSPODARSTVO, INOVACIJE I INVESTICIJE
I.
Usvaja se Kreditni program »Mikrokreditiranje – prvi korak u poduzetništvo« Hrvatske agencije za malo gospodarstvo, inovacije i investicije.
Kreditni program iz stavka 1. ove točke sastavni je dio ove Odluke.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/49
Urbroj: 50301-05/18-15-3
Zagreb, 11. veljače 2015.
Predsjednik Zoran Milanović, v. r.
KREDITNI PROGRAM »MIKROKREDITIRANJE – PRVI KORAK U PODUZETNIŠTVO«
I. CILJNA GRUPA – KORISNICI KREDITA
Hrvatska agencija za malo gospodarstvo, inovacije i investicije (u daljnjem tekstu: HAMAG-BICRO) u okviru ovog Kreditnog programa odobrava kredite mikro gospodarskim subjektima definiranima Zakonom o poticanju razvoja malog gospodarstva (»Narodne novine«, br. 29/02, 63/07, 53/12 i 56/13) koji do datuma podnošenja prijave posluju najviše do 2 godine i nalaze se u vlasništvu fizičke ili pravne osobe koja do trenutka podnošenja zahtjeva nije bila većinski vlasnik subjekta koji se prijavljuje i drugih pravnih subjekata kumulativno dulje od 2 godine.
Prema kriteriju broja zaposlenih i financijskim pokazateljima, mikro gospodarski subjekti su fizičke i pravne osobe koje prosječno godišnje imaju zaposleno manje od 10 radnika te ujedno ili ostvaruju ukupni godišnji prihod u iznosu protuvrijednosti kuna do 2.000.000,00 eura, ili imaju ukupnu aktivu ako su obveznici poreza na dobit, odnosno imaju dugotrajnu imovinu ako su obveznici poreza na dohodak, u iznosu protuvrijednosti kuna do 2.000.000,00 eura.
II. UVJETI ZA PODNOŠENJE ZAHTJEVA ZA KREDIT
Zahtjev za kredit mogu podnijeti:
Mikro gospodarski subjekti:
• fizičke osobe koje u trenutku podnošenja zahtjeva za kredit još nemaju registriran gospodarski (poslovni) subjekt, a koje planiraju osnovati pravnu osobu/obrt i sl. ili planiraju obavljati samostalnu djelatnost za čije poslovanje traže sredstva kredita (poslovni subjekt u osnivanju), pod uvjetom da do zaključenja ugovora o kreditu osnuju poslovni subjekt koji udovoljava Uvjetima za podnošenje zahtjeva za kredit i ostalim uvjetima ovog Kreditnog programa ili subjekti koji su u trenutku podnošenja zahtjeva za kredit već registrirani u odgovarajućim registrima,
• sa sjedištem na području Republike Hrvatske,
• koji imaju prosječno manje od 10 zaposlenih,
• koji imaju ekonomski opravdano ulaganje,
• koji posluju do 2 godine i nalaze se u vlasništvu fizičke ili pravne osobe koja do trenutka podnošenja zahtjeva nije bila većinski vlasnik subjekta koji se prijavljuje i drugih pravnih subjekata kumulativno dulje od 2 godine,
• u skladu su s propisima o potporama male vrijednosti (Uredba Komisije (EU) br. 1407/2013 оd 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore), odnosno tijekom razdoblja od tri fiskalne godine (uključujući ovu) nisu primili potpore male vrijednosti u iznosu većem od 200.000 eura, odnosno u iznosu većem od 100.000 eura u slučaju poduzetnika koji obavlja djelatnost cestovnog prijevoza,
• nemaju nepodmirenih obveza prema državi (što dokazuju potvrdom Porezne uprave),
• koji ispunjavaju ostale uvjete iz Zakona o poticanju razvoja malog gospodarstva i Preporuke Europske komisije 2003/361/EC od 6. svibnja 2003.
Neće se uzeti u razmatranje prijave:
• nepotpune i/ili nepravovremeno poslane,
• podnositelja prijave