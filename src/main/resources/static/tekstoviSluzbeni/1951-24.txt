 pružanja usluge i napomena).
Članak 130.
Knjiga dežurstava sadržava evidenciju noćenja, odnosno popis korisnika na noćenju, evidenciju svih važnih događanja tijekom noći, te osobno ime i potpis odgovorne osobe pružatelja usluge koja je bila u dežurstvu.
Sadržaj dokumentacije
Članak 131.
Pružatelj usluga vodi dokumentaciju koja je sastavni dio dosjea korisnika i sadrži:
1. rodni list,
2. dokaz o prebivalištu/boravištu u Republici Hrvatskoj,
3. rješenje centra za socijalnu skrb za smještaj, odnosno boravak,
4. socijalna anamneza,
5. zdravstveni karton i zdravstvena iskaznica,
6. evidencija novčanih primanja i izdataka,
7. evidencija o kontaktima,
8. evidencija suradnje sa centrom za socijalnu skrb,
9. ostali dokumenti (prepiska s raznim ustanovama i tijelima, te kopija polugodišnjeg izvješća nadležnom centru za socijalnu skrb o smještenom korisniku).
Članak 132.
Evidencija novčanih primanja i izdataka vodi se za svakog korisnika i u nju je potrebno upisati: osobno ime, iznos primljenih, odnosno izdanih novčanih sredstava i potpis osoba koje su nastale činjenice evidentirale.
Članak 133.
(1) Evidencija o kontaktima odnosi se na susrete i druženja korisnika s članovima obitelji ili kontakte sa skrbnikom. U evidenciji o kontaktima potrebno je naznačiti datum, mjesto i vrijeme kontakta, njegovu duljinu, srodstvo osobe s kojom korisnik kontaktira, način ostvarivanja kontakta, ponašanje korisnika nakon kontakta, zapažanja stručnog radnika i njegov potpis.
(2) U evidenciji suradnje s centrom za socijalnu skrb potrebno je navesti datum i vrijeme kontakta sa stručnim radnikom centra za socijalnu skrb, ime i prezime radnika, zabilješku o dogovorenom tijeku kontakta, te potpis nadležnog radnika pružatelja usluge.
PLANOVI I PROGRAM RADA, IZVJEŠĆA I ZAPISNICI ZA PRUŽATELJE USLUGA ZA BESKUĆNIKE I ODRASLE OSOBE KOJE SE ZATEKNU IZVAN MJESTA PREBIVALIŠTA ILI BORAVIŠTA
Članak 134.
Pružatelji usluga za beskućnike i odrasle osobe koje se zateknu izvan mjesta prebivališta ili boravišta, odnosno koje nemaju prebivališta ili boravišta i nisu u stanju brinuti se o sebi (u daljnjem tekstu: pružatelji usluga) utvrđuju godišnji plan i program rada, te ga dostavljaju nadležnom ministarstvu te jedinici lokalne i regionalne (područne) samouprave do kraja siječnja za tekuću godinu.
Članak 135.
Pružatelji usluga iz članka 124. ovog Pravilnika su dužni izaditi:
1. godišnji i mjesečni plan rada stručnih radnika koji provode psihosocijalne, terapijske ili druge programe na razini pružatelja usluge (socijalni radnik, psiholog, medicinska sestra i dr.),
2. godišnji i mjesečni plan i program rada stručnih radnika,
3. individualni plan i program rada za svakog korisnika.
Članak 136.
Svaki stručni radnik dužan je voditi dnevnik rada u kojem vodi:
1. godišnji i mjesečni plan i program rada i realizaciju plana i programa rada,
2. individualni plan i program rada i realizaciju plana i programa za svakog korisnika.
Članak 137.
Pružatelji usluga iz članka 124. ovog Pravilnika su dužni ministarstvu tejedinici lokalne i regionalne (područne) samouprave na temelju dokumentacije i evidencije koju vode o korisnicima, vrstama usluga i drugim pitanjima, dostavljati godišnje izvješće najkasnije do kraja siječnja za prethodnu godinu, a na zahtjev ministarstva, odnosno jedinice lokalne i/ili regionalne (područne) samouprave i češće.
Članak 138.
Pružatelji usluga iz članka 124. ovog Pravilnika su dužni su u godišnjem izvješću ministarstvu nadležnom za poslove socijalne skrbi, odnosno jedinici lokalne i/ili regionalne (područne) samouprave dostaviti podatke o:
1. ustanovi/organizaciji (djelatnost, veličina, kapacitet),
2. korisnicima (ukupan broj korisnika po vrsti usluge, broj zaprimljenih zahtjeva odnosno rješenja, strukturi korisnika po dobi, spolu, vrsti usluge, načinu plaćanja, određenim specifičnim karakteristikama – uzrok beskućništva, postojanje oštećenja – vrsta i stupanj, dužina boravka i dr.),
3. zaposlenim radnicima (broj stručnih, administrativnih i pomoćnih radnika po