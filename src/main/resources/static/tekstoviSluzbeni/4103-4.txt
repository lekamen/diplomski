
11. druge poslove, programe i projekte za opće dobro utvrđene zakonima i drugim propisima.
Hrvatski Crveni križ i njegovi ustrojstveni oblici ostvaruju navedene programske djelatnosti sukladno strategijama i rezolucijama Međunarodne federacije, Međunarodnog odbora Crvenog križa te tijela Međunarodnog pokreta (Međunarodna konferencija Crvenog križa i Crvenog polumjeseca, Vijeće izaslanika Međunarodnog pokreta i Stalna komisija Crvenog križa i Crvenog polumjeseca).
Programske djelatnosti Hrvatski Crveni križ i njegovi ustrojstveni oblici provode za opće dobro, a dobit koja se ostvari koristi se isključivo za obavljanje i unapređenje djelatnosti Hrvatskog Crvenog križa i njegovih ustrojstvenih oblika u skladu s ovim Statutom.
Hrvatski Crveni križ i njegovi ustrojstveni oblici obavljaju javne ovlasti i djelatnosti utvrđene ovim Statutom sukladno potrebama lokalne zajednice i osiguranim sredstvima. Obavljaju i druge programe koji su posebno ugovoreni i za koje su osigurana dodatna sredstva, a koji nisu u suprotnosti s temeljnim načelima Međunarodnog pokreta.
Članak 6.
Hrvatski Crveni križ i njegovi ustrojstveni oblici mogu, za obavljanje gospodarskih djelatnosti, osnivati trgovačka društva, sukladno posebnim propisima.
Društva Hrvatskog Crvenog križa mogu, za obavljanje gospodarskih djelatnosti, osnivati trgovačka društva, sukladno posebnim propisima i svojim statutima.
Članak 7.
Hrvatski Crveni križ, priznat od Međunarodnog odbora Crvenog križa 25. kolovoza 1993. godine i član Međunarodne federacije od 25. listopada 1993. godine, dio je Međunarodnog pokreta.
Hrvatski Crveni križ ispunjava uvjete iz članka 4. Statuta Međunarodnog pokreta, a suradnju s drugim sastavnicama Međunarodnog pokreta (nacionalna društva Crvenog križa i Crvenog polumjeseca, Međunarodni odbor Crvenog križa i Međunarodna federacija) ostvaruje sukladno članku 3. Statuta Međunarodnog pokreta te rezolucijama Međunarodne konferencije Crvenog križa i Crvenog polumjeseca i Vijeća izaslanika Međunarodnog pokreta.
Hrvatski Crveni križ ispunjava i obveze utvrđene Statutom Međunarodne federacije.
Hrvatski Crveni križ ostvaruje neposrednu suradnju i ima pravo, ali i obvezu zastupati članstvo i njegove interese pri Međunarodnom odboru Crvenog križa i Međunarodnoj federaciji, nacionalnim društvima i ostalim humanitarnim međunarodnim i nacionalnim organizacijama i njihovim agencijama i ustanovama.
Hrvatski Crveni križ može biti član i drugih međunarodnih udruga.
Hrvatski Crveni križ surađuje s diplomatskim i konzularnim predstavništvima u skladu s odredbama međunarodnih ugovora.
Članak 8.
Hrvatski Crveni križ i njegovi ustrojstveni oblici, u javnom životu Republike Hrvatske, djeluju na osnovu temeljnih načela Međunarodnog pokreta i neovisni su u svom djelovanju.
Nacionalno društvo Hrvatski Crveni križ surađuje s Vladom Republike Hrvatske i državnim tijelima na poslovima zdravstvene zaštite, socijalne skrbi, odgoja i obrazovanja, obrane, zaštite i spašavanja i dr. u svojstvu povlaštenog partnera na temelju odredbi Statuta Međunarodnog pokreta te preuzetih međunarodnih ugovora i zaključaka Međunarodne konferencije Crvenog križa i Crvenog polumjeseca.
Područje djelovanja ustrojstvenih oblika Hrvatskog Crvenog križa (općinskih, gradskih i županijskih društava) je određeno statutima svakog pojedinog ustrojstvenog oblika s pravnom osobnošću. Društva djeluju na području utvrđenom svojim statutom. Iznimno, društvo može djelovati izvan navedenog područja, ukoliko je riječ o organiziranoj aktivnosti Hrvatskog Crvenog križa, zajedničkom programu dvaju ili više društava (uz suglasnost Središnjeg ureda) ili na poziv drugog društva, o čemu će izvijestiti Središnji ured.
U kriznim situacijama koordinaciju aktivnosti svih ustrojstvenih oblika Hrvatskog Crvenog križa vezano za otklanjanje posljedica krizne situacije obavlja Krizni stožer Hrvatskog Crvenog križa.
Hrvatski Crveni križ i njegovi ustrojstveni oblici surađuju s udrugama i institucijama koje promiču i ostvaruju srodne