obrtništvu sukladno strateškim dokumentima Republike Hrvatske i Europske unije; sudjeluje u pripremi podloga i dokumentacije za pripremu i objavu natječajnih procedura u skladu s donesenim operativnim programima; objavljuje pozive za dostavu projektnih prijava; u skladu s Komunikacijskim akcijskim planom provodi mjere informiranja i vidljivosti s posebnim naglaskom na mjere namijenjene malim i srednjim poduzetnicima; sudjeluje u aktivnostima informiranja malih i srednjih poduzetnika o uvjetima i načinima financiranja kroz ESI fondove; sudjeluje u pripremi natječajne dokumentacije za poziv za dostavu projektnih prijava; priprema procedure i dokumente za učinkovito praćenje provedbe projekata; pruža stručnu pomoć i savjete korisnicima potpora, obavlja kontrole na licu mjesta; unosi odgovarajuće podatke u integrirani informacijski sustav (MIS); obavlja stručne, administrativne i upravno-pravne poslove koji se odnose na pripremu i provedbu godišnjih i višegodišnjih planova i programa rada; priprema podloge i dokumentaciju za provedbu natječajnih procedura u skladu s donesenim Operativnim programima; priprema priručnik o internim procedurama za provedbu svojih funkcija sukladno pravilnicima.
5.1.5. Služba za financijsku kontrolu i praćenje programa i projekata EU
Članak 38.d
Služba za financijsku kontrolu i praćenje programa i projekata EU obavlja poslove vezane uz provedbu Operativnog programa Regionalna konkurentnost 2007. – 2013., te Operativnog programa Konkurentnost i kohezija 2014. – 2020. u okviru nadležnosti Posredničkog tijela razine 1. Služba obavlja sve poslove vezane uz praćenje programa i projekata Europske unije namijenjenih poduzetništvu i obrtništvu sukladno strateškim dokumentima Republike Hrvatske i Europske unije. U cilju općeg načela dobrog financijskog upravljanja Služba obavlja stručne, administrativne i upravno-pravne poslove koji se odnose na suradnju i koordinaciju rada s ostalim stručnim tijelima vezanima za praćenje projekata za malo i srednje poduzetništvo uključujući planiranje korištenja sredstava; planiranje i praćenje izvršavanja proračuna za programe i projekte sufinancirane iz europskih strukturnih i investicijskih fondova (ESI fondova); osiguravanje korištenja sredstava u skladu s godišnjim i višegodišnjim ciljanim vrijednostima u svrhu izbjegavanja automatskog opoziva sredstava (N+3) te pripremu korektivnih mjera u svrhu sprečavanja istog; praćenje i izvještavanje o ostvarenju financijskih i fizičkih pokazatelja; pripremu dokumenata kojima se iskazuju prognoze novčanog tijeka i već nastali izdaci koji se prijavljuju Europskoj komisiji u cilju njihova ovjeravanja i refundacije od strane Europske komisije; pripremu i koordinaciju izrade dokumenata za odbor za praćenje programa; pripremu priručnika o internim procedurama za provedbu svojih funkcija; obavlja i druge poslove iz svoje nadležnosti.
U sklopu Službe za financijsku kontrolu i praćenje programa i projekata EU, ustrojavaju se sljedeće ustrojstvene jedinice:
5.1.5.1. Odjel za financijsku kontrolu programa i projekata EU
5.1.5.2. Odjel za praćenje programa i projekata EU.
5.1.5.1. Odjel za financijsku kontrolu programa i projekata EU
Članak 38.e
Odjel za financijsku kontrolu programa i projekata EU obavlja sve poslove vezano uz osiguravanje korištenja sredstava Operativnog programa Regionalna konkurentnost 2007. – 2013., te Operativnog programa Konkurentnost i kohezija 2014. – 2020. u okviru nadležnosti Posredničkog tijela razine 1 u skladu s godišnjim i višegodišnjim ciljanim vrijednostima u svrhu učinkovitog korištenja sredstava i izbjegavanje automatskog opoziva sredstava (N+3), uključujući pripremu financijskih planova i prognoza novčanog tijeka te praćenje njihove provedbe; osiguranje sredstava iz europskih strukturnih i investicijskih fondova (ESI fondova) i nacionalnih izvora kao i njihovo učinkovito korištenje; provođenje procedure plaćanja sredstava korisnicima kao i izvršavanje i praćenje plaćanja u svojstvu korisnika; osiguravanje