članka, prvostupanjsko tijelo će bez odlaganja predmet povrata nepripadajućih iznosa novčanih primanja dopisom uputiti nadležnom tijelu Državnog odvjetništva Republike Hrvatske, koje će poduzeti zakonom propisane radnje poradi naplate duga. Kada je ukupni iznos duga manji od 200,00 kuna, prvostupanjsko tijelo neće predmet povrata nepripadajućih iznosa novčanih primanja uputiti nadležnom tijelu Državnog odvjetništva Republike Hrvatske. Kopiju zapisnika o povratu nepripadajućih sredstava, kopije uplatnica, kopiju službene zabilješke, kao i kopije dopisa iz stavaka 3. i 4. ovoga članka, prvostupanjsko tijelo je obvezno odmah dostaviti Sektoru.
VII. GODIŠNJA IZVJEŠĆA O UTROŠENIM SREDSTVIMA ZA NOVČANA PRIMANJA I DRUGE TROŠKOVE PO ZAKONU
Članak 7.
(1) Sektor je dužan do 31. siječnja tekuće godine sačiniti godišnje izvješće o utrošenim sredstvima za novčana primanja i druge troškove za prethodnu godinu za čiju je isplatu nadležna po Zakonu.
(2) Izvješće iz stavka 1. ovog članka mora biti sačinjeno po korisničkim pravima, skupinama i stupnjevima oštećenja organizma te po srodstvu kod obiteljske invalidnine.
Članak 8.
(1) Uprave u Ministarstvu nadležne za provedbu pojedinih prava iz Zakona i prava iz provedbenih propisa donesenih na temelju Zakona, po potrebi mogu voditi vlastitu evidenciju o obavljenim isplatama koju mogu usklađivati tromjesečno, a obvezno polugodišnje s knjigovodstvenom evidencijom Sektora.
(2) Nadležne uprave u Ministarstvu temeljem vlastite evidencije i evidencije prvostupanjskog tijela izrađuju izvješća iz svog djelokruga rada za potrebe Ministarstva.
VIII. PRIJELAZNA I ZAVRŠNA ODREDBA
Članak 9.
Danom stupanja na snagu ovog Pravilnika prestaje s primjenom Pravilnik o načinu vođenja evidencije o obavljenim isplatama i dostavi izvješća o utrošenim sredstvima, te kontroli namjenskih trošenja sredstava (»Narodne novine« broj 54/08 i 155/08).
Članak 10.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-0002/4 Urbroj: 522-04/1-3-14-1 Zagreb, 22. prosinca 2014.
Ministar Predrag Matić, v. r.
