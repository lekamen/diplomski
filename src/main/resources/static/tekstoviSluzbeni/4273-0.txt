65 15.07.2016 Rješenje Visokoga upravnog suda Republike Hrvatske broj: UsII-83/13-6 od 8. lipnja 2016
VISOKI UPRAVNI SUD REPUBLIKE HRVATSKE
1622
RJEŠENJE
Visoki upravni sud Republike Hrvatske u vijeću sastavljenom od sudaca toga suda Mirjane Čačić, predsjednice vijeća, Ane Berlengi Fellner i Eveline Čolović Tomić, članica vijeća, te više sudske savjetnice Ljerke Pavić Morović, zapisničarke, u upravnom sporu tužitelja Hrvatski Telekom d.d. Zagreb, Savska cesta 32, zastupan po Maji Mandić, direktorici Odjela za korporativne regulatorne poslove, protiv tuženika Hrvatske agencije za poštu i elektroničke komunikacije, Zagreb, Ulica Roberta Frangeša Mihanovića 9 (sada: Hrvatska regulatorna agencija za mrežne djelatnosti) radi provođenja regulatorne obveze nadzora cijena za usluge u javnoj nepokretnoj komunikacijskoj mreži Hrvatskog Telekoma d.d., rješavajući po službenoj dužnosti o ispravci presude poslovnog broja: UsII-83/13-5 od 21. travnja 2016., u sjednici vijeća održanoj 8. lipnja 2016.
riješio je
I. Ispravlja se očita pogreška u presudi ovog Suda, poslovnog broja: UsII-83/13-5 od 21. travnja 2016. godine tako da u izreci presude pod točkom II. umjesto:
»klasa: …/11-09/8 i urbroj: …-65«, treba stajati: »klasa: …/13-05/15 i urbroj: …-1«.
II. Bilješka o ispravci upisat će se na kraju izvornika presude.
Obrazloženje
U citiranoj presudi ovog Suda poslovnog broja: UsII-83/13-5 od 21. travnja 2016. godine, a nakon otpreme iste strankama, uočeno je da je u izreci presude pod točkom II. očitom omaškom naveden pogrešan posljednji broj klase i ur.broja osporene odluke tuženika. Kako se radi o očitoj pogrešci, odlučeno je kao u izreci rješenja.
Stoga je Sud sukladno odredbi članka 64. stavak 1. Zakona o upravnim sporovima (»Narodne novine«, broj 20/10. i 143/12.) riješio kao u izreci ovog rješenja.
Broj: UsII-83/13-6
Zagreb, 8. lipnja 2016.
Predsjednica vijeća Mirjana Čačić, v. r.
