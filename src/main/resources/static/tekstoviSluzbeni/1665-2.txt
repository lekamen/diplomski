 električnom energijom,
31. prekid napajanja – stanje pri kojemu je iznos napona na mjestu preuzimanja i/ili predaje električne energije niži od 5% nazivnog napona,
32. priključak – priključak postrojenja i/ili instalacije građevine ili dijela građevine na mrežu, koji obuhvaća mjernu opremu i obračunsko mjerno mjesto, a koji je sastavni dio mreže,
33. priključna snaga – najveća dopuštena vrijednost snage trajnog preuzimanja električne energije iz mreže i/ili najveća dopuštena vrijednost snage trajne predaje električne energije u mrežu, koja je korisniku mreže za obračunsko mjerno mjesto odobrena elektroenergetskom suglasnošću,
34. proizvođač električne energije (u daljnjem tekstu: proizvođač) – pravna ili fizička osoba koja proizvodi električnu energiju i koristi mrežu na temelju ugovora o korištenju mreže,
35. samoočitanje stanja brojila – očitanje stanja brojila koje provodi krajnji kupac iz kategorije kućanstvo i dostavlja operatoru distribucijskog sustava radi obračuna,
36. smetnja – događaj ili pojava koja uzrokuje neusklađenost značajki napona s vrijednostima navedenim u hrvatskoj normi HRN 50160,
37. stanje brojila – vrijednost mjernih podataka u trenutku očitanja stanja brojila,
38. tarifne stavke – komponente tarifnog sustava za obračun,
39. tarifni elementi – elementi tarifnog sustava za koje se određuju tarifne stavke,
40. tarifni modeli – kombinacije tarifnih elemenata i pripadajućih tarifnih stavki, koje mogu sadržavati i jamstvo podrijetla električne energije,
41. upravljana potrošnja – potrošnja električne energije prema tarifnom modelu Crni za krajnje kupce iz kategorije kućanstvo kojima se jamči opskrba električnom energijom osam sati dnevno, u pravilu tijekom niže dnevne tarife,
42. uređaj za upravljanje tarifama – mrežni tonfrekvencijski prijemnik ili uklopni sat, koji može biti poseban uređaj ili uređaj u sklopu brojila.
III. UGOVORNI ODNOSI IZMEĐU ENERGETSKIH SUBJEKATA I KORISNIKA MREŽE
Članak 3.
(1) Odnosi između energetskih subjekata i korisnika mreže u smislu ovih Općih uvjeta uređuju se sljedećim ugovorima:
– ugovorom o korištenju mreže i
– ugovorom o opskrbi krajnjeg kupca.
(2) Osim ugovora iz stavka 1. ovoga članka, proizvođač ili kupac s vlastitom proizvodnjom sklapa s otkupljivačem ugovor o otkupu električne energije.
(3) Ugovori iz stavaka 1. i 2. ovoga članka sklapaju se u pisanom obliku.
Ugovor o korištenju mreže
Članak 4.
(1) Vlasnik ili nositelj nekog drugog stvarnog prava na građevini ili dijelu građevine koja se priključuje na mrežu podnosi operatoru sustava zahtjev za sklapanje ugovora o korištenju mreže.
(2) U slučaju suvlasništva na građevini ili dijelu građevine koja se priključuje na mrežu zahtjev iz stavka 1. ovoga članka podnosi jedan od suvlasnika na temelju pisane suglasnosti svih ostalih suvlasnika ovjerene kod javnog bilježnika.
(3) Iznimno od stavaka 1. i 2. ovoga članka, zahtjev za sklapanje ugovora o korištenju mreže može podnijeti i posjednik građevine ili dijela građevine koja se priključuje na mrežu ako ima valjanu pravnu osnovu za posjed izdanu od ovlaštenog tijela te suglasnost za sklapanje ugovora o korištenju mreže toga tijela ili suglasnost vlasnika građevine ili dijela građevine koja se priključuje na mrežu.
(4) U slučaju zajedničke potrošnje električne energije u stambenim i/ili poslovnim zgradama zahtjev iz stavka 1. ovoga članka podnosi ovlašteni predstavnik suvlasnika.
(5) Podnositelj zahtjeva iz stavaka 1. do 4. ovoga članka dužan je uz zahtjev za sklapanje ugovora o korištenju mreže priložiti:
– dokaz o vlasništvu odnosno nekom drugom stvarnom pravu na građevini ili dijelu građevine koja se priključuje na mrežu,
– dokaz o ispravnosti postrojenja i instalacije,
– elektroenergetsku suglasnost i
– dokaz o uplati ukupnog iznosa troškova priključenja.
(6) Na temelju urednog zahtjeva iz stavaka 1. do 4. ovoga članka operator sustava i podnositelj zahtjeva sklapaju ugovor o korištenju mreže.
(7) Nakon sklopljenog ugovora o korištenju mreže, korisnik mreže može operatoru