 smislu članka 37. ZZTN-a.
U predmetnoj upravnoj stvari, riječ je ugovorima o zakupu poslovnog prostora i ugovorima o poslovnoj suradnji u vrijeme trajanja zakupa poslovnog prostora, koje je Orion sklapao na razdoblje od sedam godina, s poduzetnicima, koji, u ime i za račun Oriona izvršavaju uslugu prodaje pirotehničkih sredstava Oriona, u razdoblju od 15. prosinca do 31. prosinca, u poslovnom prostoru koji navedeni poduzetnici kao zakupodavci daju Orionu u zakup za razdoblje od 1. prosinca tekuće, do 15. siječnja naredne godine.
Ugovori koji su sklapani u razdoblju 2008., 2009. i 2010. razlikuju se od ugovora sklapanih u 2011., 2012., 2013. i 2014. u strukturi ugovora (različit broj i raspored članaka, te nazivlje). Međutim, svi ugovori sadrže iste sporne odredbe koje su predstavljale indicije za pokretanje predmetnog postupka.
Riječ je o odredbama članka 4. stavka 8. Ugovora o poslovnoj suradnji u vrijeme trajanja zakupa poslovnog prostora iz 2008., 2009. i 2010. i članka 4. stavka 9. Ugovora o poslovnoj suradnji u vrijeme trajanja zakupa poslovnog prostora iz 2011., 2012., 2013. i 2014., kojima Orion kao zakupnik, zakupodavcima zabranjuje prodaju pirotehničkih sredstava drugih dobavljača za vrijeme trajanja ugovornog odnosa.
Odredbe članka 10. Ugovora o zakupu poslovnog prostora sklopljenih u 2011., 2012. i 2014., članka 9. Ugovora o zakupu poslovnog prostora iz 2013., te članka 11. Ugovora o zakupu poslovnog prostora iz 2008., 2009. i 2010. i članka 7. Ugovora o poslovnoj suradnji u vrijeme trajanja zakupa poslovnog prostora iz 2011., 2012., 2013. i 2014, zabranjuju zakupodavcu koji je raskinuo ugovor, obavljanje predmetne djelatnosti u istom prostoru, u razdoblju u kojem je stvarno trebao trajati ugovorni odnos.
Osim navedene zabrane, članak 11. Ugovora o zakupu poslovnog prostora iz 2008., 2009. i 2010. i članak 7. Ugovora o poslovnoj suradnji u vrijeme trajanja zakupa poslovnog prostora iz 2011., 2012., 2013. i 2014., uz naknadu štete Orionu u slučaju raskida ugovora od strane zakupodavca, uređuju i obvezu zakupodavca koji ishodi potrebne dozvole za samostalno obavljanje prodaje pirotehničkih sredstava, da sklopi novi ugovor kao Orion partner koji će u prodaji imati isti asortiman kao i Orion.
2. Prijedlog Oriona za preuzimanje obveze izvršenja određenih mjera i uvjeta, te rokova u kojima će to učiniti, u smislu članka 49. ZZTN
Orion je samoinicijativno, u podnesku od 11. svibnja 2015. kojim se očitovao na zaključak o pokretanju postupka iskazao namjeru za preuzimanjem obveza u smislu članka 49. ZZTN-a, te je 3. lipnja 2015., Agenciji podnio konkretan prijedlog za preuzimanje obveze izvršenja određenih mjera i uvjeta kako bi se otklonili mogući negativni učinci njegovog postupanja ili propuštanja postupanja na tržišno natjecanje.
Kako je riječ o tipskim ugovorima Oriona, Orion je predložio da Agencija prihvati njegovo preuzimanje obveze izmjene pojedinih odredbi važećih ugovora o zakupu i ugovora o poslovnoj suradnji u vrijeme trajanja zakupa poslovnog prostora, i to u roku do 1. prosinca 2015., a kako je navedeno u točki 1. izreke rješenja.
Vezano uz navedeni prijedlog Oriona od 3. lipnja 2015. Agencija je utvrdila kako prijedlog namjere preuzimanja obveze izvršenja mjera i uvjeta te rokovi u kojima će to Orion učiniti udovoljava formalnim uvjetima iz članka 49. stavka 1. ZZTN-a, odnosno da je isti podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija u smislu članka 49. stavka 4. ZZTN-a može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, te u drugim slučajevima kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez