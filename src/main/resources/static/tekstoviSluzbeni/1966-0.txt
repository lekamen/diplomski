101 23.09.2015 Presuda Visokoga upravnog suda Republike Hrvatske broj: UsII-104/13-4 od 8. srpnja 2015.
VISOKI UPRAVNI SUD REPUBLIKE HRVATSKE
1967
PRESUDA
Visoki upravni sud Republike Hrvatske u vijeću sastavljenom od sudaca toga suda Borisa Markovića predsjednika vijeća, Sanje Štefan i Blanše Turić članica vijeća, te više sudske savjetnice Jadranke Jelić zapisničarke, u upravnom sporu tužitelja Hrvatski Telekom d.d., Savska cesta 32, Zagreb, kojeg zastupa Maja Mandić, po generalnoj punomoći Su-992/2009, protiv tuženika Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, koju zastupa dr. sc. Dražen Lučić, predsjednik vijeća, u predmetu rješavanja spora između operatora, u nejavnoj sjednici vijeća održanoj 8. srpnja 2015.
presudio je
I. Odbija se tužbeni zahtjev za poništenje rješenja Hrvatske agencije za poštu i elektroničke komunikacije, Zagreb, (sada Hrvatska regulatorna agencija za mrežne djelatnosti, Zagreb), klasa: UP/I-344-08/13-03/10, urbroj: 376-04/DM-13-14 (DM) od 11. listopada 2013.
II. Ova će se presuda objaviti u »Narodnim novinama«.
Obrazloženje
Osporenim rješenjem tuženika pod točkom I. izreke utvrđeno je da H1 Telekom d.d. ima pravo na naknadu:
a) za naknadna odbijanja prethodno prihvaćenih zahtjeva za uslugom izdvojenog pristupa lokalnoj petlji i to prema specifikaciji dostavljenoj uz očitovanje H1 Telekoma d.d. od 28. kolovoza 2013., a u iznosu iz članka 15.5. Standardne ponude Hrvatskog Telekoma d.d. za uslugu izdvojenog pristupa lokalnoj petlji;
b) za zakašnjenje u otklanjanju kvarova/smetnji za uslugu izdvojenog pristupa lokalnoj petlji i to prema specifikaciji H1 Telekoma d.d. od 28. kolovoza 2013., a u iznosu iz članka 15.3. Standardne ponude Hrvatskog Telekoma d.d. za uslugu izdvojenog pristupa lokalnoj petlji;
c) za zakašnjenje u ispunjavanju obveza u rokovima propisanim odlukom HAKOM-a, klasa: UP/I-344-01/12-03/02, urbroj: 376-11/12-07, prema specifikaciji H1 Telekoma d.d. od 28. kolovoza 2013., a u iznosu iz članka 13.1.5. Standardne ponude Hrvatskog Telekoma d.d. za uslugu izdvojenog pristupa lokalnoj petlji;
d) za zakašnjenje u otklanjanju kvarova/smetnji za uslugu veleprodajnog širokopojasnog pristupa prema specifikaciji dostavljenoj uz očitovanje H1 Telekoma d.d. od 28. kolovoza 2013., a u visini cjelokupnog iznosa veleprodajne naknade prema članku 8.2.2. Standardne ponude Hrvatskog Telekoma d.d. uz uslugu veleprodajnog širokopojasnog pristupa internetu;
e) za zakašnjenje u ispunjavanju obveza u rokovima propisanim odlukom HAKOM-a, klasa: UP/I-344-01/12-03/02, urbroj: 376-11/12-07 prema specifikaciji H1 Telekoma d.d. od 28. kolovoza 2013., a u iznosu mjesečne naknade iz članka 5. Standardne ponude Hrvatskog Telekoma d.d. za uslugu veleprodajnog širokopojasnog pristupa internetu;
f) za zakašnjenje u ispunjavanju obveza u rokovima propisanim odlukom HAKOM-a, klasa: UP/I-344-01/12-03/02, urbroj: 376-11/12-07 prema specifikaciji Hrvatskog Telekoma d.d., Zagreb od 13. rujna 2013. godine, a u iznosu mjesečne naknade iz dodatka 3. Standardne ponude Hrvatskog Telekoma d.d. za uslugu najma korisničke linije.
Točkom II. izreke rješenja odlučeno je da se naknada iz točke I točaka b), c), i d) izreke obračunava do kraja obračunskog razdoblja, odnosno do 28. veljače 2013. za korisnike za koje je kašnjenje započelo u veljači i nastavilo se kroz naredna obračunska razdoblja.
Točkom III. izreke rješenja nalaže se Hrvatskom Telekomu d.d. da u roku od 8 dana od primitka rješenja izvrši obračun naknade iz točke I. izreke i obračunati iznos isplati H1 Telekomu d.d., dok je točkom IV. izreke rješenje u preostalom dijelu zahtjev H1 Telekoma d.d. odbijen.
Tužitelj u tužbi protiv osporenog rješenja u bitnom navodi da prvenstveno osporava nadležnost tuženika za odlučivanje u predmetnoj stvari upućujući na odredbu članka 20. Zakona o elektroničkim komunikacijama (»Narodne novine« 73/08., 90/11., 133/12. – dalje u tekstu: