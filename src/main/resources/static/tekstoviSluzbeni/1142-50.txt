 okolnosti relevantnih za određivanje njihove visine.
Vijeće je odlučilo da se ACI-ju izrekne upravno-kaznena mjera u iznosu od 1.117.000,00 kuna, Brodogradilištu i marini upravno- -kaznena mjera u iznosu od 37.000,00 kuna, Iliriji upravno-kaznena mjera u iznosu od 197.000,00 kuna, Marini Borik upravno-kaznena mjera u iznosu od 40.000,00 kuna, Marini Dalmacija upravno-kaznena mjera u iznosu od 326.000,00 kuna, Marini Hramina upravno-kaznena mjera u iznosu od 95.000,00 kuna, Marini Punat upravno-kaznena mjera u iznosu od 190.000,00 kuna, Marini Šibenik upravno-kaznena mjera u iznosu od 133.000,00 kuna, Tehnomontu upravno-kaznena mjera u iznosu od 128.000,00 kuna, a HGK simbolična upravno-kaznena mjera u iznosu od 100.000,00 kuna.
Na temelju članka 52. stavka 6. ZZTN-a, Agencija sukladno odlukama Vijeća kojima je utvrđeno narušavanje tržišnog natjecanja i kojima je utvrđeno postojanje uvjeta za izricanje upravno kaznene mjere i njezina visina, okončava postupak donošenjem jedinstvenog rješenja.
10.1. Odluka Vijeća o postojanju zabranjenog sporazuma
Vijeće je nesporno utvrdilo kako su HGK, ACI, Tehnomont, Marina Hramina, Marina Šibenik, Ilirija, Marina Punat, Brodogradilište i marina, Marina Dalmacija i Marina Borik na sjednici Udruženja održanoj 25. listopada 2012. razmjenjivali informacije o budućim cijenama vezova u marinama u Republici Hrvatskoj čime su sklopili zabranjeni sporazum koji za cilj ili posljedicu ima sprječavanje, ograničavanje ili narušavanje tržišnog natjecanja, u smislu članka 8. ZZTN-a.
Vijeće ističe kako zapisnik sa sjednice Udruženja održane 25. listopada 2012. jasno i nedvojbeno ukazuje na predmetnu razmjenu informacija. Iako iz zapisnika sa navedene sjednice Udruženja proizlazi kako su prisutni poduzetnici najavili da neće podignuti cijene svojih usluga u 2013. godini, dok će oni koji podignu cijene to učiniti samo za postotak inflacije u Republici Hrvatskoj, Vijeće ističe kako je ipak riječ o razmijeni informacija između konkurenata o njihovim budućim postupanjima u pogledu cijena usluga. S obzirom da u konkretnom slučaju nije bila riječ o izričitom dogovoru stranaka da će podignuti cijene vezova za točno određeni iznos, već se radilo o razmjeni informacija o budućim cijenama vezova, za utvrđivanje postojanja zabranjenog sporazuma nije bilo nužno da sve stranke podignu cijene vezova i to za isti iznos.
Iako razmjena informacija između konkurenata može izazvati pozitivne učinke poput unaprjeđenja efikasnosti pojedinog poduzetnika, može dovesti i do narušavanja tržišnog natjecanja u situacijama kad se takvom razmjenom omogućava poduzetnicima da se upoznaju s poslovnim planovima svojih konkurenata. Pozitivan ili negativan utjecaj razmjene informacija na tržišno natjecanje, prije svega ovisi o prirodi podataka koji se razmjenjuju, te o karakteristikama tržišta na koje se ti podaci odnose.
Razmjena strateških informacija, poput informacija koje se odnose na cijene, količine, troškove proizvodnje, liste kupaca i slične, može dovesti do usklađivanja ponašanja konkurenata jer smanjuje samostalnost u ponašanju poduzetnika na tržištu kao i njegovu sklonost nadmetanju s konkurentima. Razmjena strateških informacija koje se odnose na buduće cijene i količine proizvoda/usluga se smatra teškim ograničenjem tržišnog natjecanja koje je per se zabranjeno jer ima za cilj narušavanje tržišnog natjecanja, te se takva razmjena informacija smatra zabranjenim sporazumom u smislu članka 8. ZZTN-a. Stoga u tom slučaju nije nužno dokazati i antikompetitivne učinke usklađenog djelovanja na tržište.
Vijeće ističe kako svaki pojedini poduzetnik mora samostalno donositi poslovne odluke i odrediti svoje ponašanje na tržištu na način da ne smije postojati koordinacija i dogovor među konkurentima kojim se smanjuje nesigurnost budućeg postupanja, budući da to smanjuje rizik donošenja poslovnih odluka u kompetitivnom okruženju. U konkretnom slučaju, razmjenom informacija o namjeravanim cijenama najma vezova u sljedećoj godini, čak i bez