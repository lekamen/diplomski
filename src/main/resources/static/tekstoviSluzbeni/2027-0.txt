104 30.09.2015 Pravilnik o utvrđivanju lista stečajnih upravitelja
MINISTARSTVO PRAVOSUĐA
2028
Na temelju članka 78. stavka 7. Stečajnog zakona (»Narodne novine«, broj 71/15.) ministar pravosuđa donosi
PRAVILNIK
O UTVRĐIVANJU LISTA STEČAJNIH UPRAVITELJA
Opća odredba
Članak 1.
Ovim Pravilnikom propisuju se uvjeti za upis na liste stečajnih upravitelja, postupak za upis na liste stečajnih upravitelja i brisanje s lista stečajnih upravitelja, podaci koji se upisuju na liste stečajnih upravitelja te sadržaj, način vođenja i objave popisa stečajnih upravitelja.
Utvrđivanje i dopuna lista stečajnih upravitelja
Članak 2.
(1) Liste stečajnih upravitelja utvrđuje ministar nadležan za poslove pravosuđa.
(2) Za područje nadležnosti svakog trgovačkog suda utvrđuju se dvije liste stečajnih upravitelja, lista A stečajnih upravitelja i lista B stečajnih upravitelja.
(3) Osoba može biti upisana na listu stečajnih upravitelja za područje nadležnosti jednog ili više trgovačkih sudova.
(4) Liste stečajnih upravitelja mogu se dopunjavati.
(5) Liste stečajnih upravitelja objavljuju se na mrežnoj stranici e-Oglasna ploča sudova.
Lista A stečajnih upravitelja
Članak 3.
Na Listu A stečajnih upravitelja može biti upisana osoba za koju se u postupku upisa na listu utvrdi:
1. da ima poslovnu sposobnost
2. da ima završen diplomski sveučilišni studij, odnosno završeno visoko obrazovanje s najmanje 300 ETC bodova
3. da ima položen stručni ispit za stečajnoga upravitelja
4. da je nakon položenoga stručnog ispita obavljala stručnu obuku u trajanju od jedne godine
5. da ima sklopljenu policu osiguranja od profesionalne odgovornosti odgovarajućom primjenom odredbi o osiguranju od profesionalne odgovornosti za odvjetnike
6. da je dostojna za obavljanje poslova stečajnoga upravitelja.
Lista B stečajnih upravitelja
Članak 4.
Na listu B stečajnih upravitelja može biti upisana osoba za koju se u postupku upisa na listu utvrdi:
1. da ima poslovnu sposobnost
2. da ima završen diplomski sveučilišni studij, odnosno završeno visoko obrazovanje s najmanje 300 ETC bodova
3. da ima položen stručni ispit za stečajnoga upravitelja
4. da ima sklopljenu policu osiguranja od profesionalne odgovornosti odgovarajućom primjenom odredbi o osiguranju od profesionalne odgovornosti za odvjetnike
5. da je dostojna za obavljanje poslova stečajnoga upravitelja.
Dostojnost
Članak 5.
(1) Na liste stečajnih upravitelja neće se upisati osoba za koju se u postupku upisa utvrdi da ne ispunjava pretpostavke dostojnosti.
(2) Smatra se da nije dostojna za obavljanje poslova stečajnog upravitelja osoba:
1. protiv koje je pokrenut kazneni postupak za kazneno djelo za koje se postupak pokreće po službenoj dužnosti
2. koja je osuđena za kazneno djelo za koje se postupak pokreće po službenoj dužnosti
3. koja je brisana s liste stečajnih upravitelja na temelju rješenja o razrješenju zbog nepostupanja po nalogu suda za povrat onog što je tijekom postupka primila, dok ne prođu tri godine od dana brisanja
4. koja je razriješena dužnosti stečajnoga upravitelja zbog neurednog obavljanja dužnosti u više od dva stečajna postupka u tijeku tri godine, dok ne prođu tri godine od dana brisanja i ponovno ne položi ispit za stečajnoga upravitelja
5. koja je prezadužena.
Postupak upisa
Članak 6.
(1) Zahtjev za upis na listu A stečajnih upravitelja i listu B stečajnih upravitelja, životopis i dokazi o ispunjavanju uvjeta za upis na liste stečajnih upravitelja dostavljaju se ministarstvu nadležnom za poslove pravosuđa.
(2) Podnositelj zahtjeva dužan je u zahtjevu naznačiti za koju listu stečajnih upravitelja podnosi zahtjev za upis te naznačiti podnosi li zahtjev za upis na listu stečajnih upravitelja za jedan ili više trgovačkih sudova i naziv suda.
(3) Životopis podnositelja obavezno mora sadržavati podatke iz članka 9. stavka 1. ovog Pravilnika.
(4) Kao dokaz o ispunjavanju pretpostavki za dostojnost iz članka 5. stavka 2. točki 1. i 5. ovog Pravilnika podnositelj zahtjeva za upis na listu stečajnih upravitelja