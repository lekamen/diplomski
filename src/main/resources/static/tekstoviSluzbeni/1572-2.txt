 neposredno višega državnog odvjetništva odredit će zamjenika državnog odvjetnika iz tih državnih odvjetništava odnosno zamjenika državnog odvjetnika iz neposredno višega državnog odvjetništva da obavlja poslove državnoodvjetničke uprave do imenovanja novoga državnog odvjetnika državnog odvjetništva nastalog spajanjem, pripajanjem odnosno razdvajanjem, ali najdulje do godinu dana.«.
PRIJELAZNE I ZAVRŠNE ODREDBE
Članak 15.
Postupci imenovanja zamjenika državnih odvjetnika koji su u tijeku na dan stupanja na snagu ovog Zakona dovršit će se prema odredbama Zakona o državnom odvjetništvu (»Narodne novine«, br. 76/09., 153/09., 116/10., 145/10., 57/11., 130/11., 72/13., 148/13. i 33/15.).
Članak 16.
Postupci polaganja državnog stručnog ispita za službenike u državnim odvjetništvima provodit će se sukladno odredbama članaka 19. − 56. Pravilnika o sudskim službenicima i namještenicima (»Narodne novine«, br. 63/97., 140/99., 55/01. i 156/04.) do stupanja na snagu posebnog propisa o postupku, načinu polaganja i programu državnog stručnog ispita kojim će se propisati program polaganja državnog stručnog ispita za službenike u državnim odvjetništvima.
Postupci polaganja državnog stručnog ispita za službenike u državnim odvjetništvima koji budu započeti, a ne budu dovršeni do stupanja na snagu posebnog propisa iz stavka 1. ovog članka dovršit će se prema odredbama Pravilnika iz stavka 1. ovog članka.
Položeni ili priznati ispiti za službenike u državnim odvjetništvima na temelju propisa koji su se primjenjivali prije stupanja na snagu ovog Zakona te ispiti položeni sukladno stavcima 1. i 2. ovog članka smatraju se položenim ili priznatim ispitima prema propisima o državnim službenicima i namještenicima.
Članak 17.
Pravilnik o sadržaju, metodama i načinu provedbe psihološkog testiranja Vijeće će donijeti u roku od šest mjeseci od dana stupanja na snagu ovog Zakona, a ministar nadležan za poslove pravosuđa donijet će pravilnik iz članka 182. stavka 4. koji je izmijenjen člankom 12. ovoga Zakona.
Članak 18.
Ovaj Zakon objavit će se u »Narodnim novinama«, a stupa na snagu 1. rujna 2015.
Klasa: 022-03/15-01/48
Zagreb, 10. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
