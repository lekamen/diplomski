 pirotehničara, voditelja radilišta, pirotehničara HCR-a za kontrolu kvalitete ili nadzornika za kontrolu kvalitete zatražiti uzorkovanje kontrolnim uzorcima na način i na mjestu kako odredi inspektor Ministarstva.
Inspektori prilikom ulaska u radilište koriste zaštitni prsluk sa štitnikom za prepone i vizir za zaštitu lica odnosno neprobojne zaštitne naočale.
Članak 61.
Pirotehničari koji obavljaju internu kontrolu kvalitete moraju biti udaljeni najmanje 25 metara od pirotehničara koji obavljaju poslove razminiranja odnosno 50 m u uvjetima pronalaska ili naznaka postojanja protupješačkih rasprskavajućih mina.
Članak 62.
Sigurni pristupni putovi koji su nužni za pristup radilištu moraju biti široki najmanje 1,5 m.
Sigurni pristupni putovi koji služe za pristup vozila hitne medicinske intervencije moraju biti široki najmanje 3 m.
IX. NAČIN OBAVLJANJA KONTROLE KVALITETE I ZAVRŠNE KONTROLE KVALITETE KONTROLA KVALITETE U TIJEKU OBAVLJANJA POSLOVA RAZMINIRANJA
Članak 63.
Voditelj radilišta dužan je provesti obilježavanje pregledane odnosno razminirane površine na kojoj se provodi kontrola kvalitete u tijeku obavljanja poslova razminiranja na način da je površinu potrebno obilježiti kolcima ili zastavicama bijele boje (visine 30 cm iznad razine tla) na lomnim točkama i na najviše 30 m duž granice razminirane površine. Kolci ili zastavice se međusobno moraju povezati trakom bijele boje.
Za razminiranu površinu iz stavka 1. ovoga članka voditelj radilišta dužan je posjedovati dnevnik radilišta razminiranja s radnom kartom voditelja radilišta i djelovodnike voditelja pirotehničke skupine/a iz kojih je razvidno da se radi o razminiranoj površini koja je predmet kontrole kvalitete u tijeku obavljanja poslova razminiranja.
Prije obavljanja kontrole kvalitete u tijeku obavljanja poslova razminiranja voditelj radilišta uručuje nadzorniku za kontrolu kvalitete presliku dnevnika radilišta, radne karte i djelovodnika voditelja pirotehničkih skupina za razdoblje od zadnje provedene kontrole kvalitete.
Kontrola kvalitete u tijeku obavljanja poslova razminiranja neće se provesti ukoliko područje i/ili građevina nije obilježena na propisani način iz stavka 1. ovog članka ili ukoliko je utvrđena nesukladnost obilježenosti područja pripremljenog za kontrolu kvalitete i dokumentacije iz stavka 2. ovog članka.
Članak 64.
Kontrola kvalitete u tijeku obavljanja poslova razminiranja obavlja se ručnom detekcijom mina na način da nadzornik za kontrolu kvalitete neposredno raspoređuje pirotehničare HCR-a za kontrolu kvalitete na mjesta kontrolnih uzoraka (koji moraju biti veličine najmanje 100 m2) te je dužan sve pozicije odnosno mjesta uzimanja kontrolnih uzoraka i njihovu veličinu (u metrima kvadratnim) unijeti u Dnevnik kontrole kvalitete (sa kartografskim prikazom u mjerili 1:5 000) kao i podatke o pronađenim MES, NUS i njihovim dijelovima te neiskopanim predmetima detekcije. Presliku dnevnika kontrole kvalitete nadzornik za kontrolu kvalitete uručuje voditelju radilišta.
Obilježenost kontrolnih uzoraka pretraženih tijekom obavljanja poslova razminiranja provodi se obilježavanjem referentnih točaka na temelju kojih se može odrediti točna pozicija i veličina kontrolnog uzorka.
Referentne točke iz stavka 2. ovog članka obilježavaju se u tlu metalnim reperima čiji broj i pozicije određuje nadzornik za kontrolu kvalitete kako bi se obilježila točna pozicija kontrolnog uzorka.
Nadzornik za kontrolu kvalitete i/ili pirotehničar za kontrolu kvalitete koji su reperima obilježili kontrolne uzorke dužni su, na traženje inspektora, obilježiti lomne točke kontrolnog uzorka zastavicama žute boje kako bi se na obilježenoj površini mogla utvrditi kvaliteta obavljenih poslova.
Članak 65.
U formiranim poljima koja su pretražena kombinacijom metoda iz članka 41. ovog Pravilnika prilikom obavljanja kontrole kvalitete u tijeku obavljanja poslova razminiranja pirotehničar HCR-a za kontrolu kvalitete i/ili nadzornik za kontrolu kvalitete u kontrolnom uzorku utvrđuje