
Članak 49.
(1) Pravo žalbe u stegovnom postupku za teže povrede dužnosti i ugleda ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja, ovlaštenog voditelja radova te strane ovlaštene osobe ima stranka kojoj je izrečena stegovna mjera i stegovni tužitelj.
(2) Žalba se podnosi Stegovnom sudu ili Višem stegovnom sudu Komore, a o njoj odlučuje Viši stegovni sud.
Primjena zakona
Članak 50.
U stegovnom postupku protiv ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja i ovlaštenog voditelja radova te strane ovlaštene osobe, na pitanja materijalnopravne i procesnopravne naravi koja nisu uređena ovim Zakonom, statutom Komore i pravilnikom, na odgovarajući način primjenjuju se odredbe kaznenog, materijalnog i procesnog zakonodavstva.
Ovršnost novčanih kazni
Članak 51.
Pravomoćna odluka stegovnih tijela Komore kojom je izrečena novčana kazna i/ili kojom je stranka u postupku obvezana snositi trošak stegovnog postupka predstavlja ovršnu ispravu temeljem koje Komora može tražiti prisilnu ovrhu.
Pokretanje upravnog spora
Članak 52.
Protiv odluke Višeg stegovnog suda Komore može se pokrenuti upravni spor.
Zastara
Članak 53.
(1) Pravo pokretanja stegovnog postupka za teže povrede dužnosti i ugleda ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja i ovlaštenog voditelja radova te strane ovlaštene osobe zastarijeva nakon četiri godine, a za lakše povrede nakon dvije godine od dana počinjene povrede.
(2) Ovrha stegovne mjere zastarijeva za tri godine od dana pravomoćnosti odluke kojom je izrečena stegovna mjera ili od dana isteka roka za koji je ovrha, odnosno izvršenje stegovne mjere odgođeno.
X. PROFESIONALNO OSIGURANJE I OSIGURANJE OD ODGOVORNOSTI
Dužnost osiguranja
Članak 54.
(1) Ovlašteni arhitekt, ovlašteni arhitekt urbanist, ovlašteni inženjer, ovlašteni voditelj građenja, ovlašteni voditelj radova i strana ovlaštena osoba dužni su osigurati se od profesionalne odgovornosti, primjereno vrsti i stupnju opasnosti, za štetu koju bi obavljanjem poslova, odnosno djelatnosti mogli učiniti investitoru ili drugim osobama za sve vrijeme obavljanja poslova, odnosno djelatnosti pri čemu iznos osiguranja ne može biti manji od 1.000.000,00 kuna.
(2) Ovlaštenom arhitektu, ovlaštenom arhitektu urbanistu, ovlaštenom inženjeru, ovlaštenom voditelju građenja i ovlaštenom voditelju radova, upisanom u imenik stranih ovlaštenih osoba, koji ima poslovni nastan na teritoriju Republike Hrvatske, prihvaća se već prije sklopljeni ugovor o profesionalnom osiguranju u drugoj državi ugovornici Europskog gospodarskog prostora u kojoj već ima poslovni nastan ako je osiguranik pokriven jamstvom koje je istovrijedno ili bitno usporedivo s obzirom na namjenu ili pokriće koje se osigurava, pri čemu iznos osiguranja ne može biti manji od 1.000.000,00 kuna. U slučaju djelomične istovrijednosti osiguranik je dužan dodatno se osigurati za pokriće nepokrivenih aspekata: osiguranog rizika, osigurane gornje granice jamstva ili mogućeg isključenja iz pokrića.
Članak 55.
(1) Komora preuzima osnovno osiguranje od profesionalne odgovornosti svojih članova ovlaštenih arhitekata, ovlaštenih arhitekata urbanista, ovlaštenih inženjera, ovlaštenih voditelja građenja i ovlaštenih voditelja radova te stranih ovlaštenih osoba, a članovi Komore dužni su Komori plaćati naknadu za profesionalno osiguranje.
(2) Kršenje obveze profesionalnog osiguranja, odnosno neplaćanje naknade za profesionalno osiguranje Komori teža je povreda dužnosti ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja i ovlaštenog voditelja radova te strane ovlaštene osobe.
(3) Profesionalno osiguranje ovlaštenog arhitekata, ovlaštenog arhitekta urbanista, ovlaštenog inženjera, ovlaštenog voditelja građenja i ovlaštenog voditelja radova, odnosno strane ovlaštene osobe preko Komore ne isključuje mogućnost