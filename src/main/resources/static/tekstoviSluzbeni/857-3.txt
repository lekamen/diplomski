 građanima koji žive izvan granica države, a poticanje i s tim u vezi aktivne mjere državne politike radi olakšavanja povratka onih građana koji žive izvan Republike Hrvatske.
Pri tome smatramo da je pronađena odgovarajuća i razumna solucija, a prema kojoj i takvi kandidati pravo na izravni upis ostvaruju samo uz uvjet da zadovolje na ispitu sposobnosti i darovitosti u školama u kojima je to uvjet za upis.
Budući da većinom hrvatski državljani iseljenici i njihovi potomci ne znaju ili nedostatno poznaju hrvatski jezik, a nastava u srednjoškolskim ustanovama uglavnom se odvija na hrvatskom jeziku (osim u malobrojnim školskim ustanovama s nastavom na stranom jeziku ili školskim ustanovama s nastavom na jeziku i pismu nacionalnih manjina), Republika Hrvatska omogućila je da takvi hrvatski državljani besplatno uče hrvatski jezik u Republici Hrvatskoj.
Kada navodimo da je riječ o kandidatima hrvatskim državljanima koji su se školovali u inozemstvu i vraćaju se u Republiku Hrvatsku, tu nije isključivo riječ o iseljenicima. Obuhvaćeni su na jednak način i oni koji su duže vrijeme izbivali ili su se rodili u inozemstvu te oni koji su nekoliko godina bili na školovanju i vraćaju se u Republiku Hrvatsku, što ovisi o razlozima zbog kojih su njihovi roditelji boravili u inozemstvu.
Prema dosadašnjim iskustvima, ponajviše je riječ o kandidatima koji su bili uključeni u različite sustave obrazovanja u pojedinim zemljama i pri povratku nailaze na mnogobrojne probleme zbog otežanoga načina prilagođavanja hrvatskome obrazovnome sustavu. Sa zakonskoga gledišta, učenicima se omogućuje izravan upis u I. razred srednje škole za sljedeću školsku godinu isključivo u slučajevima da su se najmanje dva od posljednja četiri razreda prethodnoga obrazovanja školovali u inozemstvu. To je utvrđeno iz razloga da se učenicima koji su netom došli iz inozemstva olakša uključivanje u hrvatski obrazovni sustav. U slučaju da kandidati, pri povratku iz inozemstva, imaju nedovoljno znanje u pojedinim nastavnim predmetima, Republika Hrvatska dužna je pružiti pomoć istima tijekom razdoblja prilagodbe hrvatskom obrazovnom sustavu.«
Ministarstvo naglašava da »propisana prednost pri upisu u 1. razred srednje škole nije automatska i bezuvjetna« nego se primjenjuje »uz ispunjavanje propisanih uvjeta i samo kako bi ... se osigurao ravnopravan položaj u odnosu na hrvatske državljane u Republici Hrvatskoj«. Također ističe da je riječ o »znatno malom postotku kandidata u odnosu na ukupni broj upisanih kandidata«. Ministarstvo je u tom pogledu izradilo preglednu tablicu za aktualnu i prethodnu školsku godinu.
Školska godina 2013./2014. 2014./2015. Upisni rok Ljetni Jesenski Ljetni Jesenski Broj kandidata 78 18 147 25 Ukupno: 96 172
* Podaci iz Nacionalnoga informacijskog sustava prijava i upisa u srednje škole (NISpuSŠ)
Ministarstvo predlaže odbijanje prijedloga te prije toga zaključno navodi:
»Budući da predlagatelji predlažu da se ukine provedba odredbi točke XX. Odluke ... mišljenja smo da bi se na taj način ugrozila prava kandidata hrvatskih državljana koji se vraćaju iz iseljeništva i školovali su se u inozemstvu i time ih se stavilo u nepovoljniji položaj prilikom provedbe postupka upisa u I. razred srednje škole za sljedeću školsku godinu.
Suglasni smo s mišljenjem Pravobraniteljice za djecu od 27. veljače 2014. (DPR-004/14-00017-2) koja je naglasila da je propisivanje posebnih uvjeta i načina pristupa srednjoškolskom obrazovanju općenito djece koja su se školovala u inozemstvu u interesu te djece zbog različitosti obrazovnih sustava i sadržaja koje su pohađali, odnosno učili u inozemstvu, a koje se razlikuje od obrazovnog sustava u Republici Hrvatskoj. Primjena jedinstvenih elemenata i kriterija za upis u srednje škole u dijelu u kojem se vrednuje uspjeh u prethodnom obrazovanju, mogla bi za djecu koja dolaze iz inozemstva dovesti do otežane dostupnosti srednjoškolskog obrazovanja u Republici Hrvatskoj. Pod pojmom ‘jednakost uvjeta’ u pristupu srednjoškolskom