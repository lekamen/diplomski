56 22.05.2015 Rješenje Ustavnog suda Republike Hrvatske broj: U-I-6053/2014 i dr. od 13. svibnja 2015.
USTAVNI SUD REPUBLIKE HRVATSKE
1111
Ustavni sud Republike Hrvatske, u sastavu Jasna Omejec, predsjednica, te suci Mato Arlović, Marko Babić, Snježana Bagić, Mario Jelušić, Davor Krapac, Ivan Matija, Antun Palarić, Aldo Radolović, Duška Šarin i Miroslav Šeparović, rješavajući o prijedlozima za pokretanje postupka za ocjenu suglasnosti zakona s Ustavom Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), na sjednici održanoj 13. svibnja 2015. donio je
RJEŠENJE
I. Odbacuju se prijedlozi za pokretanje postupka za ocjenu suglasnosti s Ustavom Zakona o uskrati prava na uvećanje plaće po osnovi ostvarenih godina radnog staža (»Narodne novine« broj 41/14.).
II. Ovo rješenje objavit će se u »Narodnim novinama«.
Obrazloženje
1. Ustavni sud prihvatio je ukupno 521 prijedlog za pokretanje postupka za ocjenu suglasnosti s Ustavom Zakona o uskrati prava na uvećanje plaće po osnovi ostvarenih godina radnog staža (»Narodne novine« broj 41/14.; u daljnjem tekstu: ZUPUP) te je svojim rješenjem broj: U-I-1625/2014 i dr. od 18. srpnja 2014. pokrenuo postupak za ocjenu suglasnosti s Ustavom ZUPUP-a (»Narodne novine« broj 100 od 18. kolovoza 2014.).
Istim rješenjem nije prihvaćen prijedlog predlagatelja da Ustavni sud na temelju članka 45. Ustavnog zakona o Ustavnom sudu Republike Hrvatske (»Narodne novine« broj 99/99., 29/09. i 49/02. – pročišćeni tekst; u daljnjem tekstu: Ustavni zakon) privremeno obustavi izvršenje svih pojedinačnih akata ili radnji koje se poduzimaju na osnovi ZUPUP-a.
Rješenje Ustavnog suda broj: U-I-1625/2014 i dr. od 18. srpnja 2014. u ovom će se rješenju skraćeno nazivati: rješenje od 18. srpnja 2014.
1.1. U točki 16. obrazloženja rješenja od 18. srpnja 2014. Ustavni sud istaknuo je da će u postupku ocjene suglasnosti ZUPUP-a s Ustavom razmatrati samo prijedloge za pokretanje postupka za ocjenu suglasnosti ZUPUP-a koji su zaprimljeni do dana donošenja tog rješenja dok nijedan naknadno podneseni prijedlog kojim se traži pokretanje postupka za ocjenu suglasnosti s Ustavom ZUPUP-a Ustavni sud neće razmatrati, budući da je rješenjem od 18. srpnja 2014. već pokrenuo postupak.
1.2. Nakon što je rješenjem od 18. srpnja 2014. prihvatio navedene prijedloge te pokrenuo i proveo postupak, Ustavni sud donio je odluku i rješenje broj: U-I-1625/2014 i dr., U-II-241/2015, U-II-383/2105, U-II-1343/2015 od 30. ožujka 2015. (»Narodne novine« broj 40/15.) o odbijanju prigovora predlagatelja o nesuglasnosti s Ustavom ZUPUP-a i neprihvaćanju prijedloga za pokretanje postupka za ocjenu suglasnosti s Ustavom i zakonom Uredbe o izmjeni Zakona o uskrati prava na uvećanje plaće po osnovi ostvarenih godina radnog staža (»Narodne novine« broj 157/14.).
Odluka i rješenje Ustavnog suda broj: U-I-1625/2014 i dr., U-II-241/2015, U-II-383/2105, U-II-1343/2015 od 30. ožujka 2015. u ovom će se rješenju skraćeno nazivati: odluka i rješenje od 30. ožujka 2015.
2. Nakon što je prihvatio prijedloge predlagatelja te svojim rješenjem od 18. srpnja 2014., koje je objavio u »Narodnim novinama«, pokrenuo postupak za ocjenu suglasnosti s Ustavom ZUPUP-a, Ustavni sud zaprimio je još određeni broj prijedloga fizičkih osoba za pokretanje postupka za ocjenu suglasnosti s Ustavom ZUPUP-a (ukupno njih 92).
2.2. Navedeni prijedlozi sadržajno su istovjetni te su u cijelosti usporedivi s prijedlozima koje je Ustavni sud razmatrao i prihvatio rješenjem od 18. srpnja 2014. i o njima odlučio odlukom i rješenjem od 30. ožujka 2015.
2.3. Brojevi ustavnosudskih predmeta pod kojima se vode prijedlozi predlagatelja fizičkih osoba koji su predmet ovog ustavnosudskog postupka, kao i podaci o samim predlagateljima fizičkim osobama, sadržani su u posebnom dodatku ovog rješenja, koji se smatra njegovim sastavnim dijelom.
Dan objave u »Narodnim novinama«, službenom listu Republike Hrvatske, ovog rješenja zajedno s posebnim dodatkom smatra se danom