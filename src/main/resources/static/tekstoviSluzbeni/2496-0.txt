133 09.12.2015 Rješenje Ministarstva zdravlja, klasa: UP/I-510-01/15-01/08, urbroj: 534-04-1-2/7-15-14 od 24. studenoga 2015.
MINISTARSTVO ZDRAVLJA
2497
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za otorinolaringologiju i kirurgiju glave i vrata Kliničkog bolničkog centra »Sestre milosrdnice«, Zagreb, verificira se i dodjeljuje naziv »Referentni centar Ministarstva zdravlja za kohlearnu implantaciju i kirurgiju nagluhosti i gluhoće« na vrijeme od pet godina.
2. Klinika za otorinolaringologiju i kirurgiju glave i vrata Kliničkog bolničkog centra »Sestre milosrdnice«, Zagreb, dužna je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za kohlearnu implantaciju i kirurgiju nagluhosti i gluhoće«.
3. »Referentni centar Ministarstva zdravlja za kohlearnu implantaciju i kirurgiju nagluhosti i gluhoće« Klinike za otorinolaringologiju i kirurgiju glave i vrata Kliničkog bolničkog centra »Sestre milosrdnice«, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/08
Urbroj: 534-04-1-2/7-15-14
Zagreb, 24. studenoga 2015.
Ministar prim. Siniša Varga, dr. med. dent., v. r.
