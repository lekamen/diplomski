 smislu odredaba Zakona o upravnim sporovima, javnopravno tijelo, i to pravna osoba s javnim ovlastima, slijedom čega smatra da je odluka Skupštine Hrvatske odvjetničke komore upravni akt i da protiv nje mora biti dopušteno inicirati upravni spor podnošenjem upravne tužbe radi ocjene njene zakonitosti, jer protiv iste nije dopušteno izjaviti redovni pravni lijek. Pravni temelj za iniciranje upravnog spora protiv odluke Skupštine Hrvatske odvjetničke komore leži i u odredbi članka 4. stavka 2. Zakona o upravnim sporovima, jer Upravni odbor Hrvatske odvjetničke komore, koji temeljem odredbe članka 10. stavka 1. Pravilnika meritorno odlučuje o priznavanju odvjetničke specijalnosti, odlučuje po slobodnoj ocjeni odnosno diskrecijskim odlučivanjem. Nadalje, osim što osporavanu odredbu smatra i protuustavnom, istu smatra suprotnom i odredbi članka 92. stavka 2. Statuta Hrvatske odvjetničke komore (»Narodne novine«, br. 115/13.), kojom je propisano da je odluka Skupštine konačna, ali ne i da protiv iste nije dopušteno inicirati upravni spor. Na kraju, osim što smatra protuustavnim odredbu članka 15. stavka 2. Pravilnika, prema kojoj odvjetnik, kojem je priznata specijalnost iz kaznenog prava, može u nazivu svoje kancelarije istaknuti po svom izboru »specijalist za kazneno pravo« ili »branitelj u kaznenom postupku«, kao i odredbu članka 15. stavka 3. Pravilnika, kojom je određeno da zajednički odvjetnički uredi i odvjetnička društva mogu u svojem nazivu istaknuti specijalnost, sukladno članku 70. Zakona o odvjetništvu i članku 108. Statuta Hrvatske odvjetničke komore, podnositelj iste odredbe smatra i nezakonitima, jer za odredbu članka 15. stavka 2. ne postoji pravno uporište u odredbi članka 69. Zakona o odvjetništvu, dok je odredba članka 15. stavka 3. Pravilnika protivna odredbi članka 70. Zakona o odvjetništvu. Slijedom svega navedenog podnositelj predlaže Sudu da, po službenoj dužnosti, ukine osporavane odredbe Pravilnika.
Hrvatska odvjetnička komora (dalje: Komora) u očitovanju na navode iz zahtjeva u bitnom smatra da je osporeni Pravilnik donesen u okviru zakonskih ovlaštenja, od nadležnog tijela, tj. Upravnog odbora Komore i da se na sve odvjetnike odnosi jednako. U bitnom navodi da je odredba članka 69. stavka 4. Zakona o odvjetništvu jasna i da se pri tumačenju navedenog stavka treba uzeti u obzir cijeli tekst odredbe članka 69. istog Zakona, a iz koje proizlazi da se ona odnosi na odvjetnike, da se Statutom Komore određuju ovlasti iz kojih se odvjetniku može priznati specijalnost, da o zahtjevu za priznanje specijalnosti odlučuje tijelo Komore određeno Statutom, te da odvjetnik koji želi da mu se prizna specijalnost mora najmanje pet godina s uspjehom obavljati pravne poslove u oblasti iz koje traži specijalnost. Dakle, osoba koja traži specijalnost mora kao odvjetnik s uspjehom obavljati pravne poslove iz oblasti iz koje traži specijalnost i mora imati objavljene radove koji predstavljaju značajniji prilog unapređenju pravne znanosti ili prakse. Odredbom članka 90. Statuta Komore propisani su oblasti i prava iz kojih se priznaje specijalnost, a prema odredbi stavka 5. navedenog članka, odluku o priznanju specijalnosti donosi Upravni odbor Komore, ali tek nakon što pribavi mišljenje Povjerenstva za ocjenu postojanja uvjeta za priznanje specijalnosti. Odredbom članka 94. Statuta propisano je da će se pobliže odredbe o postupku i uvjetima za priznanje specijalnosti odvjetnika, način imenovanja, sastav, prava i obveze te rad Povjerenstva za ocjenu postojanja uvjeta za priznanje specijalnosti i dr., propisati Pravilnikom o priznanju specijalnosti odvjetnika, koji Pravilnik donosi Upravni odbor Komore. Dakle, cijeli postupak priznanja specijalnosti jasno je određen i ne postoje dvosmislenosti, kako to navodi predlagatelj. Komora ne smatra nejasnom ni nepreciznom niti odredbu članka 3. stavka 3. Pravilnika, koja se odnosi na dokaze o postojanju uvjeta za priznanje specijalnosti, a koji su propisani stavkom 2. toga članka, jer se 