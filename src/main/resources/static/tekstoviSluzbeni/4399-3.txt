 mobilnim mrežama 0,89 kuna po minuti, međunarodni pozivi prema H1 Cjeniku za međunarodne pozive te uspostava poziva 0,28 kuna sve po cijeni od 99,00 kuna mjesečno. Utvrđeno je da je 14. svibnja 2013. izvršen od strane tuženika priključak ugovorene usluge, da je prvi račun za mjesec svibanj 2013. tužitelj zaprimio u mjesecu lipnju 2013. za navedenu uslugu u iznosu od 194,34 kune, a koji račun je odmah reklamirao zainteresiranoj osobi žaleći se na visinu istog, a na što se ista oglušila, zbog čega se nakon zaprimljenih računa za mjesec lipanj u iznosu od 156,19 kuna, mjesec srpanj u iznosu od 116,10 kuna i mjesec kolovoz 2013. u iznosu od 559,19 kuna tužitelj također obratio zainteresiranoj osobi reklamacijom jer su isti iznosili više od 99,00 kuna ugovorenih, a u svezi kojih prigovora je tužitelj zadobio odgovor od strane zainteresirane osobe 4. srpnja 2013. te 19. kolovoza 2013. (iako spisu predmeta upravnog postupka ne prileži dostavnica o uručenju istih tužitelju), nakon čega se po primitku pisanog odgovora Povjerenstva za pritužbe potrošača H1 Telekoma d.d. od 1. siječnja 2014. tužitelj obratio tuženiku sa zahtjevom za rješavanje spora između korisnika i operatera, koji zahtjev je kod tuženika zaprimljen 17. veljače 2014. i o kojem zahtjevu je tuženik odlučio donošenjem osporavane Odluke kojom se odbija zahtjev tužitelja vezan uz prigovore na račune za mjesec svibanj, lipanj, srpanj i kolovoza 2013. kao neosnovan. Utvrđeno je da je prije donošenja same Odluke tuženik u postupku zatražio od zainteresirane osobe očitovanje u svezi navoda koje je tužitelj isticao u zahtjevu upućenom tuženiku za rješavanje spora između korisnika i operatera i kojem traženju je zainteresirana osoba udovoljila dostavljanjem tuženiku očitovanja 5. ožujka 2014. u kojem je zainteresirana osoba istaknula da je tužitelj 18. ožujka 2013. (ispravno treba pisati 13. ožujka) potpisao zahtjev za H1 Call Plus uslugu za priključak 38547844062 na neodređeno vrijeme s minimalnim trajanjem od 24 mjeseca, da je 14. svibnja 2013. ugovorena usluga realizirana, da je 26. lipnja 2013. tužitelj dostavio zainteresiranoj osobi pisani prigovor na račun za mjesec svibanj 2013., da je 4. srpnja 2013. tužitelju upućen odgovor na navedeni prigovor tužitelja odbivši tužiteljev prigovor kao neosnovan, da je 3. kolovoza 2013. zainteresirana osoba zaprimila izjavu tužitelja o raskidu ugovora, da je 6. kolovoza 2013. tužitelj dostavio zainteresiranoj osobi pisani prigovor na račun za mjesec lipanj 2013., da je 28. kolovoza 2013. izvršen prijenos pretplatničkog broja tužitelja u mrežu operatera HT-a čime je pretplatnički ugovor raskinut i deaktivirana je H1 usluga tužitelju te da je 19. kolovoza 2013. tužitelju upućen odgovor na prigovor kojim je tužiteljev prigovor odbijen kao neosnovan. Zainteresirana osoba istaknula je u očitovanju tuženika da je 24. listopada 2013. tužitelj dostavio zainteresiranoj osobi pisani prigovor za račun za mjesec kolovoz 2013. u kojem je iskazana naknada za prijevremeni raskid ugovora, da je 5. studenoga 2013. tužitelju upućen odgovor na prigovor od strane zainteresirane osobe odbivši prigovor tužitelja kao neosnovan, nakon čega je 13. prosinca 2013. Služba za korisnike zaprimila pisani prigovor tužitelja upućen Povjerenstvu za reklamacije potrošača te je 13. siječnja 2014. tužitelju upućeno očitovanje Povjerenstva za reklamacije potrošača u kojem da je Povjerenstvo za reklamacije potrošača jednoglasno donijelo odluku kojom reklamaciju za raskid pretplatničkog odnosa bez plaćanja naknade za prijevremeni raskid ugovora prihvaća kao utemeljenu isključivo zbog kašnjenja u realizaciji H1 usluge, unatoč tome što tužitelj u niti jednom svom prigovoru nije prigovarao na tu okolnost.
Naime, ovako utvrđeno činjenično stanje utvrđeno je isključivo uvidom u dokumentaciju koja prileži spisu predmeta upravnog spora i upravnog postupka, dok osporavana Odluka tuženika o tome ne sadrži niti jednu rečenicu.
Na temelju razmatranja svih činjeničnih i pravnih pitanja