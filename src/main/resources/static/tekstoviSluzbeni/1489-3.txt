 i to statut, kodeks strukovne etike, poslovnike i druge opće akte donose tijela Komore u okviru svojih nadležnosti.
Statut Komore
Članak 21.
(1) Statutom Komore pobliže se uređuje:
– ustrojstvo Komore i tijela Komore
– postupak izbora i razrješenja članova tijela Komore
– oblici udruživanja ovlaštenih arhitekata, ovlaštenih arhitekata urbanista, ovlaštenih inženjera za područje jedne ili više jedinica područne (regionalne) samouprave
– postupak upisa i način vođenja imenika, upisnika i evidencija Komore
– strukovni smjerovi pojedine struke ovlaštenih arhitekata, ovlaštenih arhitekata urbanista, ovlaštenih inženjera, ovlaštenih voditelja građenja, odnosno ovlaštenih voditelja radova i zadaće tih smjerova
– prava i dužnosti ovlaštenih arhitekata, ovlaštenih arhitekata urbanista, ovlaštenih inženjera, ovlaštenih voditelja građenja, odnosno voditelja radova
– stegovna djela, tijela za pokretanje i vođenje stegovnog postupka, stegovni postupak za utvrđivanje povrede dužnosti i ugleda ovlaštenih arhitekata, ovlaštenih arhitekata urbanista, ovlaštenih inženjera, ovlaštenih voditelja građenja, odnosno ovlaštenih voditelja radova, stegovne mjere
– ustrojstvo i poslovi Tajništva Komore i glavnog tajnika Komore
– druga pitanja određena ovim Zakonom i od važnosti za rad ovlaštenih arhitekata, ovlaštenih arhitekata urbanista, ovlaštenih inženjera, ovlaštenih voditelja građenja, odnosno ovlaštenih voditelja radova i Komore.
(2) Statut Komore donosi Skupština Komore uz prethodnu suglasnost ministarstva nadležnog za graditeljstvo i prostorno uređenje (u daljnjem tekstu: Ministarstvo).
(3) Ako Ministarstvo u roku od 30 dana od dana kada je zaprimilo nacrt statuta ne izda suglasnost iz stavka 2. ovoga članka, smatra se da je suglasnost dana.
(4) Statut Komore objavljuje se u »Narodnim novinama«.
Kodeks strukovne etike
Članak 22.
(1) Kodeksom strukovne etike utvrđuje se skup etičkih načela i pravila kojih su se članovi Komore dužni pridržavati pri obavljanju poslova.
(2) Kodeks strukovne etike donosi Skupština Komore.
(3) Kodeks strukovne etike objavljuje se u »Narodnim novinama«.
V. JAVNE OVLASTI
Članak 23.
(1) Komora u skladu s ovim Zakonom ima sljedeće javne ovlasti:
– vodi imenik ovlaštenih arhitekata, imenik ovlaštenih arhitekata urbanista, imenik ovlaštenih inženjera, imenik ovlaštenih voditelja građenja i imenik ovlaštenih voditelja radova koji su njezini članovi, a koji sadržava struku i stručni smjer ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja, odnosno ovlaštenog voditelja radova
– vodi imenik stranih ovlaštenih osoba koje su njezini članovi, a koji sadržava struku i stručni smjer ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja, odnosno ovlaštenog voditelja radova
– vodi upisnik ureda za samostalno obavljanje poslova projektiranja i/ili stručnog nadzora građenja
– vodi upisnik zajedničkih ureda
– vodi evidenciju odobrenja za rad izdanih stranim arhitektima, odnosno inženjerima
– vodi evidenciju stranih ovlaštenih osoba kojima je izdala potvrdu za povremeno ili privremeno obavljanje poslova projektiranja i/ili stručnog nadzora građenja, poslova vođenja građenja u svojstvu odgovorne osobe, poslova voditelja projekta gradnje, poslova ispitivanja i prethodnih istraživanja
– vodi evidenciju osoba kojima je priznala inozemne stručne kvalifikacije
– vodi evidenciju izdanih EU potvrda, provodi obradu/pripremu IMI dosjea u informacijskom sustavu unutarnjeg tržišta i izdaje europsku profesionalnu karticu
– vodi evidenciju voditelja projekta gradnje
– vodi evidenciju voditelja radova sa završenom srednjom stručnom spremom – tehničara odgovarajuće struke
– izdaje uvjerenja, odnosno potvrde o činjenicama o kojima Komora vodi službene evidencije
– izdaje i oduzima ovlaštenom arhitektu, ovlaštenom arhitektu urbanistu, ovlaštenom inženjeru, ovlaštenom voditelju građenja i ovlaštenom voditelju radova pečat i iskaznicu ovlaštenog