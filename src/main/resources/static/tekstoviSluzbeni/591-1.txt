 izloženim radnicima, za rukovanje izvorima ionizirajućeg zračenja i primjeni mjera zaštite od ionizirajućeg zračenja te obnovi znanja;
– skrbiti o provedbi provjere zdravstvene sposobnosti izloženih radnika te voditi evidenciju i potpunu medicinsku dokumentaciju o obveznim zdravstvenim pregledima izloženih radnika u ovlaštenim zdravstvenim ustanovama ili ordinacijama medicine rada, a dokumentacija mora sadržavati rezultate svih pregleda i ispitivanja od početka rada kao i podatke o ozračenju registrirane osobnim dozimetrom;
– organizirati provedbu zaštitnih mjera u slučaju izvanrednog događaja;
– u svakom potencijalnom prekomjernom ili incidentnom ozračenju radnika koji rukuju izvorima ionizirajućeg zračenja, koji se ne smatraju izloženim radnicima, izvijestiti Državni zavod za radiološku i nuklearnu sigurnost, te također obavijestiti ovlašteni stručni tehnički servis koji na temelju ugovora provodi ispitivanje izvora ionizirajućeg zračenja;
– osigurati upoznavanje radnika koji rukuju izvorima ionizirajućeg zračenja i onima koji prvi put započinju rad s rendgenskim uređajima s rizicima vezanim uz djelatnost koja se obavlja uporabom rendgenskih uređaja. Rizici su opisani u Analizi rizika Ministarstva unutarnjih poslova (u daljnjem tekstu: Analiza rizika), s kojom se moraju upoznati svi radnici koji rukuju s izvorima ionizirajućeg zračenja o čemu će oni dati svoju pisanu izjavu;
– voditi evidenciju o rendgenskim uređajima i skrbiti o ispitivanju rendgenskih uređaja u propisanim rokovima;
– nazočiti inspekcijskom nadzoru i očitovati se na nalaz inspektora;
– zabraniti rad s uređajima koji su neispravni ili koji uzrokuju prekomjerno ozračenje;
– skrbiti o provedbi rješenja nadležnih tijela i ustanova te preporuka ovlaštenog stručnog tehničkog servisa.
Provođenje mjera zaštite od ionizirajućih zračenja osoba odgovorna za zaštitu od ionizirajućeg zračenja može povjeriti i drugi službenicima ukoliko im je to u opisu radnog mjesta.
IV. UVJETI KOJE MORAJU ZADOVOLJITI IZLOŽENI RADNICI
Članak 7.
Osobe koje rukuju kabinetskim rendgenskim uređajima za provjeru sadržaja prtljage, ručne prtljage, paketa i pismovnih pošiljki smatraju se radnicima koji rukuju izvorima ionizirajućeg zračenja, ali se ne smatraju izloženim radnicima.
Radnici iz stavka 1. ovog članka moraju imati posebno stručno obrazovanje za rukovanje rendgenskim uređajima za provjeru sadržaja prtljage i osobnih predmeta te posebno stručno obrazovanje o primjeni mjera zaštite od ionizirajućeg zračenja, o čemu moraju imati pisani dokaz.
Članak 8.
Osobe koje rukuju prijenosnim rendgenskim uređajima za provjeru sadržaja prtljage i sumnjivih predmeta smatraju se izloženim radnicima.
Radnici iz stavka 1. ovog članka moraju imati posebno stručno obrazovanje za rukovanje rendgenskim uređajima za provjeru sadržaja prtljage i sumnjivih predmeta te posebno stručno obrazovanje o primjeni mjera zaštite od ionizirajućeg zračenja, o čemu moraju imati pisani dokaz.
Članak 9.
Izloženi radnici moraju ispunjavati opće uvjete utvrđene posebnim propisom i posebne uvjete zdravstvene sposobnosti za rad u području izloženosti koji su propisani pravilnikom kojim se propisuju zdravstveni uvjeti izloženih radnika i osoba koje se obučavaju za rad s izvorima ionizirajućeg zračenja.
Članak 10.
Zdravstvena sposobnost za rad s izvorima ionizirajućeg zračenja mora se provjeravati prije početka rada u području izloženosti u okviru prethodnoga zdravstvenog pregleda.
Zdravstvena sposobnost izloženih radnika provjerava se u okviru redovitog ili izvanrednog zdravstvenog pregleda s učestalošću u skladu s posebnim propisom kojim se utvrđuje učestalost tih pregleda.
Provjeru zdravstvene sposobnosti izloženih radnika obavljaju zdravstvene ustanove koje obavljaju djelatnost medicine rada, trgovačka društva koja obavljaju djelatnost medicine rada i specijalisti medicine rada u privatnoj praksi koje ovlašćuje ministar nadležan za zdravlje.
Članak 11.
U području izloženosti ne smiju raditi osobe koje boluju od bolesti