105 02.10.2015 Odluka o sudjelovanju pripadnika Oružanih snaga Republike Hrvatske u operaciji potpore miru KFOR na Kosovu
HRVATSKI SABOR
2044
Na temelju članka 54. stavka 2. Zakona o obrani (»Narodne novine«, br. 73/13. i 75/15.), na prijedlog Vlade Republike Hrvatske i uz prethodnu suglasnost Predsjednice Republike Hrvatske, Hrvatski sabor na sjednici 25. rujna 2015. donio je
ODLUKU
O SUDJELOVANJU PRIPADNIKA ORUŽANIH SNAGA REPUBLIKE HRVATSKE U OPERACIJI POTPORE MIRU KFOR NA KOSOVU
I.
U operaciju potpore miru KFOR na Kosovu upućuje se u 2016. godini do 35 pripadnika Oružanih snaga Republike Hrvatske s dva helikoptera Hrvatskoga ratnog zrakoplovstva i protuzračne obrane, uz mogućnost rotacije.
II.
Obvezuje se Vlada Republike Hrvatske da do 31. ožujka 2017. izvijesti Hrvatski sabor o sudjelovanju pripadnika Oružanih snaga Republike Hrvatske u operaciji potpore miru iz točke I. ove Odluke.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/148
Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
