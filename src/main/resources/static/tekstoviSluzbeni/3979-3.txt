nadležnih službi, postupanje službi, utvrđivanje zone vježbe unutar koje mogu biti samo interventni timovi, upoznavanje sudionika vježbe, promatrača i novinara s opasnostima i mjerama zaštite, pravilima sigurnosti te postupanjem u slučaju stvarne nesreće tijekom provedbe vježbe, izrada akreditacija za sudionike, utvrđivanje sigurne zone kretanja za novinare i promatrače, smještaj promatrača, gostiju, novinara, transport i predviđa očekivani broj prisutnih osoba na mjestu izvođenja vježbe.
12. Financijska i materijalna sredstava: planiraju se potrebna financijska i materijalna sredstva, izvori iz kojih se osiguravaju i pozicije troška.
13. Plan simulacija: opisuje se način za realno prikazivanje stanja i posljedica izvanrednog događaja (prilog 7. ovog Pravilnika), uređenje vježbovnih lokacija, postavljanje konstrukcija, maketa, definira se tehnika i oprema za realno simuliranje i specijalne efekte (gorivo, pirotehnika i druga sredstva), pripremanje i koordiniranje markiranata.
14. Analiza vježbe: definira se metodologija za provedbu analize i ciljeve tima za analizu vježbe (primjer obrasca za analizu vježbe se nalazi u prilogu 8. ovog Pravilnika).
Članak 10.
Grafičke priloge Elaborata vježbe potrebno je uskladiti s tekstualnim dijelom, a sadrže:
– shematski prikaz strukture vježbe
– radio komunikaciju između i unutar vježbovne i upravljačke skupine (horizontalna i vertikalna) na svim vježbovnim lokacijama
– ortofoto snimke lokacije vježbe s radnim točkama (navodeći za svaku zemljopisne koordinate) i simboličkim prikazom razmještaja operativnih snaga na lokacijama vježbe
– fotografije lokacija vježbe.
V. PROVEDBA VJEŽBE
Članak 11.
(1) Vježbe se provode na odgovarajućim područjima i prostorima te u simuliranim uvjetima što je moguće više sličnijim stvarnim u slučaju prirodnih i tehničko-tehnoloških nesreća ili u nekim drugim uvjetima sukladno temi i ciljevima vježbe.
(2) Upravljačka skupina vježbe može nositelju vježbe predložiti odgodu početka vježbe ili zaustaviti njenu provedbu uslijed:
– nastanka nepovoljnih vremenskih uvjeta
– nastanka uvjeta koji povećavaju opasnosti i rizike za ljude, imovinu i područja i prostore na kojima se vježba odvija
– nastanka nekog drugog izvanrednog događaja koji bi utjecao na odvijanje vježbe.
VI. ANALIZA VJEŽBE
Članak 12.
(1) Analiza vježbe temelji se na ciljevima vježbe. U tijeku priprema vježbe imenuje se voditelj i članovi tima za analizu vježbe iz redova sudionika i operativnih snaga sustava civilne zaštite koji sudjeluju u vježbi i navode se u elaboratu vježbe.
(2) Tim za analizu vježbe djeluje autonomno u odnosu na ostale sudionike vježbe. U proces analize vježbe mogu se uključiti i ostali sudionici vježbe.
(3) Elaboratom vježbe definira se način provedbe analize vježbe. Predmet analize obvezno su upravljačka i vježbovna skupina.
(4) Analiza vježbe ima za cilj utvrditi dobre strane i nedostatke u provedbi vježbe te predložiti preporuke za poboljšanje, koje se navode u izvješću o vježbi.
(5) Nakon završetka vježbe, na lokaciji vježbe provodi se inicijalna analiza vježbe kojom rukovodi tim za analizu te na njoj sudjeluju voditelji timova upravljačke i vježbovne skupine.
(6) Završna analiza vježbe sa svim sudionicima vježbe u organizaciji tima za analizu, provodi se u roku od 30 dana po završetku vježbe u kojem tim za analizu mora pripremiti završni nacrt izvješća o vježbi. Konačno izvješće o provedbi vježbe dostavlja se u elektroničkom obliku svim sudionicima vježbe u roku od 45 dana po završetku vježbe.
(7) Izvješće o vježbi sadrži:
– uvod i ciljeve vježbe
– pregled sudionika vježbe
– priprema vježbe (scenarij, struktura, lokacija, elaborat vježbe)
– provedba (ostvarivanje ciljeva, aktivnosti vježbovne i upravljačke skupine, logistička potpora, sigurnost, sustav veza, program za promatrače, medijsko praćenje)
– pregled utrošenih financijskih sredstava (planirano – potrošeno)
– zaključci i prijedlozi za poboljšanja.
VII. IZVJEŠĆIVANJE
Članak 13.
(1) Područni uredi dostavljaju nadležnim