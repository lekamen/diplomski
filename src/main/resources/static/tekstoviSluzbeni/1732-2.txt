naknada za obavljanje poslova regulacije energetskih djelatnosti,
– listu projekata od zajedničkog interesa Europske unije.
Članak 9.
(1) U slučaju iz odredbe članka 4. stavka 2. ovoga Pravilnika, uz zahtjev za izdavanje dozvole za obavljanje energetske djelatnosti pravna ili fizička osoba dužna je dostaviti Agenciji sljedeće:
– dokaz da je registrirana za obavljanje energetske djelatnosti, ukoliko Agencija uvidom u odgovarajući javni registar ili ne može utvrditi da je pravna ili fizička osoba registrirana za obavljanje energetske djelatnosti,
– dokaz da je tehnički kvalificirana za obavljanje energetske djelatnosti,
– dokaz da je stručno osposobljena za obavljanje energetske djelatnosti,
– dokaz da je financijski kvalificirana za obavljanje energetske djelatnosti,
– izjavu odgovorne osobe da članovi uprave odnosno druge njima odgovorne osobe u pravnoj osobi nisu u posljednjih pet godina pravomoćno osuđeni za kazneno djelo protiv gospodarstva, ovjerenu od javnog bilježnika, odnosno izjavu fizičke osobe da u posljednje tri godine nije pravomoćno osuđena za kazneno djelo protiv gospodarstva, ovjerenu od javnog bilježnika,
– dokaz o uplati naknade za izdavanje dozvole propisane Odlukom o visini naknada za obavljanje poslova regulacije energetskih djelatnosti.
(2) Popis dokumentacije i dokaza za izdavanje dozvole po energetskim djelatnostima nalazi se u Prilogu I. ovoga Pravilnika i njegov je sastavni dio.
Članak 10.
(1) Pravna ili fizička osoba dužna je uz zahtjev za izdavanje dozvole za obavljanje energetske djelatnosti dostaviti Agenciji izvornike ili ovjerene preslike isprava nadležnih tijela kojima se dokazuje ispunjavanje uvjeta za obavljanje energetske djelatnosti te ugovora iz članka 5. stavka 3. i članka 6. stavka 3. ovoga Pravilnika.
(2) Dokazi iz članka 9. stavka 1. podstavka 1., 4. i 5. na dan zaprimanja zahtjeva za izdavanje dozvole ne smiju biti stariji od 60 dana.
(3) Ako pravna ili fizička osoba podnese više zahtjeva za izdavanje dozvole za obavljanje energetskih djelatnosti, i ako zahtjevi budu zaprimljeni unutar roka od 30 dana od dana zaprimanja prvog zahtjeva, Agencija može kao dokaze uz naknadno podnesene zahtjeve prihvatiti preslike dostavljenih dokaza, pod uvjetom da energetski subjekt uz naknadno podnesene zahtjeve da pisanu izjavu da su izvornici ili ovjerene preslike zahtijevanih dokaza, priloženi uz prvi zahtjev.
Izdavanje dozvole za obavljanje energetske djelatnosti
Članak 11.
(1) Na temelju činjenica utvrđenih u postupku Agencija izdaje dozvolu za obavljanje energetske djelatnosti ili odbija zahtjev za izdavanje dozvole za obavljanje energetske djelatnosti.
(2) Rješenje kojim se izdaje dozvola za obavljanje energetske djelatnosti uz obvezne sastavne dijelove rješenja sadrži i naziv energetske djelatnosti te razdoblje važenja dozvole za obavljanje energetske djelatnosti, propisano u Prilogu VIII. ovoga Pravilnika, koji je njegov sastavni dio.
(3) Protiv rješenja iz stavka 1. ovoga članka kojim se odbija zahtjev za izdavanje dozvole za obavljanje energetske djelatnosti može se izjaviti žalba Ministarstvu.
Članak 12.
Agencija je dužna donijeti rješenje o zahtjevu za izdavanje dozvole za obavljanje energetske djelatnosti u roku od 30 dana od dana predaje Agenciji uredno ispunjenog zahtjeva i sve potrebne dokumentacije odnosno u roku od 60 dana od dana predaje Agenciji uredno ispunjenog zahtjeva i sve potrebne dokumentacije, ako je potrebno izvršiti provjeru podataka i pregled građevina i/ili opreme sukladno odredbi članka 20. ovoga Pravilnika.
Članak 13.
Po izvršnosti rješenja o izdavanju dozvole za obavljanje energetske djelatnosti, Agencija energetskom subjektu izdaje dozvolu za obavljanje energetske djelatnosti na obrascu DOED (u daljnjem tekstu: dozvola) koji se nalazi u Prilogu VIII. ovoga Pravilnika i njegov je sastavni dio.
Članak 14.
(1) Pravna ili fizička osoba može odustati od svojeg zahtjeva za izdavanje dozvole za obavljanje energetske djelatnosti u toku cijelog postupka.
(2) Kada pravna ili