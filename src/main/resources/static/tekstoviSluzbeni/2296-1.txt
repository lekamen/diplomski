 otpada«.
Iza stavka 5. dodaje se novi stavak 6. koji glasi:
»(6) Trgovac otpadom dužan je čuvati Izjavu o vlasništvu otpada i dokument koji se smatra Izjavom o vlasništvu otpada iz prethodnog stavka ovoga članka 3 godine od dana preuzimanja otpada navedenog u toj izjavi ili dokumentu.«.
Dosadašnji stavci 6. i 7. postaju stavci 7. i 8.
Dosadašnji stavak 8. koji postaje stavak 9. mijenja se i glasi:
»(9) Plaćanje u postupku trgovanja otpadom na malo obavlja se putem žiro-računa ili na drugi zakoniti način sukladno posebnom propisu.«
Dosadašnji stavak 9. koji postaje stavak 10. mijenja se i glasi:
»(10) Trgovac otpadom, koji obavlja postupak trgovanja otpadom na malo, dužan je na lokaciji otkupa otpada imati na vidnom mjestu istaknutu obavijest na kojoj se nalazi naziv pravne ili fizičke osobe – obrtnika koja obavlja postupak trgovanja otpadom na malo, broj upisa u Očevidnik trgovaca otpadom iz odgovarajuće Potvrde o upisu u očevidnik trgovaca otpadom i sljedeći sadržaj: »OTKUP OTPADA«.«.
Iza dosadašnjeg stavka 9. dodaje se novi stavak 11. koji glasi:
»(11) Iznimno od članka 9. stavka 3. točke 3. trgovac otpadom, koji obavlja postupak trgovanja otpadom na malo, dužan je na lokaciji otkupa otpada raspolagati odgovarajućim spremnikom za otpad označenim čitljivom oznakom koja sadrži ključni broj i naziv otpada, datum početka skladištenja otpada, naziv tog trgovca otpadom, te u slučaju opasnog otpada, oznaku odgovarajućeg opasnog svojstva otpada.«.
Članak 5.
Iza članka 10. dodaje se podnaslov koji glasi: »Uvjeti za postupak energetske oporabe određenog otpada«.
Članak 6.
Članak 11. mijenja se i glasi:
»Postupkom energetske oporabe određenog otpada, za čije obavljanje se ne izdaje dozvola za gospodarenje otpadom već se obavlja temeljem upisa u Očevidnik energetskih oporabitelja određenog otpada, dopušteno je obraditi vrste otpada u skladu s dodatnim uvjetima propisanim Dodatkom XV ovog Pravilnika u ukupnoj količini otpada koja je manja od 3000 kilograma po satu.
Članak 7.
U članku 12. stavku 1. iza riječi: »za gospodarenje otpadom« dodaju se riječi: »u pravnoj ili fizičkoj osobi – obrtniku koja posjeduje dozvolu za gospodarenje otpadom«.
Iza stavka 2. dodaje se novi stavak 3. koji glasi:
»(3) Osoba odgovorna za gospodarenje otpadom u pravnoj ili fizičkoj osobi – obrtniku koja obavlja djelatnost trgovanja otpadom, sakupljanja otpada postupkom sakupljanja u reciklažnom dvorištu odnosno u pravnoj ili fizičkoj osobi – obrtniku koja obavlja postupak skladištenja vlastitog proizvodnog otpada odnosno postupak energetske oporabe određenog otpada dužna je:
1. osigurati obavljanje odgovarajuće djelatnosti odnosno postupka sukladno Zakonu i propisima donesenim temeljem Zakona,
2. osigurati kontrolu mjera čišćenja i uklanjanja rasutog ili razlivenog otpada,
3. izvijestiti odgovornu osobu u pravnoj osobi odnosno fizičkoj osobi – obrtniku o promjeni uvjeta u vezi gospodarenja otpadom,
4. osigurati izvršenje mjera određenih rješenjem inspektora zaštite okoliša u roku za njihovo izvršenje,
5. osigurati vođenje Očevidnika o nastanku i tijeku otpada sukladno ovom Pravilniku.«.
Članak 8.
U članku 16. stavak 1. mijenja se i glasi:
»Zeleni otok ne smatra se reciklažnim dvorištem.«.
Članak 9.
U članku 20. stavku 1. riječi: »trećim osobama« zamjenjuje se riječima: »trećoj osobi«.
U stavku 3. točki 1. iza riječi: »izražena u tonama« dodaju se riječi: »je ukupna dopuštena količina svih vrsta otpada navedenih Tablicom 3. Elaborata gospodarenja otpadom koje se u jednom trenutku mogu nalaziti na lokaciji gospodarenja otpadom.«
Članak 10.
U članku 21. stavku 1. točki 1. iza riječi: »lokaciji« dodaju se riječi: »gospodarenja otpadom«.
U točki 4. iza riječi: »tehnoloških procesa« dodaju se riječi: »sa sigurnosno-preventivnim mjerama«.
U točki 6. riječ: »shemu« zamjenjuje se riječju: »sheme«.
Iza točke 6. dodaje se nova točka 7. koja glasi:
»7. Izračune.«
Članak 11.
U članku 23. stavak 1. mijenja se i glasi:
»Elaborat se izrađuje prema obrascu propisanom Dodatkom