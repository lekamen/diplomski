 ispunjeni svi uvjeti za izdavanje odobrenja za uporabu aerodroma, propisani ovim Pravilnikom, ili
b) privremeno, s vremenskim ograničenjem u slučaju kada:
– sigurnost i zaštita zračnog prometa nisu ugrožene iako nisu ispunjeni svi uvjeti za izdavanje odobrenja za uporabu aerodroma propisani ovim Pravilnikom i
– operator aerodroma dostavi Agenciji plan provedbe korektivnih mjera odobrenih od Agencije i na taj način potvrdi da će sve utvrđene i dokumentirane nesukladnosti biti uklonjene do isteka valjanosti privremenog odobrenja za uporabu aerodroma.
(2) Ako operator aerodroma prestane udovoljavati nekim od uvjeta pod kojim je odobrenje za uporabu aerodroma izdano, kao jedna od mjera može biti oduzimanje odobrenja za uporabu aerodroma.
Prijenos odobrenja za uporabu aerodroma
Članak 11.
Agencija može odobriti prijenos odobrenja za uporabu aerodroma na novog operatora aerodroma u slučaju kada:
a) operator aerodroma, koji posjeduje valjano odobrenje za uporabu aerodroma, u pisanoj formi obavijesti Agenciju o datumu planiranog prestanka rada i nazivu novog operatora aerodroma najkasnije 30 dana prije prestanka rada,
b) novi operator aerodroma u pisanoj formi zatraži da Agencija prenese na njega odobrenje za uporabu aerodroma,
c) novi operator aerodroma ispunjava sve uvjete za izdavanje odobrenja za uporabu aerodroma propisane ovim Pravilnikom.
Odobravanje izuzeća u postupku izdavanja odobrenja za uporabu aerodroma
Članak 12.
(1) Operator aerodroma može podnijeti zahtjev za izdavanje odobrenja za uporabu aerodroma i u slučaju nesukladnosti zbog kojih ne bi bili ispunjeni pojedini uvjeti propisani ovim Pravilnikom, ako sigurnost i zaštita zračnog prometa nisu ugrožene iako nisu ispunjeni svi uvjeti za izdavanje odobrenja propisani ovim Pravilnikom.
(2) Aeronautičkom studijom ili drugim prikladnim elaboratom ili studijom, koja se prilaže uz zahtjev, operator aerodroma mora dokazati da utvrđene nesukladnosti ne utječu na sigurnost i zaštitu zračnog prometa.
(3) Nakon provedenog postupka Agencija može u skladu s člankom 10. stavkom 1. točkom b) alinejom drugom ovoga Pravilnika, odobriti odgovarajuća izuzeća od propisanih uvjeta iz stavka 1. ovoga članka koja ne utječu na sigurnost i zaštitu zračnog prometa te izdati odobrenje za uporabu aerodroma s vremenskim ograničenjem valjanosti, u kojem su navedene utvrđene nesukladnosti i odstupanja od propisanih uvjeta.
Obveze operatora aerodroma imatelja odobrenja za uporabu aerodroma
Članak 13.
(1) Operator aerodroma koji je imatelj odobrenja za uporabu aerodroma dužan je:
a) pridržavati se važećih propisa i naputka o uporabi aerodroma,
b) omogućiti ovlaštenim osobama Agencije pristup aerodromu u svrhu nadzora sigurnosnih i zaštitnih mjera na aerodromu, tehničkog i operativnog stanja aerodroma,
c) obavljati prihvat i otpremu zrakoplova te omogućiti boravak zrakoplova na aerodromu,
d) utvrditi da svi subjekti na aerodromu uključeni u aktivnosti koje se odnose na pružanje aerodromskih letnih informacija i opsluživanje zrakoplova udovoljavaju uvjetima koji se u pogledu sigurnosti i zaštite zračnog prometa odnose na operatora aerodroma,
e) osigurati da svi subjekti na aerodromu surađuju u provođenju sigurnosti i zaštite zračnog prometa te bez odgađanja izvijeste o svakoj nesreći, ozbiljnoj nezgodi ili događajima koji ugrožavaju sigurnost i zaštitu zračnog prometa u skladu s posebnim propisima,
f) otkloniti sve prepreke s površine aerodroma koje mogu predstavljati opasnost za sigurnost zračnog prometa,
g) u Zborniku zrakoplovnih informacija (AIP) objaviti sve informacije bitne za sigurnost zračnog prometa kao i upozorenja u slučaju opasnosti (planirane promjene aerodromskih sredstava, opreme, razine usluga, moguće prepreke, opasnosti i neuobičajene uvjete na operativnim površinama itd.).
(2) Imatelj odobrenja za uporabu aerodroma dužan je izvijestiti Agenciju o svakoj nastaloj promjeni bilo kojeg od uvjeta na temelju kojih je odobrenje za uporabu aerodroma izdano, a osobito o:
a) promjeni vlasničke 