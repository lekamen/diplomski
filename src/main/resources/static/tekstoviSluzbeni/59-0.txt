3 09.01.2015 Pravilnik o izmjenama i dopunama Pravilnika o ostvarivanju prava na oslobođenje od carine
MINISTARSTVO FINANCIJA
60
Na temelju članka 51. Zakona o provedbi carinskih propisa Europske unije (»Narodne novine«, broj 54/2013), ministar financija donosi
PRAVILNIK
O IZMJENAMA I DOPUNAMA PRAVILNIKA O OSTVARIVANJU PRAVA NA OSLOBOĐENJE OD CARINE
Članak 1.
U Pravilniku o ostvarivanju prava na oslobođenje od carine (»Narodne novine«, broj 93/2013) u članku 6. točka 1. briše se.
U dosadašnjoj točki 2. koja postaje točka 1. riječi: »te podatke o nadzornoj oznaci ako je određen takav oblik označavanja robe« brišu se.
Dosadašnja točka 3. postaje točka 2.
Članak 2.
Članak 7. briše se.
Članak 3.
Članak 9. briše se.
Članak 4.
U članku 11. stavku 2. točki 5. alineja druga briše se.
Članak 5.
Prilog 1 briše se.
Članak 6.
Ovaj Pravilnik objavit će se u »Narodnim novinama«, a stupa na snagu osmoga dana od objave u »Narodnim novinama«.
Klasa: 011-02/13-01/9 Urbroj: 513-02-1220/1-14-2 Zagreb, 23. prosinca 2014.
Ministar financija mr. sc. Boris Lalovac, v. r.
