 poslovnog događaja ili djelatnosti.
(7) Porezna uprava o izdanim obvezujućim mišljenjima vodi evidenciju.
7. Obvezujući učinak
Članak 11.
Obvezujuće mišljenje ima obvezujući učinak za Poreznu upravu.
8. Vrijeme važenja i prestanak važenja obvezujućeg mišljenja
Članak 12.
(1) Obvezujuće mišljenje je važeće od dana dostave podnositelju zahtjeva.
(2) Obvezujuće mišljenje prestaje važiti ako:
1. se isto temelji na odredbama propisa koje su izmijenjene ili su prestale važiti, a temeljem kojih je mišljenje izdano,
2. je došlo do promjena okolnosti koje imaju bitan utjecaj na obvezujuće mišljenje,
3. se utvrdi da se obvezujuće mišljenje temelji na neistinitim ili nepotpunim podacima.
9. Troškovi izdavanja obvezujućeg mišljenja
Članak 13.
(1) Troškove izdavanja obvezujućeg mišljenja u cijelosti snosi podnositelj zahtjeva.
(2) Troškovi izdavanja obvezujućeg mišljenja iznose:
1. 5.000,00 kuna za podnositelje zahtjeva koji prema posljednjoj poreznoj prijavi ostvaruju prihod do 3.000.000,00 kuna,
2. 7.000,00 kuna za podnositelje zahtjeva koji prema posljednjoj poreznoj prijavi ostvaruju prihod od 3.000.000,00 kuna do 7.000.000,00 kuna,
3. 10.000,00 kuna za podnositelje zahtjeva koji prema posljednjoj poreznoj prijavi ostvaruju prihod od 7.000.000,00 kuna do 10.000.000,00 kuna
4. 13.000,00 kuna za podnositelje zahtjeva koji prema posljednjoj poreznoj prijavi ostvaruju prihod od 10.000.000,00 kuna do 20.000.000,00 kuna,
5. 15.000,00 kuna za podnositelje zahtjeva koji prema posljednjoj poreznoj prijavi ostvaruju prihod od 20.000.000,00 kuna do 70.000.000,00 kuna,
6. 20.000,00 kuna za podnositelje zahtjeva koji prema posljednjoj poreznoj prijavi ostvaruju prihod od 70.000.000,00 kuna do 110.000.000,00 kuna,
7. 25.000,00 kuna za podnositelje zahtjeva koji prema posljednjoj poreznoj prijavi ostvaruju prihod od 110.000.000,00 kuna do 150.000.000,00 kuna,
8. 30.000,00 kuna za podnositelje zahtjeva koji prema posljednjoj poreznoj prijavi ostvaruju prihod veći od 150.000.000,00 kuna,
9. 5.000,00 kuna za podnositelje zahtjeva koji započinju ili su započeli poslovanje u poreznom razdoblju u kojem se podnosi zahtjev, za porezne obveznike iz članka 3. stavka 2. ovog Pravilnika te kada se obvezujuće mišljenje traži u odnosu na investicijske projekte iz članka 2. stavka 2. točke 2. ovog Pravilnika.
(3) Troškovi izdavanja obvezujućeg mišljenja uplaćuju se u korist računa broj HR1210010051863000160 – prihod Porezne uprave od obvezujućih mišljenja, uz obveznu naznaku modela „HR64“ te brojčane oznake (šifre) vrste prihoda 5673-20181 i osobnog identifikacijskog broja (OIB-a) uplatitelja (podnositelja zahtjeva) u pozivu na broj primatelja.
(4) Uplaćeni troškovi izdavanja obvezujućeg mišljenja prihod su Porezne uprave.
DIO DRUGI ISPRAVAK PRIJAVE NA POZIV POREZNOG TIJELA
I. OPĆA ODREDBA
Članak 14.
Dijelom drugim ovog Pravilnika podrobnije se razrađuje provedba OPZ-a o uvjetima, načinu i rokovima ispravka prijave na poziv Porezne uprave.
II. UVJETI I ROK ZA ISPRAVAK PRIJAVE
Članak 15.
Porezna uprava može, u slučajevima u kojima to ocijeni potrebnim, do isteka roka zastare, pozvati poreznog obveznika da izvrši ispravak prijave u ostavljenom roku koji ne može biti dulji od 30 dana od zaprimljenog poziva.
Posljedice neodazivanja pozivu poreznog tijela
Članak 16.
Ako se porezni obveznik ne odazove pozivu iz članka 15. ovog Pravilnika, Porezna uprava pokrenuti će postupak poreznog nadzora, a radi detaljne provjere točnosti i vjerodostojnosti podataka i knjigovodstvene dokumentacije poreznog obveznika.
DIO TREĆI STATISTIČKA IZVJEŠĆA O ČINJENICAMA BITNIM ZA OPOREZIVANJE
I. OPĆE ODREDBE
Članak 17.
Dijelom trećim ovog Pravilnika podrobnije se razrađuje provedba OPZ-a o vrsti, oblicima, načinu i rokovima podnošenja statističkih izvješća Poreznoj upravi za potrebe utvrđivanja činjenica bitnih za oporezivanje.
Članak 18.
Obveznici sastavljanja statističkih izvješća dužni su Poreznoj upravi dostavljati podatke na način, u obliku i u rokovima propisanim ovim Pravilnikom.
II. 