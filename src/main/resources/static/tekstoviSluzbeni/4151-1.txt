 umjetnost tijela (body art);
– rizik od projektila feromagnetskih predmeta u statičkim magnetskim poljima;
– nenamjerno paljenje detonatora;
– požari ili eksplozije uzrokovani zapaljenjem zapaljivih ili eksplozivnih materijala iskrama koje uzrokuju inducirana polja, dodirne struje ili pražnjenja iskrom
– dodirne struje;
4. »granične vrijednosti izloženosti (»ELVs«)« su vrijednosti utvrđene na temelju bio fizikalnih i bioloških saznanja, posebno na temelju znanstveno dokazanih kratkoročnih i akutnih izravnih učinaka, tj. toplinskih učinaka i električne stimulacije tkiva;
5. »granične vrijednosti izloženosti za učinke na zdravlje« su one granične vrijednosti izloženosti iznad kojih bi radnici mogli biti izloženi štetnim učincima na zdravlje, kao što su toplinsko grijanje ili stimulacije živčanog i mišićnog tkiva;
6. »granične vrijednosti izloženosti za učinke na osjetila« su granične vrijednosti izloženosti iznad kojih bi radnici mogli biti izloženi kratkotrajnim poremećajima osjetilnih percepcija i manjim promjenama moždanih funkcija;
7. »vrijednosti upozorenja (ALs)« su operativne razine utvrđene s ciljem pojednostavnjivanja procesa dokazivanja sukladnosti s odgovarajućim graničnim vrijednostima izloženosti (ELVs) ili, prema potrebi, poduzimanja odgovarajućih zaštitnih ili preventivnih mjera navedenih u ovom Pravilniku.
(2) U Prilogu II. ovoga Pravilnika koriste se sljedeći pojmovi za vrijednosti upozorenja (ALs):
a) za električna polja »niske vrijednosti upozorenja« i »visoke vrijednosti upozorenja« su vrijednosti koje se odnose na posebne zaštitne ili preventivne mjere utvrđene u ovom Pravilniku i
b) za magnetska polja »niske vrijednosti upozorenja« su vrijednosti koje se odnose na granične vrijednosti izloženosti za učinke na osjetila i »visoke vrijednosti upozorenja« koje se odnose na granične vrijednosti izloženosti za učinke na zdravlje.
(3) Radnici koji imaju uređaje, medicinske i druge proizvode iz stavka 1. točke 3. podtočke a. ovoga članka, zbog povećanog rizika obvezni su o tome obavijestiti svog poslodavca.
(4) Granične vrijednosti izloženosti (ELVs) u smislu ovoga Pravilnika obuhvaćaju samo čvrste znanstveno dokazane veze između kratkotrajnih izravnih biofizikalnih učinaka i izloženosti elektromagnetskim poljima.
Članak 4.
(1) Fizikalne veličine u pogledu izloženosti elektromagnetskim poljima utvrđene su u Prilogu I. koji je otisnut uz ovaj Pravilnik i njegov je sastavni dio. U prilozima II. i III. koji su otisnuti uz ovaj Pravilnik i njegov su sastavni dio, utvrđene su granične vrijednosti izloženosti za učinke na zdravlje, granične vrijednosti izloženosti za učinke na osjetila i vrijednosti upozorenja.
(2) Poslodavci su obvezni osigurati ograničenu izloženost radnika elektromagnetskim poljima koja nije veća od graničnih razina izloženosti za učinke na zdravlje i graničnih razina izloženosti za učinke na osjetila utvrđenih u Prilogu II. ovoga Pravilnika za netoplinske učinke te u Prilogu III. ovoga Pravilnika za toplinske učinke. Sukladnost s graničnim razinama izloženosti za učinke na zdravlje i graničnim razinama izloženosti za učinke na osjetila mora se utvrditi uporabom odgovarajućih postupaka za procjenu izloženosti iz članka 5. ovoga Pravilnika. Kada izloženost radnika elektromagnetskim poljima prekorači granične vrijednosti izloženosti, poslodavac je obvezan odmah poduzeti mjere iz članka 6. stavka 8. ovoga Pravilnika.
(3) Za potrebe ovoga Pravilnika, ako se dokaže da relevantne vrijednosti upozorenja iz Priloga II. i III. ovoga Pravilnika nisu prekoračene, smatra se da poslodavac poštuje granične vrijednosti izloženosti za učinke na zdravlje i granične vrijednosti izloženosti za učinke na osjetila. Ako izloženost prekorači vrijednosti upozorenja iz Priloga II. i III. ovoga Pravilnika, poslodavac djeluje sukladno članku 6. stavku 2. ovoga Pravilnika, osim ako procjena provedena sukladno članku 5. stavcima 1., 2. i 3. ovoga Pravilnika dokaže da nisu prekoračene relevantne granične vrijednosti izloženosti