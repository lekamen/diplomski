85 01.08.2015 Zaključak o obvezi Vlade Republike Hrvatske na pokretanje postupka za prestanak Sporazuma o arbitraži između Vlade Republike Hrvatske i Vlade Republike Slovenije potpisanog 4. studenoga 2009.
HRVATSKI SABOR
1651
Na temelju članka 81. Ustava Republike Hrvatske i provedene rasprave o događajima povezanim uz Sporazum o arbitraži između Vlade Republike Hrvatske i Vlade Republike Slovenije, Hrvatski sabor na izvanrednoj sjednici 29. srpnja 2015. donio je
ZAKLJUČAK
O OBVEZI VLADE REPUBLIKE HRVATSKE NA POKRETANJE POSTUPKA ZA PRESTANAK SPORAZUMA O ARBITRAŽI IZMEĐU VLADE REPUBLIKE HRVATSKE I VLADE REPUBLIKE SLOVENIJE POTPISANOG 4. STUDENOGA 2009.
Hrvatski sabor obvezuje Vladu Republike Hrvatske na pokretanje postupka za prestanak Sporazuma o arbitraži između Vlade Republike Hrvatske i Vlade Republike Slovenije potpisanog 4. studenoga 2009. u Stockholmu, koji je na snazi od 29. studenoga 2010., zbog bitne povrede njegovih odredbi od strane Republike Slovenije.
Klasa: 022-03/15-01/118
Zagreb, 29. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
