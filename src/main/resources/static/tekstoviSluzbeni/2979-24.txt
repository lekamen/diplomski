 upravno-kaznena mjera u iznosu od 99.000,00 kuna, Favoritu upravno-kaznena mjera u iznosu od 371.000,00 kuna, Germania Sportu upravno-kaznena mjera u iznosu od 533.000,00 kuna, PSK-i upravno-kaznena mjera u iznosu od 2.247.000,00 kuna, i Super Sportu upravno-kaznena mjera u iznosu od 6.494.000,00 kuna.
Temeljem članka 52. stavka 6. ZZTN-a, Agencija sukladno odlukama Vijeća kojima je utvrđeno narušavanje tržišnog natjecanja i kojima je utvrđeno postojanje uvjeta za izricanje upravno-kaznene mjere, okončava postupak donošenjem jedinstvenog rješenja.
11.1. Odluka Vijeća o postojanju zabranjenog sporazuma
Na temelju provedenog postupka, Vijeće je na 43/2015 sjednici, održanoj 26. studenoga 2015. godine, sukladno ovlastima iz članka 30. ZZTN-a, utvrdilo kako su poduzetnici Bolus, Favorit, Germania Sport, Hattrick, PSK i Super Sport dogovorom o budućem načinu obračuna manipulativnog troška u igrama na sreću – klađenje u Republici Hrvatskoj sa sjednice Udruge sportskih kladionica od 26. ožujka 2014. sklopili zabranjeni sporazum koji za cilj ima sprječavanje, ograničavanje ili narušavanje tržišnog natjecanja, u smislu članka 8. ZZTN-a, a navedena povreda ZZTN-a trajala je u razdoblju od 26. ožujka 2014. do 26. studenoga 2015.
MT je sastavni dio cijene proizvoda – igre klađenja, te iako postoje i drugi elementi cijene (tečaj, bonusi), MT, a visina kojeg ovisi upravo o načinu njegova obračuna, čini sastavni dio cijene i utječe na njezin ukupni iznos.
S obzirom na to da naplata, visina i obračun MT-a ni na koji način nisu regulirani, već ovise isključivo o volji priređivača igara na sreću koji sam odlučuje o visini i načinu obračuna MT-a, kao i hoće li uopće naplaćivati igračima MT, riječ je o sastavnom elementu cijene koji u svakom slučaju utječe na visinu iste.
Vijeće je nesporno utvrdilo kako su se stranke na sjednici Udruge održanoj 26. ožujka 2014. dogovorile o budućem načinu obračuna MT-a na igre na sreću – klađenje, te isti počele primjenjivati 1. travnja 2014.
Vijeće naglašava kako svaki pojedini poduzetnik mora samostalno donositi poslovne odluke i odrediti svoje ponašanje na tržištu na način da ne smije postojati dogovor među konkurentima kojim se smanjuje nesigurnost budućeg postupanja, budući da to smanjuje rizik donošenja poslovnih odluka u kompetitivnom okruženju.
U predmetnoj upravnoj stvari, temeljem izravnih materijalnih dokaza, Zapisnika sa izvanredne sjednice skupštine Udruge sportskih kladionica održane 26. ožujka 2014. i Obavijesti o promjeni obračuna MT-a od 28. ožujka 2014., koju je Udruga dostavila Hrvatskoj Lutriji, nesporno je utvrđeno kako su članice Udruge, na navedenoj sjednici 26. ožujka 2014. sklopile zabranjeni sporazum o načinu obračuna MT-a u smislu članka 8. stavka 1. ZZTN-a.
Stoga Vijeće nije prihvatilo navode stranaka u postupku kako na sjednici skupštine Udruge održanoj 26. ožujka 2014. nije sklopljen zabranjeni sporazum u smislu članka 8. ZZTN-a, jer su poduzetnici članovi Udruge, svaki pojedinačno i samostalno, donio odluku o promjeni načina obračuna MT-a i to prije održavanja sjednice od 26. ožujka 2014.
Međutim, Vijeće ovdje naglašava, i u slučaju kada bi navedene tvrdnje stranaka bile istinite, opisano postupanje bi bilo zabranjeno u smislu članka 8. ZZTN-a, a budući da bi u tom slučaju bila riječ o razmjeni informacija o budućem postupanju, odnosno o načinu obračuna MT-a koji će stranke primjenjivati u razdoblju koje će tek nastupiti 1. travnja 2014. Takvim postupanjem stranke bi unaprijed otklonile neizvjesnost oko njihovog budućeg postupanja te time uklonili rizike međusobnog konkuriranja.
Prema definiciji iz Uredbe o kriterijima za izricanje upravno-kaznenih mjera, karteli su u pravilu tajni horizontalni sporazumi između dva ili više neovisnih poduzetnika ili odluke udruženja poduzetnika ili usklađeno djelovanje poduzetnika koji svi djeluju na istoj razini proizvodnje odnosno distribucije, a imaju za cilj narušavanje tržišnog natjecanja između konkurenata, putem međusobnog utvrđivanja