se odrediti Pravilnikom o radu ili Sporazumom sindikata i poslodavca.
Poslodavac utvrđuje pripadajući iznos terenskog dodatka srazmjerno troškovima prehrane koje imaju radnici na pojedinim gradilištima.
Akontacija za terenski dodatak isplaćuje se radniku najkasnije posljednji radni dan u mjesecu za sljedeći mjesec, odnosno prilikom upućivanja na terenski rad. Ako su radniku od strane poslodavca osigurani smještaj i prehrana uz odgodu plaćanja do isplate terenskog dodatka, terenski se dodatak može obračunati i isplatiti zajedno s isplatom plaće za mjesec u kojem su usluge smještaja i prehrane korištene.
Dnevnice i terenski dodatak međusobno se isključuju.
3. Odvojeni život
Članak 55.
Pravilnikom o radu ili ugovorom o radu utvrdit će se slučajevi kad radniku koji radi u sjedištu poslodavca pripada pravo na naknadu za odvojeni život od obitelji.
Naknada za odvojeni život od obitelji isplaćuje se zbog pokrića povećanih troškova života ili djelomičnog pokrića tih troškova, a može se odobriti u visini od 400,00 do 1.500,00 kuna mjesečno.
Iznos naknade određuje poslodavac u zavisnosti od visine troškova koje ima radnik.
Naknada za odvojeni život i terenski dodatak međusobno se isključuju.
4. Troškovi prijevoza na posao
Članak 56.
Radnik ima pravo na naknadu troškova prijevoza na posao i s posla u visini stvarnih troškova prijevoza javnim prometom prema cijeni mjesečne odnosno pojedinačne karte.
U slučajevima kada postoji mogućnost korištenja više alternativnih sredstava javnog prometa različite cijene, radnik ima pravo na nadoknadu troškova prijevoza s posla i na posao u visini cijene one vrste javnog prometa koja je najpogodnija za poslodavca.
U slučajevima kada ne postoji javni prijevoz, radnik ima pravo za svaki dan rada, na naknadu troškova prijevoza u iznosu od 1,00 kunu po kilometru udaljenosti do radnog mjesta u jednom smjeru.
Poslodavac ne odgovara radnicima za naknadu eventualne štete (materijalne, nematerijalne) koja može nastati uslijed nezgode pri dolasku ili odlasku s posla, osim u slučajevima kada je zakonom propisana odgovornost Poslodavca.
5. Upotreba privatnog automobila u službene svrhe
Članak 57.
Ukoliko radnik ima pravo na korištenje privatnog automobila u službene svrhe nadoknaditi će mu se troškovi u visini 2,00 kn po prijeđenom kilometru odnosno u visini neoporezivog iznosa sukladno važećim poreznim propisima.
6. Nagrada učenicima i studentima
Članak 58.
Učenicima i studentima na obveznoj praksi pripada za vrijeme prakse nagrada u visini od 600,00 – 1.250,00 kuna mjesečno odnosno srazmjerno vremenu provedeno na praksi.
7. Otpremnina za umirovljenje
Članak 59.
Kad radnik stekne uvjete i ostvari pravo na mirovinu pripada mu pravo na otpremninu u visini od 8.000,00 kuna.
8. Solidarne pomoći
Članak 60.
Radnik ili njegova obitelj ima pravo na solidarnu pomoć u slijedećim slučajevima:
1. smrti radnika u visini od najmanje 7.500,00 kuna
2. smrti člana uže obitelji u visini od najmanje 3.000,00 kuna.
Poslodavac može, ako se za to steknu svi uvjeti, isplatiti solidarnu pomoć u slučajevima:
1. nastanka invalidnosti radnika orijentaciono do 2.500,00 kuna godišnje 2. bolovanja radnika dužeg od 90 dana radi nabave medicinskih pomagala i pokrića participacije pri kupnji lijekova orijentaciono do 2.500,00 kuna godišnje 3. otklanjanja štetnih posljedica nastalih elementarnim nepogodama na objektima za stanovanje radnika orijentaciono do 2.500,00 kuna godišnje.
Užom obitelji u smislu stavka 1. ovog članka smatra se bračni drug, roditelji, djeca i osobe s njima izjednačene po zakonu (osoba koja živi s radnikom u izvanbračnoj zajednici, usvojena djeca i djeca na skrbi kao i punoljetna osoba kojoj je imenovan skrbnik).
9. Jubilarne nagrade
Članak 61.
Radnik ima pravo na jubilarnu nagradu za neprekidni radni staž navršen kod istog poslodavca za navršenih:
– 10 godina radnog staža         od najmanje 1.500,00 kuna
– 15 godina radnog staža         od najmanje 2.000,00 kuna
– 20 godina radnog staža         od najmanje 2.500,00 kuna
– 