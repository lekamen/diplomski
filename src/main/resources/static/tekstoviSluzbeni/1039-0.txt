53 15.05.2015 Presuda Visokoga Upravnog suda Republike Hrvatske br. Usoz-294/13-7 od 27. travnja 2015.
VISOKI UPRAVNI SUD REPUBLIKE HRVATSKE
1040
PRESUDA
Visoki upravni sud Republike Hrvatske u vijeću sastavljenom od sudaca toga suda Fedore Lovričević-Stojanović predsjednice vijeća, Slavice Marić Okičić, Gordane Marušić-Babić, Biserke Kalauz i Sanje Otočan članica vijeća, te sudske savjetnice Branke Cvitanović, zapisničarke, u postupku ocjene zakonitosti općeg akta pokrenutog po zahtjevu Upravnog suda u Rijeci, Erazma Barčića 3, kojega zastupa dr. sc. Alen Rajko predsjednik Suda, na sjednici vijeća održanoj 27. travnja 2015.
presudio je
Zahtjev se usvaja.
Ukida se odredba članka 10. stavka 2. Odluke o novčanoj pomoći po rođenju djeteta (»Službene novine primorsko-goranske županije« 28/12. i 36/12.).
Obrazloženje
Podnositelj zahtjeva podnio je Visokom upravnom sudu Republike Hrvatske dana 30. travnja 2013. zahtjev za ocjenu zakonitosti odredbe članka 10. stavka 2. Odluke o novčanoj pomoći po rođenju djeteta (»Službene novine primorsko-goranske županije« 28/12. i 36/12., dalje u tekstu: Odluka) koju je donijelo Općinsko vijeće općine Kostrena.
Podnositelj obrazlaže u zahtjevu da je kod toga Suda 20. prosinca 2012. zaprimljena tužba pod poslovnim brojem 2 UsI-1823/12, kojom tužitelj osporava zakonitost pojedinačne odluke tuženika, klasa: 551-06/12-02/12, urbroj: 2170-07-04-12-4 od 12. studenoga 2012. Navodi kako se osporavana pojedinačna odluka tuženika temelji na odredbama Odluke, kao općeg akta jedinice lokalne samouprave, uključujući odredbu članka 10. stavka 2. Odluke, koju podnositelj smatra protivnom zakonu. Naime, prema članku 1. Odluke, tom se Odlukom utvrđuju uvjeti, visina novčane pomoći, način ostvarivanja i korištenja prava te postupak za ostvarivanje prava na novčanu pomoć po rođenju djeteta, koju osigurava općina Kostrena polazeći od preporuka Nacionalne populacijske politike. Odlukom se, kako podnositelj navodi, uređuju poslovi iz samoupravnog djelokruga općine propisani u članku 19. stavku 1. podstavci 4. i 5. Zakona o lokalnoj i područnoj (regionalnoj) samoupravi (»Narodne novine« 33/01., 60/01., 129/05., 109/07., 125/08., 36/09., 150/11., 144/12., 19/13-pročišćeni tekst, dalje u tekstu: ZLPS), tj. poslovi brige o djeci i socijalne skrbi. Uvjeti za ostvarivanje navedene novčane pomoći propisani su odredbama članaka 3. i 4. Odluke.
Podnositelj navodi kako odlučivanje o zahtjevu za ostvarivanje prava na novčanu pomoć po rođenju djeteta nedvojbeno čini upravnu stvar u smislu članka 2. stavka 1. Zakona o općem upravnom postupku (»Narodne novine« 47/09.).
Podnositelj nadalje upućuje na odredbu članka 10. stavka 1. Odluke kojom je propisano da o zahtjevu za ostvarivanje prava odnosno pomoći propisanih ovom Odlukom odlučuje rješenjem Odjel (riječ je o Odjelu za opću upravu i društvene djelatnosti općine Kostrena sukladno članku 8. Odluke). Smatra kako je citirana odredba članka 1. Odluke u skladu s odredbom članka 76. stavka 1. ZLPS-a, kojom odredbom je propisano da upravna tijela jedinica lokalne samouprave i jedinica područne (regionalne) samouprave u izvršavanju općih akata predstavničkog tijela donose pojedinačne akte kojima rješavaju o pravima, obvezama i pravnim interesima fizičkih i pravnih osoba (upravne stvari). Međutim, ističe da je odredba članka 10. stavka 2. Odluke protivna odredbi članka 76. stavka 3. ZLPS-a, jer je stavkom 2. članka 10. Odluke popisano da se protiv rješenja Odjela može izjaviti prigovor općinskom načelniku u roku od 15 dana od zaprimanja rješenja.
U prijedlogu je citirana odredba članka 76. stavka 3. ZLPS-a koja glasi: Protiv pojedinačnih akata iz stavka 1. ovoga članka koje donose općinska i gradska upravna tijela, može se izjaviti žalba nadležnom upravnom tijelu županije, a protiv pojedinačnih akata koja u prvom stupnju donose upravna tijela županije i velikih gradova, može se izjaviti žalba nadležnom ministarstvu, ako posebnim zakonom nije drugačije propisano.
Zbog toga što je u stavku