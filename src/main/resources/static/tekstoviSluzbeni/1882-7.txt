 preklapati sa drugim vlakovnim voznim putom ili manevarskim voznim putom.
(3) Složeni vozni put smije se postaviti samo ako je put proklizavanja prethodno postavljenog ulaznog voznog puta sukladan s novim voznim putom.
(4) Na postavljeni vozni put vlaka ne smije se nastavno postaviti manevarski vozni put.
(5) Prolazni vozni put preko kolosijeka podijeljenih na ograničene odsjeke voznog puta dopušten je samo u kombinaciji dugi ulaz – kratki izlaz ili obrnuto.
(6) Na podijeljenim kolosijecima nije dopušteno postavljanje kratkog izlaznog voznog puta, ako je već postavljen manevarski vozni put od graničnog kolosiječnog signala do manevarskog signala uz izlazni signal koji bi bio startni signal kratkog izlaza.
Put proklizavanja
Članak 26.
(1) Dužina puta proklizavanja definirana je prometnim propisima u ovisnosti o brzini vlakova. Kod ulaska na krnje kolosijeke i u pojedinim slučajevima kod ulaza teretnih vlakova nema puta proklizavanja, što mora biti posebno signalizirano.
(2) Kontrolirani odsjeci u putu proklizavanja moraju biti slobodni.
(3) U putu proklizavanja ne smije se nalaziti iskliznica.
(4) Kod skretnica uz jezičak u putu proklizavanja može postojati mogućnost odabira više puteva proklizavanja, što se definira projektnim tablicama. Skretnica uz jezičak mora biti u pravilnom položaju za odabrani put proklizavanja i blokirana.
(5) Skretnica niz jezičak mora biti u pravilnom položaju prilikom blokiranja voznog puta. Projektnim tablicama definira se potreba za blokiranjem. Ako je odabrano rješenje da se skretnica ne blokira, onda je dopušteno postavljanje iste u drugi položaj nakon blokiranja voznog puta. Promjena stanja skretnice ne smije promijeniti stanje glavnog signala koji signalizira dopuštenu vožnju, osim u slučaju presijecanja skretnice.
(6) Skretnice ili križišta u putu proklizavanja moraju imati osiguranu bočnu zaštitu.
(7) U specifičnim situacijama kolodvora u uzdužnom nagibu većem od 2,5 ‰ sa zaštitnim kolosijekom, put proklizavanja vodi u nezauzeti zaštitni kolosijek. Zaštitni kolosijek mora imati kontrolirani odsjek. Prolazni vozni putevi kroz takav kolodvor postavljaju se samo u kombinaciji izlaz – ulaz.
(8) Od zahtjeva da put proklizavanja vodi u zaštitni kolosijek, može se odustati i odabrati put proklizavanja koji vodi na prugu ako su ispunjeni uvjeti:
– pruga je osigurana uređajem međukolodvorske ovisnosti ili APB-a,
– postavljeni smjer vožnje je odlazni,
– pruga ili prvi blokovni odsjek su slobodni.
Odabir rješenja definira se projektnim tablicama.
(9) Uvjet razrješenja puta proklizavanja nastupa kad je vlak oslobodio posljednju ulaznu skretnicu i zauzeo ciljni kolosijek. ESSU mora imati mogućnost konfiguriranja načina razrješenja prema uvjetima iz projektnih tablica i to:
– razrješenje nastupa odmah automatski bez vremenske odgode ili
– razrješenje nastupa automatski uz zadanu vremensku odgodu od 30, 60 ili 90 sek ili
– razrješenje nastupa bez vremenske odgode uz posebno rukovanje (naredbom za prinudno razrješenje).
(10) Kod ulaska vlaka na kolosijek sa srednjom skretnicom, uz uvjete razrješenja iz prethodnog stavka, vlak mora zauzeti posljednji odsjek kolosijeka podijeljenog na ograničene odsjeke voznog puta da bi nastupilo razrješenje puta proklizavanja.
(11) Ako se vlak ne zaustavi kod ciljnog signala i zauzme kontrolirani odsjek iza ciljnog signala, mora nastupiti blokada razrješenja puta proklizavanja.
(12) Putevi proklizavanja različitih istovremeno dopuštenih voznih puteva smiju se sjeći, dodirivati ili preklapati.
Slobodnost kontroliranih odsjeka
Članak 27.
(1) Kontrolirani odsjeci u području kolodvora su:
– ulazni odsjek koji počinje 50 do 75 m iza ulaznog ili zaštitnog signala i prostire se do prve skretnice,
– skretnički odsjeci koji obuhvaćaju jednu ili više skretnica,
– odsjeci križišta,
– iskliznički odsjeci (u posebnim slučajevima),
– kolosiječni odsjeci,
– odsjeci koji se nalaze između prve ulazne skretnice i prvog prostornog odsjeka odlaznog smjera na dvokolosiječnoj pruzi bez