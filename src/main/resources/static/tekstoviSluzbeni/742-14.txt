 kojima će Državna uprava za zaštitu i spašavanje osigurati punjenje vojnih zrakoplova vodom i pjenilom/retardantom.
Ministarstvo obrane – Oružane snage Republike Hrvatske će u suradnji s Državnom upravom za zaštitu i spašavanje – Sektorom za vatrogastvo utvrditi Plan izviđanja požarno ugroženih područja s zrakoplovima, a koji će se obavljati sukladno dnevnoj prosudbi Operativnog vatrogasnog zapovjedništva.
Izvršitelj zadatka: Ministarstvo obrane Sudjelovatelj: Državna uprava za zaštitu i spašavanje Rok: 15. svibnja 2015. godine
45. Ministarstvo obrane kontinuirano će pratiti stanje i korištenje resursa zrakoplova tipa Canadair CL – 415 i Air tractor AT 802A/F i helikoptera te, sukladno potrebama, žurno poduzimati odgovarajuće aktivnosti u svrhu pravodobnog servisiranja, nabavke potrebnih rezervnih dijelova, alata, opreme, goriva, maziva, pjenila, retardanata i zaštitnih sredstava. O stanju ispravnosti tehnike, izvršitelj će izvijestiti Državnu upravu za zaštitu i spašavanje – Sektor za vatrogastvo do kraja svibnja 2015. godine.
Tijekom požarne sezone, Ministarstvo obrane će o stanju spremnosti zrakoplova i posada dnevno izvješćivati Vatrogasno zapovjedništvo Republike Hrvatske.
Izvršitelj zadatka: Ministarstvo obrane Rok: kontinuirano
46. Ministarstvo unutarnjih poslova – Ravnateljstvo policije će sukladno procjeni rizika planirati ispomoć policijskim upravama na moru u ljudstvu i tehnici koji će zajedno sa policijskim službenicima tih uprava u okviru obavljanja policijskih poslova poduzimati mjere na otkrivanju i hvatanju počinitelja prekršaja i kaznenih djela počinjenih paljevinama i požarima, mjere privremene regulacije i preusmjeravanja prometa sa područja zahvaćenog požarom, mjere osiguranja tijekom provođenja evakuacije i spašavanja stanovništva ugroženog požarom, te planirati i poduzimati mjere kako bi se zapriječilo počinjenje drugih kaznenih djela na evakuiranim područjima.
Prije početka požarne sezone Ministarstvo unutarnjih poslova izvršit će pripravu ljudstva i materijalno tehničkih sredstava potrebnih za kriminalističko istraživanje (utvrđivanje uzroka) požara i tehnoloških eksplozija i pojačani inspekcijski nadzor, prije svega otvorenog prostora i objekata turističkog značaja na priobalju. Ministarstvo unutarnjih poslova će otkloniti nedostatke na postojećoj te izvrši nabavku dodatne opreme i tehnike i dislocirati potreban broj inspektora zaštite od požara iz kontinentalnog dijela na priobalje.
Ministarstvo unutarnjih poslova će tijekom ljetne protupožarne sezone osigurati prema potrebi i zahtjevu Državne uprave za zaštitu i spašavanje – Sektora za vatrogastvo, korištenje zrakoplova Ministarstva za zadaće prijevoza, izviđanja i koordinacije snaga.
Izvršitelj zadatka: Ministarstvo unutarnjih poslova Sudjelovatelj: Državna uprava za zaštitu i spašavanje Rok: 15. lipnja 2015. godine
VIII. FINANCIRANJE I IZVJEŠĆIVANJE O PROVEDBI AKTIVNOSTI IZ PROGRAMA
47. Za provedbu ovoga Programa aktivnosti osigurana su sredstva u Državnom proračunu za 2015. godinu u okviru Ministarstva obrane u Programu 2606 Korištenje oružanih snaga za pomoć civilnim institucijama i stanovništvu na aktivnosti A545035 Protupožarna zaštita, a u okviru Državne uprave za zaštitu i spašavanje u Programu 2603 Organiziranje i provođenje zaštite i spašavanja, na projektu K260089 Program u provedbi posebnih mjera za zaštitu od požara.
Izvršitelji zadatka: Ministarstvo obrane Državna uprava za zaštitu i spašavanje Rok: kontinuirano
48. Državna uprava za zaštitu i spašavanje izvršit će refundaciju financijskih sredstava u iznosu 50% bruto stvarnog troška, a maksimalno do iznosa 3.000,00 kuna bruto po angažiranom sezonskom vatrogascu sukladno zahtjevima i odgovarajućoj knjigovodstvenoj dokumentaciji vatrogasnih zajednica županija. Ukupan broj i razdoblje angažiranja prema dostavljenom planu vatrogasnih zajednica županija, odobrava Državna uprava za zaštitu i spašavanje.
Sukladno zapovijedima glavnog vatrogasnog zapovjednika vatrogasnoj postrojbi/zajednici, 