Osposobljavanje učenika padobranca iz stavka 2. ovoga članka smije provoditi osoba koja ispunjava uvjete za provođenje osposobljavanja u skladu s primjenjivim zahtjevima države izdavanja dozvole ili ovlaštenja.
Odgovornost
Članak 6.
(1) Padobranac je odgovoran za sigurno izvođenje padobranskog skoka.
(2) Učenik padobranac je odgovoran za sigurno izvođenje padobranskog skoka od trenutka skoka iz zrakoplova pa do prizemljenja.
(3) Nastavnik padobranstva je odgovoran osigurati sve potrebne uvjete i informacije neophodne za sigurno izvođenje skoka učenika padobranca.
(4) Pilot tandem padobrana je odgovoran za sigurnost putnika tijekom izvođenja tandem skoka padobranom.
Starosna dob
Članak 7.
(1) Padobranske skokove ne smije izvoditi osoba mlađa od 16 godina.
(2) Osoba mlađa od 18 godina može izvoditi padobranske skokove samo uz potpisanu suglasnost jednog od roditelja ili staratelja.
Oprema padobranca
Članak 8.
(1) Padobranac i učenik padobranac prilikom izvođenja padobranskog skoka moraju biti opremljeni sa:
a) glavnim i rezervnim padobranom koji su pričvršćeni na jedan sustav veza,
b) visinomjerom,
c) zaštitnim naočalama,
d) zaštitom za glavu, i
e) primjerenom odjećom i obućom.
(2) Učenik padobranac dodatno mora biti opremljen:
a) tvrdom zaštitnom kacigom, i
b) padobranskim automatom na rezervnom padobranu.
(3) Sustav veza koji se koristi u klasičnom načinu osposobljavanja mora omogućiti izvođenje skoka s prinudnim aktiviranjem otvaranja glavnog padobrana.
Ograničenja i mjerenje brzine vjetra pri zemlji
Članak 9.
(1) Brzina vjetra pri zemlji mora se izmjeriti anemometrom prije početka izvođenja skokova te pratiti tijekom izvođenja skokova.
(2) Najveća dopuštena brzina vjetra pri zemlji:
a) za učenike padobrance i padobrance s dozvolom kategorije A ne smije biti veća od 7 m/s,
b) kod izvođenja tandem skokova padobranom ne smije biti veća od 12 m/s, i
c) za noćni skok ne smije biti veća od 7 m/s.
(3) Kada brzina vjetra pri zemlji premaši dopuštene vrijednosti dva puta u razdoblju od 5 minuta, izvođenje skokova mora se prekinuti.
(4) Izvođenje skokova smije se nastaviti ako tijekom 30 minuta od trenutka prekida izmjerene vrijednosti vjetra pri zemlji ne prelaze dozvoljenu vrijednost.
Visina skoka padobranom
Članak 10.
(1) Padobranski skok s visine veće od 4500 metara MSL smije izvoditi padobranac s valjanom dozvolom kategorije C i D te mora biti opremljen padobranskim automatom na rezervnom padobranu.
(2) Izvođenje padobranskog skoka s visine:
a) od 4500 do 5000 metara MSL dozvoljeno je ako je vrijeme od prelaska visine 3000 metara MSL do trenutka iskakanja kraće od 30 minuta;
b) od 5000 metara do 6000 metara MSL dozvoljeno je ako je padobranac opremljen dodatnom opremom za dopunsku opskrbu kisikom ili ako je zrakoplov opremljen sustavom za dopunsku opskrbu kisikom za svakog padobranca pojedinačno, a koji se koristi do trenutka iskakanja, i
c) veće od 6000 metara MSL dozvoljeno je ako je padobranac opremljen autonomnim sustavom za dopunsku opskrbu kisikom.
Visina aktiviranja padobrana
Članak 11.
Najmanja visina aktiviranja glavnog padobrana za:
a) skokove učenika padobranaca iznosi 900 metara AGL,
b) skokove padobranaca iznosi 750 metara AGL, i
c) izvođenje tandem skokova iznosi 1500 metara AGL.
Vidljivost i naoblaka
Članak 12.
(1) Padobranski skokovi se smiju izvoditi ako se vizualno ili pomoću navigacijskih uređaja zrakoplova može odrediti točka iskakanja.
(2) Ako je donja baza oblaka niža od visine iskakanja i oblačnost je jednaka ili veća od 5/8, donja baza oblaka za izvođenje padobranskog skoka mora biti najmanje 1350 metara AGL.
Noćni skok
Članak 13.
(1) Prilikom izvođenja noćnog skoka padobranac mora biti opremljen:
a) svjetlosnim signalom, od trenutka odvajanja od zrakoplova pa do prizemljenja, i
b) osvijetljenim ili zvučnim visinomjerom.
(2) Noćni skok smije se izvoditi samo ako je donja baza oblaka najmanje 150 metara iznad visine iskakanja.
Skok na vodu
Članak 14.
(1) Skok na vodu padobranom smije se izvoditi samo ako