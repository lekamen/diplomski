40 10.04.2015 Naputak o novčanim kaznama koje izriču građevinski inspektori u provedbi Zakona o građevinskoj inspekciji
MINISTARSTVO GRADITELJSTVA I PROSTORNOGA UREĐENJA
833
Na temelju članka 3. Zakona o građevinskoj inspekciji (»Narodne novine«, broj 153/2013) ministrica graditeljstva i prostornoga uređenja, donosi
NAPUTAK
O NOVČANIM KAZNAMA KOJE IZRIČU GRAĐEVINSKI INSPEKTORI U PROVEDBI ZAKONA O GRAĐEVINSKOJ INSPEKCIJI
Članak 1.
Ovim Naputkom propisuje se način rada građevinskih inspektora u izricanju novčanih kazni, kojima se pravne i fizičke osobe (u daljnjem tekstu: izvršenik) prisiljavaju na izvršenje rješenja iz članka 30. stavak 1. te kojima se sprječava daljnje građenje provedeno na način iz članka 36. stavak 3. Zakona o građevinskoj inspekciji (»Narodne novine«, broj: 153/2013), a čiji su maksimalni iznosi propisani člankom 142. stavkom 2. Zakona o općem upravnom postupku (»Narodne novine«, broj: 47/2009).
Članak 2.
Na izvršenje rješenja o uklanjanju građevine, donesenog na temelju članka 30. stavka 1. Zakona o građevinskoj inspekciji izvršenik se, ovisno o skupinama građevina, prisiljava novčanim kaznama u sljedećim iznosima:
Fizička osoba RB skupina građevine 1. novčana kazna 2. novčana kazna 3. novčana kazna 4. novčana kazna 5. novčana kazna 6. novčana kazna 1 1 i 2 skupina 70.000,00 90.000,00 110.000,00 130.000,00 150.000,00 180.000,00 2 3 i 4 skupina 30.000,00 45.000,00 65.000,00 85.000,00 100.000,00 120.000,00 3 5 skupina i građevine iz članka 128. Zakona o gradnji 10.000,00 20.000,00 30.000,00 40.000,00 50.000,00 60.000,00
Pravna osoba RB skupina građevine 1. novčana kazna 2. novčana kazna 3. novčana kazna 4. novčana kazna 5. novčana kazna 6. novčana kazna 1 1 i 2 skupina 300.000,00 400.000,00 500.000,00 600.000,00 700.000,00 900.000,00 2 3 i 4 skupina 70.000,00 100.000,00 200.000,00 300.000,00 400.000,00 500.000,00 3 5 skupina i građevine iz članka 128. Zakona o gradnji 40.000,00 60.000,00 70.000,00 80.000,00 90.000,00 100.000,00
Članak 3.
Na obustavu građenja koja se provodi prema članku 36. stavak 3. Zakona o građevinskoj inspekciji izvršenik se prisiljava novčanim kaznama u sljedećim iznosima:
1. novčana kazna 2. novčana kazna 3. novčana kazna 4. novčana kazna 5. novčana kazna 6. novčana kazna i svaka sljedeća 20.000,00 40.000,00 60.000,00 80.000,00 100.000,00 120.000,00
Članak 4.
Ovaj Naputak stupa na snagu prvog dana od dana objave u »Narodnim novinama«.
Klasa: 362-01/15-01/310
Urbroj: 531-1-15-1
Zagreb, 7. travnja 2015.
Ministrica Anka Mrak-Taritaš, dipl. ing. arh., v. r.
