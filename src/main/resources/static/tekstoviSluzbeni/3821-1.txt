 kojima su dva ili više korisnika uključeni u jedan zajednički projekt, korisnici sklapaju ugovor o suradnji kojim definiraju jednog korisnika koji će biti podnositelj zahtjeva za potporu/isplatu kao nositelj projekta
7) javna potpora je svaki oblik potpore iz javnih izvora Republike Hrvatske i potpora iz proračuna Europskog poljoprivrednog fonda za ruralni razvoj (u daljnjem tekstu: EPFRR)
8) intenzitet potpore izražen je kao postotni udio javne potpore u prihvatljivim troškovima ulaganja
9) prihvatljivi troškovi su troškovi koji mogu biti sufinancirani iz Programa
10) kraj ulaganja je dan podnošenja konačnog zahtjeva za isplatu
11) nepravilnost znači povreda odredaba prava Zajednice koja proizlazi iz učinjene ili propuštene radnje od strane gospodarskog subjekta, a što je dovelo ili je moglo dovesti u pitanje opći proračun Zajednica ili proračune kojima Zajednice upravljaju, bilo smanjenjem ili gubitkom prihoda iz vlastitih sredstava prikupljenih izravno u ime Zajednica, ili neopravdanim izdacima (sukladno Uredbi Komisije (EZ, Euratom) br. 2988/95 od 18. prosinca 1995. o zaštiti financijskih interesa Europskih zajednica, članak 1., stavak 2.) (SL L 312, 18. 12. 1995.)
12) sumnja na prijevaru znači nepravilnost koja je razlog za pokretanje upravnih ili sudskih postupaka na nacionalnoj razini kako bi se utvrdilo postojanje postupanja s namjerom, osobito prijevare, iz članka 1. stavka 1. točke (a) Konvencije o zaštiti financijskih interesa Europskih zajednica koja je sastavljena na temelju članka K.3 Ugovora o Europskoj uniji (sukladno članku 2. stavak (a), delegirane Uredbe Komisije (EU) 2015/1971 od 8. srpnja 2015 (SL L 293, 8. 7. 2015.) i
13) bagatelna nabava je nabava koju provode javni naručitelji za nabavu radova, robe i/ili usluga u slučaju kada je procijenjena vrijednost predmeta nabave ispod praga primjene propisa koji uređuju postupak javne nabave.
(2) Ostali pojmovi u smislu ovoga Pravilnika imaju jednako značenje kao pojmovi uporabljeni u Uredbi (EU) br. 1305/2013 i Uredbi (EU) br. 702/2014.
Sastavni dijelovi
Članak 5.
Sastavni dio ovoga Pravilnika čine:
1. Prilog I. – Obrazac za izradu plana konverzije
2. Prilog II. – Standardni troškovi konverzije degradiranih šumskih sastojina i šumskih kultura
3. Prilog III. – Obrazac kolaudacijskog zapisnika
4. Prilog IV. – Kriteriji odabira zahtjeva za potporu
5. Prilog V. – Označavanje ulaganja sufinanciranih iz proračuna Europske unije i
6. Prilog VI. – Popis grešaka u postupcima javne nabave s primjenjivom stopom ispravka.
II. POTPORA
Vrsta potpore
Članak 6.
(1) Potpora se dodjeljuje u obliku bespovratnih financijskih sredstava.
(2) Sredstva potpore osiguravaju se iz proračuna Europske unije i proračuna Republike Hrvatske, od čega Europska unija sudjeluje s 85% udjela, a Republika Hrvatska s 15% udjela, a intenzitet javne potpore po projektu iznosi 100% od ukupnih prihvatljivih troškova.
(3) Broj projekata odobrenih pojedinom korisniku u programskom razdoblju nije ograničen.
(4) Broj projekata odobrenih pojedinom korisniku u jednom natječaju nije ograničen.
Visina potpore
Članak 7.
(1) Visina tražene potpore u okviru tipa operacije 8.5.1. iznosi:
1. najniža vrijednost javne potpore po projektu je 5.000 eura u kunskoj protuvrijednosti i
2. najviša vrijednost javne potpore po projektu je 700.000 eura u kunskoj protuvrijednosti.
(2) Visina tražene potpore u okviru tipa operacije 8.5.2. iznosi:
1. najniža vrijednost javne potpore po projektu je 5.000 eura i
2. najviša vrijednost javne potpore po projektu je 100.000 eura.
Prihvatljivi korisnici
Članak 8.
Prihvatljivi korisnici potpore u okviru tipa operacije 8.5.1. su:
1. šumoposjednici
2. udruge šumoposjednika/šumovlasnika i
3. trgovačka društva i druge pravne osobe koje sukladno Zakonu o šumama (»Narodne novine«, br. 140/05, 82/06, 129/08, 80/10, 124/10, 25/12, 68/12, 148/13 i 94/14) gospodare šumama i šumskim zemljištima u vlasništvu Republike Hrvatske.
Članak 9.
Prihvatljivi korisnici potpore u okviru tipa operacije 8.5.2.