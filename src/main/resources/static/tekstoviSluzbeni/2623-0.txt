140 30.12.2015 Statut Hrvatske komore arhitekata
HRVATSKA KOMORA ARHITEKATA
2624
Na temelju članka 21. stavak 2. Zakona o komori arhitekata i komorama inženjera u graditeljstvu i prostornom uređenju (»Narodne novine« broj 78/15), uz prethodnu suglasnost Ministarstva graditeljstva i prostornoga uređenja, klasa: 011-01/15-01/169, urbroj: 531-01-15-3, od 25. studenog 2015. godine, Skupština Hrvatske komore arhitekata na 2. sjednici održanoj 18. prosinca 2015. godine, donijela je
STATUT
HRVATSKE KOMORE ARHITEKATA
I. OPĆE ODREDBE
Članak 1.
(1) Ovim Statutom pobliže se utvrđuju poslovi i zadaci Hrvatske komore arhitekata (u daljnjem tekstu: Komora), prava, obveze i odgovornosti članova Komore, tijela Komore, način upravljanja poslovima Komore, oblici strukovnog povezivanja i rada, rad stegovnih tijela i Centra za mirenje pri Komori, opći akti Komore i njihovo donošenje, javnost rada i informiranje, Tajništvo Komore te druga pitanja od značaja za rad Komore.
(2) Izrazi koji se koriste u ovom Statutu, a imaju rodno značenje, odnose se na muški i ženski rod.
Članak 2.
(1) Komora je samostalna i neovisna strukovna organizacija koja čuva ugled, čast i prava ovlaštenih arhitekata, ovlaštenih krajobraznih arhitekata, ovlaštenih arhitekata urbanista, ovlaštenih voditelja građenja i ovlaštenih voditelja radova te stranih osoba s poslovnim nastanom u Republici Hrvatskoj, koji obavljaju poslove regulirane profesije arhitektonske struke u svojstvu odgovorne osobe, u skladu s posebnim propisima koji uređuju obavljanje djelatnosti u području prostornog uređenja i gradnje, i priznavanja inozemnih stručnih kvalifikacija, te postupaju samostalno i odgovorno.
(2) Komora zastupa i usklađuje zajedničke interese ovlaštenih arhitekata, ovlaštenih krajobraznih arhitekata, ovlaštenih arhitekata urbanista, ovlaštenih voditelja građenja i ovlaštenih voditelja radova te stranih osoba s poslovnim nastanom u Republici Hrvatskoj, pred državnim i drugim tijelima u zemlji i inozemstvu, te se skrbi o tome da oni savjesno, u skladu sa zakonima i propisima, poštujući javni interes obavljaju svoje poslove i pri tome štite i unaprjeđuju hrvatsku graditeljsku baštinu i vrsnoću izgrađenog okoliša.
(3) Komora je pravna osoba javnog prava, s pravima, obvezama i odgovornostima utvrđenim Zakonom o komori arhitekata i komorama inženjera u graditeljstvu i prostornom uređenju (u daljnjem tekstu: Zakon), drugim posebnim propisima koji uređuju obavljanje djelatnosti u području gradnje i prostornog uređenja i priznavanja inozemnih stručnih kvalifikacija i ovim Statutom.
Članak 3.
(1) Sukladno Zakonu, članstvo u Komori je obvezno.
(2) Obvezni članovi Komore su:
– ovlašteni arhitekti, ovlašteni krajobrazni arhitekti, ovlašteni arhitekti urbanisti, ovlašteni voditelji građenja arhitektonske struke, ovlašteni voditelji građenja krajobrazne struke, ovlašteni voditelji radova arhitektonske struke, ovlašteni voditelji radova krajobrazne struke i strane osobe s poslovnim nastanom u Republici Hrvatskoj, koji obavljaju poslove profesije arhitektonske struke u svojstvu odgovorne osobe u skladu s posebnim propisima.
(3) Članstvo u Komori stječe se danom upisa u odgovarajući imenik, u skladu s uvjetima propisanim Zakonom, posebnim zakonima kojima se uređuje djelatnost prostornog uređenja i gradnje, ovim Statutom i općim aktom.
(4) Komora vodi imenike, upisnike, evidencije i registre, u skladu sa Zakonom, posebnim propisima, Statutom i općim aktima.
(5) U imenike, upisnike, evidencije i registre Komore upisuju se, u skladu s uvjetima propisanim posebnim zakonom kojim se uređuje priznavanje inozemnih stručnih kvalifikacija, državljani Republike Hrvatske, državljani država članica Europskog gospodarskog prostora, te državljani trećih država.
(6) Članstvo u Komori prestaje danom brisanja iz odgovarajućeg imenika Komore.
(7) Upis u upisnike, evidencije i registre Komore prestaje danom brisanja iz odgovarajućeg upisnika, evidencije ili registra.
Naziv i sjedište Komore
Članak 4.
(1) Komora je pravna