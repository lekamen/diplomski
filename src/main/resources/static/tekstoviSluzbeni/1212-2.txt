 zaštite EN 419 211-2 i EN 419 211-3.
(3) Provedba poslova izdavanja osobnih iskaznica mora se obavljati u skladu s odredbama zakona kojim je reguliran elektronički potpis, odredbama provedbenih propisa donesenih na temelju tog zakona te odredbama Pravilnika o postupcima certificiranja kojeg donosi davatelj usluga certificiranja.
(4) Osam dana prije početka izdavanja osobnih iskaznica pravna osoba ovlaštena za obavljanje poslova izdavanja kvalificiranih certifikata mora biti upisana u evidenciju ministarstva nadležnog za poslove gospodarstva kao davatelj usluga certificiranja koji obavlja usluge izdavanja kvalificiranih certifikata.
(5) Za provedbu postupaka tehničke izrade osobnih iskaznica potrebno je osigurati ISO/IEC 9001, ISO/IEC 27001 i ISO/IEC 14298 certifikate kao dokaz kvalitete upravljanja poslovanjem, sigurnosti informacijskih sustava te sigurnosti proizvodnje zaštićenog tiska.
Članak 10.
Poslovi vezani uz izdavanje osobnih iskaznica obuhvaćaju postupak zaprimanja zahtjeva za izdavanje osobnih iskaznica, postupak tehničke izrade osobnih iskaznica i postupak uručenja izrađenih osobnih iskaznica.
Članak 11.
Svi postupci izdavanja osobnih iskaznica obavljaju se uz primjenu sljedećih organizacijskih, tehničkih i sigurnosnih mjera:
1. mjera za zaštitu osobnih podataka kao i svih podataka koji se prikupljaju, razmjenjuju, generiraju, obrađuju i uništavaju tijekom obavljanja poslova zaprimanja zahtjeva za izdavanje osobne iskaznice i tehničke izrade osobne iskaznice,
2. mjera za zaštitu informacijskog sustava na kojem se vode evidencije o osobnim iskaznicama,
3. upis cjelovitih, točnih i provjerenih podataka u evidencije uz točno utvrđivanje datuma i vremena (sata i minute) upisa u evidencije,
4. osiguranje dokaza da evidencije vode samo ovlaštene i autentificirane osobe,
5. pohrana i arhiviranje svih relevantnih evidencija posebno u svrhu pružanja dokaza i provjere u sudskim, upravnim i drugim postupcima kroz razdoblje od barem 10 godina.
Članak 12.
U postupku zaprimanja zahtjeva za izdavanje osobnih iskaznica potrebno je osigurati primjenu sljedećih organizacijskih, tehničkih i sigurnosnih mjera:
1. osiguranje informiranosti osoba o pravilima vezanim uz podnošenje zahtjeva, izdavanje osobne iskaznice i certifikatima na osobnoj iskaznici kao i korištenju osobne iskaznice i certifikata,
2. provođenje provjere i nedvojbeno utvrđivanje identiteta osoba prilikom predaje zahtjeva za izdavanje osobne iskaznice te opoziva, suspenzije i povlačenja suspenzije certifikata, kao i prilikom uručivanja i deblokiranja zaključane kartice osobne iskaznice,
3. osiguranje dokaza da je osoba dobila u posjed odgovarajuću osobnu iskaznicu i certifikate.
Članak 13.
U postupku tehničke izrade osobne iskaznice potrebno je osigurati primjenu sljedećih organizacijskih, tehničkih i sigurnosnih mjera:
1. izrada osobne iskaznice u skladu s odredbama članka 2. ovoga Pravilnika s otisnutim obrascem i s ugrađenim zaštitnim elementima koji osiguravaju pouzdane mjere zaštite od krivotvorenja ili promjene,
2. priprema podataka i individualizacija osobne iskaznice na temelju nepromijenjenih podataka dobivenih u postupku zaprimanja zahtjeva za izdavanje osobne iskaznice,
3. generiranje ključeva i aktivacijskih podataka te njihovo unošenje u čip osobne iskaznice zajedno s certifikatima dobivenim u postupku certificiranja,
4. ispis aktivacijskih podataka u sigurnosne omotnice te priprema i distribucija osobnih iskaznica i sigurnosnih omotnica za uručivanje osobama,
5. uništavanje pogrešno izrađenih osobnih iskaznica najmanje dva puta godišnje putem povjerenstva kojeg imenuje ministar unutarnjih poslova, a koje o uništavanju sastavlja zapisnik,
6. osiguranje objavljivanja informacija koje su potrebne osobama za korištenje elektroničkog dijela osobne iskaznice putem Portala elektroničke osobne iskaznice,
7. osiguranje dostupnosti usluga vezanih uz vođenje registra certifikata uključujući izdavanje i objavu certifikata te upravljanje životnim ciklusom certifikata 