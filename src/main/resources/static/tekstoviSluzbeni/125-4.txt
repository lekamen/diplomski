 zajedničkoj organizaciji tržišta poljoprivrednih proizvoda i posebnim mjerama i pravilima vezanim za tržište poljoprivrednih proizvoda.
(4) Korisnik je dužan izraditi poslovni plan ukoliko vrijednost ukupno prihvatljivih troškova iznosi više od 200.000 kuna.
(5) Korisnik mora imati podmirene odnosno regulirane financijske obveze prema državnom proračunu Republike Hrvatske.
(6) Ako projekt zahtijeva provedbu postupka ocjene o potrebi procjene i/ili procjene utjecaja zahvata na okoliš u skladu s odredbama posebnog propisa kojim se uređuje procjena utjecaja zahvata na okoliš, ista se mora provesti prije ulaganja.
(7) Ukoliko zakonodavstvo Europske unije nametne nove standarde, korisnik može podnijeti Zahtjev za potporu za dostizanje tih standarda unutar najviše 12 mjeseci od dana kada su oni postali obvezni za poljoprivredno gospodarstvo.
(8) Objekt za preradu mora biti registriran/odobren od nadležnih institucija iz članka 15. ovoga Pravilnika za obavljanje prerađivačke djelatnosti na kraju ulaganja.
(9) Korisnici u teškoćama u smislu smjernica Europske unije o državnim potporama za sanaciju i restrukturiranje poduzetnika u teškoćama nisu prihvatljivi kao korisnici.
(10) Potpora se ne može dodijeliti za ulaganja namijenjena usklađivanju sa standardima Unije osim ulaganja iz stavka 7. ovoga članka.
(11) Najviša vrijednost javne potpore po projektu bez obzira na broj aktivnosti iz pojedinih operacija ne može iznositi više od 3 milijuna odnosno 5 milijuna eura u kunskoj protuvrijednosti.
Članak 14.
(1) Postrojenje za proizvodnju električne energije priključuje se na infrastrukturu poljoprivrednog gospodarstva, iza obračunskog mjernog mjesta poljoprivrednog gospodarstva kao korisnika elektroenergetske mreže, te se proizvedena električna i toplinska energija prvenstveno koristi za podmirenje potrošnje električne i toplinske energije tog gospodarstva.
(2) Korisnicima se dopušta prodaja (viškova) električne i toplinske energije u elektroenergetsku i toplinsku mrežu uz uvjet iz stavka 5. ovoga članka te uz način priključenja određen stavkom 1. ovoga članka.
(3) Prije izgradnje postrojenja, korisnik sredstava je dužan osigurati odgovarajuće uvjete korištenja priključenja, odnosno budućeg korištenja mreže.
(4) Postrojenje za proizvodnju električne i toplinske energije koje koristi obnovljive izvore energije na poljoprivrednom gospodarstvu mora:
a) imati instaliranu snagu manju ili jednaku priključnoj snazi poljoprivrednog gospodarstva,
b) imati planiranu godišnju proizvodnju električne i toplinske energije postrojenja manju ili jednaku godišnjoj potrošnji poljoprivrednog gospodarstva i
c) koristiti minimalno 50 posto toplinske energije.
(5) Godišnja potrošnja poljoprivrednog gospodarstva iz stavka 4. točke b) ovoga članka je najveća godišnja potrošnja u zadnjih pet godina ili planirana potrošnja nakon gradnje ili rekonstrukcije poljoprivrednog gospodarstva koja su planirana u sklopu ulaganja, ako je ta planirana potrošnja veća. U slučaju električne energije, godišnja potrošnja se odnosi na potrošnju na obračunskom mjernom mjestu iza koje se gradi postrojenje.
(6) Za proizvodnju električne energije iz biomase prihvatljivo je korištenje silažnog kukuruza, žitarica, usjeva bogatih škrobom i šećerom dobivenih iz poljoprivredne proizvodnje, i to maksimalno do 20 posto od ukupno potrebne količine za biomasom na poljoprivrednom gospodarstvu na godišnjoj razini.
(7) Ulaganja u postrojenja za proizvodnju električne energije za vlastite potrebe iz biomase su isključena iz potpore, ako ista ne koriste minimalni postotak ukupne godišnje učinkovitosti postrojenja.
(8) Za dokazivanje ukupne godišnje energetske učinkovitosti na proizvodnom postrojenju moraju biti osigurana mjerenja, odnosno na proizvodnom postrojenju mora biti ugrađena mjerna oprema.
(9) Ukoliko se u projektu ulaganje odnosi na kupnju zemljišta i/ili objekata radi realizacije projekta, opći troškovi i troškovi kupnje zemljišta i/ili objekata mogu iznositi najviše 15 posto vrijednosti