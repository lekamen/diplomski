 katastarskom operatu unutar dozvoljenog odstupanja određenog propisima kojima se uređuje državna izmjera i katastar nekretnina, provodi se prilagodba digitalnog katastarskog plana bez izrade geodetskog elaborata.
(6) U slučaju da u postupku komasacije nastane potreba za promjenom granice katastarske općine, promjena se provodi u skladu s propisima kojima se uređuje državna izmjera i katastar nekretnina.
(7) Ako komasacijsko područje obuhvaća poljoprivredno zemljište dijelova više katastarskih općina, promjena granica između tih katastarskih općina evidentirati će se kroz tehnički elaborat komasacije, bez izrade odgovarajućeg geodetskog elaborata propisanog propisima koji uređuju državnu izmjeru i katastar nekretnina.
Zemljišta u komasacijskom području
Članak 6.
(1) Zemljišta u komasacijskom području koja su zbog svoje namjene i načina iskorištavanja vezana za postojeći položaj (prometnice, željezničke pruge, kanali, zemljišta pod stalnim nasadima i slično) obilježavaju se na terenu i snimaju.
(2) Zemljišta iz stavka 1. ovoga članka ucrtavaju se na digitalnim katastarskim planovima iz članka 4. stavka 1. ovoga Pravilnika.
Usklađivanje katastarskog i zemljišnoknjižnog stanja sa stvarnim stanjem
Članak 7.
(1) Prikupljeni podaci o katastarskim česticama obuhvaćenih komasacijskim područjem, osnova su za obavljanje tehničkih radova u svrhu identifikacije zemljišta i usklađivanja katastarskog i zemljišnoknjižnog stanja sa stvarnim stanjem.
(2) Za potrebe postupka provedbe komasacije izvođač stručnih geodetskih poslova priprema podatke posebnom povjerenstvu iz članka 46. Zakona.
(3) U postupku provedbe komasacije izvođač stručnih geodetskih poslova izlaže prikupljene katastarske podatke u svrhu utvrđivanja stvarnog stanja.
(4) Ukoliko se sudionik komasacije ne složi s izloženim katastarskim podacima, izvođač stručnih geodetskih poslova će provesti potrebne radnje na terenu i/ili u uredu u svrhu usklađenja katastarskog stanja sa stvarnim stanjem na terenu.
(5) Na temelju provedenih radnji, navedenih u stavcima od 1. do 4. ovoga članka, izvođač stručnih geodetskih poslova izrađuje popise zemljišta sudionika komasacije u koje se unose rezultati postupka izlaganja, te se u digitalni katastarski plan, iz članka 4. stavka 1. ovoga Pravilnika, evidentiraju u tehničkom postupku utvrđene promjene u pogledu položaja i oblika katastarskih čestica unutar komasacijske gromade.
Popis zemljišta sudionika komasacije
Članak 8.
(1) Popis zemljišta sudionika komasacije sadrži sve potrebne podatke utvrđene u postupku identifikacije odnosno usklađenja katastarskog i zemljišnoknjižnog stanja sa stvarnim stanjem i osnova je za izradu iskaza zemljišta o stanju prije komasacije.
(2) Popis zemljišta iz stavka 1. ovoga članka izrađuje se za svakog sudionika komasacije. Jedan sudionik komasacije može imati i više popisa zemljišta, a u jednom popisu zemljišta može biti upisano i više sudionika komasacije.
(3) Popis zemljišta iz stavka 1. ovoga članka sadrži podatke o:
– imenu, prezimenu, prebivalištu, osobnom identifikacijskom broju (u daljnjem tekstu: OIB) vlasnika i posjednika i udjelu, odnosno naziv, sjedište i OIB pravne osobe
– broju, površini, način uporabe i adresi za svaku katastarsku česticu i broju zemljišnoknjižnoga uloška
– služnostima, teretima i ograničenjima raspolaganja prava vlasništva
– broju raspravnog zapisnika iz postupka navedenog u članku 47. Zakona.
Procjena zemljišta
Članak 9.
(1) U radu povjerenstva za procjenu zemljišta iz članka 46. Zakona, izvođač stručnih geodetskih poslova sudjeluje na način da sa procjeniteljima iz članka 39. Zakona obilazi komasacijsku gromadu i na odgovarajuće katastarske podloge ucrtava granice razreda.
(2) Određivanje položaja lomnih točaka granica razreda na odgovarajućim katastarskim podlogama obavlja se identifikacijom katastarskih čestica ili snimanjem granica razreda za procjenu. Snimanje lomnih točaka granica razreda za procjenu obavlja se jednim od načina propisanih propisima kojima se uređuje državna