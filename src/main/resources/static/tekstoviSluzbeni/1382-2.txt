 ispita.
(3) Dokaz o plaćanju troškova stručnog ispita dužan je ispitnom povjerenstvu predočiti kandidat koji je pristupio polaganju stručnog ispita najkasnije neposredno prije pristupanja stručnom ispitu.
Članak 19.
Visinu troškova polaganja stručnog ispita određuje ministar nadležan za poslove pravosuđa posebnom odlukom.
3. Polaganje stručnog ispita
Članak 20.
(1) Pismenu zadaću u okviru stručnog ispita određuje ispitno povjerenstvo neposredno prije početka stručnog ispita.
(2) Izrada pismene zadaće traje do četiri sata.
(3) Pismena zadaća sastoji se od izrade jedne ili više registarskih odluka s pratećim radnjama do pravomoćnosti rješenja, odnosno izrade potvrde o upisu u sudski registar.
Članak 21.
Usmeni dio stručnog ispita obavlja se na način koji omogućava utvrđivanje stvarne osposobljenosti za obavljanje poslova za koji se provodi provjera, a sastoji se od provjere znanja iz predmeta utvrđenih člankom 4. ovoga Pravilnika.
Članak 22.
O polaganju stručnog ispita sastavlja se zapisnik u koji se unose podaci u vezi sa sadržajem i načinom provođenja stručnog ispita, kao i zapažanja od značenja za ocjenu pokazanog znanja.
Članak 23.
Uspjeh na stručnom ispitu ocjenjuje se ocjenom »položio« ili »nije položio«.
Članak 24.
(1) Ocjenu »položio« dobiva kandidat koji je polagao stručni ispit i za kojeg je na temelju rezultata pismene zadaće i usmenih odgovora iz svih predmeta ispitno povjerenstvo zaključilo da može uspješno obavljati zadaće i poslove ovlaštenog registarskog referenta.
(2) Kandidat koji je polagao stručni ispit i nije položio jedan od predmeta može tražiti ponavljanje stručnog ispita iz predmeta kojeg nije položio u roku od 15 dana od dana prvog polaganja.
Članak 25.
Ocjenu »nije položio« dobiva kandidat koji je polagao stručni ispit i koji nije položio dva ili više predmeta, odnosno kandidat koji nije položio jedan od predmeta i nije zatražio ponavljanje stručnog ispita u skladu s člankom 24. stavkom 2. ovoga Pravilnika.
Članak 26.
Kandidat koja remeti red tijekom provedbe stručnog ispita može biti udaljen sa stručnog ispita te će se smatrati da stručni ispit »nije položio«.
Članak 27.
Kandidat koji nije položio stručni ispit može podnijeti novu prijavu za polaganje stručnog ispita najranije istekom tri mjeseca od dana kada je bezuspješno polagao stručni ispit.
Članak 28.
(1) Kandidatu koji je položio stručni ispit Ministarstvo pravosuđa izdaje potvrdu i svjedodžbu o položenom stručnom ispitu.
(2) Svjedodžbu potpisuje predsjednik ispitnog povjerenstva.
(3) Primjerak potvrde o položenom stručnom ispitu dostavlja se trgovačkom sudu u kojem kandidat radi.
Članak 29.
(1) Službena evidencija o kandidatima koji su pristupili polaganju stručnog ispita vodi se pri Ministarstvu pravosuđa, odgovarajućom primjenom pravila po kojima se vodi evidencija o kandidatima koji su pristupili polaganju pravosudnog ispita.
(2) Prijave za polaganje stručnog ispita, zapisnik o polaganju stručnog ispita, potvrde i svjedodžbe o položenom stručnom ispitu vode se na propisanim obrascima sukladno Pravilniku o sudskim službenicima i namještenicima (»Narodne novine«, broj 55/01 i 156/04).
IV. POSTUPAK IMENOVANJA OVLAŠTENIH REGISTARSKIH REFERENATA
Članak 30.
Ovlaštenog registarskog referenta imenuje predsjednik Visokog trgovačkog suda Republike Hrvatske na prijedlog predsjednika trgovačkog suda u kojem službenik radi.
Članak 31.
(1) Predsjednik Visokog trgovačkog suda Republike Hrvatske rješenjem izdaje ovlaštenje za obavljanje poslova ovlaštenog registarskog referenta u roku od trideset dana od dana zaprimanja prijedloga.
(2) Ako predsjednik Visokog trgovačkog suda Republike Hrvatske utvrdi da ne postoje razlozi za izdavanje ovlaštenja, o tome donosi obrazloženo rješenje protiv kojeg je dopuštena posebna žalba Ministarstvu pravosuđa.
(3) Rješenja iz stavaka 1. i 2. ovoga članka dostavljaju se službeniku na kojeg se odnose i predsjedniku trgovačkog suda u kojem službenik radi, a vode se kao službena evidencija u Visokom trgovačkom sudu Republike 