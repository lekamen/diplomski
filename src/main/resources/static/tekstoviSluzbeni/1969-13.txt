 dodjeljuje se pojedincima ili pravnim osobama za iznimna postignuća u području humanitarnog rada, u obliku povelje.
Članak 56.
(1) O dodjeli nagrada iz članka 55. stavka 2. ovoga Zakona odlučuje Odbor za dodjelu državne nagrade za humanitarni rad (u daljnjem tekstu: Odbor).
(2) Odbor ima predsjednika i šest članova koje, na prijedlog ministra nadležnog za socijalnu skrb, imenuje Vlada Republike Hrvatske na mandat od četiri godine.
(3) Članovi Odbora imenuju se iz redova istaknutih stručnih i javnih radnika koji se bave pitanjima humanitarnog rada.
(4) Odbor donosi poslovnik o radu uz prethodnu suglasnost ministra nadležnog za socijalnu skrb.
(5) Članovi Odbora nemaju pravo na naknadu za rad u Odboru.
Članak 57.
Sredstva za dodjeljivanje nagrada iz članka 55. ovoga Zakona i materijalni troškovi u vezi s radom Odbora iz članka 56. stavka 1. ovoga Zakona osiguravaju se u državnom proračunu Republike Hrvatske na poziciji ministarstva nadležnog za socijalnu skrb.
Članak 58.
Ministar nadležan za socijalnu skrb propisat će pravilnikom uvjete za dodjelu nagrade iz članka 54. stavka 1. ovoga Zakona, izgled povelje, visinu sredstava, način rada Odbora te druga pitanja u vezi s nagradom.
XI. PREKRŠAJNE ODREDBE
Članak 59.
(1) Novčanom kaznom od 10.000,00 do 50.000,00 kuna kaznit će se za prekršaj organizator prikupljanja i pružanja humanitarne pomoći ako:
– inspektoru ne osigura nesmetano obavljanje inspekcijskog nadzora i ne stavi mu na raspolaganje sva sredstva i potrebnu dokumentaciju sukladno odredbama ovoga Zakona (članak 32. stavak 1.)
– neopravdano ne izvrši izvršno rješenje inspektora doneseno na temelju ovoga Zakona (članak 35. stavak 1. i članak 36. stavak 2.).
(2) Novčanom kaznom u iznosu od 10.000,00 do 20.000,00 kuna za prekršaj iz stavka 1. ovoga članka kaznit će se i odgovorna osoba u pravnoj osobi organizatoru prikupljanja i pružanja humanitarne pomoći.
Članak 60.
(1) Novčanom kaznom u iznosu od 5000,00 do 10.000,00 kuna kaznit će se za prekršaj:
– neprofitna pravna osoba iz članka 10. stavka 2. podstavka 1. ovoga Zakona ako organizira i provede humanitarnu akciju bez pribavljenog rješenja nadležnog ureda (članak 10. stavak 2.)
– neprofitna pravna osoba iz članka 9. stavka 2. ovoga Zakona ako ne vodi propisanu evidenciju o ukupno prikupljenoj i pruženoj humanitarnoj pomoći (članak 48. stavak 1.)
– neprofitna pravna osoba iz članka 9. stavka 2. ovoga Zakona ako u propisanom roku ne prijavi svaku promjenu zbog koje više ne ispunjava uvjete za stalno prikupljanje i pružanje humanitarne pomoći (članak 52.)
– organizator humanitarne akcije ako u propisanom roku ne dostavi izvješće o provedenoj humanitarnoj akciji (članak 48. stavak 2.)
– organizator humanitarne akcije ako prilikom provedbe i oglašavanja humanitarne akcije javno ne istakne logotip humanitarne akcije (članak 22.)
– neprofitna pravna osoba iz članka 9. stavka 2. ovoga Zakona ako u propisanom roku ne dostavi izvješće o prikupljenoj i pruženoj humanitarnoj pomoći (članak 48. stavak 1.).
(2) Novčanom kaznom u iznosu od 3000,00 do 5000,00 kuna za prekršaj iz stavka 1. ovoga članka kaznit će se i odgovorna osoba u pravnoj osobi organizatoru humanitarne akcije.
Članak 61.
(1) Novčanom kaznom u iznosu od 10.000,00 do 20.000,00 kuna kaznit će se za prekršaj pravna osoba iz članka 10. stavka 2. podstavka 2. ovoga Zakona ako protivno odredbama ovoga Zakona organizira i provede humanitarnu akciju bez pribavljenog rješenja nadležnog ureda (članak 17.).
(2) Novčanom kaznom u iznosu od 5000,00 do 10.000,00 kuna za prekršaj iz stavka 1. ovoga članka kaznit će se i odgovorna osoba u pravnoj osobi.
Članak 62.
(1) Novčanom kaznom u iznosu od 10.000,00 do 50.000,00 kuna kaznit će se za prekršaj organizator humanitarne akcije ako protivno odredbama ovoga Zakona prikupljena sredstva ne isplatiti korisniku za iskazane materijalne potrebe ili ne izvrši plaćanje fizičkoj, odnosno pravnoj osobi koja neposredno korisniku humanitarne akcije pruža usluge koje su predmet humanitarne akcije, 