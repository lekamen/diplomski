126 20.11.2015 Pravilnik o provedbi mjera Nacionalnog pčelarskog programa za razdoblje od 2014. do 2016. godine u 2016. godini
MINISTARSTVO POLJOPRIVREDE
2394
Na temelju članka 8. stavka 2. i članka 57. stavka 7. Zakona o poljoprivredi (»Narodne novine« broj 30/15) ministar poljoprivrede donosi
PRAVILNIK
O PROVEDBI MJERA NACIONALNOG PČELARSKOG PROGRAMA ZA RAZDOBLJE OD 2014. DO 2016. GODINE U 2016. GODINI
I. OPĆE ODREDBE
Članak 1.
Ovim se Pravilnikom propisuje detaljna provedba mjera Nacionalnog pčelarskog programa za razdoblje od 2014. do 2016. godine (usvojen Zaključkom Vlade Republike Hrvatske, klasa: 022-03/13-07/59, urbroj: 50301-05/25-13-3, od 4. travnja 2013. godine, klasa: 022-03/14-07/195, urbroj: 50301-05/25-14-2, od 22. svibnja 2014. godine i klasa: 022-03/15-07/31, urbroj: 50301-05/25-15-2, od 11. veljače 2015. godine) (u daljnjem tekstu: Program) u 2016. godini.
Članak 2.
Pojedini pojmovi u smislu ovoga Pravilnika imaju sljedeće značenje:
1) podnositelj zahtjeva – svaka fizička ili pravna osoba koja podnosi zahtjev sukladno odredbama ovoga Pravilnika
2) korisnik – svaka fizička ili pravna osoba koja ima pravo na korištenje sredstava mjera Programa
3) Evidencija pčelara i pčelinjaka – baza podataka koja obuhvaća popis pčelara i pčelinjaka u Republici Hrvatskoj sukladno Zakonu o stočarstvu (»Narodne novine« br. 70/97, 36/98, 151/03, 132/06 i 14/14)
4) Registar korisnika mjere tržišne potpore (u daljnjem tekstu: ZOT Registar) – evidencija svih podnositelja zahtjeva za mjere tržišne potpore koju vodi Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) sukladno članku 50. stavku 2. podstavku 4. Zakona o poljoprivredi (»Narodne novine« broj 30/15)
5) dvostruko financiranje – podrazumijeva radnje kojima se dovodi do primanja potpore iz mjera Programa za troškove za koje je već zatraženo ili će biti zatraženo i/ili ostvareno pravo na potporu iz drugog izvora
6) viša sila i izvanredne okolnosti – definicija u smislu ovoga Pravilnika ima jednako značenje kao definicija korištena u članku 2. stavku 2. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredaba Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (SL L 347, 20. 12. 2013.)
7) ekološki pčelar – pčelar upisan u Upisnik subjekata u ekološkoj proizvodnji ekoloških proizvođača s važećom potvrdnicom (certifikat) za tekuću godinu
8) konvencionalni pčelari – svi pčelari osim ekoloških pčelara.
Članak 3.
(1) Agencija za plaćanja je tijelo nadležno za provedbu mjera Programa i pravila propisanih ovim Pravilnikom što posebno uključuje:
– objavu javnih natječaja
– osnivanje povjerenstva za potrebe obrade javnih natječaja i izbor najpovoljnijeg ponuđača
– zaprimanje, kontroliranje i obradu zahtjeva
– upisivanje podnositelja zahtjeva u ZOT Registar
– vršenje isplate potpora
– provođenje administrativne kontrole zahtjeva i kontrole na terenu
– pred nadležnim sudovima pokretanje postupaka u svezi sa svojim odlukama i ugovorima i
– podnošenje kaznene prijave kada ocijeni da su prekršene odredbe Kaznenog zakona (»Narodne novine« br. 125/11, 144/12, 56/15 i 61/15).
(2) Agencija za plaćanja sukladno članku 50. stavku 2. podstavku 6. Zakona o poljoprivredi (»Narodne novine« broj 30/15) donosi:
– Odluku o odabiru ili odbijanju projekta primijenjenih istraživanja
– Odluku o odabiru najpovoljnijeg ponuđača (te o tome obavijest svim ponuditeljima)
– Odluku o isplati potpore podnositeljima zahtjeva koji su udovoljili ili djelomično udovoljili uvjetima ovoga Pravilnika
– Odluku o povratu sredstava i
– Odluku o odbijanju podnositeljima zahtjeva koji ne udovoljavaju uvjetima ovoga Pravilnika.
(3) Na temelju Odluke o isplati Agencija za plaćanja isplaćuje novčana sredstva na žiro-račun korisnika, podnositelja zahtjeva.
Članak 4.
(1) Korisnik podnosi