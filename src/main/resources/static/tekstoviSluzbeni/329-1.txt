u posljednjih 6 mjeseci.
Navedeno se dokazuje Skupnom izjavom koju daju osobe koje su po zakonu ovlaštene za zastupanje podnositelja zahtjeva.
Neće se uzeti u razmatranje zahtjevi za dodjeljivanjem potpore koji su nepotpuni i/ili nepravovremeno poslani.
3. Namjena potpore i prihvatljivi troškovi
Bespovratna potpora dodjeljuje se u svrhu poticanja internacionalizacije subjekata malog gospodarstva sufinanciranjem prihvatljivih troškova sudjelovanja na međunarodnim sajmovima CeBIT HANNOVER 2015 i INTEROP LAS VEGAS 2015.
Prihvatljivi troškovi sudjelovanja na navedenim sajmovima uključuju sljedeće kategorije:
• Prijevoz djelatnika
• Smještaj za vrijeme sudjelovanja na sajmu
• Promidžbeni materijal isključivo vezan uz nastup na sajmu
• Dnevnice za sudionike sajmova
Trošak izložbenog prostora na navedenim sajmovima u potpunosti snosi HAMAG-BICRO.
4. Iznosi potpore
Najviši iznos potpore odobrene Korisniku prema ovom Programu je 30.000,00 kn.
Javnim pozivom utvrđuju se najviše dozvoljeni iznos po pojedinim kategorijama prihvatljivih troškova.
Intenzitet potpore označava udio sredstava s kojim davatelj potpore sudjeluje u financiranju prihvatljivih troškova Korisnika prema ovom Programu. Intenzitet potpore ne može prijeći 70% ukupno prihvatljivih troškova definiranih javnim pozivom i ovim Programom.
5. Postupak odobravanja potpore
Zahtjev za odobravanje potpore podnosi i potpisuje subjekt malog gospodarstva na propisanom obrascu uz priloženu prateću dokumentaciju sukladno javnom pozivu.
U slučaju nepotpune dokumentacije i/ili postojanja nedostataka u zahtjevu za dodjeljivanjem potpore i/ili obveznim prilozima zahtjevu, kao i ne udovoljavanju uvjetima Programa, HAMAG-BICRO šalje obavijest podnositelju zahtjeva s obrazloženjem da nije zadovoljio administrativnu provjeru.
Subjekti malog gospodarstva koji su zaprimili obavijest da nisu zadovoljili administrativnu provjeru zbog dostavljanja nepotpune dokumentacije mogu se ponovno prijaviti.
Prilikom obrade zahtjeva uzet će se u obzir sljedeći kriteriji:
• osvojene nagrade na natjecanjima i konferencijama za start-up tvrtke,
• reference projektnog tima,
• stupanj dovršenosti proizvoda koji se predstavlja na sajmu,
• ostvareni prihodi od komercijalizacije proizvoda koji se predstavlja na sajmovima iz ovog Programa,
• ostvareni prihodi od komercijalizacije drugih ICT proizvoda i
• ostvareni kontakti s potencijalnim partnerima s kojima namjeravaju ostvariti suradnju prilikom nastupa na sajmu.
6. Pravo na potporu
HAMAG-BICRO nema obvezu odobriti bespovratnu potporu po podnesenom zahtjevu.
7. Uvjeti i način korištenja potpore
Bespovratna potpora koja se dodjeljuje u okviru ovog Programa isplaćuje se na poslovni račun Korisnika, a za isplaćena sredstva mora se sukladno ugovoru dostaviti dokaz o namjenskom trošenju sredstava.
Korisnik mora prilikom dostave dokaza o namjenskom trošenju sredstava priložiti i izvještaj o rezultatima ostvarenim sudjelovanjem na sajmovima.
Sredstva iz potpore ne mogu se isplatiti na blokirani žiro-račun.
8. Ostali uvjeti
Ostali uvjeti odobravanja potpore u okviru ovog Programa propisuju se Javnim pozivom.
Javni pozivi bit će zasebno raspisani za CeBIT HANNOVER 2015 i INTEROP LAS VEGAS 2015.
9. Rok važenja Programa
Program važi do 31. 12. 2015. godine s mogućnošću produljenja.
Predsjednik Upravnog odbora Dražen Pros, v. r.
