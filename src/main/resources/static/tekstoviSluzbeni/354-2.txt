
Stavak 4. mijenja se i glasi:
»(4) Na željezničkim prugama dozvoljeno je prometovati samo vozilima koja imaju odobrenje za puštanje u uporabu koje izdaje Agencija, osim ako ovim Zakonom nije drugačije određeno.«.
Stavak 9. mijenja se i glasi:
»(9) Odobrenje za puštanje u uporabu vozila koje je izdano u jednoj od država članica Europske unije priznaje se u Republici Hrvatskoj, ne dovodeći u pitanje potrebu izdavanja dodatnog odobrenja za puštanje u uporabu vozila koja su sukladna s TSI-jevima i koja će prometovati na željezničkim prugama koje nisu sukladne s TSI-jevima ili pod uvjetima utvrđenim u odgovarajućim TSI-jevima ili potrebu izdavanja dodatnog odobrenja za puštanje u uporabu vozila koja nisu sukladna s TSI-jevima.«.
Članak 15.
U članku 56. stavak 4. mijenja se i glasi:
»(4) Kada Agencija utvrdi da vozilo ne ispunjava uvjete za izdavanje odobrenja za puštanje u uporabu, o tome će obavijestiti podnositelja zahtjeva koji može zatražiti preispitivanje takve odluke zbog primjereno utemeljenih razloga u roku 30 dana od primitka obavijesti, a o čemu će Agencija donijeti odluku u roku idućih 60 dana.«.
Članak 16.
U članku 57. stavak 1. mijenja se i glasi:
»(1) Postupak izdavanja prvog odobrenja za puštanje u uporabu vozila sukladnih s TSI-jevima primjenjuje se na vozila koja su u trenutku puštanja u uporabu u skladu sa svim odgovarajućim TSI-jevima koji su na snazi u trenutku početka uporabe, pod uvjetom da je većina osnovnih zahtjeva utvrđena u tim TSI-jevima te da je odgovarajući TSI za željeznička vozila stupio na snagu i da se primjenjuje.«.
Stavak 3. mijenja se i glasi:
»(3) Ako vozilo ima sve potrebne »EZ« izjave o provjeri, Agencija u postupku izdavanja odobrenja za puštanje u uporabu provjerava samo kriterije koje se odnose na:
– tehničku kompatibilnost između pojedinih podsustava vozila i njihovu sigurnosnu integraciju,
– tehničku kompatibilnost između vozila i željezničke infrastrukture na kojoj će vozilo prometovati,
– nacionalna pravila koja se primjenjuju na otvorena pitanja u TSI-ju i
– nacionalna pravila koja se primjenjuju za posebne slučajeve koji su utvrđeni u pojedinim TSI-jevima.«.
Članak 17.
U članku 58. stavak 2. mijenja se i glasi:
»(2) U slučaju vozila koja su puštena u uporabu u drugoj državi članici Europske unije u postupku izdavanja prvog odobrenja za puštanje u uporabu vozila sukladnih s TSI-jevima, a koja će prometovati na željezničkim prugama Republike Hrvatske i koja nisu obuhvaćena stavkom 1. ovoga članka, Agencija će izdati dodatno odobrenje za uporabu. U tom se slučaju primjenjuje postupak u skladu sa stavkom 3. ovoga članka.«.
U stavku 3. podstavak 1. mijenja se i glasi:
»– pisani dokaz da je vozilo u drugoj državi članici Europske unije dobilo odobrenje za puštanje u uporabu u skladu s postupkom izdavanja prvog odobrenja za puštanje u uporabu vozila sukladnih TSI-jima;«.
Stavak 5. mijenja se i glasi:
»(5) Agencija može zatražiti dodatne informacije, provedbu analiza rizika prema zajedničkim sigurnosnim metodama vrednovanja i procjene rizika u skladu s izravno primjenjivim propisima Europske unije ili, za potrebe utvrđivanja kriterija iz stavka 4. ovoga članka, ispitivanja na mreži. Nakon donošenja referentnog dokumenta koji će unakrsno upućivati na sva nacionalna pravila koje države članice Europske unije primjenjuju kod izdavanja odobrenja za puštanje vozila u uporabu, Agencija može provesti takvu provjeru samo na temelju nacionalnih pravila koja se odnose na skupinu B ili C iz tog dokumenta.«.
Članak 18.
U članku 59. stavak 1. mijenja se i glasi:
»(1) Postupak izdavanja prvog odobrenja za puštanje u uporabu vozila koja nisu sukladna s TSI-jevima primjenjuje se na vozila koja u trenutku puštanja u uporabu nisu u skladu sa svim odgovarajućim važećim TSI-jevima i na vozila koja podliježu odstupanjima ili ako znatan dio osnovnih zahtjeva nije utvrđen u jednom ili više TSI-ja.«.
Članak 19.
U članku 60. stavak 1. mijenja se i glasi:
»(1) Za vozilo koje ima odobrenje za puštanje u uporabu