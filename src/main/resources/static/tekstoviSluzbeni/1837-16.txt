 smjestiti da njihova raspodjela i oblačenje ne ometaju normalno kretanje prema zbornim mjestima i stanicama za ukrcaj u plovila za preživljavanje.
3.2.3 Svjetla prsluka za spašavanje
3.2.3.1 Na svim putničkim brodovima prsluci za spašavanje moraju imati svjetlo, u skladu sa 6.3.3.
3.2.4 Hidro-termo odijela i osobna sredstva za zaštitu od gubitka topline
3.2.4.1 Putnički brodovi moraju imati za svaku brodicu za spašavanje na brodu najmanje tri hidro-termo odijela u skladu sa 6.4, i dodatno osobna sredstva za zaštitu od gubitka topline, u skladu sa 6.6, za svaku osobu koju je brodica za spašavanje ovlaštena prevoziti, a nije opremljena hidro-termo odijelom. Hidro-termo odijela i osobna sredstva za zaštitu od gubitka topline ne moraju imati:
.1 osobe koje se nalaze u potpuno ili djelomično zatvorenim brodicama za spašavanje; ili
.2 ako brod stalno plovi u područjima s toplom klimom, gdje, po mišljenju RO, ista nisu potrebna.
3.2.4.2 Zahtjevi navedeni u 3.2.4.1 primjenjuju se i na potpuno ili djelomično zatvorene brodice za spašavanje koje nisu u skladu sa 6.14 ili 6.15, ako se nalaze na brodovima građenim prije 1. srpnja 1986. godine.
3.3 SMJEŠTAJ PLOVILA ZA PREŽIVLJAVANJE I BRODICE ZA PRIKUPLJANJE
3.3.1 Na putničkim brodovima svako plovilo za preživljavanje mora biti smješteno tako da:
.1 omogući ukrcaj u brodice za spašavanje i njihovo spuštanje izravno s mjesta smještaja brodice ili s palube za ukrcaj, ali ne s obje;
.2 omogući ukrcaj u splavi za spašavanje koje se spuštaju sohom s mjesta neposredno blizu mjesta smještaja splavi ili s mjesta gdje se splav prebacuje prije spuštanja, u skladu s 2.7.5.
3.3.2 Smještaj brodice za prikupljanje mora omogućiti ukrcaj i spuštanje brodice za prikupljanje izravno s mjesta smještaja s predviđenim brojem članova posade brodica za prikupljanje. Unatoč zahtjevima 3.3.1.1, ako je brodica za prikupljanje ujedno i brodica za spašavanje, a u druge brodice za spašavanje se ukrcava i spušta s palube za ukrcaj, smještaj mora omogućiti da se u brodicu za prikupljanje također može ukrcati i spustiti je s palube za ukrcaj.
3.3.3 Smještaj plovila za preživljavanje
3.3.3.1 Na putničkim brodovima kod određivanja visine na koju će se postaviti plovila za preživljavanje potrebno je uzeti u obzir zahtjeve 2.7.1.2 i zahtjeve 2.2.7.10 i 2.2.5.2, Pravila, Dio 17. – Protupožarna zaštita i očekivane vremenske prilike u namjeravanom području plovidbe. Za plovilo za preživljavanje koje se spušta sohom, udaljenost od glave sohe kada je plovilo za preživljavanje u položaju za ukrcaj, do vodne linije za stanje najmanjeg gaza broda, koliko je to praktički moguće, ne smije biti veća od 15 m.
3.3.4 Mjesta za prikupljanje
Svaki putnički brod, uz zahtjeve navedene u 2.6, mora imati mjesta za prikupljanje za putnike koja moraju:
.1 biti predviđena blizu stanice za ukrcaj i moraju biti lako pristupačna, osim ako su mjesta za prikupljanje i stanice za ukrcaj na istom mjestu;
.2 imati dovoljno slobodnog prostora za pripremu i upućivanje putnika, ali ne manje od 0.35 m2 slobodne površine palube po putniku.
3.4 DODATNI ZAHTJEVI ZA RO-RO PUTNIČKE BRODOVE
3.4.1 Ovaj odjeljak odnosi se na sve ro-ro putničke brodove.
3.4.2 Splavi za spašavanje
.1 Za splavi za spašavanje na ro-ro putničkim brodovima moraju se predvidjeti sustavi za napuštanje broda u skladu sa 6.20.8, ili uređaji za spuštanje u skladu sa 6.20.5, podjednako raspoređeni na svakom boku broda.
.2 Svaka splav za spašavanje na ro-ro putničkim brodovima mora imati uređaje za slobodno izranjanje, u skladu s 2.7.4.
.3 Svaka splav za spašavanje na ro-ro putničkim brodovima mora imati platformu za ukrcaj u skladu sa 6.9.4.1 ili 6.10.4.1, što je primjenjivo.
.4 Svaka splav za spašavanje na ro-ro putničkim brodovima mora biti samouspravljiva ili dvostrana s šatorom, te mora biti stabilna na vodi i pogodna za sigurno korištenje bez obzira na kojoj strani pluta.
Alternativno, brod može imati samouspravljive splavi za spašavanje ili dvostrane splavi za spašavanje s šatorom,