 obavljenim u prethodnoj godini radi njihovog evidentiranja u osnovi područja.
XII. PRIJENOS
Članak 98.
Ovaj Pravilnik sadrži odredbe koje su u skladu sa sljedećim aktima Europske unije i Programom Ujedinjenih naroda za okoliš:
– Direktivom Vijeća 92/43/EEZ o zaštiti prirodnih staništa i divljih biljnih i životinjskih vrsta (SL L 206, 22. 7. 1992),
– Odlukom 529/2013/EU Europskog parlamenta i Vijeća o pravilima za obračun emisija i uklanjanja stakleničkih plinova koji nastaju iz djelatnosti povezanih s korištenjem zemljišta, prenamjenom zemljišta i šumarstvom te informacijama o mjerama povezanima s tim djelatnostima (SL L 165 18. 6. 2013.),
– Okvirnom konvencijom Ujedinjenih naroda o promjeni klime (UNFCCC) ratificiranom od strane Republike Hrvatske (Zakona o potvrđivanju Okvirne konvencije Ujedinjenih naroda (»Narodne novine – Međunarodni ugovori«, broj 2/96),
– Kyoto protokolom ratificiranim od strane Republike Hrvatske (Zakon o potvrđivanju Kyotskog protokola, »Narodne novine – Međunarodni ugovori«, broj 05/2007).
Članak 99.
Prilozi od 1 do 8. sastavni su dio ovoga Pravilnika.
XIII. PRIJELAZNE I ZAVRŠNE ODREDBE
Članak 100.
(1) Šumskogospodarski planovi čija je izrada započeta prema odredbama Pravilnika o uređivanju šuma (»Narodne novine«, broj 111/06. i 141/08.) dovršit će se prema odredbama toga Pravilnika.
(2) Dopuštena odstupanja propisana člankom 64. ovoga Pravilnika primjenjuju se na sve osnove i programe gospodarenja.
(3) Odredba članka 60. stavka 3. ovoga Pravilnika primjenjuje se na sve programe gospodarenja šumama šumoposjednika.
Članak 101.
Na dan stupanja na snagu ovoga Pravilnika, prestaje važiti Pravilnik o uređivanju šuma (»Narodne novine«, broj 111/06. i 141/08).
Članak 102.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/13-01/118
Urbroj: 525-11/1070-15-29
Zagreb, 3. srpnja 2015.
Ministar Tihomir Jakovina, v. r.
PRILOZI 1 – 8
