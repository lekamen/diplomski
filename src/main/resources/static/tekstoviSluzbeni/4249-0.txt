65 15.07.2016 Uredba o utvrđivanju popisa mjernih mjesta za praćenje koncentracija pojedinih onečišćujućih tvari u zraku i lokacija mjernih postaja u državnoj mreži za trajno praćenje kvalitete zraka
VLADA REPUBLIKE HRVATSKE
1598
Na temelju članka 19. stavka 5. i članka 27. stavka 3. Zakona o zaštiti zraka (»Narodne novine«, br. 130/11 i 47/14), Vlada Republike Hrvatske je na sjednici održanoj 13. srpnja 2016. godine donijela
UREDBU
O UTVRĐIVANJU POPISA MJERNIH MJESTA ZA PRAĆENJE KONCENTRACIJA POJEDINIH ONEČIŠĆUJUĆIH TVARI U ZRAKU I LOKACIJA MJERNIH POSTAJA U DRŽAVNOJ MREŽI ZA TRAJNO PRAĆENJE KVALITETE ZRAKA
Članak 1.
(1) Ovom se Uredbom utvrđuje popis mjernih mjesta za praćenje koncentracija onečišćujućih tvari u zraku: sumporovog dioksida, dušikovog dioksida i dušikovih oksida, lebdećih čestica (PM10 i PM2,5), olova, benzena, ugljikovog monoksida, prizemnog ozona i prekursora prizemnog ozona, arsena, kadmija, žive, nikla, benzo(a)pirena i drugih policikličkih aromatskih ugljikovodika u zraku.
(2) Uredbom se utvrđuju lokacije mjernih postaja u državnoj mreži za trajno praćenje kvalitete zraka u zonama i aglomeracijama na teritoriju Republike Hrvatske.
Članak 2.
Ovom se Uredbom u pravni poredak Republike Hrvatske prenose sljedeće direktive Europske unije:
– Direktiva 2008/50/EZ Europskog parlamenta i Vijeća od 21. svibnja 2008. o kvaliteti zraka i čišćem zraku za Europu (SL L 152, 11. 6. 2008.)
– Direktiva 2004/107/EZ Europskog parlamenta i Vijeća od 15. prosinca 2004. o arsenu, kadmiju, živi, niklu i policikličkim aromatskim ugljikovodicima u zraku (SL L 23, 26. 1. 2005.).
Članak 3.
Pojmovi koji se koriste u ovoj Uredbi sukladni su pojmovima utvrđenim u Zakonu o zaštiti zraka (»Narodne novine«, br. 130/11 i 47/14).
Članak 4.
(1) Popis mjernih mjesta za praćenje koncentracija sumporovog dioksida (SO2), dušikovog dioksida i dušikovih oksida (NO2 i NOx), lebdećih čestica (PM10 i PM2,5), olova (Pb), benzena (C6H6), ugljikovog monoksida (CO), prizemnog ozona (O3) i prekursora prizemnog ozona (hlapivi organski spojevi – HOS-evi), arsena (As), kadmija (Cd), žive (Hg), nikla (Ni), benzo(a)pirena (BaP) i drugih policikličkih aromatskih ugljikovodika (PAU), pokazatelja prosječne izloženosti za PM2,5 (PPI) te kemijskog sastava PM2,5 su:
ZONA/ AGLOMERACIJA MJERNO MJESTO KLASIFIKACIJA MJERNOG MJESTA ONEČIŠĆUJUĆA TVAR HR 01 Kopački rit ruralna pozadinska O3; PM10; PM2,5 HR 01 Desinić ruralna (O3)/ruralna pozadinska O3; NO2; PM10 HR 01 Varaždin prigradska O3; NO2 HR 02 Slavonski Brod-1 prigradska (O3)/gradska pozadinska O3; SO2; NO2; PM2,5 HR 02 Sisak-1 industrijska Benzen; PM10; BaP; PAU; teški metali HR 02 Kutina-1 prigradska (O3)/gradska pozadinska O3; PM10 HR 03 Plitvička jezera ruralna pozadinska PM10; PM2,5; kemijski sastav PM2,5 HR 03 Parg ruralna pozadinska O3 HR 03 Karlovac prigradska O3; NO2 HR 04 Višnjan ruralna pozadinska PM10 HR 04 Pula Fižela prigradska O3; NO2 HR 05 Hum (otok Vis) ruralna pozadinska O3 HR 05 Žarkovica (Dubrovnik) prigradska O3; NO2; PM10; PM2,5 HR ZG Zagreb-1 prometna NO2; PM10; benzen; BaP; PAU; Hg; teški metali HR ZG Zagreb-3 gradska pozadinska/prigradska (O3) O3; NO2; PM10; BaP; PAU; HOS-evi HR ZG Velika Gorica gradska pozadinska/prigradska (O3) O3; NO2; PM2,5 HR ZG Zagreb PPI PM2,5 – Ksaverska cesta gradska pozadinska PPI PM2,5; kemijski sastav PM2,5 HR OS Osijek-1 prometna O3; NO2; benzen; PM10 HR RI Rijeka-2 gradska pozadinska/prigradska (O3) O3; SO2; NO2; PM10; PM2,5 HR ST Split-1 gradska pozadinska/prigradska (O3) O3; SO22; NO2; PM10; PM2,5 HR ST Kaštel Sućurac prigradska pozadinska SO2; NO2
(2) Podaci iz stavka 1. ovoga članka sastavni su dio informacijskog sustava zaštite zraka i koriste se za potrebe godišnjeg izvješća o kvaliteti zraka i za uzajamnu razmjenu informacija i izvješćivanja o kvaliteti zraka između Hrvatske agencije za okoliš i prirodu i Europske komisije.
(3) Za potrebe izrade godišnjeg izvješća o kvaliteti zraka i za uzajamnu razmjenu informacija i izvješćivanja o kvaliteti zraka