 slučaju da trgovačko društvo iz točke 1. izreke, prema točki 5. izreke rješenja, ne izvrši obveze iz rješenja u ostavljenim rokovima inspektor elektroničkih komunikacija izreći će odgovornoj osobi izvršenika novčanu kaznu u iznosu od 50.000,00 kn, a u slučaju daljnjeg neizvršenja obveze bit će izrečena nova novčana kazna u dvostrukom iznosu.
Tužitelj je tužbu podnio protiv točke 2. rješenja smatrajući da ista nije pravilna niti na zakonu osnovana.
Navodi da je predmet njegovog zahtjeva od 23. lipnja 2016. godine pokretanje postupka utvrđivanja infrastrukturnog operatora za elektroničku komunikacijsku infrastrukturu sagrađenu na nekretninama koje su u vlasništvu ili kojima upravlja ŽUC Krapinsko-zagorske županije, sukladno odredbi članka 28. stavka 6. ZEK-a, odnosno članka 5. Pravilnika o potvrdi i naknadi za pravo puta, u svrhu čega je prethodno potrebno da Hrvatski Telekom d.d. Zagreb dostavi kompletni geodetski elaborat na katastarskim podlogama, u digitalnom obliku (vektorizirani digitalni katastarski plan) za cjelokupnu elektroničku komunikacijsku infrastrukturu, za trase kabelske kanalizacije, trase kabela u zemlji bez kabelske kanalizacije i trase nadzemnih kabela na cjelokupnom administrativnom području Županije Krapinsko-zagorske a koje su u vlasništvu ili kojima upravlja ŽUC Krapinsko-zagorske županije.
Sklapanje novog ugovora između tužitelja i trgovačkog društva Hrvatski Telekom d.d. Zagreb nije predmet zahtjeva tužitelja od 23. 6. 2016. niti je u zahtjevu bilo o istome spomena, a temeljem kojeg zahtjeva je tuženik donio pobijanu odluku. Nadalje, navodi da pozivanje na sklapanje novog ugovora između tužitelja i trgovačkog društva Hrvatski Telekom d.d. Zagreb ne predstavlja materiju u odnosu na koju bi, sukladno odredbama ZEK-a, bila propisana nadležnost tuženika. Tužitelj ponavlja da se tuženiku obratio sa zahtjevom u vezi postojećeg ugovornog odnosa u okviru kojega jedna ugovorna strana ne poštuje sve odredbe postojećeg ili valjanog ugovora. Tužitelj u konkretnom slučaju nije od tuženika zatražio nikakvu intervenciju u smislu izmjene, odnosno pozivanja ugovornih strana na izmjene postojećeg ugovornog odnosa već je tražio intervenciju u okviru propisanih ovlasti tuženika, a u smislu za stranke već postojećih obveza što proizlaze iz važećeg ugovora o korištenju cestovnog zemljišta županijskih i lokalnih cesta na području Krapinsko-zagorske županije od 14. prosinca 2007. godine i to na način da se Hrvatski Telekom d.d. Zagreb naloži dostava potrebne dokumentacije radi pokretanja postupka utvrđivanja obveza infrastrukturnog operatora koji ima telekomunikacijsku infrastrukturu na nekretninama koje su u vlasništvu ili kojim upravlja tužitelj. Obzirom na navedeno tužitelju je nejasno osnovom čega je tuženik našao potrebnim pored postojećeg ugovornog odnosa temeljem važećeg ugovora o korištenju cestovnog zemljišta županijskih i lokalnih cesta na području Krapinsko-zagorske županije prijeći granice zahtjeva tužitelja i pozivati njegove ugovorne strane na zasnivanje novog ugovornog odnosa.
Radi navedenog tuženik smatra odluku tuženoga u točki 2. ništavom odnosno nezakonitom pa predlaže sudu da ju oglasni ništavom odnosno da ju poništi.
Tuženik u odgovoru na tužbu navodi da je predmet upravnog postupka temeljem tužiteljeva zahtjeva od 23. lipnja 2016. godine bilo utvrđivanje infrastrukturnog operatora za elektroničku komunikacijsku infrastrukturu sagrađenu na nekretninama koje su u vlasništvu ili kojima upravlja tužitelj u smislu članka 28. stavka 6. Zakona o elektroničkim komunikacijama odnosno članka 5. Pravilnika o potvrdi i naknadi za pravo puta. Tuženik ponavlja žalbene navode tužitelja u odnosu na točku 2. osporenog rješenja i navodi da je nakon zaprimanja tužbe utvrdio kako su točni navodi tužitelja da se u konkretnom slučaju radi o primjeni instituta prava puta za što je visinu naknade trebalo utvrditi sukladno odredbama Pravilnika.
Zainteresirana osoba Hrvatski telekom d.d. u odgovoru na tužbu smatra da je tuženik