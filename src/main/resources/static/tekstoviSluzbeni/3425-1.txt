 Vlastitog pogona zadržavaju sva prava iz radnog odnosa koja su stekli kod jedinice lokalne samouprave do dana prenošenja rješenja, ugovora o radu na t.d. Marinski komunalac d.o.o. je razvidno da se istom Odlukom ne utječe na već stečena prava iz radnog odnosa pa se ista ne bi ni smatrala odlukom koja je važna za položaj radnika.
Zahtjev je osnovan.
Odluka o ukidanju Vlastitog pogona Općine Marina, klasa: 024-02/15-10/02, urbroj: 2184/02-01/62-15-2, koju je donijelo Općinsko vijeće Općine Marina na sjednici održanoj dana 29. travnja 2015., objavljena je u Službenom glasniku Općine Marina, broj 5/15 dana 7. svibnja 2015., te je stupila na snagu osmog dana od dana objave. Odluka je donesena temeljem članka 30. Statuta Općine Marina (Službeni glasnik Općine Marina, broj 9/09., 6/13., 11/13. i 19/14.-proč.tekst), a u vezi s člankom 10. Odluke o osnivanju Vlastitog pogona Općine Marina (Službeni glasnik općine Marina, broj 2/06.).
Osporenom Odlukom se u članku 1. ukida Vlastiti pogon Općine Marina, člankom 2. se stavlja izvan snage Odluka o osnivanju i ustroju Jedinstvenog upravnog odjela (Službeni glasnik općine Marina, broj 28/13.) i Odluka o osnivanju Vlastitog pogona Općine Marina (Službeni glasnik Općine Marina, broj 12/09. i 17/10.).
Članak 3. osporene Odluke glasi:
Rješenja službenika i namještenika, ugovori o radu zaposlenika Vlastitog pogona Općine Marina prenose se na trgovačko društvo u vlasništvu Općine Marina Marinski komunalac d.o.o. sukladno članku 137. Zakona o radu (»Narodne novine«, broj 93/14.). Službenici i namještenici i drugi djelatnici Vlastitog pogona zadržavaju sva prava iz radnog odnosa koja su stekli u Općini Marina do dana prenošenja rješenja, ugovora o radu na trgovačko društvo Marinski komunalac d.o.o.
Za ocjenu zakonitosti osporene Odluke mjerodavne su odredbe Zakona o komunalnom gospodarstvu (»Narodne novine«, broj 36/95., 70/97., 128/99., 57/00., 129/00., 59/01., 26/03., 82/04., 110/04., 178/04., 38/09., 79/09., 153/09., 49/11., 84/11., 90/11., 144/12., 94/13., 153/13., 147/14. i 36/15.) koje se odnose na obavljanje komunalne djelatnosti putem vlastitog pogona. Naime, odredbom članka 4. stavak 1. točka 3. navedenog Zakona propisano je da komunalne djelatnosti može obavljati u skladu s odredbama ovoga Zakona služba – vlastiti pogon (u daljnjem tekstu: vlastiti pogon), koji osniva jedinica lokalne samouprave. Nadalje, odredbom članka 9. stavak 1. istog Zakona propisano je da jedinica lokalne samouprave odlukom predstavničkog tijela osniva vlastiti pogon na način i u postupku propisanim ovim Zakonom i na zakonu utemeljenim propisima. Dakle, Zakon o komunalnom gospodarstvu daje ovlast predstavničkom tijelu jedinice lokalne samouprave da radi obavljanja poslova komunalne djelatnosti, propisane odredbom članka 3. istog Zakona može odlukom osnovati vlastiti pogon (članak 8. stavak 1. i članak 9. stavak 1. Zakona).
Nadalje za ocjenu zakonitosti osporene Odluke mjerodavne su i odredbe članka 3. stavak 1. i 3. Zakona o službenicima i namještenicima u lokalnoj i područnoj (regionalnoj) samoupravi (»Narodne novine«, broj 86/08. i 61/11.).
Člankom 3. stavak 1. toga Zakona, je propisano da se prava, obveze i odgovornosti službenika i namještenika u upravnim tijelima lokalnih jedinica uređuju zakonom i na temelju zakona donesenim propisima, dok je stavkom 3. istog članka Zakona propisano da se na pitanja koja nisu uređena tim ili posebnim zakonom, propisima donesenim na temelju zakona ili kolektivnim ugovorom primjenjuju opći propisi o radu.
Nadalje, prema članku 150. stavak 1., a u vezi s člankom 153. stavak 3. Zakona o radu (»Narodne novine«, broj 93/14.), prije donošenja odluke važne za položaj radnika, poslodavac se o namjeravanoj odluci mora savjetovati s radničkim vijećem odnosno sindikalnim povjerenikom kojemu mora dostaviti podatke važne za donošenje odluke i sagledavanje njezina utjecaja na položaj radnika, dok je stavkom 3. točkom 3. članka 150. istog Zakona propisano da se važnim odlukama iz stavka 1.