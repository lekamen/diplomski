 sudom ako utvrdi nepravilnosti koje imaju obilježja prekršaja; prikuplja, evidentira, obrađuje i analizira nepravilnosti u području javne nabave radi poduzimanja mjera za postizanje pravilne primjene zakona i provedbenih propisa; surađuje s drugim državnim tijelima radi postizanja ujednačenog tumačenja i pravilne primjene propisa iz područja javne nabave; obavlja i druge poslove iz djelokruga Sektora.
U Službi se ustrojavaju sljedeći odjeli:
6.1.2.1. Odjel za provedbu nadzora
6.1.2.2. Odjel za praćenje i analizu nepravilnosti.«.
Članak 32.
Naslov iznad članka 82. i članak 82. mijenjaju se i glase:
»6.1.2.1. Odjel za provedbu nadzora
Članak 82.
Odjel za provedbu nadzora pokreće i provodi nadzor nad provedbom zakona i provedbenih propisa u području javne nabave uključujući koncesije za javne radove na temelju zahtjeva tijela državne uprave i drugih državnih tijela, predstavke pravne ili fizičke osobe, anonimne predstavke, informacija objavljenih u medijima ili pretraživanjem podataka dostupnih u Elektroničkom oglasniku javne nabave Republike Hrvatske u svrhu sprječavanja ili otklanjanja nepravilnosti koje mogu nastati ili su nastale kao posljedica povrede zakona i podzakonskih propisa; ovisno o konkretnom slučaju obavlja uvid u dokumentaciju za nadmetanje ili pojedine njezine dijelove, odluke, zapisnike, ponude, ugovore o javnoj nabavi, okvirne sporazume, obrazloženja ili očitovanja naručitelja, ostalu dokumentaciju i podatke povezane s pojedinom nabavom radi analize dokumentacije i provedbe postupaka javne nabave; izrađuje zapisnik o provedenom nadzoru; dostavlja naručitelju i predlagatelju nadzora mišljenje o uočenim nepravilnostima, te preporuku o načinu sprječavanja ili otklanjanja nepravilnosti; pokreće prekršajni postupak pred nadležnim prekršajnim sudom ako utvrdi jednu ili više nepravilnosti koje imaju obilježja prekršaja; obavlja i druge poslove iz djelokruga Službe.«.
Članak 33.
Naslov iznad članka 83. i članak 83. mijenjaju se i glase:
»6.1.2.2. Odjel za praćenje i analizu nepravilnosti
Članak 83.
Odjel za praćenje i analizu nepravilnosti prikuplja, evidentira, obrađuje i analizira nepravilnosti temeljem provedenih nadzora nad provedbom zakona i provedbenih propisa u području javne nabave radi poduzimanja mjera za postizanje pravilne primjene zakona i provedbenih propisa u području javne nabave; kontinuirano prati informacije objavljene u medijima radi predlaganja pokretanja nadzora nad provedbom zakona i provedbenih propisa u području javne nabave; kontinuirano prati objave javne nabave i dokumentaciju za nadmetanje objavljene u Elektroničkom oglasniku javne nabave Republike Hrvatske radi predlaganja pokretanja nadzora nad provedbom zakona i provedbenih propisa u području javne nabave; obavlja i druge poslove iz djelokruga Službe.«.
Članak 34.
Naslov iznad članka 84. i članak 84. mijenjaju se i glase:
»6.2. Sektor za unaprjeđenje sustava i međunarodnu suradnju
Članak 84.
Sektor za unaprjeđenje sustava i međunarodnu suradnju provodi mjere razvoja sustava javne nabave i međunarodne suradnje; priprema i provodi izobrazbu u području javne nabave, izdaje i obnavlja certifikate u području javne nabave; provodi aktivnosti koje se odnose na razvoj, unaprjeđenje i koordinaciju cjelokupnog sustava javne nabave, uključujući koordinativne aktivnosti u sklopu poslova vezanih uz Europsku uniju; promiče uporabu novih tehnologija posebice elektroničke javne nabave; prati aktivnosti u području javne nabave na razini međunarodnih i europskih organizacija poput Svjetske trgovinske organizacije i Organizacije za gospodarsku suradnju i razvitak; prati politike i pravnu stečevinu Europske unije u području javne nabave, kao i primjere najbolje prakse u njenim državama članicama; koordinira usklađivanje zakonodavstva iz područja javne nabave s pravnom stečevinom Europske unije; izrađuje stručne i normativne podloge vezane uz akte u području javne nabave Europske unije, Svjetske trgovinske organizacije, Organizacije za gospodarsku suradnju 