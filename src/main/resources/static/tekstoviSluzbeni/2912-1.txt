 kojima se uređuju ugovorni odnosi iz osiguranja, odnosno temeljem drugih zakona koji se primjenjuju na pojedini ugovor o osiguranju (primjerice promjena ugovora zbog neplaćanja premije, nenamjerna netočnost podataka i propuštanje, promjena zanimanja i sl.), ili
4. kod kojih ugovaratelj osiguranja, osiguranik ili druga osoba ima pravo jednostrano zahtijevati korištenje prava koja su bila ugovorena ugovorom o osiguranju sklopljenom prije 1. 7. 2013., a koja mu omogućavaju ugovaranje dopunskog osiguranja, promjenu trajanja ugovora o osiguranju, promjenu premije osiguranja ili osiguranog iznosa te uplatu dodatne premije osiguranja, kapitalizaciju odnosno osiguranje bez daljnjeg plaćanja premije sa sniženim osiguranim iznosom i sl., ili
5. koji su bili preneseni s jednog društva za osiguranje na drugo društvo za osiguranje, pod uvjetom da se ne mijenja status prenesenih ugovora.
Članak 5.
Neizravna spolna diskriminacija nije dopuštena. Neizravna spolna diskriminacija postoji kada naizgled neutralna odredba, kriterij ili postupanje u jednakim ili sličnim okolnostima dovodi osobu jednoga spola u nepovoljniji položaj u odnosu na osobu drugog spola.
Članak 6.
Društva za osiguranje u skladu sa člankom 3. stavkom 2. ovog Pravilnika i dalje mogu prikupljati, pohranjivati i upotrebljavati faktor spola, ali informacije vezane za spol mogu se koristiti uz pridržavanje sljedećih ograničenja:
1. za internu ocjenu i procjenu odnosno preuzimanje rizika, za izračun tehničkih pričuva, tehničkih pričuva prema računovodstvenim propisima i unutarnje određivanje premije osiguranja s ciljem upravljanja solventnosti i likvidnosti, za evidenciju i praćenje podataka o portfeljima za određivanje cjenika premije te za upravljanje drugim rizicima društva;
2. za određivanje cijene reosiguranja, ako ti izračuni nisu uzrok za pojedinačno razlikovanje na temelju spola;
3. za promidžbu i oglašavanje društva za osiguranje mogu koristiti ciljane skupine muškaraca i žena kako bi utjecali na ciljanu strukturu portfelja, ali društvo za osiguranje ne smije odbiti osiguranika za ugovaranje određenog proizvoda zbog spola;
4. i dalje smiju nuditi osiguranja namijenjena jednom spolu, primjerice osiguranje za slučaj karcinoma na prostati, karcinoma dojke ili maternice, osim za slučaj trudnoće i majčinstva radi posebnog sustava solidarnosti koji određuje da troškovi vezani s trudnoćom i majčinstvom ne smiju utjecati na razlike u premijama i osiguranim iznosima;
5. za preuzimanje rizika kod onih vrsta osiguranja kod kojih glavni rizik ima karakteristike rizika skupine životnih osiguranja, vrste osiguranja od nezgode ili zdravstvenog osiguranja, kada se radi o čimbenicima rizika kod kojih društva za osiguranje moraju uzeti u obzir spol radi razlika kod muškaraca i žena, primjerice tjelesna konstitucija, zdravstveni status, povijest bolesti u obitelji i slično, na temelju kojih su dozvoljene razlike u premijama i osiguranim iznosima, ali ne i za razlike u premijama i osiguranim iznosima jer su osobe različitog spola.
Članak 7.
Točka 5. članka 6. ovog Pravilnika ovisi o vrstama osiguranja te se može provoditi na sljedeće načine:
1. društva za osiguranje smiju prikupljati informacije o spolu te povijesti bolesti u obitelji (na primjer karcinom dojke i sl.). Zdravstvena pitanja smiju uključivati različita relevantna pitanja vezana za svaki spol. Zdravstvena pitanja ne smiju uključivati pitanja o trudnoći u svrhu određivanja premije i osiguranog iznosa;
2. zahtijevani liječnički pregledi i testovi nisu nužno isti za žene i muškarce i moguće je koristiti različite preglede i testove za žene i muškarce kada je to potrebno (primjerice mamografija, pregledi prostate i sl.);
3. referentne vrijednosti zdravstvenih pregleda mogu za muškarce i žene biti različite, i zato treba prilikom tumačenja rezultata uzeti u obzir spol (primjerice test hemoglobina u krvi, povišene vrijednosti keratina, prisutnost krvnih stanica u urinu i sl.). Zbog toga društva za osiguranje mogu donijeti različite