 novine« broj 73/08, 90/11, 133/12, 80/13 i 71/14 – u daljnjem tekstu: Zakona o elektroničkim komunikacijama) propisano je da su u nadležnosti Agencije odnosno tuženika sljedeći regulatorni i drugi poslovi pa tako, između ostalog, i rješavanje sporova između krajnjih korisnika usluga i operatora javnih komunikacijskih usluga, dok je odredbom članka 51. Zakona o elektroničkim komunikacijama propisano da u slučaju spora između krajnjih korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge ili prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavak 13. ovog Zakona.
Uzimajući u obzir sve prethodno navedeno, sud smatra da je pobijano rješenje tuženika klasa: UP/I-344-08/15-01/1022, urbroj: 376-05/MB3-15-4 (IM) od 10. studenog 2015. godine zakonito i to sukladno odredbi članka 51. Zakona o elektroničkim komunikacijama u smislu odredbe članka 12. stavak 1. točka 11. Zakona o elektroničkim komunikacijama i članka 8. Zakona o općem upravnom postupku. Naime, tijekom upravnog postupka kao i u tužbi tužitelj ističe činjenice da nije podnio zahtjev za zasnivanje pretplatničkog odnosa, te da nije potpisao ugovor o kupnji uređaja uz obročnu otplatu od 4. prosinca 2014. godine, kao i da nije preuzeo uređaj i da mu nisu pružene usluge već da je stvarni korisnik usluga druga osoba i to Davor Dokić koji prilikom sklapanja predmetnog ugovora nije dao svoje podatke već podatke korisnika, uslijed čega je tužitelj predmetni događaj i prijavio nadležnoj policijskoj upravi odnosno nadležnom općinskom državnom odvjetništvu, a kako to proizilazi iz potvrde Policijske uprave Brodsko-posavske, Policijska postaja Slavonski Brod broj: 511-11-05-2/36-33/200-15. od 29. svibnja 2015. godine te izviješća Općinskog državnog odvjetništva u Slavonskom Brodu broj: K-DO-602/15-36. od 14. travnja 2016. godine. Međutim, prema ocjeni ovog suda, u konkretnom slučaju predmet upravnog postupka odnosno upravnog spora nije utvrđivanje činjenica da li je tužitelj podnio zahtjev za zasnivanje pretplatničkog odnosa i potpisao predmetni ugovor te da li je predmetna usluga pružena tužitelju ili je to učinila druga osoba odnosno konkretno Davor Dokić, a protiv kojega je nesporno podignuta i optužnica pred Općinskim sudom u Slavonskom Brodu zbog kaznenih djela iz članka 236. stavak 1., članka 278. stavak 1. i članka 246. stavak 1. Kaznenog zakona uz primjenu članka 51. Kaznenog zakona, a kako to proizilazi iz navedenog izvješća Općinskog državnog odvjetništva u Slavonskom Brodu od 14. travnja 2016. godine, budući je odredbom članka 12. stavak 1. točka 11. te odredbama članka 50. stavak 13. i članka 51. stavak 1. Zakona o elektroničkim komunikacijama propisana nadležnost Agencije kao i regulatorni i drugi poslovi, te tuženik sukladno odredbi članka 51. Zakona o elektroničkim komunikacijama rješava u slučaju spora između krajnjih korisnika usluga i operatora javnih komunikacija, a iz spisa upravnog postupka, kako je naprijed navedeno, nesporno proizilazi da je zahtjev za zasnivanje pretplatničkog odnosa kao i predmetni ugovor upravo potpisao tužitelj, kao i da je uz predmetni zahtjev priložena i važeća osobna iskaznica tužitelja, uslijed čega sud smatra da je tuženik primjenom odredbe članka 51. Zakona o elektroničkim komunikacijama zakonito odbacio predmetni zahtjev tužitelja za rješavanje spora istoga kao krajnjeg korisnika s operatorom javnih komunikacijskih usluga VIPnet d.o.o. Zagreb i to zbog nepostojanja zakonskih pretpostavki za pokretanje postupka, jer sud smatra da tuženik pravilno utvrđuje da nije nadležan za odlučivanje o eventualnom počinjenju kaznenog djela niti je ovlašten utvrđivati bilo kakove činjenice vezane za eventualno počinjenje kaznenog djela, te će tužitelj, a nakon što se u 