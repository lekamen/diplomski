 vezi s radom muzejskog vijeća uređuju se aktom o osnivanju i statutom javnog muzeja i galerije.
Članak 25.
Muzejsko vijeće:
– donosi programe rada i razvoja javnog muzeja i galerije na prijedlog ravnatelja i uz pribavljeno mišljenje stručnog vijeća, a ako ono nije osnovano, uz mišljenje stručnog muzejskog osoblja, te nadzire njihovo izvršavanje
– usvaja financijski plan i godišnji obračun te izvješće o izvršenju programa rada i razvoja javnog muzeja i galerije
– donosi statut uz prethodnu suglasnost osnivača, odnosno osnivača s većinskim udjelom
– donosi druge opće akte javnog muzeja i galerije sukladno statutu
– obavlja druge poslove određene zakonom, aktom o osnivanju i statutom.
Članak 26.
(1) Javnim muzejom i galerijom upravlja ravnatelj.
(2) Ravnatelj:
– organizira i vodi rad i poslovanje javnog muzeja i galerije
– predlaže program rada i razvoja
– vodi i odgovara za stručni rad javnog muzeja i galerije
– predstavlja i zastupa javni muzej i galeriju u pravnom prometu i pred tijelima državne vlasti
– obavlja druge poslove predviđene zakonom, aktom o osnivanju i statutom.
(3) Ako javni muzej i galerija nema muzejsko vijeće, ravnatelj obavlja i sljedeće poslove:
– donosi programe rada i razvoja javnog muzeja i galerije uz pribavljeno mišljenje stručnog vijeća, a ako ono nije osnovano, uz mišljenje stručnog muzejskog osoblja
– usvaja financijski plan i godišnji obračun te izvješće o izvršenju programa rada i razvoja javnog muzeja i galerije
– donosi statut uz prethodnu suglasnost osnivača, odnosno osnivača s većinskim udjelom
– donosi druge opće akte javnog muzeja i galerije sukladno statutu.
Članak 27.
(1) Ravnatelja javnog muzeja i galerije kojima je osnivač Republika Hrvatska imenuje i razrješuje ministar nadležan za kulturu. Ako je Republika Hrvatska suosnivač javnog muzeja i galerije, ravnatelja imenuje i razrješuje ministar nadležan za kulturu uz prethodno pribavljeno mišljenje suosnivača.
(2) Ravnatelja javnog muzeja i galerije, osim onih iz stavka 3. ovoga članka, kojima su osnivači županije, Grad Zagreb, gradovi i općine, imenuje i razrješuje osnivač, odnosno više osnivača sporazumno na prijedlog muzejskih vijeća koja su obvezna pribaviti mišljenja stručnih vijeća, a ako ona nisu osnovana, uposlenoga stručnog muzejskog osoblja. Postupak i način imenovanja i razrješenja pobliže se uređuje aktom o osnivanju, statutom i ugovorom osnivača.
(3) Ako je u javnom muzeju i galeriji kojima su osnivači županije, Grad Zagreb, gradovi i općine zaposleno do pet zaposlenika, ravnatelja javnog muzeja i galerije imenuje i razrješuje osnivač, odnosno više osnivača sporazumno, a postupak i način imenovanja i razrješenja pobliže se uređuje aktom o osnivanju, statutom i ugovorom osnivača. Javni natječaj za imenovanje ravnatelja raspisuje i provodi osnivač, odnosno jedan od osnivača utvrđen aktom o osnivanju, statutom ili ugovorom.
(4) Javni natječaj za imenovanje ravnatelja javnog muzeja i galerije iz stavaka 1. i 2. ovoga članka raspisuje i provodi javni muzej i galerija. Ne raspiše li javni muzej i galerija javni natječaj za imenovanje ravnatelja u propisanom roku, natječaj će raspisati osnivač.
(5) Ravnatelj javnog muzeja i galerije imenuje se na četiri godine i može biti ponovno imenovan.
(6) Tijelo nadležno za provedbu nadzora nad zakonitošću rada i općih akata javnog muzeja i galerije iz članka 34. stavka 2. ovoga Zakona na čijem je području sjedište javnog muzeja i galerije razriješit će dužnosti ravnatelja i imenovati vršitelja dužnosti ravnatelja bez provođenja javnog natječaja u slučajevima u kojima je ravnatelju javnog muzeja i galerije istekao mandat ili ovlast vršitelju dužnosti ravnatelja javnog muzeja i galerije, a osnivač, odnosno osnivači, ne obave razrješenje i imenovanje u skladu sa stavcima 2. i 3. ovoga članka.
(7) Vršitelj dužnosti ravnatelja javnog muzeja i galerije iz stavka 6. ovoga članka kojega je imenovalo tijelo iz članka 34. stavka 2. ovoga Zakona obavlja svoju dužnost do imenovanja ravnatelja, odnosno