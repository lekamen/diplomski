 stručnosti.
(4) Ako se prijava ne temelji na potvrdi o akreditaciji iz članka 32. stavka 2. ovoga Pravilnika, središnje tijelo državne uprave nadležno za mjeriteljstvo osigurava Europskoj komisiji i ostalim državama članicama dokumentirani dokaz kojim se potvrđuje stručnost tijela za ocjenjivanje sukladnosti kao i postojanje mehanizma za osiguranje redovitog praćenja rada tog tijela te trajnog ispunjavanja zahtjeva iz članka 28. ovoga Pravilnika.
(5) Tijelo za ocjenjivanje sukladnosti se smatra prijavljenim tijelom u smislu ovoga Pravilnika i može započeti obavljanje poslova prijavljenog tijela samo ako Europska komisija ili države članice ne ulože prigovor u roku od dva tjedna od prijave, ako je potvrda o akreditaciji bila priložena uz prijavu odnosno u roku od dva mjeseca ako potvrda o akreditaciji nije bila priložena.
(6) Središnje tijelo državne uprave nadležno za mjeriteljstvo obavješćuje Europsku komisiju i druge države članice o svim naknadnim bitnim izmjenama prijave.
Identifikacijski brojevi i popisi prijavljenih tijela
Članak 34.
(1) Europska komisija prijavljenom tijelu dodjeljuje samo jedan identifikacijski broj, bez obzira je li to tijelo prijavljeno prema jednom ili više pravnih akata Unije.
(2) Europska komisija objavljuje i ažurira popis prijavljenih tijela koja su prijavljena u skladu s ovim Pravilnikom, uključujući njihove identifikacijske brojeve i aktivnosti za koje su prijavljena.
Izmjene u prijavi
Članak 35.
(1) U slučaju da središnje tijelo državne uprave nadležno za mjeriteljstvo utvrdi ili bude obaviješteno da prijavljeno tijelo više ne ispunjava zahtjeve iz članka 28. ovoga Pravilnika ili da ne izvršava svoje obveze, središnje tijelo državne uprave nadležno za mjeriteljstvo će ograničiti, ukinuti ili povući prijavu, ovisno o stupnju neispunjenja zahtjeva ili neizvršenja obveza i o tome će odmah obavijestiti Europsku komisiju i druge države članice.
(2) U slučaju ograničenja, ukidanja ili povlačenja prijave ili u slučaju da prijavljeno tijelo prestane s poslovanjem, središnje tijelo državne uprave nadležno za mjeriteljstvo će poduzeti odgovarajuće mjere kojima će osigurati da predmete toga tijela obradi drugo prijavljeno tijelo ili će predmete na zahtjev staviti na raspolaganje mjeriteljskoj inspekciji središnjeg tijela državne uprave nadležnog za mjeriteljstvo.
Slučaj osporavanja stručnosti prijavljenog tijela
Članak 36.
U slučaju osporavanja stručnosti prijavljenog tijela središnje tijelo državne uprave nadležno za mjeriteljstvo na zahtjev Europske komisije dostavlja sve podatke koji su bili temelj za prijavljivanje ili one podatke temeljem kojih i nadalje može obavljati poslove prijavljenog tijela.
Operativne obveze prijavljenih tijela
Članak 37.
(1) Prijavljena tijela su obvezna provoditi postupke ocjenjivanja sukladnosti u skladu s Dodatkom II. ovoga Pravilnika.
(2) Ocjenjivanje sukladnosti treba se provoditi na optimalan način izbjegavajući nepotrebna opterećenja gospodarskih subjekata. Tijelo za ocjenjivanje sukladnosti pri obavljanju svoje djelatnosti mora uzeti u obzir veličinu poduzeća, sektor u kojem djeluje, njegovo ustrojstvo, stupanj složenosti tehnologije određenog mjerila te količinu ili vrstu serije proizvodnog procesa, poštujući pritom stupanj prinudnosti propisa i razinu zaštite potrebne za postizanje sukladnosti mjerila sa zahtjevima ovoga Pravilnika.
(3) Ako prijavljeno tijelo utvrdi da proizvođač ne zadovoljava temeljne zahtjeve iz Dodatka I. i iz odgovarajućih posebnih dodataka koji se odnose na pojedinu vrstu mjerila odnosno iz odgovarajuće usklađene norme, normativnog dokumenta ili druge tehničke specifikacije, zahtijevat će od proizvođača poduzimanje odgovarajućih popravnih radnji te ne smije izdati potvrdu o sukladnosti.
(4) Ako prijavljeno tijelo tijekom nadzora sukladnosti nakon izdavanja potvrde utvrdi da mjerilo više nije sukladno, mora zahtijevati od proizvođača poduzimanje popravnih radnji i prema potrebi ukinuti ili povući potvrdu o sukladnosti.
(5) Prijavljeno tijelo