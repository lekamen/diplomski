 i povredu prava na pristup sudu nastalu prekidom parničnog postupka.
6. Ustavni sud utvrđuje da se postupak u konkretnom slučaju u pravno relevantnom razdoblju vodio u trajanju više od petnaest (15) godina te da u trenutku donošenja ove ustavnosudske odluke još uvijek nije bio okončan. Imajući u vidu navedeno, Ustavni sud ocjenjuje da je podnositelju povrijeđeno pravo da neovisni i nepristrani sud u razumnom roku odluči o njegovim pravima i obvezama, koje je zajamčeno člankom 29. stavkom 1. Ustava.
Stoga je u smislu članka 63. stavaka 1. i 2. Ustavnog zakona donesena odluka kao pod točkama I. i II. izreke ove odluke.
7. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Visine naknade zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta uz istodobno uvažavanje ukupnih gospodarskih i socijalnih prilika u Republici Hrvatskoj.
U slučaju podnositelja Ustavni sud je, prilikom odmjeravanja visine naknade imao u vidu svoju odluku broj: U-IIIA-1849/2000 od 8. veljače 2005. kao i činjenicu da se Vlada Republike Hrvatske na temelju prijateljskog rješenja od 8. srpnja 2004. podnositelju obvezala isplatiti dogovoreni iznos.
8. Odluka o objavi (točka V. izreke) temelji se na članku 29. stavku 1. Ustavnog zakona.
9. Predsjednik Vrhovnog suda dužan je dostaviti Ustavnom sudu pisanu obavijest o datumima donošenja i otpreme odluke u roku od osam (8) dana od dana njene otpreme, a najkasnije osam (8) dana od isteka roka određenog u točki II. izreke ove odluke. Ovaj nalog temelji se na članku 31. stavcima 4. i 5. Ustavnog zakona.
Broj: U-IIIA-924/2013
Zagreb, 30. ožujka 2016.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
