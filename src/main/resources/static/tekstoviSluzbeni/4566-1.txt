godine života.
(3) E – kategorija uz sljedeća dva uvjeta:
1) da prosječni mjesečni prihodi po članu obitelji ne prelaze 65% proračunske osnovice koja se utvrđuje svake godine odgovarajućim propisom;
2) Izjava o članovima obitelji.
(4) P – kategorija uz sljedećih pet uvjeta:
1) dokaz o utvrđenom postojanju tjelesnog oštećenja koji izdaje nadležna ustanova za mirovinsko osiguranje za studente s invaliditetom, a za studente bez odgovarajuće roditeljske skrbi potvrda da je student do punoljetnosti bio smješten u dom socijalne skrbi ili udomiteljsku obitelj, izdana od nadležnog tijela državne uprave Republike Hrvatske;
2) upis na poslijediplomski sveučilišni studij, što se dokazuje potvrdom visokog učilišta koje provodi poslijediplomski sveučilišni studij;
3) bez zasnovanoga radnog odnosa, što se dokazuje potvrdom nadležne ustanove za zapošljavanje;
4) za studente s invaliditetom prosječni mjesečni prihodi po članu obitelji studenta ne prelaze 100% proračunske osnovice koja se utvrđuje svake godine odgovarajućim propisom;
5) za studente s invaliditetom Izjava o članovima obitelji.
Članak 7.
Studenti su dužni dostaviti OIB-ove članova obitelji ili vlastoručno potpisanu i ovjerenu izjavu da član obitelji nema OIB.
Članak 8.
(1) Na natječaj za dodjelu državne stipendije ne mogu se prijaviti studenti:
1) koji su stekli manje od 45 ECTS bodova u prethodnoj akademskoj godini, osim ako je student upisan prvi put na prvu godinu studija;
2) koji su na tome studijskom programu ukupno stekli broj ECTS bodova koji podijeljen s brojem upisanih prethodnih akademskih godina iznosi manje od 40, ne uključujući tekuću akademsku godinu;
3) koji su u akademskoj godini prijave na natječaj drugi put u statusu redovitoga studenta upisali prvu godinu studija na istoj razini studija (odnosi se isključivo na studente koji su u akademskoj godini prijave na natječaj promijenili studijski program);
4) koji su dva puta mijenjali i stoga tri puta u statusu redovitoga studenta upisivali studijski program na istoj razini studija.
(2) U uvjete iz stavka 1. ovoga članka ne računaju se godine studija u kojima je student imao upisano mirovanje obveza studenta.
(3) Na natječaj za dodjelu državne stipendije ne mogu se prijaviti studenti koji imaju upisano mirovanje obveza u godini u kojoj se provodi natječaj.
Članak 9.
Bodovanje za državnu stipendiju za kategoriju E – studenti slabijega socio-ekonomskog statusa provodi se na sljedeći način:
1) Za studenta koji mjesečno po članu obitelji ima 850,00 kuna ili manje prihoda priznaje se 1.500 bodova, od 850,01 do 950,00 kuna priznaje se 1.200 bodova, od 950,01 do 1.100,00 kuna priznaje se 900 bodova, od 1.100,01 do 1.250,00 kuna priznaje se 750 bodova, od 1.250,01 do 1.400,00 kuna priznaje se 600 bodova, od 1.400,01 do 1.550,00 kuna priznaje se 450 bodova, od 1.550,01 do 1.800,00 kuna priznaje se 300 bodova, od 1.800,01 do 2.161,90 kuna priznaje se 150 bodova.
2) Za studenta koji je roditelj priznaje se po 300 bodova za svako dijete.
3) Za studenta kojem je jedan roditelj umro, nestao ili nepoznat priznaje se 400 bodova, a za studenta čija su oba roditelja umrla, nestala ili nepoznata ili je student bez odgovarajuće roditeljske skrbi priznaje se 800 bodova.
4) Za studenta koji ima brata ili sestru s teškoćama u razvoju prema zakonu koji regulira socijalnu skrb priznaje se po 300 bodova za svakog brata ili sestru.
5) Za studenta koji studira izvan mjesta prebivališta priznaje se 300 bodova.
6) Za studenta čija je obitelj korisnik stalne pomoći za uzdržavanje prema zakonu koji regulira socijalnu skrb priznaje se 200 bodova.
7) Za studente koji imaju oba roditelja s tjelesnim oštećenjem od 100% priznaje se 300 bodova, a za jednog roditelja s tjelesnim oštećenjem od 100% priznaje se 150 bodova.
8) Za studenta kojem su brat ili sestra predškolske dobi ili u sustavu redovitoga osnovnoškolskog, srednjoškolskog i visokog obrazovanja priznaje se po 150 bodova za svakog brata ili sestru uz uvjet da žive u obitelji.
Članak 10.
U