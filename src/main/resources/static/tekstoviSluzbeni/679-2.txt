 u kojem zamjenik obnaša državnoodvjetničku dužnost, uz prethodnu suglasnost ministra nadležnog za poslove pravosuđa i Glavnog državnog odvjetnika.
(6) Državnoodvjetnička dužnost miruje i državnom odvjetniku ili zamjeniku državnog odvjetnika koji sudjeluje u programima razmjene ili bude upućen u institucije, agencije, tijela ili urede Europske unije ili drugim međunarodnim organizacijama, institucijama, tijelima, misijama i projektima za vrijeme trajanja razmjene ili upućivanja. Odluku o mirovanju državnoodvjetničke dužnosti državnog odvjetnika donosi neposredno viši državni odvjetnik, a za zamjenika državnog odvjetnika državni odvjetnik u državnom odvjetništvu u kojem zamjenik obnaša državnoodvjetničku dužnost, uz prethodnu suglasnost Glavnog državnog odvjetnika. Za vrijeme trajanja razmjene ili upućivanja državni odvjetnik ili zamjenik državnog odvjetnika ostvaruje pravo na plaću utvrđenu za državnog odvjetnika ili zamjenika državnog odvjetnika u državnom odvjetništvu u kojem je imenovan.
(7) Državnom odvjetniku ili zamjeniku državnog odvjetnika se vrijeme provedeno na poslovima iz stavaka 1., 2., 4., 5. i 6. ovog članka priznaje kao vrijeme provedeno u obnašanju državnoodvjetničke dužnosti.
(8) Ministar nadležan za poslove pravosuđa pravilnikom će propisati postupak razmjene i upućivanja državnih odvjetnika i zamjenika državnih odvjetnika u institucije, agencije, tijela ili urede Europske unije ili druge međunarodne organizacije, institucije, tijela, misije i projekte.«.
Prijelazne i završne odredbe
Članak 14.
Pravilnik o načinu osiguranja osoba, imovine i objekata državnih odvjetništava ministar nadležan za poslove pravosuđa donijet će u roku od tri mjeseca od dana stupanja na snagu ovog Zakona.
Pravilnik o postupku razmjene i upućivanja državnih odvjetnika i zamjenika državnih odvjetnika u institucije, agencije, tijela ili urede Europske unije ili druge međunarodne organizacije, institucije, tijela, misije i projekte ministar nadležan za poslove pravosuđa donijet će u roku od šest mjeseci od dana stupanja na snagu ovog Zakona.
Poslovnik državnog odvjetništva uskladit će se s ovim Zakonom u roku od tri mjeseca od dana stupanja na snagu ovog Zakona.
Članak 15.
Ovaj Zakon objavit će se u »Narodnim novinama«, a stupa na snagu 1. travnja 2015.
Klasa: 022-03/14-01/165
Zagreb, 13. ožujka 2015.
HRVATSKI SABOR
Predsjednik Hrvatskoga sabora Josip Leko, v. r.
