4.11. Lučka kapetanija Dubrovnik.
4.1. Sektor za inspekcijske poslove i tehničke standarde
Članak 53.
Sektor za inspekcijske poslove i tehničke standarde prati primjenu propisa u području sigurnosti plovidbe na moru i predlaže mjere za poboljšanje, prati donošenje i izmjene međunarodnih propisa i inicira izmjene i dopune zakona i drugih propisa, sudjeluje u izradi nacrta prijedloga zakona i drugih propisa iz svoga djelokruga, priprema planove, upute i mišljenja vezana za inspekcijski nadzor provedbe zakona i drugih propisa. Sektor osigurava sposobnost za plovidbu, odnosno uporabu pomorskih objekata hrvatske državne pripadnosti, obavlja inspekcijski nadzor i dodatni tehnički nadzor pomorskih objekata, inspekcijski nadzor pomorskog dobra, luka, objekata sigurnosti plovidbe i sigurnosne zaštite luka otvorenih za domaći i međunarodni promet, te obavlja i druge poslove inspekcijskog nadzora u skladu s Pomorskim zakonikom, Zakonom o pomorskom dobru i morskim lukama, međunarodnim ugovorima i drugim propisima, te u tim poslovima koordinira i nadzire rad lučkih kapetanija. Sektor poduzima mjere za uklanjanje nepravilnosti i nedostataka utvrđenih inspekcijskim nadzorom i prati njihovo izvršenje; vodi očevidnik objekata pod nadzorom i očevidnik poduzetih mjera. Sektor priprema smjernice za izradu godišnjih planova inspekcijskog nadzora Sektora i područnih jedinica, utvrđuje prioritete inspekcijskog nadzora, te prati ostvarivanje planova. Sektor nadzire rad organizacija priznatih u skladu s Pomorskim zakonikom i Zakonom o sigurnosnoj zaštiti pomorskih brodova i luka (u daljnjem tekstu: priznatih organizacija). Sektor obavlja inspekcijski nadzor stavljanja na tržište i/ili na raspolaganje rekreacijskih plovila i pomorske opreme i nadzire rad tijela ovlaštenih za ocjenjivanje sukladnosti rekreacijskih plovila i pomorske opreme. Sektor surađuje s inspekcijskim službama drugih tijela u sveobuhvatnoj zaštiti Jadranskog mora, otoka i priobalja, te surađuje i prati rad međunarodnih tijela iz područja sigurnosti plovidbe i zaštite okoliša. U suradnji s ostalim ustrojstvenim i područnim jedinicama Uprave, Sektor planira određene inspekcijske poslove koje obavljaju ovlašteni djelatnici. Sektor osigurava sustavno osposobljavanje inspektora i ovlaštenih djelatnika u Službi i područnim jedinicama, vodi očevidnik inspektora i ovlaštenih djelatnika, te obavlja i druge poslove iz nadležnosti Uprave. Sektor sudjeluje u pripremi podloga za izradu državnog proračuna, te obavlja i druge poslove u okviru svog djelokruga.
Za obavljanje poslova Sektora za inspekcijske poslove i tehničke standarde, ustrojavaju se sljedeće ustrojstvene jedinice službe:
4.1.1. Služba za tehničke standarde hrvatske flote
4.1.2. Služba za inspekcijski nadzor sigurnosti plovidbe i pomorskog dobra.
4.1.1. Služba za tehničke standarde hrvatske flote
Članak 54.
Služba za tehničke standarde hrvatske flote nadzire rad priznatih organizacija u poslovima statutarne certifikacije pomorskih objekata hrvatske državne pripadnosti, prati i analizira podatke u očevidnicima brodova koje vode priznate organizacije uključujući statutarne svjedodžbe i izvješća o pregledima. Služba prati međunarodne (IMO i ILO) konvencije i propise Europske unije iz svoga djelokruga, te priprema planove za njihovu primjenu, analizira transpoziciju međunarodnih (IMO i ILO) konvencija i EU pomorskih propisa u nacionalne propise, organizira i koordinira rad tehničkih povjerenstava za transpoziciju novih odredbi međunarodnih (IMO i ILO) konvencija i EU pomorskih propisa. Služba priprema za objavu Tehnička pravila sukladno Pomorskom zakoniku, tehničke okružnice, procedure i priručnike, te daje mišljenja vezana za primjenu zahtjeva međunarodnih konvencija, zakona i propisa, sudjeluje u pripremi nacrta nacionalnih propisa i zahtjeva za nekonvencijske brodove i brodove na koje se ne primjenjuju EU propisi. Služba obavlja poslove inspekcijskog nadzora stavljanja na tržište i/ili na raspolaganje rekreacijskih plovila i pomorske