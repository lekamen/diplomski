 kojima dokazuje troškove iz prethodne godine.
(5) Ukoliko proizvođačka organizacija ne dokaže računima troškove u iznosu koji joj je dodijeljen u prethodnoj godini procijenjeni iznos za slijedeću godinu umanjit će se za dio financijskih sredstava koji je preostao iz prethodne godine.
(6) Zadnji obrok isplatit će se nakon što se administrativnom kontrolom i kontrolom na terenu potvrdi da je poslovni plan proveden u cijelosti.
(7) Potpora iz stavka 1. ovoga članka isplatit će se u skladu sa raspoloživim sredstvima u Državnom proračunu Republike Hrvatske u roku od mjesec dana od dana zaprimanja pravilno ispunjenog i potpunog Zahtjeva za potporu.
(9) Na kraju svake godine Agencija za plaćanja dostavlja Ministarstvu godišnje izvješće o dodjeli potpore iz stavka 1. ovoga članka.
(10) Ukoliko zahtjevi za potporu premaše iznos raspoloživih sredstava u Državnom proračunu Republike Hrvatske, iznos potpore proporcionalno će se smanjiti.
Povrat potpore
Članak 15.
(1) U slučaju da se u inspekcijskom nadzoru, administrativnoj kontroli ili kontroli na terenu utvrdi da proizvođačka organizacija ne ispunjava uvjete ili ne poštuje odredbe propisane u ovom Pravilniku i Glavi II Poglavlja III Uredbe (EU) br. 1308/2013, dužna je u roku od 30 dana od dana zaprimanja Odluke o povratu vratiti iznos isplaćene potpore sa zakonskim zateznim kamatama.
(2) Ukoliko povrat sredstava nije izvršen u roku iz stavka 1. ovoga članka, na iznos glavnice zaračunat će se zakonska zatezna kamata od prvog dana kašnjenja do uplate sredstava.
(3) Kamatna stopa obračunava se i ne smije biti niža od kamatne stope u skladu sa zakonodavstvom kojim se uređuju kamatne stope.
Inspekcijski nadzor
Članak 16.
(1) Poljoprivredna inspekcija će najmanje jednom godišnje obaviti inspekcijski nadzor kako bi se utvrdilo jesu li priznate proizvođačke organizacije u skladu sa kriterijima za priznavanje iz Glave II Poglavlja III Uredbe (EU) br. 1308/2013.
(2) Ukoliko poljoprivredna inspekcija utvrdi da proizvođačka organizacija ne ispunjava sve uvjete ili u slučaju utvrđenih nepravilnosti u primjeni mjera iz Glave II Poglavlja III Uredbe (EU) br. 1308/2013 predložit će Ministarstvu povlačenje priznavanja proizvođačke organizacije.
(3) Odredba stavka 2. ovoga članka primijenit će se i na udruženja proizvođačkih organizacija i međugranske organizacije.
Administrativna kontrola i kontrola na terenu
Članak 17.
(1) Svi zahtjevi za potporu podliježu administrativnoj kontroli Agencije za plaćanja.
(2) Agencija za plaćanja provodi najmanje jednom godišnje kontrolu na terenu proizvođačke organizacije koja je podnijela Zahtjev za potporu u skladu s člankom 13. ovoga Pravilnika.
(3) Nakon provedene kontrole iz stavka 1. i 2. ovoga članka Agencija za plaćanja dostavlja Ministarstvu izvješće o kontroli.
Povlačenje priznavanja
Članak 18.
(1) U slučaju da proizvođačke organizacije, udruženja proizvođačkih organizacija i međugranske organizacije ne ispunjavaju sve uvjete ili u slučaju utvrđenih nepravilnosti u primjeni mjera iz članka 16. stavka 2. ovoga Pravilnika Ministarstvo može povući priznanje u skladu s člankom 154. stavkom 4. podstavkom (c) i člankom 163. stavkom 3. podstavkom (d) Uredbe (EU) br. 1308/2013.
(2) Proizvođačka organizacija je dužna u skladu s člankom 15. ovoga Pravilnika vratiti iznos isplaćene potpore sa zakonskim zateznim kamatama u slučaju povlačenja priznanja iz stavka 1. ovoga članka.
(3) Odredbe stavaka 1. i 2. ovoga članka primijenit će se i na udruženje proizvođačkih organizacija te međugranske organizacije.
Privremeno obustavljanje priznavanja
Članak 19.
(1) Ministarstvo će privremeno obustaviti priznavanje proizvođačke organizacije ako je propust u poštivanju kriterija za priznavanje značajan, ali privremen.
(2) Tijekom razdoblja obustave iz stavka 1. ovoga članka ne isplaćuje se potpora, a obustava priznavanja stupa na snagu od dana izvršenja inspekcijskog nadzora ili kontrole na terenu i završava na dan inspekcijskog nadzora ili kontrole na terenu koja pokazuje da su