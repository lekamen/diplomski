nalazište špiljskih medvjeda i ostatci drugih životinja, kozorog, mrki medvjed i planinski svizac (tragovi kretanja dinosaura).
2. Povijesna graditeljska cjelina
2.1. Seoska naselja (ambijenti građevinskog ruralnog nasljeđa), registrirano i evidentirano kulturno dobro:
– zaseoci Zaveterja (Gornja Brela): Ursići, Brkulji i Tomaši (zaštićeno kulturno dobro)
– zaseok Tomaši – Gornja Mala (naselje Gornja Brela)
– zaseok Stari Škrabći/Prosik (naselje Gornja Brela)
– zaseok Pekovići/Radići (naselje Grabovac)
– zaseok Topići (naselje Baška Voda)
– zaseok Nemčići (naselje Veliko Brdo)
– zaseok Veliki Godinj, zaseok Mali Godinj, zaseok Družijanići (naselje Kozica).
3. Povijesni sklop i građevina
3.1. Civilne građevine:
– Ercegova gradina iz 15. st. u Velikom Brdu
– Francuska cesta, cesta nikada nije dovršena i sačuvana je samo fragmentarno s nizom serpentina u donjem dijelu južno od Nevistine stine, a u Gornjim Brelima postoje tragovi izvedenog dijela trase (cesta je tzv. bijela cesta bez asfalta, podzidana kamenim zidovima i izvan je funkcije)
– Napoleonova cesta iz 19. stoljeća koja se u većem dijelu trase poklapa sa sadašnjom državnom cestom D62 (po trasi ceste danas se proteže većim dijelom granica Parka Zagvozd – Župa – Rašćane)
– Turska pećina u liticama Biokova iznad Vrutka
– utvrđene spilje iznad Makra
– rimski lokalitet na istočnoj strani Piraka
– topnički put
– Rodićeva cesta.
3.2. Fortifikacije:
– kaštel u Kotišini iz 17. st. na užem prostoru prapovijesnog naselja (RST-1314)
– Hercegova kula u Gornjim Brelima
– utvrda Poletnica s ostatcima turske kule na mjestu prapovijesne gradine
– utvrđene špilje Makar.
3.3. Graditeljski sklop
– sklop stare župne kuće u Zagvozdu (jugoistočno od crkve velike Gospe i zagvoškog groblja)
– srednjovjekovno naselje Klešići (naselje Gornja Brela)
– staro naselje Drinova (Zaveterje, naselje Gornja Brela).
3.4. Sakralne građevine:
– crkva Sv. Križa u Rastovcu (Zagvozd) iz 17. stoljeća
– crkva Velike Gospe u Zagvozdu iz 17. stoljeća
– crkva Sv. Martina u Kotišini 14. – 15. stoljeća
– crkva Sv. Ante u Kotišini iz 19. stoljeća
– crkva Sv. Nikole u Gornjim Brelima iz 14. – 15. stoljeća
– crkva Gospe od Zdravlja u Gornjim Brelima iz 18. st. (RST-1321)
– kapela Sv. Kaje u Gornjim Brelima iz 18. stoljeća
– lokalitet Sutvid zapadno od ulazne recepcije Parka (prapovijesna utvrda na kojoj je još u kasnoj antici u razdoblju oko 5. – 6. stoljeća podignuta crkva Sv. Vida, crkva je pregrađena tijekom 11. – 12. stoljeća).
4. Memorijalna baština
4.1. Spomen (memorijalni) objekt
– spomenici i lokaliteti iz II. Svjetskog rata
– lokaliteti iz Domovinskog rata (koje je potrebno obilježiti).
5. Etnološka baština
5.1 Etnološko područje:
– Kultivirani agrarni krajolik je najčešće oblikovan kao suhozidom omeđene terase na flišnim obroncima Biokova, a ponekad i kao način parcelacije polja. Ovakav agrarni krajolik je vezan uz južni, primorski dio gdje je povijesno dominiralo ratarstvo nad stočarstvom. Na području na kopnenoj strani Biokova, gdje su vrtače i doci, kultivirani krajolik se sastoji od podzidanih terasa i obzidanih vrtača i dolaca u suhozidu gdje je dominiralo stočarstvo nad ratarstvom te je iz funkcionalnih razloga bilo neophodno ograđivanje.
5.2. Etnološke građevine:
– stočarski stanovi (Podglogovik, Lemešini doci, Lađane, Ravna Vlaška, Mali Vrv, Pod Sv. Nikolom i Lozovci)
– planinski stočarski stanovi (pojedinačne građevine)
– sekundarno naselje Podglogovik, bunja (trim) u sekundarnom naselju Otučak.
7. MJERE ZA UNAPRJEĐENJE I ZAŠTITU PRIRODE, KRAJOBRAZNIH VRIJEDNOSTI I OKOLIŠA, KULTURNIH DOBARA I DRUGIH VRIJEDNOSTI PODRUČJA
7.1. Razgraničenja prostora prema zonama zaštite
Članak 56.
(1) Zoniranje zaštićenog područja je jedan od osnovnih koraka u planiranju korištenja i upravljanja prostorom čija bi provedba trebala osigurati očuvanje prirodnih vrijednosti zaštićenih područja. Postupkom zoniranja zaštićenih područja definira se postojeće i planira buduće korištenje prostora u skladu s ciljevima očuvanja