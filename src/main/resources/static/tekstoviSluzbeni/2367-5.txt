 zahtijevaju posebnu intraoperacijsku skrb i poslijeoperacijsku skrb bolesnika, bolesnici procijenjeni kao ASA I, ASA II i stabilni bolesnici ASA III,
– zahvate nakon kojih je u kratkom vremenu moguće peroralno uzimanje hrane i tekućine.
Poliklinike i trgovačka društva koja obavljaju zdravstvenu djelatnost, a koja imaju odobrenje za obavljanje kirurških djelatnosti, i u svom sastavu imaju dnevnu bolnicu, moraju za bolesnika kod kojeg su nastale za život opasne komplikacije tijekom zahvata, osigurati prijevoz i zbrinjavanje tijekom prijevoza do odgovarajuće bolničke zdravstvene ustanove, najkasnije u roku od 1 sata od nastanka komplikacije.«.
Članak 20.
Iza članka 34. dodaje se članak 34.a koji glasi:
»Članak 34.a
U dnevnoj bolnici u kojoj se obavljaju zahvati u općoj anesteziji potrebno je osigurati sljedeće prostore:
– propusnik za radnike od najmanje 4 m²,
– pretprostor za pranje ruku od najmanje 3 m²,
– prostorija za pripremu od najmanje 8 m²,
– jednu operacijsku dvoranu od najmanje 40 m²,
– sobu za buđenje od najmanje 15 m² po jednoj operacijskoj dvorani,
– prostorija za rad sestre (priprema terapije) od najmanje 4 m²,
– prostor za sterilizaciju od najmanje 6 m²,
– prostor za razvrstavanje i pohranjivanje čistih stvari, osim rublja,
– prostoriju za razvrstavanje i pohranjivanje čistog rublja,
– prostor za nečisto i ispiranje,
– prostoriju za razvrstavanje i pohranu medicinskog i drugog otpada,
– prostor za čistaći pribor i prljavo rublje,
– prostoriju za pregled bolesnika od najmanje 12 m²,
– garderobu za pacijente,
– prostorija za odmor pacijenta prije otpusta iz bolnice (recovery 2) od najmanje 12 m².
Oprema: uz opremu propisanu za ordinaciju djelatnosti anesteziologije, reanimatologije i intenzivne medicine iz članka 17. ovoga Pravilnika potrebno je osigurati i sljedeću opremu:
– za operacijsku dvoranu: uređaj za anesteziju s mogućnošću tlačne i volumske ventilacije, automatsku i ručnu ventilaciju, PEEP, izvod plinova (O2, N2O, zrak), rezervne cilindre za plinove, uređaj za praćenje, prepoznavanje i mjerenje koncentracije anestetičkih plinova i para, Et CO2, središnji sustav odvođenja suviška plinova i para, mogućnost sukcije bolesnika,
– za monitoring bolesnika: EKG, pulsnaoksimetrija, neinvazivni tlak, tjelesna temperatura,
– standardni laringoskopi uz svaki uređaj za anesteziju, stolić za reanimaciju s defibrilatorom, perfuzor uz svaki uređaj za anesteziju.
Radnici: 1 doktor medicine/doktor dentalne medicine specijalist kirurške djelatnosti, 1 doktor medicine specijalist anesteziologije, reanimatologije i intenzivnog liječenja/anesteziologije, reanimatologije i intenzivne medicine, 1 prvostupnica sestrinstva specijalist u djelatnosti anestezije, 1 medicinska sestra-medicinski tehničar specijalist u djelatnosti anestezije, 1 medicinska sestra-medicinski tehničar specijalist u operacijskoj djelatnosti, 1 medicinska sestra-medicinski tehničar specijalist u kirurškoj djelatnosti ili 1 medicinska sestra opće njege za 8 sati radnog vremena.«.
Članak 21.
Članak 39. mijenja se i glasi:
U ustanovi za palijativnu skrb potrebno je osigurati:
– ordinaciju za bol i palijativnu skrb od najmanje 12 m²,
– prostoriju za medicinsku sestru, odnosno prostoriju za pripremu bolesnika i medicinsku dokumentaciju od najmanje 12 m²,
– prostoriju za dnevni boravak od najmanje 9 m²,
– prostoriju za socijalnog radnika od najmanje 9 m²,
– sanitarni čvor za radnike,
– sanitarni čvor za pacijente,
– prostoriju za prikupljanje medicinskog i drugog otpada.
Oprema:
– ordinacija za djelatnost palijativne skrbi mora imati opremu propisanu člankom 13. ovoga Pravilnika,
– fizikalna terapija mora imati prenosivi pribor za kineziterapiju, prenosivi uređaj i pribor za elektroterapiju, magnetoterapiju i termoterapiju, terapijski ultrazvuk, pribor za mjerenje za rad fizioterapeuta (dinamometar, metar, kutomjer).
Radnici: 1 doktor medicine specijalist s posebnom edukacijom iz palijativne skrbi za 8 sati radnog vremena, 1 medicinska sestra opće njege za 8 sati