 izvoz prije donošenja odluke o izdavanju odobrenja za izvoz, a ako odobrenje za izvoz odluče izdati, o tome obavještavaju nadležna tijela država članica uz odgovarajuće obrazloženje svoje odluke u skladu s člankom 11. stavkom 3. Uredbe (EU) br. 258/2012
6. potražuje od zemlje uvoznice, u slučaju sumnje, potvrdu primitka poslane pošiljke vatrenog oružja, njegovih dijelova i bitnih komponenti streljiva u skladu s člankom 13. stavkom 1. Uredbe (EU) br. 258/2012
7. potvrđuje primitak poslane pošiljke vatrenog oružja, njegovih dijelova i bitnih komponenti te streljiva na područje carinskog područja Unije na zahtjev treće zemlje izvoza koja je u trenutku izvoza stranka Protokola Ujedinjenih naroda o vatrenom oružju s skladu s člankom 13. stavkom 2. Uredbe (EU) br. 258/2012
8. poduzima potrebne i razmjerne mjere koje omogućavaju nadležnim tijelima prikupljanje informacija o bilo kakvoj narudžbi ili transakciji u koju je uključeno vatreno oružje, njegovi dijelovi i bitne komponente streljiva u skladu s člankom 15. Uredbe (EU) br. 258/2012
9. u suradnji s Europskom komisijom poduzima sve odgovarajuće mjere za uspostavu izravne suradnje i razmjenu informacija među nadležnim tijelima s ciljem jačanja učinkovitosti mjera uspostavljenih Uredbom (EU) br. 258/2012 u skladu s člankom 19. stavkom 1. Uredbe (EU) br. 258/2012
10. obavještava Europsku komisiju o zakonima i drugim propisima donesenim u provedbi Uredbe (EU) br. 258/2012 u skladu s člankom 21. Uredbe (EU) br. 258/2012.
Postupanje nadležnog tijela
Članak 5.
Prije izdavanja odobrenja za izvoz vatrenog oružja, njegovih dijelova i bitnih komponenti te streljiva, Ministarstvo provjerava jesu li ispunjeni uvjeti za izvoz u skladu s člankom 7. stavkom 1. Uredbe (EU) br. 258/2012.
Članak 6.
(1) Odobrenje za izvoz sukladno članku 4. točki 1. ovoga Zakona izdaje Ministarstvo nakon zatraženog očitovanja Povjerenstva za davanje suglasnosti za izvoz i uvoz robe vojne namjene i nevojnih ubojnih sredstava, prijenos obrambenih proizvoda te pružanje usluga za robu vojne namjene (u daljnjem tekstu: Povjerenstvo).
(2) Povjerenstvo čine predstavnici ministarstava nadležnih za obranu, unutarnje poslove, vanjske poslove, carinu i gospodarstvo.
(3) Ministarstvo ima obvezu čuvati sve informacije o vatrenom oružju i, ako je potrebno i izvedivo, njegovim dijelovima i bitnim komponentama te streljivu koje su potrebne za praćenje i identifikaciju tog vatrenog oružja, njegovih dijelova i bitnih komponenti i streljiva te za sprečavanje i otkrivanje nezakonitog trgovanja tim vatrenim oružjem, njegovim dijelovima i bitnim komponentama te streljivom koji su predmetom izvoznog odobrenja najmanje dvadeset godina.
Članak 7.
Odobrenje za izvoz, ili uvozna dozvola ili uvozno odobrenje koje je izdala treća zemlja uvoznica, te popratna dokumentacija zajedno, za potrebe praćenja vatrenog oružja, njegovih dijelova i bitnih komponenti te streljiva, sadrži elemente u skladu člankom 8. stavkom 1. Uredbe (EU) br. 258/2012.
Članak 8.
Pojednostavljeni postupci za privremeni izvoz ili ponovni izvoz vatrenog oružja, njegovih dijelova i bitnih komponenata te streljiva u skladu s člankom 9. stavkom 2. Uredbe (EU) br. 258/2012 omogućuju se primijeniti za postupke kako slijedi:
1. Ponovni izvoz vatrenog oružja nakon privremenog uvoza zbog stručne procjene, izložbe bez prodaje ili unutarnje proizvodnje zbog popravka, pod uvjetom da vatreno oružje ostaje u vlasništvu osobe s poslovnim nastanom izvan carinskog područja Unije te se ponovno izvozi toj osobi. Uz zahtjev za izdavanje odobrenja za izvoz potrebno je priložiti samo izdanu i ovjerenu potvrdu nadležnog tijela (organizatora stručne procjene, izložbe ili popravka) s popisom serijskih brojeva vatrenog oružja.
2. Ponovni izvoz vatrenog oružja, njegovih dijelova i bitnih komponenti te streljiva, ako se zadržava u privremenoj pohrani od trenutka ulaska na carinsko područje Unije pa do izlaska. Uz zahtjev za izdavanje odobrenja za izvoz potrebno je priložiti samo izdanu i ovjerenu