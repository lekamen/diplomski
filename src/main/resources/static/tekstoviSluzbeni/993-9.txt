 komasacije i područja na kojima će se sudionicima komasacije dodijeliti nova zemljišta te radi utvrđivanja načela za osnivanje novih katastarskih čestica županijsko komasacijsko povjerenstvo određuje posebnu usmenu raspravu na koju poziva: sudionike komasacije, predstavnike Agencije, ureda državne uprave u jedinici područne (regionalne) samouprave, odnosno upravnog tijela Grada Zagreba nadležnog za gospodarstvo, prostorno uređenje, stambeno-komunalne poslove, graditeljstvo i zaštitu okoliša, jedinice lokalne i područne (regionalne) samouprave, nadležnog državnog odvjetništva, tijela i pravnih osoba koje upravljaju zemljištem za opće potrebe i zemljištem za zajedničke potrebe, izvođača stručnih geodetskih poslova, izvođača radova na vodnim građevinama za melioracije i drugih zainteresiranih pravnih osoba.
Članak 54.
Prema zaključcima i načelima utvrđenima na javnoj raspravi iz članka 53. ovoga Zakona, izvođač stručnih geodetskih poslova izrađuje prijedlog diobe komasacijske gromade o kojemu će se raspravljati na usmenoj raspravi sudionika komasacije radi dodjele zemljišta.
Članak 55.
(1) Na usmenu raspravu o dodjeli zemljišta pozivaju se svi sudionici komasacije i druge stranke koje sudjeluju u postupku komasacije.
(2) Za dodjeljivanje zemljišta mjerodavno je stanje nekretnina pojedinoga sudionika komasacije prema iskazu zemljišta o stanju prije komasacije iz članka 49. ovoga Zakona.
(3) Na usmenoj raspravi odlučit će se o diobi komasacijske gromade sudionicima komasacije, o naknadama u novcu te ostalim pitanjima koja se odnose na komasaciju.
(4) Ako vlasnik zemljišta i posjednik zemljišta koje je uneseno u komasacijsku gromadu nije ista osoba, posjedniku će se zemljište dodijeliti u posjed, a vlasniku će se priznati pravo vlasništva na tom zemljištu.
Članak 56.
(1) Na temelju rezultata usmene rasprave o dodjeli zemljišta izvođač stručnih geodetskih poslova izrađuje nove katastarske planove u koje su unesene dodijeljene katastarske čestice, sastavlja iskaze zemljišta o stanju nakon komasacije, a zatim omeđuje dodijeljene čestice na terenu.
(2) U iskaz zemljišta o stanju nakon komasacije upisuje se:
− ime, prezime, prebivalište i OIB vlasnika, odnosno naziv, sjedište i OIB pravne osobe
− za svaku komasiranu česticu: broj, površina u m2, kultura, rudina, razred za procjenu, vrijednost za procjenu, površine i vrijednosti za procjenu dijelova komasirane katastarske čestice u različitim razredima za procjenu
− ukupna površina i vrijednost za procjenu dodijeljenoga zemljišta
− ukupna površina i vrijednost za procjenu dodijeljenoga zemljišta po razredima za procjenu
− služnosti, tereti i ograničenja raspolaganja pravom vlasništva.
(3) Zemljište koje je dodijeljeno iz komasacijske gromade iskazat će se odvojeno od zemljišta koje nije ušlo u komasacijsku gromadu, ali je obuhvaćeno komasacijskim područjem.
(4) Iz iskaza zemljišta o stanju nakon komasacije mora biti vidljivo koliki je postotak vrijednosti zemljišta unesenog u komasacijsku gromadu, koliki je odbijen za opće potrebe, a koliki za zajedničke potrebe naselja, odnosno sudionika komasacije.
Članak 57.
(1) Nakon omeđivanja dodijeljenih katastarskih čestica na terenu, županijsko komasacijsko povjerenstvo objavljuje iskaz zemljišta s preglednim planom dodijeljenih katastarskih čestica na javni uvid, u trajanju od 15 dana, na oglasnoj ploči i u službenom glasilu jedinice lokalne i područne (regionalne) samouprave, odnosno Grada Zagreba, na čijem se području komasacija provodi.
(2) Na iskaz o stanju nakon komasacije i pregledni plan dodijeljenih katastarskih čestica sudionik komasacije može podnijeti prigovor županijskom komasacijskom povjerenstvu, u roku od osam dana od dana isteka roka iz stavka 1. ovoga članka.
(3) O prigovoru iz stavka 2. ovoga članka odlučuje županijsko komasacijsko povjerenstvo na usmenoj raspravi, u roku od 30 dana od dana primitka prigovora i o svom zaključku obavještava sudionika komasacije usmeno.
Članak 58.
Izvođač stručnih geodetskih poslova dužan je