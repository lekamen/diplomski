 mogli utjecati na donošenje odluke.
(...)«
Člankom 153. stavkom 3. Zakona o radu propisano je:
»Članak 153.
(3) Ako kod poslodavca nije utemeljeno radničko vijeće, sindikalni povjerenik preuzima sva prava i obveze radničkog vijeća propisane ovim Zakonom, osim prava iz članka 164. stavka 2. ovoga Zakona na imenovanje predstavnika radnika u organ poslodavca iz članka 164. stavka 1. ovoga Zakona.«
Ocjenjujući zakonitost osporavanog Pravilnika kao i Pravilnika o izmjeni i dopuni Pravilnika, Sud polazi od članka 4. stavka 3. Zakona o službenicima i namještenicima u lokalnoj i područnoj (regionalnoj) samoupravi kojim je gradonačelniku dana ovlast za donošenje pravilnika o unutarnjem redu za upravna tijela grada. Polazeći od navedenog, a imajući na umu članak 4. stavak 4. Zakona o službenicima i namještenicima u lokalnoj i područnoj (regionalnoj) samoupravi, Sud smatra neupitnom ovlast gradonačelnika da donese pravilnik o unutarnjem redu upravnih tijela grada kojim se uređuje unutarnje ustrojstvo upravnih tijela, nazivi i opisi poslova radnih mjesta, stručni i drugi uvjeti za raspored na radna mjesta, broj izvršitelja i druga pitanja od značaja za rad upravnih tijela. Primjenjujući navedeno stajalište na konkretni slučaj, Sud utvrđuje da je osporavani Pravilnik te Pravilnik o izmjeni i dopuni Pravilnika donio zakonom ovlašteni donositelj. Predmet uređenja osporavanih akata upućuje na zaključak da gradonačelnik Grada Makarske u konkretnom slučaju nije prekoračio granice svojih ovlasti utvrđene Zakonom o službenicima i namještenicima u lokalnoj i područnoj (regionalnoj) samoupravi.
Međutim, prema ocjeni Suda, u postupku donošenja osporavanih akata učinjen je propust koji Pravilnik kao cjelinu čini nezakonitim.
Iz citirane odredbe članka 3. stavka 4. Zakona o službenicima i namještenicima u lokalnoj i područnoj (regionalnoj) samoupravi proizlazi da se na pitanja koja nisu uređena tim ili posebnim zakonom, propisima donesenim na temelju zakona ili kolektivnim ugovorom primjenjuju opći propisi o radu.
Zakon o službenicima i namještenicima u lokalnoj i područnoj (regionalnoj) samoupravi ne uređuje postupak donošenja pravilnika o unutarnjem redu upravnih tijela jedinice lokalne i područne (regionalne) samouprave, već samo određuje tijelo koje je ovlašteno za donošenje pravilnika o unutarnjem redu (i na čiji prijedlog) te propisuje predmet uređenja.
Prema ocjeni Suda, takva pravna situacija u kojoj Zakon o službenicima i namještenicima u lokalnoj i područnoj (regionalnoj) samoupravi ne uređuje postupak donošenja pravilnika o unutarnjem redu, zahtijevala je, sukladno članku 3. stavku 4. Zakona o službenicima i namještenicima u lokalnoj i područnoj (regionalnoj) samoupravi, pri donošenju osporavanog Pravilnika, primjenu mjerodavnih odredaba Zakona o radu (konkretno članka 150. stavka 1.).
Ovaj Sud smatra da je pravilnik o unutarnjem redu upravnih tijela jedinice lokalne i područne (regionalne) samouprave pravni akt koji se u smislu članka 150. stavka 1. Zakona o radu, može smatrati aktom važnim za položaj radnika, odnosno aktom koji je po svom predmetu uređenja te utjecaju na položaj i prava službenika i namještenika u lokalnoj i područnoj (regionalnoj) samoupravi usporediv s pravilnikom o radu iz članka 150. stavka 3. točke 1. Zakona o radu prije čijeg donošenja poslodavac ima obvezu savjetovati se s radničkim vijećem (odnosno sindikalnim povjerenikom) te mu dostaviti podatke važne za donošenje odluke i sagledavanje njezina utjecaja na položaj radnika. Polazeći od navedenog, a imajući na umu gore navedeni predmet uređenja osporavanog Pravilnika, Sud smatra da se prije donošenja osporavanog Pravilnika kao i Pravilnika o izmjeni i dopuni Pravilnika, njegov donositelj morao savjetovati s ovlaštenim sindikalnim povjerenikom o namjeravanoj odluci o donošenju Pravilnika o unutarnjem redu kao i njegovim izmjenama te sindikalnom povjereniku dostaviti podatke važne za donošenje Pravilnika odnosno njegovih izmjena.
S obzirom da to u konkretnom slučaju