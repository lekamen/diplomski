 pristaništima unutarnjih voda. Sudjeluje u izradi stručnih prijedloga propisa iz područja regulative luka i pristaništa unutarnjih voda te vodnih putova. Sudjeluje u pripremi podloga za izradu državnog proračuna ovog ministarstva te obavlja i druge poslove u okviru svoga djelokruga.
3.3.3. Služba za strategiju i razvojne programe
Članak 41.
Služba za strategiju i razvojne programe obavlja stručne poslove koji se odnose na formiranje i izradu prijedloga strategija, razvojnih programa, planova razvoja, strateškog plana Ministarstva i drugih strateških dokumenata, te predlaže njihove izmjene i dopune. Sudjeluje u izradi prijedloga mjera za unaprjeđenje unutarnje plovidbe, predlaže odgovarajuće provedbene planove i prati njihovo izvršavanje. Obavlja poslove vezane za planiranje, pripremu, razvoj i upravljanje projektima. Prati i analizira prometne politike, strateške i razvojne smjernice, propise i dokumente nacionalnih tijela, međunarodnih organizacija i Europske unije u skladu s načelima harmonizacije europskog transportnog tržišta, surađuje s državnim tijelima, nacionalnim i međunarodnim organizacijama i institucijama te europskim integracijama vezano uz razvoj, financiranje i realizaciju projekata iz područja riječnog prometa, vodnih putova i luka unutarnjih voda. Obavlja poslove vezane uz kandidiranje projekata za financiranje kroz namjenske programe i strukturne fondove Europske unije. Priprema i predlaže metodologije i modele financiranja te praćenja tijeka projekta. Provodi aktivnosti usmjerene na razvoj i stvaranje uvjeta za poboljšanje intermodalnog prijevoza, poduzima aktivnosti za modernizaciju unutarnje plovidbe kao ekološki i društveno prihvatljivog načina transporta u skladu sa smjernicama i direktivama Europske komisije. Priprema stručne podloge i mišljenja za potrebe izrade prijedloga zakonskih i podzakonskih akata. Prati i daje prijedloge za razvojno-istraživačke programe i programe tehnoloških inovacija u upravljanje prometno-tehnološkim procesima i razvoju integriranosti u robno transportne logističke lance. Koordinira nabavu u dijelu koji se odnosi na unutarnju plovidbu. Vodi, prikuplja i obrađuje statističke podatke o investicijama, financijama i provođenju projekata. Sudjeluje u izradi prijedloga plana nabave, brine da se nabava odvija sukladno planu i proračunu, sudjeluje u pripremi natječajne dokumentacije, prati i kontrolira izvršenje ugovornih obveza. Obavlja stručne poslove koji se odnose na planiranje, izradu prijedloga i izvršavanje državnog proračuna iz resora unutarnje plovidbe, te surađuje sa službama revizije. Sastavlja, analizira i podnosi izvješća o trošenju proračunskih sredstava sukladno namjeni i planiranoj dinamici.
Lučke kapetanije
Članak 42.
Područne jedinice u sastavu Uprave pomorske i unutarnje plovidbe, brodarstva, luka i pomorskog dobra ustrojene na temelju pozitivnih pravnih propisa koji reguliraju unutarnju plovidbu su:
3.4. Lučka kapetanija Sisak, sa sjedištem u Sisku
3.5. Lučka kapetanija Osijek, sa sjedištem u Osijeku
3.6. Lučka kapetanija Slavonski Brod, sa sjedištem u Slavonskom Brodu
3.7. Lučka kapetanija Vukovar, sa sjedištem u Vukovaru.
3.4. Lučka kapetanija Sisak
Članak 43.
U Lučkoj kapetaniji Sisak, sa sjedištem u Sisku ustrojavaju se sljedeći odjeli:
3.4.1. Odjel za upravljanje i nadzor prometa i poslove traganja i spašavanja
3.4.2. Odjel za inspekcijske poslove
3.4.3. Odjel za upravnopravne poslove.
3.5. Lučka kapetanija Osijek
Članak 44.
U Lučkoj kapetaniji Osijek, sa sjedištem u Osijeku ustrojavaju se sljedeći odjeli:
3.5.1. Odjel za upravljanje i nadzor prometa i poslove traganja i spašavanja
3.5.2. Odjel za inspekcijske poslove
3.5.3. Odjel za upravnopravne poslove.
Lučka kapetanija Osijek ima ispostavu izvan svog sjedišta i to:
3.5.4. Ispostava Varaždin, sa sjedištem u Varaždinu za vodni put rijeke Drave od rkm 177 do granice s Republikom Slovenijom, rijeke Mure od ušća u rijeku Dravu do granice s Republikom Slovenijom, područja unutarnjih voda Varaždinske županije,