 su isporučili proizvod.
(2) Gospodarski subjekti moraju biti u stanju predočiti podatke iz stavka 1. ovoga članka 10 godina nakon što im je proizvod isporučen i 10 godina nakon što su proizvod isporučili.
III. SUKLADNOST PROIZVODA
Pretpostavke sukladnosti proizvoda
Članak 13.
(1) Za proizvode koji su sukladni hrvatskim normama kojima su prihvaćene usklađene norme ili njihovim dijelovima pretpostavlja se da su u skladu s bitnim zdravstvenim i sigurnosnim zahtjevima iz Priloga II ovoga Pravilnika koji su obuhvaćeni tim normama ili dijelovima tih normi.
(2) Naslovi usklađenih normi i upućivanja na njih objavljuju se u Službenom listu Europske unije.
(3) Za osiguravanje dostupnosti hrvatskih normi kojima su prihvaćene usklađene norme i dostavljanje naslova usklađenih normi na hrvatskom jeziku za Službeni list Europske unije odgovorno je hrvatsko nacionalno normirno tijelo.
(4) U nedostatku usklađenih normi, poduzimaju se sve mjere koje se smatraju neophodnim da stranke kojih se to tiče upozore na postojeće nacionalne norme i tehničke specifikacije koje se smatraju važnima ili relevantnima za pravilnu primjenu bitnih zdravstvenih i sigurnosnih zahtjeva iz Priloga II ovoga Pravilnika.
Postupci ocjenjivanja sukladnosti
Članak 14.
(1) Postupci za ocjenjivanje sukladnosti opreme i, prema potrebi, uređaja iz članka 1. stavka 1. točke b) ovoga Pravilnika, su sljedeći:
a) za skupinu opreme I i II, kategoriju opreme M1 i 1, postupak EU ispitivanja tipa određen je u Prilogu III ovoga Pravilnika, zajedno s jednim od sljedećeg:
– sukladnost s tipom na temelju osiguranja kvalitete proizvodnog postupka određenog u Prilogu IV ovoga Pravilnika,
– sukladnost s tipom na temelju provjere proizvoda određene u Prilogu V ovoga Pravilnika;
b) za skupinu opreme I i II, kategoriju opreme M2 i 2:
• za motore s unutarnjim izgaranjem i električnu opremu u ovim skupinama i kategorijama, postupak EU ispitivanja tipa određenog u Prilogu III ovoga Pravilnika, zajedno s jednim od sljedećih:
– sukladnost s tipom na temelju unutarnje kontrole proizvodnje uz nadzirano ispitivanje proizvoda određeno u Prilogu VI ovoga Pravilnika,
– sukladnost s tipom na temelju osiguravanja kvalitete proizvoda određenog u Prilogu VII ovoga Pravilnika;
• u slučaju druge opreme iz tih skupina i kategorija, unutarnja kontrola proizvodnje određena u Prilogu VIII ovoga Pravilnika i dostava tehničke dokumentacije navedene u Prilogu VIII točki 2. ovoga Pravilnika prijavljenom tijelu koje njezin primitak potvrđuje u najkraćem mogućem roku i pohranjuje je.
c) za skupinu opreme II, kategoriju opreme 3, unutarnja kontrola proizvodnje određena u Prilogu VIII ovoga Pravilnika;
d) za skupinu opreme I i II, uz postupke iz točki a), b) i c) ovog stavka, može se slijediti i sukladnost na temelju pojedinačne provjere određena u Prilogu IX ovoga Pravilnika.
(2) Postupak iz stavka 1. točke a) ili d) ovoga članka koristi se za ocjenu sukladnosti zaštitnih sustava.
(3) Postupak iz stavka 1. ovoga članka primjenjuje se na komponente s izuzetkom stavljanja oznake CE i sastavljanja EU izjave o sukladnosti. Proizvođač izdaje pisanu potvrdu o sukladnosti komponenti s važećim odredbama ovog Pravilnika, a u izjavi se navode njihove značajke i način ugradnje u opremu ili zaštitne sustave radi udovoljavanja bitnim zdravstvenim i sigurnosnim zahtjevima iz Priloga II ovoga Pravilnika primjenjivim na dovršenu opremu ili zaštitne sustave.
(4) U pogledu sigurnosnih aspekata iz točke 1.2.7. Priloga II ovoga Pravilnika, osim postupaka ocjenjivanja sukladnosti iz stavaka 1. i 2. ovoga članka, može se slijediti postupak iz Priloga VIII ovoga Pravilnika.
(5) Neovisno o stavcima 1., 2. i 4. ovoga članka, nadležna tijela mogu, na opravdani zahtjev, dopustiti stavljanje na tržište i stavljanje u uporabu proizvoda koji nisu komponente na koje se postupci iz stavaka 1., 2. i 4. ovoga članka ne primjenjuju i čija je uporaba u interesu zaštite.
(6) Dokumenti i prepiska povezani s postupcima ocjenjivanja sukladnosti iz stavaka od 