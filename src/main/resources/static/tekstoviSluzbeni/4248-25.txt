 arbitrarnog postupanja nadležnih sudova suprotno članku 29. stavku 1. u vezi s člankom 3. Ustava.
VI. IZREKA ODLUKE
113. Zbog razloga navedenih u točkama od 56. do 59. Ustavni sud ukinuo je presudu Vrhovnog suda Republike Hrvatske broj: III Kr 172/13-4 od 22. svibnja 2014. i na temelju članaka 73. i 76. stavka 1. Ustavnog zakona donio odluku kao u točki I. u vezi s točkom II. alinejom 1. izreke.
114. Nadalje, zbog razloga navedenih u točkama od 60. do 113., a radi otklanjanja sumnje u bilo kakvo arbitrarno postupanje ili odlučivanje u ovom kaznenom predmetu, jamstva pravičnog suđenja zahtijevaju da se ustavna tužba usvoji (točka I. izreke ove odluke) i da se kazneni postupak ponovi u dijelu u kojem je podnositelj proglašen krivim za kaznena djela koja mu se stavljaju na teret, što uključuje i odluku o imovinskopravnom zahtjevu kako je preinačena u izreci drugostupanjske presude.
Slijedom navedenoga, Ustavni sud ukinuo je pravomoćno presuđenje u ovom predmetu koje čine točka I. izreke presude Općinskog suda u Metkoviću br. K-147/06 od 11. ožujka 2013. i presuda Županijskog suda u Dubrovniku od 5. rujna 2013. broj: Kž.99/13 te je na temelju članaka 73. i 76. stavka 1. Ustavnog zakona donio odluku kao u točki I. u vezi s točkom II. alinejama 2. i 3. izreke.
115. Zbog utvrđenih povreda koje utječu na cjelokupno pravomoćno sudsko presuđenje, ostali prigovori koje je podnositelj istaknuo u ustavnoj tužbi nisu posebno razmatrani u ovom ustavnosudskom postupku.
Ustavni sud nije odlučivao ni o prijedlogu podnositelja za privremenu odgodu izvršenja (pravnih učinaka) osporenih presuda. Podnositelj je na dan donošenja ove odluke na slobodi nakon izdržane jedinstvene kazne zatvora.
116. Članak 76. Ustavnog zakona glasi:
»Članak 76.
(1) Odlukom kojom se ustavna tužba usvaja, Ustavni sud ukida osporavani akt kojim je povrijeđeno ustavno pravo.
(2) Ako su nadležno sudbeno ... tijelo, ... dužni umjesto akta koji je ukinut odlukom iz stavka 1. ovoga članka donijeti novi akt, Ustavni sud predmet vraća na ponovni postupak tijelu koje je donijelo ukinuti akt. Ako se do donošenja odluke Ustavnog suda promijenio zakon koji određuje nadležnost za postupanje u toj pravnoj stvari, tijelo koje je provelo postupak i donijelo ukinuti akt dužno je bez odgode dostaviti predmet nadležnom tijelu.
(...)«
S obzirom da je Općinski sud u Metkoviću u međuvremenu ustrojen kao Općinski sud u Dubrovniku – Stalna služba Metković, Ustavni sud je ovaj predmet vratio na ponovni postupak Općinskom sudu u Dubrovniku (točka III. izreke).
117. Objava ove odluke temelji se na članku 29. Ustavnog zakona (točka IV. izreke odluke).
Broj: U-III-3360/2014
Zagreb, 6. lipnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
