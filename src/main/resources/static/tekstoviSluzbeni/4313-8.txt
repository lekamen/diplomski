 težim od uobičajenih, a koji zahtijevaju posebne psihofizičke napore radnika,
– naknade za pogonsku pripravnost.
Radniku poslodavac može isplatiti i posebni stimulacijski dodatak na plaću.
Članak 63.
Sredstva za plaće i druga primanja radnika poslodavac je dužan prioritetno osigurati, neovisno o potrebnim sredstvima za obavljanje djelatnosti poslodavca.
Plaća iz članka 61. ovog Kolektivnog ugovora isplatit će se radniku i u slučaju kad poslodavac ostvaruje poslovni gubitak.
Osnovna plaća
Članak 64.
Osnovna plaća radnika za puno radno vrijeme i normalan učinak predstavlja najniži iznos plaće koju je poslodavac dužan isplatiti radniku na radnom mjestu određene grupe složenosti i normalnih radnih uvjeta.
Članak 65.
Osnovna plaća radnika, za poslove najnižeg stupnja složenosti izračunava se na temelju vrijednosti boda od najmanje 7,45 kn bruto i tom iznosu dodaje se 0,920 bodova po satu ostvarenog redovnog efektivnog radnog vremena za troškove prehrane.
Vrijednost boda iz prethodnog stavka, počevši od 1. siječnja 2017. do 31. prosinca 2017. godine povećava se za stopu rasta potrošačkih cijena u RH u 2016. godini.
Vrijednost boda iz prethodnog stavka, počevši od 1. siječnja 2018. do 31. ožujka 2018. godine povećava se za stopu rasta potrošačkih cijena u RH u 2017. godini.
Radnik nema pravo na dodatak za troškove prehrane u slučaju hitne intervencije izvan redovnog radnog vremena.
Vrijednost boda za tekući mjesec donosi Uprava HEP-a d.d.
Korekcija vrijednosti boda provodit će se sukladno povećanju potrošačkih cijena u Republici Hrvatskoj, prema objavljenim podacima Državnog zavoda za statistiku za stopu rasta prosječnog godišnjeg indeksa potrošačkih cijena, jedan puta godišnje na dan 1. siječnja za svaku kalendarsku godinu za vrijeme važenja ovog Ugovora, uz uvjet pozitivnog financijskog rezultata poslovanja prema Godišnjim konsolidiranim financijskim izvještajima Hrvatske elektroprivrede d.d.
Članak 66.
Osnovni broj bodova za normalni radni učinak u punom radnom vremenu utvrđen je tako da se koeficijent, kojim se vrednuje pojedini posao, pomnoži s 400.
Osnovni broj bodova i koeficijent iz Ugovora o radu za pojedinog radnika, mogu se mijenjati promjenom općeg akta na način utvrđen u Zakonu o radu.
Složenost poslova vrednuje se koeficijentom od 1,00 do 6,00.
Članak 67.
Iz raspona navedenih u prethodnom članku izuzimaju se radna mjesta radnika, koji su sklopili poseban Ugovor s poslodavcem.
Za radnike s kojima je poslodavac sklopio poseban Ugovor o međusobnim pravima i obvezama, plaća se utvrđuje na način utvrđen u tom Ugovoru.
Dodatak na plaću na neprekidni radni staž u HEP-u
Članak 68.
Osnovna plaća (osnovni broj bodova) radnika povećava se za 0,15% za svaku godinu neprekidnog radnog staža kod poslodavca.
Dodatak na plaću na ukupni radni staž
Članak 69.
Osnovna plaća radnika iz članka 68. ovog Kolektivnog ugovora povećava se za svaku godinu ukupnog radnog staža za 0,50 posto.
U godine radnog staža, za koje radnik ima pravo na povećanje plaće iz prethodnog stavka, uračunavaju se godine efektivnog rada.
Uvećanje plaće po osnovi izvršavanja poslova i radnih zadataka
Članak 70.
Poslodavac može osnovni broj bodova radnika povećati do 20% kada radnik izvršava poslove i radne zadatke u opsegu i kvaliteti koja je veća od prosječne odnosno uobičajene.
Odluku o ostvarivanju prava iz prethodnog stavka donosi direktor društva uz prethodnu suglasnost predsjednika Uprave HEP-a d.d.
Dodatak na plaću za rad u posebnim okolnostima
Članak 71.
Osnovna plaća radnika povećava se za rad u sljedećim posebnim okolnostima:
– za noćni rad za 50 posto – za prekovremeni rad za 50 posto – za rad subotom i nedjeljom za 35 posto – za rad u drugoj smjeni u slučaju stalnog smjenskog rada za 20 posto.
Pravo na povećanje plaće iz prethodnog stavka radnik ostvaruje samo za sate rada odrađene u posebnim okolnostima.
Kada radnik radi na dane blagdana utvrđene zakonom ima pravo na naknadu plaće i plaću uvećanu za 50 posto.
Ukoliko se rad radnika obavlja uz istodobno