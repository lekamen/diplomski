 obavlja nadzor nad zakonitošću rada prvostupanjskih tijela u provođenju prvostupanjskog postupka priznavanja statusnih i materijalnih prava propisanih pozitivnim zakonskim propisima iz svoje nadležnosti.
Uprava obavlja kontrolu zakonitosti ostvarenih prava i postupa po prijavama fizičkih i pravnih osoba u kojima se iznosi sumnja u zakonito ostvarivanje statusa i prava sukladno Zakonu o pravima hrvatskih branitelja iz Domovinskog rata i članova njihovih obitelji, te Zakonu o zaštiti vojnih i civilnih invalida rata. Zajedno s Ministarstvom unutarnjih poslova i Ministarstvom obrane surađuje na provjeri dokumentacije relevantne za priznavanje određenog statusa i prava, kada postoji sumnja u vjerodostojnost iste. Surađuje s Ministarstvom unutarnjih poslova, Ravnateljstvom policije te Ministarstvom obrane i Državnim odvjetništvom Republike Hrvatske tijekom i nakon provođenja kriminalističkih istraživanja u svom djelokrugu rada.
Uprava surađuje s Povjerenstvom za reviziju ocjene invalidnosti u smislu dodatne kontrole zakonitosti ostvarenih prava, te u postupku priznavanja prava iz mirovinskog osiguranja prema Zakonu o pravima hrvatskih branitelja iz Domovinskog rata i članova njihovih obitelji. Surađuje s Hrvatskim zavodom za mirovinsko osiguranje u smislu razmjene podataka o ostvarenim pravima iz Zakona o hrvatskim braniteljima iz Domovinskog rata i članova njihovih obitelji.
Uprava provodeći program stambenog zbrinjavanja osobama koje ostvaruju pravo, a nemaju riješeno stambeno pitanje ili je riješeno na neodgovarajući način osigurava stambeno zbrinjavanje kupnjom stanova po pristupačnijim uvjetima od tržišnih u pogledu kamata i rokova otplate. Radi poboljšanja kvalitete stanovanja dodjeljuje stambene kredite za dogradnju, nastavak izgradnje i dovršenje obiteljske kuće te kredite za razliku u površini stana i kredite za poboljšanje uvjete stanovanja.
Uprava obavlja upravne i druge stručne poslove vezano za problematiku stambenog zbrinjavanja članova obitelji smrtno stradaloga, umrloga, zatočenoga ili nestaloga hrvatskoga branitelja i HRVI iz Domovinskoga rata, zaprima u postupak njihove zahtjeve za dodjelu stana ili kredita odnosno za financijsku potporu za kupnju ili izgradnje prve nekretnine, te za subvenciju na kamate za kredite u komercijalnim bankama do visine tržišne kamate, donosi u upravnom postupku rješenja o pravu na dodjelu stana, stambenog kredita i financijsku potporu; surađuje s drugim tijelima državne uprave te jedinicama lokalne i područne samouprave poradi učinkovite provedbe i ostvarivanja prava na stambeno zbrinjavanje, vodi evidenciju o imovini koja je dana na upravljanje Ministarstvu radi stambenog zbrinjavanja; organizira upravljanje stambenim zgradama i stanovima, te gospodari sa istima. Radi kvalitetnog i odgovarajućeg stambenog zbrinjavanja poduzima radnje oko uređenja stanova koji se nalaze pod njegovim upravljanjem.
Uprava sudjeluje u izradi strateškog plana Ministarstva definiranjem ciljeva, načina ostvarenja i pokazatelja uspješnosti, prati ispunjavanje postavljenih ciljeva te osigurava informacije za redovito polugodišnje i godišnje izvješćivanje o postignutim rezultatima, utvrđuje rizike uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i o njima izvješćuje koordinatora za rizike i koordinatora aktivnosti za uspostavu procesa upravljanja rizicima na razini Ministarstva. Uprava sudjeluje u izradi Financijskog plana Ministarstva u svom području rada za buduće razdoblje; predlaže mjesečnu dinamiku potrebnih financijskih sredstava te je odgovorna za izradu mjesečnog financijskog plana, odnosno planiranje potrebnih sredstava na mjesečnoj razini radi osiguranja pravovremene i kvalitetne provedbe programa i aktivnosti Uprave.
Uprava surađuje sa Samostalnom službom za strateške inicijative i projekte Europske unije u poslovima pripreme stručnih podloga i analiza iz svog djelokruga potrebnih za izradu dokumenata za korištenje sredstava iz različitih 