 raspoređivanja u postrojbu.
VII. NAČIN ZADUŽENJA, ZAMJENE I POVRATA ODORE
Članak 30.
(1) Zaduživanje odore obavlja se osobnim zaduženjem u poslovnom informacijskom sustavu prema kriterijima iz ovog Pravilnika, sukladno Popisu s količinom zaduženja i rokovima uporabe, koji je tiskan uz ovaj Pravilnik i njegov je sastavni dio (Prilozi 1. i 2.).
(2) Pripadnici Operativnih snaga odoru moraju nositi, održavati i čuvati u čistom i urednom stanju.
(3) Zamjena dijelova službene i zaštitne radne odore koji su oštećeni ili uništeni u obavljanju službe ili povodom obavljanja službe provodi se na temelju pisanog zahtjeva pripadnika Operativnih snaga uz odobrenje načelnika nadležnog sektora Uprave.
(4) Ukoliko oštećenje ili uništenje pojedinog dijela odore nije nastalo kao posljedica obavljanja službe ili sudjelovanja u zadaćama sustava civilne zaštite, novi dio odore izdat će se na trošak pripadnika Operativnih snaga.
Članak 31.
(1) Redovna zamjena odore obavlja se nakon proteka roka uporabe, automatizmom, u informacijskom poslovnom sustavu.
(2) Prilikom redovne zamjene odore, ne vraća se odora kojoj je istekao rok trajanja.
(3) Kada iz bilo kojih razloga osoba izgubi status pripadnika Operativne snage, u roku sedam dana od njihovog nastanka dužna je vratiti odoru/e i sve pripadajuće oznake, osim posebne oznake s imenom i prezimenom.
Članak 32.
(1) Evidenciju o zaduženju službenih i zaštitno radnih odora vodi Sektor općih poslova Uprave u poslovnom informatičkom sustavu.
(2) Načelnici sektora Uprave, pročelnici područnih ureda Uprave i zapovjednici DIP-a nadziru namjensko korištenje i nošenje odora pripadnika Operativnih snaga.
VIII. NAČIN NOŠENJA ODORE
Članak 33.
Pripadnici Operativnih snaga odoru ili dijelove odore s posebnim oznakama specijalnosti i dužnosti ne smiju nositi:
– kada ne obavljaju službene zadaće
– kao sudionici mirnog okupljanja i javnog prosvjeda
– za vrijeme udaljenja od dužnosti
– za vrijeme korištenja godišnjeg odmora ili bolovanja.
Članak 34.
Posudbu dijelova službene ili zaštitne radne odore za potrebe snimanja filmova, kazališnih predstava i drugih srodnih aktivnosti može odobriti čelnik Uprave.
IX. PRIJELAZNA I ZAVRŠNE ODREDBE
Članak 35.
Od dana stupanja na snagu ovog Pravilnika sve odore i oznake na službenim i zaštitnim radnim odorama upotrebljavaju se do dana isteka propisanog roka za uporabu odora, odnosno do njihove zamjene sukladno odredbama ovog Pravilnika.
Članak 36.
Danom stupanja na snagu ovog Pravilnika prestaje važiti Pravilnik o odori pripadnika operativnih snaga zaštite i spašavanja Državne uprave za zaštitu i spašavanje (»Narodne novine«, br. 81/09 i 115/10).
Članak 37.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 012-02/15-04/52
Urbroj: 543-01-08-01-16-3
Zagreb, 24. listopada 2016.
Ravnatelj dr. sc. Jadran Perinić, v. r.
PRILOG 1.
POPIS DIJELOVA ODORE S KOLIČINOM ZADUŽENJA I ROKOVIMA UPORABE ZA PRIPADNIKE DRŽAVNIH INTERVENCIJSKIH POSTROJBI I DRŽAVNE SLUŽBENIKE I NAMJEŠTENIKE DRŽAVNE UPRAVE
Red. br. Naziv Pripadajuća količina po pripadniku/kom. Rok uporabe 1 2 3 4 SLUŽBENA ODORA 1. Kapa sa šiltom 1 5 godina 2. Kapa vunena 1 10 godina 3. Jakna 1 5 godina 4. Hlače 2 5 godina 5. Košulja dugih rukava 2 3 godine 6. Košulja kratkih rukava 2 3 godine 7. Podjakna 1 5 godina 8. Remen 1 do uništenja 9. Obuća – cipele niske 1 par 10 godina 10. T majica kratkih rukava 2 3 godine 11. T majica dugih rukava 2 5 godina 12. Polo majica s logom kratkih rukava 2 3 godine 13. Polo majica s logom dugih rukava 2 3 godine 14. Donje rublje 15. Gaće kratke 2 5 godina 16. Atletska majica 2 5 godina 17. Termo donje rublje 18. Gaće dugih nogavica 2 5 godina 19. Majica dugi rukav 2 5 godina 20. Čarape (zimske i ljetne) 4 para 1 godina 21. Zimske rukavice 1 par do uništenja 22. Rollo flis vesta 1 do uništenja ZAŠTITNA RADNA ODORA 1. Podkapa 1 7 godina 2. Kombinezon 1 2 godine 3. Zaštitna jakna ili zaštitno odijelo vatrogasno 1 10 godina 4. Zaštitne hlače 1 10 godina 5. Remen široki 1 5