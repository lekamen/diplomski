 ministru, županu, gradonačelniku odnosno odgovornoj osobi nadležne institucije koja procjenjuje opravdanost prijedloga uzimajući u obzir kriterije iz članka 14. ovoga Pravilnika i donosi odluku o načinu uspostave unutarnje revizije, uz prethodnu suglasnost ministra financija.
Članak 14.
Kriteriji za procjenu opravdanosti iz članka 5., 6., 7., 9., 10., 11., 12. i 13. ovoga Pravilnika uključuju visinu prihoda i rashoda, broj zaposlenih, organizacijsko i teritorijalno ustrojstvo, vrijednost financijskih transakcija, ulogu u sustavu upravljanja i kontrole korištenja sredstava Europske unije, strateški i razvojni značaj institucije i druge specifičnosti ovisno o području poslovanja.
III. UVJETI ZA NAČINE USPOSTAVE UNUTARNJE REVIZIJE
Ustrojavanje jedinice za unutarnju reviziju
Članak 15.
(1) Jedinica za unutarnju reviziju ustrojava se kao samostalna unutarnja ustrojstvena jedinica ustrojstveno i funkcionalno izravno odgovorna odgovornoj osobi institucije te funkcionalno odgovorna i revizorskom odboru, gdje je primjenjivo.
(2) Jedinica za unutarnju reviziju mora imati najmanje tri unutarnja revizora, uključujući rukovoditelja unutarnje revizije.
(3) Iznimno od stavka 2. ovoga članka, institucije koje imaju manje od 250 zaposlenih, uključujući zaposlene u institucijama iz nadležnosti, mogu uspostaviti unutarnju reviziju ustrojavanjem jedinice za unutarnju reviziju s najmanje dva unutarnja revizora, uključujući rukovoditelja unutarnje revizije.
(4) Potreban broj unutarnjih revizora iznad propisanog minimuma iz stavka 2. i 3. ovoga članka utvrđuje svaka institucija, vodeći računa o djelokrugu rada i postavljenim ciljevima, broju institucija iz nadležnosti, broju zaposlenih i financijskim sredstvima kojima institucija raspolaže.
Imenovanje unutarnjeg revizora
Članak 16.
Radno mjesto za imenovanog unutarnjeg revizora ustrojava se kao radno mjesto samostalnog izvršitelja ustrojstveno i funkcionalno izravno odgovorno odgovornoj osobi institucije te funkcionalno odgovorno i revizorskom odboru, gdje je primjenjivo.
Osnivanje zajedničke jedinice za unutarnju reviziju
Članak 17.
(1) Zajednička jedinica za unutarnju reviziju iz članka 9. stavka 1. točke b), članka 10. stavka 1. točke b) i članka 11. ovoga Pravilnika ustrojava se kao samostalna unutarnja ustrojstvena jedinica kod jednog od korisnika proračuna, a sporazumom o međusobnim odnosima korisnika proračuna za koje zajednička jedinica za unutarnju reviziju obavlja poslove unutarnje revizije, uređuje se njezino financiranje i druga pitanja važna za njezin rad.
(2) Zajednička jedinica za unutarnju reviziju ustrojstveno i funkcionalno izravno je odgovorna odgovornoj osobi korisnika proračuna gdje je ustrojena, a funkcionalno je odgovorna i odgovornim osobama korisnika proračuna za koje obavlja poslove unutarnje revizije.
(3) Zajednička jedinica za unutarnju reviziju mora imati najmanje tri unutarnja revizora, uključujući rukovoditelja unutarnje revizije.
Sporazum o obavljanju poslova unutarnje revizije
Članak 18.
(1) Unutarnja revizija uspostavlja se sklapanjem sporazuma o obavljanju poslova unutarnje revizije s institucijom koja ima ustrojenu jedinicu za unutarnju reviziju, zajedničku jedinicu za unutarnju reviziju ili imenovanog unutarnjeg revizora, s time da je najmanje jedan unutarnji revizor u jedinici ili zajedničkoj jedinici, odnosno imenovani unutarnji revizor ovlašten za obavljanje poslova unutarnje revizije sukladno članku 26. Zakona.
(2) Sporazum o obavljanju poslova unutarnje revizije predlagatelj sporazuma i institucija iz stavka 1. ovoga članka sklapaju uz prethodnu suglasnost ministra financija.
IV. OBVEZE I ODGOVORNOSTI U VEZI S OBAVLJANJEM POSLOVA UNUTARNJE REVIZIJE I REZULTATIMA OBAVLJENIH REVIZIJA
Članak 19.
(1) Rukovoditelj unutarnje revizije obvezan je osigurati da je strateški plan unutarnje revizije pripremljen temeljem procjene rizika obavljene od strane unutarnje revizije te da su ciljevi i aktivnosti unutarnje revizije dosljedni ciljevima i prioritetima institucije.