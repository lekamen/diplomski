sveučilišta, veleučilišta i visokih škola za akademsku godinu 2015./2016.
Sredstva potrebna za subvenciju troškova iz točke III. podtočke 2. ove Odluke i sufinanciranje materijalnih troškova iz točke VI. ove Odluke planiraju se na temelju broja redovitih studenata koji nisu diplomirali i koji su stekli 55 ili više ECTS bodova u prethodnoj akademskoj godini uvećana za 5%.
VIII.
Ova Odluka odnosi se na javna sveučilišta, veleučilišta i visoke škole koja s Ministarstvom znanosti, obrazovanja i sporta potpišu trogodišnje ugovore kojima se definiraju ciljevi subvencije, aktivnosti i rezultati za ostvarivanje ciljeva, indikatori praćenja provedbe te dinamika dostave izvještaja o provedbi ugovora.
IX.
Sredstva za subvencije participacije redovitih studenata u troškovima studija i sufinanciranje materijalnih troškova su sredstva namijenjena za pokrivanje svih troškova javnih sveučilišta, veleučilišta i visokih škola koji se odnose na izvođenje studijskih programa. Sveučilišta samostalno donose odluku na koji će način ukupna sredstva dodijeljena sveučilištu raspoređivati po sastavnicama.
X.
Ukupna godišnja sredstva za subvenciju participacije u troškovima studija i sufinanciranje materijalnih troškova ne mogu biti manja od 4.500.000,00 kuna za sveučilišta, odnosno 1.000.000,00 kuna za veleučilište ili visoku školu.
XI.
Za provedbu ove Odluke, sukladno točki VII. ove Odluke, potrebno je osigurati iznos od ukupno 1.000.000.000,00 kuna zaključno do i uključujući proračunsku godinu 2018.
Sredstva u iznosu od 50.000.000,00 kuna, potrebna za provedbu ove Odluke u 2015. godini, osigurana su u okviru razdjela Ministarstva znanosti, obrazovanja i sporta.
Sredstva u iznosu od 300.000.000,00 kuna, potrebna za provedbu ove Odluke u 2016. godini, osigurana su u Projekciji državnog proračuna za 2016. godinu, u okviru razdjela Ministarstva znanosti, obrazovanja i sporta.
Sredstva u iznosu od 315.000.000,00 kuna, potrebna za provedbu ove Odluke u 2017. godini, osigurana su u Projekciji državnog proračuna za 2017. godinu, u okviru razdjela Ministarstva znanosti, obrazovanja i sporta.
Sredstva u iznosu od 335.000.000,00 kuna, potrebna za provedbu ove Odluke u 2018. godini, bit će osigurana u državnom proračunu za 2018. godinu, u okviru razdjela Ministarstva znanosti, obrazovanja i sporta.
Sva sredstva za provedbu ove Odluke Ministarstvo znanosti, obrazovanja i sporta osigurat će u okviru limita koje će Vlada Republike Hrvatske utvrditi smjernicama ekonomske i fiskalne politike.
XII.
Za provedbu ove Odluke zadužuju se Ministarstvo znanosti, obrazovanja i sporta i Ministarstvo financija.
XIII.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/302
Urbroj: 50301-04/04-15-2
Zagreb, 23. srpnja 2015.
Predsjednik Zoran Milanović, v. r.
