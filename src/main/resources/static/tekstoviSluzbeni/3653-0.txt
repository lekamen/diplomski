37 22.04.2016 Pravilnik o načinu izbora arbitra i provođenju postupka arbitraže u postupcima nadomještanja suglasnosti
MINISTARSTVO RADA I MIROVINSKOGA SUSTAVA
1002
Na temelju članka 151. stavka 7. Zakona o radu (»Narodne novine«, broj 93/14), ministrica rada i mirovinskoga sustava donosi
PRAVILNIK
O NAČINU IZBORA ARBITRA I PROVOĐENJU POSTUPKA ARBITRAŽE U POSTUPCIMA NADOMJEŠTANJA SUGLASNOSTI
I. OPĆE ODREDBE
Članak 1.
(1) Ovim Pravilnikom uređuje se način izbora arbitra i provođenja postupka arbitraže u postupcima nadomještanja prethodne suglasnosti radničkog vijeća na odluku poslodavca u slučajevima suodlučivanja radničkog vijeća ili suglasnosti sindikalnog povjerenika s pravima i obvezama radničkog vijeća, o toj odluci.
(2) Ovim Pravilnikom uređuje se i način izbora arbitra i provođenja postupka arbitraže u postupcima nadomještanja prethodne suglasnosti sindikata na otkaz ugovora o radu sindikalnom povjereniku.
(3) Način izbora arbitra i provođenja postupka arbitraže propisan ovim Pravilnikom primjenjivat će se i u postupcima nadomještanja prethodne suglasnosti radničkog vijeća ili sindikalnog povjerenika s pravima i obvezama radničkog vijeća na otkaz ugovora o radu povjereniku zaštite na radu u skladu s posebnim propisom.
(4) Način izbora arbitra i provođenja postupka arbitraže propisan ovim Pravilnikom primjenjivat će se i u postupcima nadomještanja prethodne suglasnosti radničkog vijeća ili sindikalnog povjerenika s pravima i obvezama radničkog vijeća za korištenje nadzornih uređaja u skladu s posebnim propisom.
(5) Ovim Pravilnikom propisuje se i način obavljanja administrativnih poslova za potrebe arbitražnog postupka.
(6) Izrazi koji se koriste u ovom Pravilniku, a imaju rodno značenje, koriste se neutralno i odnose se jednako na muški i ženski rod.
Članak 2.
(1) Postupak arbitraže provodi se u slučaju kada radničko vijeće ili sindikalni povjerenik s pravima i obvezama radničkog vijeća ili sindikat uskrati prethodnu suglasnost iz članka 1. stavka 1., 2. 3. i 4. ovoga Pravilnika, a poslodavac zatraži da tu suglasnost nadomjesti arbitražna odluka (u daljnjem tekstu: spor).
(2) Stranke u sporu su poslodavac i radničko vijeće, ili poslodavac i sindikalni povjerenik s pravima i obvezama radničkog vijeća, ili poslodavac i sindikat koji je uskratio suglasnost.
II. LISTA ARBITARA
Članak 3.
(1) Listu arbitara na nacionalnoj razini po županijama odlukom utvrđuje Gospodarsko-socijalno vijeće (u daljnjem tekstu: GSV).
(2) Iznimno od stavka 1. ovoga članka, ako GSV nije osnovan ili je prestao s radom, listu arbitara na nacionalnoj razini po županijama utvrdit će odlukom ministar nadležan za poslove rada (u daljnjem tekstu: ministar).
(3) Odluka iz stavka 1. i 2. ovoga članka objavljuje se u »Narodnim novinama« te na mrežnim stranicama ministarstva nadležnog za poslove rada (u daljnjem tekstu: ministarstvo).
(4) Na listi arbitara može biti imenovana osoba koja ima najmanje završeni diplomski sveučilišni studij pravnog smjera, koja je radila na području radnog prava u trajanju od najmanje pet godina, te ima položen pravosudni ispit.
(5) Na listi arbitra u određenoj županiji može biti osoba koja ima prebivalište ili boravište u županiji za koju se utvrđuje lista, ili ima prebivalište ili boravište u nekoj od susjednih županija.
Članak 4.
(1) Postupak izbora arbitara za listu iz članka 3. stavka 1. ovoga Pravilnika, provodi ministarstvo.
(2) Postupak izbora arbitara započinje javnim pozivom svim zainteresiranima osobama, odnosno predlagateljima kandidata koji se objavljuje na mrežnim stranicama ministarstva.
(3) Kandidate za arbitre mogu predlagati sindikati, udruge sindikata više razine, udruge poslodavaca, udruge poslodavaca više razine, Vlada Republike Hrvatske i županijska Gospodarsko-socijalna vijeća.
Članak 5.
Lista arbitara s njihovim osobnim kompetencijama i profesionalnim iskustvom objavljuje se na mrežnim stranicama ministarstva.
III. POSTUPAK ARBITRAŽE
Odabir arbitra
Članak 6.
(1) Postupak arbitraže provodi jedan arbitar.
(2)