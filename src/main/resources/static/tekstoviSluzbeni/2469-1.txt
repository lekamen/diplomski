 tužitelja bili transparentni i nediskriminirajući, nego je propisao i konkretne financijske uvjete koje je tužitelj obvezan ugraditi u standardnu ponudu. Pritom tužitelj u svojem financijskom poslovanju ne primjenjuje uvjete koje je Odlukom propisao tuženik, tako da svrha propisivanja predmetnih financijskih uvjeta ne može biti provedba obveze nediskriminacije. Naime, tuženik je propisao da je tužitelj dužan u standardnoj ponudi predvidjeti propisivanje roka dospijeća plaćanja računa, ograničavanje prava vjerovnika primijeniti postupak prisilne naplate potraživanja iz instrumenata osiguranja plaćanja i određivanja redoslijeda uračunavanja ispunjenja, što nisu obveze koje je tuženik ovlašten odrediti na temelju članka 58. ZEK-a. Navedeni članak tuženiku daje ovlast naložiti tužitelju da učini javno dostupnima određene podatke, a propisivanje financijskih uvjeta pod kojima će tužitelj pružati svoju uslugu zasigurno se ne može podvesti pod »učiniti javno dostupnim određene podatke«. Stoga, propisivanjem instrumenata osiguranja plaćanja, rokova plaćanja i novčanih obveza, postupka i rokova naplate potraživanja tuženik izravno ulazi u područje obvezno pravnih odnosa između operatora sa značajnom tržišnom snagom kao prodavatelja usluga i operatora korisnika kao kupca istih. Na taj način tuženik utvrđuje sadržaj financijskih uvjeta, pod kojima je operator sa značajnom tržišnom snagom ovlašten pružati usluge, odnosno regulira njegovo financijsko poslovanje, iako navedeno nije dio njegovih ovlasti, niti može biti sadržaj obveze transparentnosti iz članka 58. ZEK-a. Ne samo što je, pozivajući se na članak 58. ZEK-a, tuženik tužitelju odredio obveze koje mu na temelju ove odredbe nije bio ovlašten odrediti, nego je pritom postupio protivno Zakonu o obveznim odnosima (»Narodne novine« 35/05. i 41/08.) i Zakonu o financijskom poslovanju predstečajnoj nagodbi (»Narodne novine« 108/12., 144/12. i 81/13.). Nadalje, u tužbi upućuje na odredbe članka 171. Zakona o obveznim odnosima te odredbe Zakona o financijskom poslovanju i predstečajnoj nagodbi te detaljno obrazlaže zašto smatra da je postupanje tuženika protivno navedenim zakonima. Posebno napominje da ga je tuženik Odlukom obvezao kao vjerovnika operatora koji je u postupku predstačajne nagodbe, da poduzima radnje kojima si može prouzročiti štetu (povećanje obujma poslovanja s nelikvidnim i/ili prezaduženim dužnikom) ili je omogućio dužniku operatoru elektroničkih komunikacija da u odnosu na određenog vjerovnika (tužitelja) poduzima štetne radnje (naručivanje novih usluga). Na taj način Odluka definira međusobne odnose tužitelja i operatora dužnika u postupku predstečajne nagodbe protivno načelu postupanja u dobroj vjeri kako je ono propisano člankom 23. Zakona o financijskom poslovanju i predstečajnoj nagodbi. Time što je osporenom Odlukom ušao u područje regulacije navedenog Zakona i to na način koji je protivan odredbama Zakona o financijskom poslovanju i predstečajnoj nagodbi, tuženik je prekoračio svoje ovlasti kako su mu one dodijeljene člankom 5. stavkom 1. i člankom 12. ZEK-a te odredio tužitelju obveze za koje nema utemeljenja niti u jednom zakonu. Smatra da je sukladno članku 98. stavku 5. Zakona o općem upravnom postupku (»Narodne novine« 47/09.) tuženik bio dužan obrazložiti odluku i u dijelu propisivanja financijskih uvjeta njegovog poslovanja. Međutim, iz odluke nije vidljivo koje su to okolnosti koje opravdavaju svaku od propisanih obveza, pa mu je onemogućeno u potpunosti ostvariti pravo na žalbu, odnosno upravnu tužbu budući da nije upoznat s razlozima donošenja odluke. Ističe da je tuženik odlukom odredio izrazito visoke iznose ugovornih kazni za slučaj zakašnjenja s ispunjenjem, bez da je obrazložio konkretno određene iznose te je na taj način tužitelju odredio obvezu u slučaju kašnjenja s ispunjenjem i zahtjeva operatora isplatiti visoku ugovornu kaznu, bez da je obrazložio zašto je upravo iznose koje je odredio smatrao razmjernima. Tuženik nigdje nije obrazložio