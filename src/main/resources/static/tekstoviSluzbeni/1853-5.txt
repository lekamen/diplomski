 će odrediti registraciju životinja na druge/drugog posjednika na farmi ili premještanje životinja na drugu odgovarajuću farmu ovisno o tome što je u danom trenutku povoljnije, uz dobivanje suglasnosti oba posjednika.
(3) U slučaju smrti posjednika, kada na farmi ne postoje životinje, a iste su registrirane u odgovarajućim bazama JRDŽ-a, deaktivaciju pojedinog posjednika/farme može zahtijevati i ovlašteni veterinar ili djelatnik HPA, dostavom Priloga II sa zabilješkom o smrti posjednika, a u skladu s odredbama ovoga Pravilnika.
(4) Registraciju premještanja posjednika iz stavka 2. ovoga članka obavlja ovlaštena veterinarska organizacija, a registraciju promjene posjednika obavljaju HPA ili ovlaštena veterinarska organizacija.
(5) Troškove iz stavka 4. ovoga članka snosi posjednik na kojega se registriraju životinje osim ako drugim propisima ili aktima nadležno tijelo nije odredilo da troškove snosi Državni proračun.
(6) Posjednik na kojega su u slučajevima iz stavka 2. ovoga članka registrirane životinje ne smatra se vlasnikom tih životinja u skladu s odredbama ovoga Pravilnika.
IV. OBVEZE POSJEDNIKA ŽIVOTINJA
Članak 19.
(1) Posjednik životinja dužan je:
(a) prijavljivati sve promjene na farmi u skladu s odredbama ovoga pravilnika i posebnim propisima;
(b) omogućiti obavljanje poslova ovlaštenoj veterinarskoj organizaciji, kontrolnom tijelu, djelatnicima HPA i nadležnoj inspekciji ne dovodeći u pitanje druge posebne propise;
(c) prijaviti odmah svaku promjenu zdravstvenog stanja i uginuće ovlaštenom veterinaru nadležne veterinarske organizacije;
(d) obavijestiti ovlaštenog veterinara o premještanju životinja na farmi u skladu s posebnim propisima;
(e) ažurno voditi evidencije koje su propisane posebnim propisima.
(2) U slučaju stada službeno slobodnog od određene bolesti životinja i ako to zahtijeva poseban propis, posjednik je dužan izolirati novonabavljene životinje prije uvođenja u stado kako bi se omogućilo da ih pregleda ovlašteni veterinar nadležne veterinarske organizacije i ako je potrebno uzme uzorke za dijagnostičke pretrage.
(3) Posjednik mora poduzeti sve potrebne mjere da osigura zaštitu životinja za koje se brine, te osigurati da se životinjama ne prouzroče nepotrebni bolovi, ozljede, patnje i bolest.
(4) Potrebno je osigurati da su uvjeti u kojima se životinje uzgajaju i/ili drže, a s obzirom na vrstu životinje, njezin stupanj razvoja, prilagodbe i udomaćenosti te fiziološke i etološke potrebe, u skladu s postojećom praksom i znanstvenim saznanjima.
(5) Bolesnim, ozlijeđenim ili iscrpljenim životinjama mora biti odmah osigurana odgovarajuća briga.
(6) Bolesne, ozlijeđene ili iscrpljene životinje moraju biti držane odvojeno od drugih životinja u prostorijama/prostorima sa suhom i udobnom steljom.
(7) Posjednik mora pravovremeno zatražiti veterinarsku pomoć za bolesne ili ozlijeđene životinje te kod poroda ako je to potrebno i osigurati odgovarajuću njegu bolesnih, ozlijeđenih i iscrpljenih životinja.
(8) Posjednik je dužan provoditi biosigurnosne mjere na farmi.
V. OBVEZE OVLAŠTENOG VETERINARA NA FARMI
Članak 20.
Osim prava i obveza određenih Zakonom o veterinarstvu, ovlašteni veterinar nadležne veterinarske organizacije:
1. može s vlasnikom farme i posjednikom ili posjednicima na farmi kao i odgovornim osobama na farmi biti jedino u odnosu koji ne dovodi u sumnju njegovu nepristranost;
2. dužan je redovito usavršavati znanja iz područja zaštite zdravlja životinja i propisa koji se odnose na zdravlje životinja;
3. dužan je davati posjedniku životinja odgovarajuće informacije i pomoć kako bi se poduzele sve propisane i druge mjere za zaštitu zdravlja i dobrobiti životinja i održavanje statusa stada, osobito u odnosu na programe iskorjenjivanja bolesti životinja koje određuje nadležno tijelo te ostale savjete vezane za držanje životinja i biosigurnost na farmi;
4. dužan je kontrolirati jesu li životinje u stadu označene;
5. dužan je kontrolirati udovoljavanje uvjetima za certificiranje zdravlja životinja u stadu,