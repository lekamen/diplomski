 1. točke 8. i stavka 6. ZEK-a i članka 96. Zakona o općem upravnom postupku (»Narodne novine« 47/09.) riješeno kao u izreci osporenog rješenja.
Također se dodaje da je presudom ovog Suda poslovni broj: UsII-17/12 od 13. svibnja 2015. dovršen upravni spor pokrenut u povodu tužbe tužitelja podnesene protiv odluke tuženika od 12. travnja 2012., na način da je ista odbijena.
Prigovori koje tužitelj ponavlja u tužbi, a tiču se ocjene zakonitosti te odluke od 12. travnja 2012. nisu odlučni za rješenje predmetne upravne stvari.
Također niti prijedlog tužitelja za odgodu izvršenja pobijane odluke iz naprijed navedenih razloga nije osnovan, te se s time u vezi napominje da je odgoda izvršenja dopuštena samo iznimno uz skupno ispunjenje zakonom propisanih pretpostavki, koje ovdje nisu ispunjene, niti tužitelj u prijedlogu ističe konkretne razloge na kojima temelji prijedlog, pa je isti valjalo odbiti.
Odluka o objavi presude temelji se na odredbi članka 14. stavka 8. ZEK-a.
Broj: UsII-27/12-5
Zagreb, 23. ožujka 2016.
Predsjednica vijeća Sanja Štefan, v. r.
