 usjeve certificiranog sjemenskog krumpira klasa B su sljedeći:
a) broj biljaka koje ne pripadaju sorti, te broj biljaka druge sorte zajedno ne smiju premašivati 0,5 %;
b) broj biljaka zaraženih crnom nogom ne smije premašivati 4,0 %;
c) u izravnom potomstvu broj biljaka sa simptomima virusne infekcije ne smije premašivati 10,0 %;
d) broj biljaka sa simptomima mozaika, ili simptomima virusa uvijenosti lista ne smije premašivati 6,0 %.
3) Tolerancije koje se primjenjuju za partije s obzirom na sljedeće nečistoće, nedostatke i bolesti za klasu A i klasu B:
a) gomolji sjemenskog krumpira koje je zahvatila trulež, osim prstenaste truleži ili smeđe truleži, ne premašuje 0,5 % masenog udjela, od čega sjemenski krumpir zahvaćen mokrom truleži ne premašuje 0,2 % masenog udjela;
b) gomolji sjemenskog krumpira koje je zahvatila bijela noga na više od 10,0 % njihove površine ne premašuje 5,0 % masenog udjela;
c) gomolji sjemenskog krumpira koje je zahvatila obična krastavost na više od jedne trećine njihove površine ne premašuje 5,0 % masenog udjela;
d) gomolji sjemenskog krumpira koje je zahvatila prašna krastavost na više od 10,0 % njihove površine ne premašuje 3,0 % masenog udjela;
e) gomolji smežurani zbog prevelike isušenosti ili isušenosti koju je prouzročila srebrolikost kore ne premašuje 1,0 % masenog udjela;
f) gomolji sjemenskog krumpira s vanjskim nedostacima, uključujući izobličene ili oštećene gomolje, ne premašuje 3,0 % masenog udjela;
g) prisutnost tla i stranih tvari ne premašuje 2,0 % masenog udjela;
h) ukupni postotak sjemenskog krumpira obuhvaćenog tolerancijama navedenima iz podtočaka a) do f) ne premašuje 8,0 % masenog udjela.«.
Članak 11.
U Dodatku 5. točki 1. riječi: »RH klasa 1« zamjenjuju se riječima: »Klasa S«.
U točki 2. riječi: »RH klasa 2« zamjenjuju se riječima: »Klasa SE«.
U točki 3. riječi: »RH klasa 3« zamjenjuju se riječima: »Klasa E«.
Članak 12.
U Dodatku 6. Obrazac broj 12 briše se.
Članak 13.
Ovaj Pravilnik objavljuje se u »Narodnim novinama«, a stupa na snagu od 1. siječnja 2016. godine.
Klasa: 011-02/12-01/104
Urbroj: 525-09/0007-15-3
Zagreb, 18. rujna 2015.
Ministar Tihomir Jakovina, v. r.
