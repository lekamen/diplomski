 društva, odnosno Glavni odbor te zahtijevati da se nepravilnosti otklone u roku 30 dana.
U suprotnom član može poduzeti mjere sukladno Zakonu o udrugama.
Unutarnji ustroj Hrvatskog Crvenog križa
Članak 17.
Ustrojstveni oblici Hrvatskog Crvenog križa su općinska, gradska i županijska društva koja se osnivaju za područje jedne ili više jedinica lokalne i područne (regionalne) samouprave.
Općinska, gradska i županijska društva Hrvatskog Crvenog križa pravne su osobe i na temelju javnih ovlasti obavljaju djelatnosti sukladno potrebama lokalne zajednice na području za koje su osnovani i sukladno osiguranim sredstvima.
Općinska i gradska društva Hrvatskog Crvenog križa udružuju se u županijska društva Hrvatskog Crvenog križa prema pripadajućoj županiji.
Općinska društva Hrvatskog Crvenog križa sa svojstvom pravne osobe (9) su: Darda, Donji Lapac, Dvor, Gračac, Gvozd, Lastovo, Plitvička jezera (sjedište u Korenici), Topusko, Vojnić. Udruga nosi naziv: Hrvatski Crveni križ Općinsko društvo Crvenog križa _________. Skraćeni naziv je: ODCK ________.
Gradska društva Hrvatskog Crvenog križa sa svojstvom pravne osobe (102) su: Beli Manastir, Benkovac, Biograd na moru, Bjelovar, Buje, Buzet, Crikvenica, Čabar, Čakovec, Čazma, Daruvar, Delnice, Donja Stubica, Donji Miholjac, Drniš, Dubrovnik, Duga Resa, Dugo Selo, Đakovo, Đurđevac, Garešnica, Glina, Gospić, Grubišno Polje, Hrvatska Kostajnica, Hvar, Ilok, Imotski, Ivanec, Ivanić Grad, Jastrebarsko, Karlovac, Kaštela (sjedište u Kaštel Sućurcu), Klanjec, Knin, Koprivnica, Korčula, Krapina, Križevci, Krk, Kutina, Labin, Ludbreg, Makarska, Mali Lošinj, Metković, Našice, Nova Gradiška, Novi Marof, Novi Vinodolski, Novska, Obrovac, Ogulin, Omiš, Opatija, Orahovica, Osijek, Otočac, Ozalj, Pag, Pakrac, Pazin, Petrinja, Ploče, Poreč, Požega, Pregrada, Pula, Rab, Rijeka, Rovinj, Samobor, Senj, Sinj, Sisak, Slatina, Slavonski Brod, Slunj, Solin, Split, Supetar, Sv. Ivan Zelina, Šibenik, Trogir, Valpovo, Varaždin, Velika Gorica, Vinkovci, Virovitica, Vis, Vodice, Vrbovec, Vrbovsko, Vrlika, Vrgorac, Vukovar, Zabok, Zadar, Zagreb, Zaprešić, Zlatar (sjedište u Zlatar Bistrici), Županja. Udruga nosi naziv:. Hrvatski Crveni križ Gradsko društvo Crvenog križa ____________. Skraćeni naziv je: GDCK _________.
Županijska društva Hrvatskog Crvenog križa sa svojstvom pravne osobe (20) su društva Crvenog križa: Bjelovarsko-bilogorske županije, Brodsko-posavske županije, Dubrovačko-neretvanske županije, Istarske županije, Karlovačke županije, Koprivničko-križevačke županije, Krapinsko-zagorske županije, Ličko-senjske županije, Međimurske županije, Osječko-baranjske županije, Požeško-slavonske županije, Primorsko-goranske županije, Sisačko-moslavačke županije, Splitsko-dalmatinske županije, Šibensko-kninske županije, Varaždinske županije, Virovitičko-podravske županije, Vukovarsko-srijemske županije, Zadarske županije, Zagrebačke županije. Zajednica udruga nosi naziv: Hrvatski Crveni križ Društvo Crvenog križa________. Skraćeni naziv je: DCK _____________ županije.
Gradsko društvo Crvenog križa Zagreb ima i položaj županijskog društva.
Članak 18.
Društva Hrvatskog Crvenog križa sa svojstvom pravne osobe mogu imati ustrojstvene oblike bez pravne osobnosti (gradska, općinska, mjesna, osnovna i područna društva Crvenog križa, aktive, aktive dobrovoljnih davatelja krvi, klubove, klubove dobrovoljnih davatelja krvi, skupine, sekcije, terenske jedinice i dr.) koji djeluju tamo gdje žive, rade ili se školuju njezini članovi. Ovi ustrojstveni oblici društava Crvenog križa ne moraju imati Statutom utvrđena tijela, osim predsjednika, kao osobu ovlaštenu za predstavljanje.
Članak 19.
Mladi Hrvatskog Crvenog križa posebno se organiziraju po školama, višim i visokim učilištima u osnovna društva Crvenog križa mladih. Osnovna društva Crvenog križa mladih tvore ogranci članova nižih i viših razreda osnovnih škola, odnosno ogranci razreda srednjih škola, a na višim i visokim učilištima ogranci pojedinih godina studija.
Mladi