 zapovijedi pri postrojavanju imenuje postrojba, na primjer: Bojna, u crtu satnijskih kolona – ZBOR!
Članak 9.
Ako zapovjeđeni postupak nije pravilno i dobro izveden, zapovjednik zapovijeda: PONOVI!
Na tu se zapovijed zauzima prethodni stav.
Nakon svake zapovijedi PONOVI! zapovjednik mora objasniti razlog zbog kojega se postupak ponavlja.
Članak 10.
Zapovjednik postrojbe prije postrojavanja određuje mjesto, vrijeme, vrstu postrojavanja, odjeću, opremu, naoružanje te tehnička i druga sredstva.
II. VJEŽBOVNI POSTUPCI POJEDINCA
1. STAVOVI BEZ ORUŽJA
Članak 11.
Osnovni stav (slika 1.) zauzima se na zapovijed: POZOR!
Vojna osoba u osnovnome stavu stoji uspravno i neprisiljeno, pete se dodiruju, vrhovi stopala razmaknuti su za širinu stopala.
Težina tijela počiva podjednako na stopalima obiju nogu. Koljena su prirodno ispružena.
Gornji je dio tijela uspravan, prsa su prirodno izbočena. Ramena su u istoj visini i u prirodnu položaju. Ruke su prirodno ispružene uz tijelo i blago savijene u laktovima, dodiruju bedra, prsti su ispruženi i skupljeni, a srednji je prislonjen na šav hlača. Glava je prirodno uzdignuta, a pogled usmjeren naprijed u visini očiju.
Slika 1. Osnovni stav Slika 2. Stav na mjestu odmor
Članak 12.
Stav na mjestu odmor (slika 2.) zauzima se na zapovijed: Na mjestu – ODMOR!
Stav se zauzima iz osnovnoga stava.
Vojna osoba na zapovijed Na mjestu – ODMOR! pomiče lijevu nogu ulijevo u širinu ramena, a istodobno stavlja ruke na leđa u visini opasača, odnosno u visini remena za hlače kada se opasač ne nosi. Lijevom rukom obuhvaća se zapešće desne ruke, prsti desne ruke skupljeni su u šaku, a šaka je usmjerena prema van.
Težina tijela ravnomjerno je raspoređena.
Članak 13.
Otpust se daje na mjestu i u kretanju. Na mjestu se otpust daje zapovijeđu OTPUST! Na ovu zapovijed vojna osoba, ako je bila u osnovnom stavu, pozdravlja zapovjednika rukom i odlazi, a ako je bila u stavu na mjestu odmor, prije odlaska zauzima osnovni stav, pozdravlja zapovjednika rukom i odlazi.
U kretanju se otpust daje zapovijeđu Ot – PUST! Pripremni se dio zapovijedi daje pod lijevom, a izvršni pod desnom nogom. Zatim se iskorači još jedan korak lijevom nogom, hitro se privuče desna noga do lijeve, okreće se prema osobi koja je zapovijed dala i pozdravlja rukom te odlazi nakon što ona otpozdravi.
2. STAVOVI S ORUŽJEM
Članak 14.
Osnovni stav s oružjem isti je kao i bez oružja, a oružje može biti u stavovima: k nozi i o desno rame.
Na zapovijed Na mjestu – ODMOR! i OTPUST! postupa se kao i bez oružja, s tim da se nakon zapovijedi OTPUST! ne pozdravlja rukom.
Članak 15.
Stavovi s oružjem jesu: k nozi, o desno rame, na prsa, na leđa, na nožice, iskazivanje počasti (Pozdrav), graničarski i za pregled oružja.
Stav k nozi osnovni je stav za oružje s kompaktnim kundakom. Za pušku VHS i oružje s preklopnim kundakom taj se stav ne koristi. Osnovni stav za pušku VHS i oružje s preklopnim kundakom jest o desno rame.
Članak 16.
Stav k nozi s puškom s kompaktnim kundakom (slika 3.) zauzima se tako da se prirodno ispruženom rukom puška drži prislonjena uz desnu nogu, s kundakom na zemlji. Prednji je dio kundaka izravnan s vrhovima stopala. Palac desne ruke obuhvaća pušku i remen s unutarnje strane, a ostali su prsti sastavljeni i malo svinuti oko vanjske strane puške.

Slika 3. Stav k nozi s puškom s kompaktnim kundakom i puškostrojnicom
Kod stava k nozi svi su ostali dijelovi tijela kao i u osnovnome stavu bez oružja.
Kada se zapovjedi: Na mjestu – ODMOR!, a puška (puškostrojnica) je k nozi, izvode se isti pokreti kao i bez puške, s tim da se puška, ne pomičući kundak s tla, odmiče udesno od tijela do kuta od 30-ak stupnjeva te se i dalje pridržava desnom rukom. Lijeva se ruka istodobno postavlja na leđa na način da se palac s gornje strane zatakne za opasač (kod nošenja odore bez opasača lijeva ruka se drži u visini remena za hlače), a ruka se dlanom okrenutim od tijela opusti (slika 4.).

Slika 4. Stav na mjestu odmor s oružjem s kompaktnim kundakom
Članak 17.
U 