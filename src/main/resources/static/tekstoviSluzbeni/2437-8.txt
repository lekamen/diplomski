 predlagateljice osporile su suglasnost s Ustavom ZID-a ZPK-a/102-15 i ZID-a ZoKI-ja/102-15, predlažući izricanje privremenih mjera samo u odnosu na te zakone.
16. Za svrhu ovog ustavnosudskog postupka, a ograničavajući se na predmet uređenja u odnosu na koji se razmatra osnovanost izricanja privremenih mjera, dostatno je utvrditi da se temeljna razlika između Zakona o potrošačkom kreditiranju i Zakona o kreditnim institucijama sastoji od različitog kruga zaštićenih subjekata. Osporene odredbe ZID-a ZPK-a/143-13 i ZID-a ZPK-a/102-15 odnose se na potrošače, a osporene odredbe ZID-a ZoKI-ja/102-15 odnose se na fizičke osobe koje obavljaju djelatnost slobodnih zanimanja, obrtnike, trgovce pojedince i nositelje obiteljskog poljoprivrednog gospodarstva.
17. Prema P.Z.-u br. 899/15, predmet uređenja ZID-a ZPK-a/102-15 je »konverzija kredita u CHF u kredite u EUR, odnosno konverzija kredita u kunama s valutnom klauzulom u CHF u kredite u kunama s valutnom klauzulom u EUR« (str. 4.). U P.Z-u br. 899/15 ta je zakonska mjera obrazložena ovako (str. 4. i 5.):
»Prvi značajan korak u Hrvatskoj u borbi s problemom kredita u CHF je bila izrada novele Zakona o potrošačkom kreditiranju u 2013. godini kojom se uvodi mehanizam zaštite dužnika od porasta tečaja koji premašuje 20%, na način da se u takvim valutama ograničava i fiksira iznos kamatne stope sve dok aprecijacija takve valute traje, radi čega je kamatna stopa na kredite vezane uz CHF fiksirana na iznos od 3,23%. Ovom mjerom, građanima je olakšana otplata mjesečnih anuiteta odnosno obroka, a financijski učinak ove mjere je procijenjen od strane Hrvatske narodne banke na iznos od otprilike 500 milijuna kn.
No kao posljedica šokantne Odluke Švicarske narodne banke iz siječnja 2015. godine kojom odustaje od obrane tečaja svoje nacionalne valute u odnosu na EUR koja je uzrokovala prekonoćni značajni porast vrijednosti CHF, kao jedino moguće optimalno rješenje u tom trenutku izabrano je zamrzavanje otplatnog tečaja na 6,39 kuna za 1 CHF za idućih godinu dana čime je omogućeno dužnicima da u razdoblju od godine dana otplaćuju anuitet kredita po tečaju koji je vrijedio prije odluke Švicarske narodne banke da prekine vezivanje tečaja CHF uz EUR sve do iznalaženja trajnog rješenja. Trošak ove mjere snose banke, a Hrvatska narodna banka procjenjuje da trošak tečajnih razlika uslijed ovakvog zamrzavanja tečaja na godišnjoj razini iznosi otprilike 400 milijuna kuna.
U isto vrijeme, uslijed ekonomske situacije i tržište nekretnina obilježava negativan trend pada vrijednost odnosno usklađenja vrijednosti s obzirom da su radi značajne ponude nekretnina cijene na navedenom tržištu značajno pale u posljednjih nekoliko godina. Radi toga, dužnici u CHF većinom nisu u mogućnosti podmiriti kreditnu obvezu niti prodajom nekretnine koja je bila predmet kupnje takvim kreditom.
Naime, uslijed značajne aprecijacije tečaja CHF te porasta kamatnih stopa na CHF, te značajno manje aprecijacije tečaja EUR i pada kamatnih stopa na EUR, protuvrijednost u EUR-ima iznosa preostale glavnice koja je vezana uz CHF, nakon otprilike 8 godina redovite otplate danas je značajno veća u odnosu na početnu protuvrijednost u EUR-ima iznosa početno odobrene glavnice koja je vezana uz CHF, radi čega je ista i značajno veća od tržišne vrijednosti nekretnine koja je založena za osiguranje povrata kredita.
Primjera radi, EUR-ska protuvrijednost glavnice kredita koji je u zadnjem kvartalu 2006. godine odobren u iznosu od 100.000 CHF po tečaju od 4,6 kn za 1 CHF tada je iznosila otprilike 63.000 EUR. Nakon 8 godina redovite otplate, neotplaćena glavnica po takvom kreditu koji je dan na rok od 25 godina danas iznosi otprilike 77.000 CHF ili 74.000 EUR.
Nadalje, značajnom broju dužnika su nominalno i efektivno smanjena primanja dok im se s druge strane povećalo učešće otplatnih anuiteta/obroka kredita u ukupnim primanjima (u nekim slučajevima i više od 50%). Smanjenje otplatnog potencijala na razini kućanstva dovela je prosječnog dužnika do 