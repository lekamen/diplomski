 Njegova je nadležnost specifična i isključivo je usmjerena na zaštitu ljudskih prava. Drugim riječima, ona je ograničena na ispitivanje jesu li redovni sudovi ispunili svoje obveze iz područja ljudskih prava na koje ih obvezuje nacionalni Ustav.
40.2. Stoga je Ustavni sud, u specifičnim okolnostima ovog slučaja, polazeći od neobjašnjivog postupanja Županijskog suda u vezi s ukidanjem mjere opreza zabrane podnositelju obavljanja »zakonite profesionalne djelatnosti gradonačelnika Grada Zagreba«, ukinuo i rješenje vijeća Županijskog suda u Zagrebu broj: Kv-Us-12/15-3 Kir-Us-91/15 od 9. ožujka 2015., kako bi predmet vratio u stanje kakvo bi moralo biti ustanovljeno ovom odlukom Ustavnog suda, kojom se štite isključivo podnositeljeva ljudska prava.
Naime, refleksno djelovanje ove odluke na način da se njome osnažuje (i) rješenje vijeća Županijskog suda u Zagrebu broj: Kv-Us-12/15-3 Kir-Us-91/15 od 9. ožujka 2015., nije ni prihvatljivo ni dopušteno.
40.3. Slijedom navedenog, na temelju članaka 73. i 76. Ustavnog zakona, odlučeno je kao u točki II. alineji 3. izreke.
41. Odluka o objavi (točka III.) temelji se na članku 29. Ustavnog zakona.
Broj: U-III-1451/2015
Zagreb, 9. travnja 2015.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
