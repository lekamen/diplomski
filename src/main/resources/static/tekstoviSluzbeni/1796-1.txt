 598 373,7495 4 819 216,2587 TOČKA 34 5 598 353,5733 4 819 262,3684
III.
Površina pomorskog dobra koje se daje u koncesiju ukupno iznosi 23.412 m2, od čega je 4.600 m2 kopneni prostor, a 18.812 m2 morski akvatorij, a sve kako je prikazano na grafičkoj podlozi koja čini Prilog 1. ove Odluke i ne objavljuje se u Narodnim novinama.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 25 (dvadeset i pet) godina, računajući od dana sklapanja ugovora o koncesiji pomorskog dobra.
V.
Koncesija na pomorskom dobru iz točke II. ove Odluke daje se u svrhu gospodarskog korištenja plaže na dijelu k.o. Donji Seget, predio ispred hotela Medena, bez mogućnosti ograđivanja i naplate ulaza na plažu.
Ovlaštenik koncesije dužan je u koncesijsko pomorsko dobro uložiti sveukupno 12.430.200,00 kuna kao investicijsko ulaganje, a sve u opsegu i na način opisan u Studiji gospodarske opravdanosti koncesije na pomorskom dobru u svrhu gospodarskog korištenja plaže na dijelu k.o. Seget Donji, predio ispred hotela Medena trgovačkog društva Hotel Medena d.d. (u daljnjem tekstu: Studija gospodarske opravdanosti) koja čini Prilog 2. ove Odluke i ne objavljuje se u »Narodnim novinama«.
Prema Studiji gospodarske opravdanosti, Ovlaštenik koncesije dužan je iznos od 297.000,00 kuna investirati u zaštitu okoliša koncesijskog područja.
Ovlaštenik koncesije dužan je za svaku gradnju ili rekonstrukciju na koncesijskom pomorskom dobru zatražiti suglasnost Davatelja koncesije, te dozvole sukladno propisima koji uređuju prostorno uređenje i gradnju.
VI.
Ovlaštenik koncesije se obvezuje da pomorsko dobro koje ovom Odlukom dobiva na gospodarsko korištenje, koristi isključivo za obavljanje djelatnosti za koje je registriran i za koje je utvrđena namjena koncesije.
Ovlaštenik koncesije dužan je gospodarski koristiti pomorsko dobro iz točke II. ove Odluke sukladno Zakonu o pomorskom dobru i morskim lukama, te drugim zakonima i podzakonskim aktima iz područja sigurnosti plovidbe i zaštite okoliša, i to na način koji će osigurati zaštitu okoliša.
Ovlaštenik koncesije ne može prava stečena koncesijom, niti djelomično, niti u cijelosti prenositi na drugoga, bez izričitog odobrenja Davatelja koncesije.
VII.
Za gospodarsko korištenje pomorskog dobra navedenog u točki II. ove Odluke, Ovlaštenik koncesije obvezuje se da će uredno plaćati Davatelju koncesije godišnju koncesijsku naknadu.
Godišnja koncesijska naknada koju Ovlaštenik koncesije plaća za gospodarsko korištenje pomorskog dobra, sastoji se od stalnog i promjenjivog dijela naknade, s tim da:
a) stalni dio iznosi 5,00 kuna po metru kvadratnom zauzete površine pomorskog dobra godišnje, odnosno 117.060,00 kuna godišnje u jednom obroku,
b) promjenjivi dio iznosi 3,00% ukupnoga godišnjeg prihoda ostvarenog obavljanjem djelatnosti na koncesioniranom pomorskom dobru.
Navedena naknada plaća se na sljedeći način:
Stalni dio naknade plaća se unaprijed za tekuću godinu, najkasnije do 1. ožujka:
– za godinu u kojoj je dana koncesija i za godinu u kojoj koncesija istječe, naknada se plaća razmjerno mjesecima korištenja,
– za početnu godinu koncesijskog perioda naknada se plaća u roku 45 dana od dana sklapanja ugovora o koncesiji.
Promjenjivi dio naknade plaća se unatrag u jednom obroku, i to do 30. travnja tekuće godine za ostvareni ukupni godišnji prihod prethodne godine.
VIII.
Na temelju ove Odluke ovlašćuje se ministar pomorstva, prometa i infrastrukture da u roku od 90 dana od dana donošenja ove Odluke zaključi ugovor o koncesiji pomorskog dobra iz točke II. ove Odluke, kojim će se detaljno urediti ovlaštenja Davatelja koncesije te prava i obveze Ovlaštenika koncesije, posebno u odnosu na zaštitu okoliša, sigurnost plovidbe, održavanje i nadzor nad gospodarskim korištenjem pomorskog dobra.
IX.
Ovlaštenik koncesije dužan je u roku 45 dana od dana donošenja ove Odluke Davatelju koncesije dostaviti garanciju banke radi dobrog izvršenja posla u