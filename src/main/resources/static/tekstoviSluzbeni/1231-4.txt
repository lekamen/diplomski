 supotpisuje glavni tajnik.
Članak 25.
Glavni tajnik, sukladno odluci ministra, može pojedinog državnog službenika, iz posebno opravdanih razloga i sukladno potrebama službe vanjskih poslova, osloboditi od obveze provedbe priprema.
5. PRIKUPLJANJE I OBRADA STRUČNE LITERATURE, TE IZDAVAČKA DJELATNOST
Članak 26.
U sklopu Diplomatske akademije djeluje knjižnica Ministarstva u kojoj se prikuplja i obrađuje stručna literatura.
U knjižnici se obavljaju sve potrebne tehničke predradnje koje su potrebne za tiskanje publikacija Ministarstva (knjiga, zbornika, članaka, skripata i sl.) od važnosti za rad službe vanjskih poslova i potrebe stručnog usavršavanja diplomata.
Vijeće Diplomatske akademije, na prijedlog načelnika Sektora, donosi Program objavljivanja publikacija.
6. PRIJELAZNE I ZAKLJUČNE ODREDBE
Članak 27.
Danom stupanja na snagu ovog Pravilnika prestaje važiti Pravilnik o Diplomatskoj akademiji i savjetničkom ispitu (»Narodne novine«, broj 44/97, 70/2013., 43/2014. i 126/2014.).
Članak 28.
Djelatnici službe vanjskih poslova koji su ispunili uvjete za polaganje savjetničkog ispita prema ranijim propisima mogu pristupiti polaganju istog prema programu i postupku koji propisuje ovaj Pravilnik.
Članak 29.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/3 Urbroj: 521-GT-01-01-15-7 Zagreb, 6. svibnja 2015.
Prva potpredsjednica Vlade i ministrica Vesna Pusić, v. r.
PRILOG 1.
PROGRAM STRUČNOG USAVRŠAVANJA
Detaljan način stručnog usavršavanja, kao i detaljan program, nastavnu građu i okvirni broj nastavnih sati Jednogodišnjeg stručnog diplomatskog studija kao i ostalih oblika stručnog usavršavanja iz ovog Pravilnika za svaku godinu, u skladu s odredbama ovog Pravilnika, donosi ministar na prijedlog Vijeća.
Ovisno o potrebama i mogućnostima službe vanjskih poslova kao i drugim okolnostima te prijedlozima iz članka 17. st. 5. ovog Pravilnika, način stručnog usavršavanja kao i detaljni programi, nastavna građa i okvirni broj nastavnih sati mogu se odgovarajuće prilagoditi.
JEDNOGODIŠNJI STRUČNI DIPLOMATSKI STUDIJ
Jednogodišnji studij je podijeljen na dva semestra, a svaki semestar na kolegije, s ukupnim trajanjem do 300 nastavnih sati.
Raspis za prijavu polaznika objavljuje se na Intranet stranicama Ministarstva.
Po svakom odslušanom semestru, polaznici polažu pisane parcijalne ispite, a nakon položenih pisanih parcijalnih ispita i pozitivno ocijenjenog pisanog rada, polažu završni stručni diplomatski ispit.
Završni stručni diplomatski ispit polaže se pred tročlanim povjerenstvom koje određuje glavni tajnik, na prijedlog načelnika Sektora, s popisa članova ispitnih povjerenstava iz članka 19. stavka 3. ovog Pravilnika.
Tijekom Jednogodišnjeg studija polaznik izrađuje pisani rad tema kojeg se utvrđuje iz područja programa Jednogodišnjeg studija u suglasnosti s načelnikom Sektora i mentorom.
Mentor iz prethodnog stavka je jedan od predavača u Diplomatskoj akademiji, odnosno na Specijalističkom studiju diplomacije.
I. SEMESTAR (zimski)
Kolegiji:
1. Ustavna vladavina: modeli i praksa
2. Ljudska prava i civilno društvo
3. Hrvatska povijest u 20. st.
4. Međunarodni odnosi i vanjska politika
5. Međunarodne organizacije i asocijacije
6. Globalna sigurnost i transatlantski odnosi
7. Europski jugoistok
8. Diplomacija i diplomatska profesija
9. Diplomatske metode, vještine i tehnika
10. Međunarodno, diplomatsko i konzularno pravo
11. Vanjskopolitički seminar*
II. SEMESTAR (ljetni)
Kolegiji:
1. Institucionalni ustroj i pravni temelji EU
2. Vanjski odnosi EU
3. Ekonomika EU
4. EU i svjetska trgovina
5. Politike EU
6. Europski upravni prostor – strukture i odabrani procesi
7. Povijest diplomacije
8. Javna i e-diplomacija
9. Globalni razvoj i gospodarski odnosi
10. Gospodarska diplomacija
11. Upravljanje markom zemlje i nacionalna konkurentnost
12. Vanjskopolitički seminar*
Jednogodišnji stručni diplomatski studij – ukupno trajanje do 300 nastavnih sati.
* Vanjskopolitički seminar – predavanja gostiju 