 institucije koje moraju provesti mjere zaštite osoba, novca i vrijednosti sukladno odredbama ovoga Zakona, dužne su omogućiti inspektorima obavljanje inspekcijskog nadzora, pružiti im potrebne podatke i obavijesti te im dati na uvid traženu dokumentaciju ili je dostaviti Ministarstvu na pisani zahtjev.
(3) Ako u obavljanju nadzora inspektor utvrdi da novčarska institucija ne provodi propisane mjere zaštite u poslovanju s gotovim novcem i vrijednostima sukladno odredbama ovoga Zakona, Ministarstvo ili nadležna policijska uprava rješenjem može narediti otklanjanje utvrđenih nepravilnosti u određenom roku, koji ne može biti duži od 60 dana.
(4) Protiv rješenja iz stavka 3. ovoga članka ne može se izjaviti žalba, ali se može pokrenuti upravni spor.
IX. EVIDENCIJE
Članak 41.
(1) Novčarske institucije dužne su voditi evidencije koje sadrže podatke o:
1. nazivu i adresi sjedišta, podružnica, poslovnica, ispostava, izdvojenih pogona, ugovornih uplatno-isplatnih mjesta, pokretnih ureda i drugih oblika poslovanja
2. popisu i smještaju tehničke i ostale poslovne dokumentacije (sigurnosni plan novčarske institucije i sigurnosne procedure, prosudbe ugroženosti i projekti tehničke zaštite, izvješća o ispitivanju materijala i certifikate, zapisnike o tehničkim prijemima sustava tehničke zaštite i potvrde o usklađenosti, jamstvene listove i dokumentaciju o održavanju i rukovanju sustavima tehničke zaštite, zapisnike o prethodnim nadzorima nadležnih inspekcija i dr.)
3. odgovornim osobama i osobama zaduženim za provedbu mjera zaštite u novčarskim institucijama te pri njezinim ustrojstvenim oblicima poslovanja.
(2) Novčarske institucije dužne su podatke iz stavka 1. točke 1. ovoga članka dostaviti nadležnim inspekcijskim službama, mjesečno ih ažurirati te o svakoj evidentiranoj promjeni adresa, otvaranju, zatvaranju, građevinskim i drugim preinakama poslovnica ili mogućem prestanku novčarskog poslovanja, proširenju djelatnosti na druge oblike novčarskog poslovanja te drugim promjenama pisano izvijestiti nadležne inspekcijske službe u roku od 30 dana.
X. PREKRŠAJNE ODREDBE
Članak 42.
(1) Novčanom kaznom u iznosu od 50.000,00 do 500.000,00 kuna kaznit će se za prekršaj pravna osoba:
1. koja obavlja djelatnost druge vrste novčarske institucije, koja je po prirodi poslovanja raznorodna, i pri tome se ne štiti kumulativnom primjenom mjera zaštite za obje vrste novčarskih institucija (članak 5. stavak 4.)
2. koja za potrebe novčarskog poslovanja koristi uređaje (bankomate, dnevno-noćne trezore i druge uređaje) koji nisu u njezinom vlasništvu, a ne provodi propisane mjere zaštite iz članka 7. ovoga Zakona (članak 5. stavak 5.)
3. koja u poslovnici ne provede mjere zaštite propisane člankom 7. točkama 1. do 14.
4. koja u poslovnici ne primijeni minimalne tehničke uvjete za sustave video-nadzora propisane člankom 8. stavcima 1. i 2.
5. koja u poslovnici ne primijeni tehničke uvjete za sustave video-nadzora propisane odredbama posebnog propisa koji uređuje uvjete i način provedbe tehničke zaštite (članak 8. stavak 4.)
6. koja u poslovnici sve unutarnje i vanjske kamere ne postavi tako da optimalno pokrivaju unutarnji i vanjski perimetar štićenog objekta (članak 8. stavak 5.)
7. koja u poslovnici sve unutarnje i vanjske kamere ne postavi tako da svojim smještajem, visinom i položajem osiguravaju optimalan kut snimanja (pogled na lica stranaka i osoba u poslovnici) (članak 8. stavak 5.)
8. ako u poslovnici sve unutarnje i vanjske kamere nisu ispravne i/ili funkcionalne (članak 8. stavak 5.)
9. koja u poslovnici ne osigura da se u vidnom polju kamera ne nalaze prepreke koje onemogućavaju funkcionalnost sustava (članak 8. stavak 5.)
10. koja u poslovnici koristi snimače koji nemaju tehničke osobine propisane člankom 8. stavkom 6.
11. koja u poslovnici snimače ne zaštiti od sabotaže i otuđenja (članak 8. stavak 6.)
12. koja manipulativni novac na uplatno-isplatnim mjestima u poslovnici ne smjesti u ladice, kase, registar-kase, sefove ili spremnike druge