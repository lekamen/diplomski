 hidrografski institut redaktorskim planom izrade službenih pomorskih navigacijskih karata, uredničkim planom izrade službenih pomorskih navigacijskih publikacija i tehnološkim planom izrade službenih pomorskih navigacijskih karata i službenih pomorskih navigacijskih publikacija, koji se donose u skladu s aktom Hrvatskog hidrografskog instituta kojim se utvrđuje pisanje (projektiranje), izrada, tiskanje i održavanje pomorskih karata i publikacija.
VII. KORIŠTENJE I POHRANJIVANJE PODATAKA
Članak 32.
(1) Djelatnici Hrvatskog hidrografskog instituta koji su uključeni u izradu i održavanje hidrografskih i kartografskih baza podataka, službenih pomorskih navigacijskih karata i službenih pomorskih navigacijskih publikacija obvezni su osigurati zaštitu podataka u skladu s propisima o zaštiti tajnosti podataka poštujući specifičnosti primijenjene tehnologije.
(2) Način pohranjivanja dokumentacije i podataka utvrđuje se aktom Hrvatskog hidrografskog instituta za svaku pojedinačnu grupu proizvoda.
Članak 33.
(1) Tijela državne uprave, jedinice područne (regionalne) samouprave, jedinice lokalne samouprave, pravne i fizičke osobe mogu zatražiti licencno korištenje podataka Hrvatskog hidrografskog instituta u izvedenim komercijalnim i nekomercijalnim proizvodima.
(2) Uvjete, način korištenja i iznos naknade za licencno korištenje podataka iz stavka 1. ovoga članka utvrđuje Hrvatski hidrografski institut posebnim aktom.
(3) Uvid u podatke i korištenje podataka iz stavka 1. ovoga članka Hrvatski hidrografski institut može ograničiti u opsegu koji zahtijeva interes sigurnosti i obrane, odnosno zaštitu podataka Hrvatskog hidrografskog instituta, a koji je određen u skladu s posebnim propisima.
VIII. PRIJELAZNE I ZAVRŠNE ODREDBE
Članak 34.
Do uspostave hidrografskog informacijskog sustava iz članka 8. ovoga Pravilnika, koriste se postojeći postupci izrade službenih pomorskih navigacijskih karata i službenih pomorskih navigacijskih publikacija u skladu s važećim pravilima i planovima izrade Hrvatskog hidrografskog instituta.
Članak 35.
(1) Hrvatski hidrografski institut će u roku do šest mjeseci od dana uspostave hidrografskog informacijskog sustava uspostaviti hidrografske i kartografske baze podataka.
(2) Do uspostave hidrografskih i kartografskih baza podataka iz stavka 1. ovog članka, baze podataka službenih pomorskih navigacijskih karata i službenih pomorskih navigacijskih publikacija uspostavljene su kao lokalne baze podataka Hrvatskog hidrografskog instituta.
Članak 37.
Hrvatski hidrografski institut dužan je u roku od 6 mjeseci od stupanja na snagu ovoga Pravilnika donijeti akt iz članka 6. stavka 3. i članka 33. stavka 2. ovoga Pravilnika.
Članak 38.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/14-02/105
Urbroj: 530-04-2-1-1-16-6
Zagreb, 18. travnja 2016.
Ministar Oleg Butković, v. r.
PRILOG I.
Popis građevina, aktivnosti i zahvata u prostoru i drugih podataka koji čine obvezan sadržaj službenih pomorskih navigacijskih karata i planova u službenim pomorskim navigacijskim publikacijama
1. OBJEKTI, ZAHVATI I PRIRODNI OBLICI NA KOPNU I OBALI
1.1. PRIRODNI OBLICI
1.1.1. bara
1.1.2. bjelogorica
1.1.3. brzaci
1.1.4. crnogorica
1.1.5. četinjače
1.1.6. dine
1.1.7. drveće
1.1.8. eukaliptus
1.1.9. filao
1.1.10. grebenasta obala
1.1.11. grmlje
1.1.12. izohipsa
1.1.13. izvor
1.1.14. jezero
1.1.15. kamenita obala
1.1.16. kazuarina
1.1.17. klifovi
1.1.18. klisurasta obala
1.1.19. kote
1.1.20. konture reljefa
1.1.21. laguna
1.1.22. livada
1.1.23. makija
1.1.24. mangrova
1.1.25. močvara
1.1.26. niska obala
1.1.27. obala
1.1.28. obalna crta
1.1.29. obalni humci
1.1.30. palma nipa
1.1.31. palma
1.1.32. park
1.1.33. pješčana obala
1.1.34. pješčani sprudovi
1.1.35. plantaža
1.1.36. plavljena obala
1.1.37. polje obrađeno
1.1.38. polje rižino
1.1.39. potok
1.1.40. reljef
1.1.41. rijeka
1.1.42. solana
1.1.43. strma obala
1.1.44. šljunčana obala
1.1.45. šuma
1.1.46. travnjak
1.1.47. ušće
1.1.48. vegetacija