 djelokrug spada predmetno ulaganje sukladno Zakonu.
Članak 5.
(1) Nadležno ministarstvo, na temelju uredne Prijave, u suradnji sa središnjim tijelom državne uprave nadležnim za financije i drugim nadležnim središnjim tijelima državne uprave u čiji djelokrug spada projekt ulaganja i drugim tijelima nadležnim za poslove poticanja ulaganja, izdaje potvrdu o statusu korisnika potpore za ulaganje (u daljnjem tekstu: Potvrda), kojom se potvrđuje da podnositelj Prijave ispunjava sve uvjete propisane Zakonom i ovom Uredbom.
(2) Prijava se smatra urednom ako je sukladna odredbama Zakona i ako ispunjava sve uvjete propisane ovom Uredbom vezano za oblik i sadržaj Prijave.
(3) Nadležno ministarstvo izdaje Potvrdu u roku 60 dana od dana zaprimanja uredne Prijave.
(4) Ukoliko iz zaprimljene Prijave nadležno ministarstvo utvrdi da podnositelj Prijave ne ispunjava sve uvjete propisane Zakonom i ovom Uredbom, u roku 60 dana od dana zaprimanja Prijave izdat će obavijest o neispunjavanju uvjeta za ostvarenje statusa korisnika potpore za ulaganje.
Članak 6.
(1) Troškovi koji se u Prijavi iskazuju kao troškovi poduzeti u vezi s projektom ulaganja, neće biti priznati kao opravdani troškovi ulaganja ako su nastali prije podnošenja Prijave.
(2) Opravdanim troškovima ulaganja iz stavaka 1. ovoga članak smatraju se troškovi nastali unutar tri godine od početka ulaganja.
Članak 7.
(1) Ako iz Prijave proizlazi namjera korištenja poreznih potpora, Potvrda iz članka 5. ove Uredbe sadrži odredbu da se korištenje porezne povlastice odobrava uz ispunjavanje uvjeta iz članka 8. ili članka 9. Zakona.
(2) Korištenje porezne povlastice omogućeno je od trenutka stjecanja statusa korisnika potpore za ulaganje, odnosno u razdoblju do 10 godina od godine početka ulaganja.
(3) Poduzetnik sa statusom korisnika potpore za ulaganje po isteku prve godine ulaganja može koristiti poreznu povlasticu u smislu smanjenja, odnosno oslobođenja propisane stope poreza na dobit, uz uvjet da je u prvoj godini ulaganja izvršeno minimalno ulaganje propisano člankom 6. stavkom 1. točkom 1. podtočkama a) i b) Zakona i uz uvjet otvaranja novih radnih mjesta povezanih s ulaganjem unutar razdoblja od tri godine od početka ulaganja ili unutar razdoblja od godinu dana od početka ulaganja za mikropoduzetnike koji koriste poreznu povlasticu temeljem članka 8. Zakona.
(4) Poduzetnici koji koriste poreznu povlasticu temeljem članka 9. Zakona, u svakoj narednoj godini koristit će umanjenje stope poreza na dobit za koje je u prethodnoj godini zadovoljen kriterij visine ulaganja propisan člankom 9. Zakona, a kriterij broja novih radnih mjesta mora biti zadovoljen unutar razdoblja od tri godine od početka ulaganja.
(5) Vremenski rok korištenja porezne povlastice propisan je Zakonom kao razdoblje od maksimalno 10 godina od godine početka ulaganja. Razdoblje korištenja porezne povlastice može biti i kraće u slučaju kada se prije isteka desetogodišnjeg perioda dosegne maksimalni intenzitet potpore utvrđen kartom regionalnih potpora i Zaključkom Vlade Republike Hrvatske o uvažavanju stupnja razvijenosti županija prilikom izrade programa regionalnih potpora i određivanja dozvoljenog intenziteta potpora, klase: 022-03/14-07/145, urbroja: 50301-05/05-14-2, od 24. travnja 2014. godine.
Članak 8.
(1) Ako iz Prijave proizlazi namjera korištenja potpore za opravdane troškove otvaranja novih radnih mjesta povezanih s projektom ulaganja, odnosno potpora za opravdane troškove usavršavanja povezanih s projektom ulaganja, Potvrda iz članka 5. ove Uredbe sadrži odredbu da se korištenje potpore odobrava uz ispunjavanje uvjeta iz Zakona te uz ispunjavanje uvjeta iz stavaka 2. i 3. ovoga članka i članka 9. ove Uredbe.
(2) Potpora za novootvorena radna mjesta, kao i potpora za usavršavanje, povezana je s provedbom projekta ulaganja, jer se radna mjesta otvaraju kao posljedica povećane učinkovitosti kapaciteta nositelja potpore za ulaganje stvorenih odobrenim projektom ulaganja te su direktno vezana uz aktivnosti