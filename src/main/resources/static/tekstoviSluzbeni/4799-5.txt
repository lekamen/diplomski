 telefonski broj i druge podatke koji su određeni u oglasu)
2. oznaku identifikacijske isprave za određenje osoba u smislu članka 13. ovoga Pravilnika
3. određenje robe za koju se daje ponuda
4. brojkom i slovima naznačenu visinu ponuđene cijene, koja mora biti viša od početne prodajne cijene robe
5. podatak o namjeri postupanja s robom prema mogućnostima danim u oglasu sukladno odredbi članka 12. ovoga Pravilnika
6. popis priloga uz ponudu
7. potpis ponuditelja.
(3) Uz ponudu moraju biti priložene sve isprave kojima ponuditelj dokazuje ispunjavanje uvjeta iz oglasa, i to:
1. presliku identifikacijske isprave iz stavka 2. točke 2. ovoga članka
2. punomoć za zastupanje, ukoliko se ponuda podnosi putem ovlaštenog opunomoćenika
3. dokaz o izvršenoj uplati jamčevine
4. izjavu o prihvaćanju svih uvjeta iz oglasa.
Evidentiranje pristiglih pisanih ponuda
Članak 29.
(1) Ponude se prema redoslijedu pristizanja evidentiraju i upisuju u odgovarajući upisnik, a na omotnici ponude se stavlja naznaka s podacima o rednom broju, datumu i satu prispijeća ponude.
(2) Ponuda pristigla nakon isteka roka za dostavu ponuda se:
1. obilježava kao ponuda pristigla sa zakašnjenjem
2. smatra kao da nije niti podnesena i ne uzima se u obzir pri odabiru najpovoljnije ponude.
(3) Ponuda iz stavka 2. ovoga članka je svaka ponuda koja je neovisno o razlogu zakašnjenja pristigla nakon isteka roka za dostavu ponuda, što uključuje i ponudu upućenu poštom preporučeno ili predanu ovlaštenom pružatelju poštanskih usluga, neovisno o danu njezine predaje pošti odnosno ovlaštenom pružatelju poštanskih usluga.
(4) Ponude se do javnog otvaranja pohranjuju prema uputi Povjerenstva, na način da nisu dostupne neovlaštenim osobama.
Javno otvaranje pisanih ponuda
Članak 30.
(1) Nadmetanje prikupljanjem pisanih ponuda Povjerenstvo provodi na mjestu i u vrijeme objavljeno u oglasu na način da prije javnog otvaranja ponuda utvrdi:
1. ukupan broj pristiglih ponuda
2. koje ponude se isključuju iz javnog otvaranja jer se ne uzimaju u obzir za odabir ponude sukladno članku 29. stavcima 2. i 3. ovoga Pravilnika
3. tko je od ponuditelja osobno ili putem ovlaštenog zastupnika prisutan javnom otvaranju pisanih ponuda.
(2) Povjerenstvo javno otvara ponude prema redoslijedu zaprimanja i za svaku ponudu javno objavljuje ispunjava li uvjete iz članaka 27. i 28. ovoga Pravilnika te ako ponuda ispunjava uvjete (uredna ponuda) i visinu ponuđene prodajne cijene.
(3) Osoba iz stavka 1. točke 3. ovoga članka ima pravo izjavljivanja prigovora na tijek javnog otvaranja ponuda. O prigovoru se Povjerenstvo izjašnjava odmah i to unosi u zapisnik iz stavka 6. ovoga članka.
(4) Nakon što Povjerenstvo između urednih ponuda utvrdi koja je ponuda s najvišom ponuđenom cijenom, odmah javno objavljuje da se roba prodaje ponuditelju te ponude kao odabranom ponuditelju koji se time smatra kupcem i poziva na postupanje sukladno članku 32. ovoga Pravilnika te se prikupljanje pisanih ponuda smatra završenim.
(5) U provedbi stavka 4. ovoga članka, između dvije ili više ponuda s istom najvišom ponuđenom cijenom Povjerenstvo utvrđuje da je s najvišom ponuđenom cijenom ona ponuda koja je ranije pristigla.
(6) O provedbi nadmetanja prikupljanjem pisanih ponuda Povjerenstvo vodi zapisnik u koji unosi sve podatke o načinu i tijeku nadmetanja.
(7) Zapisnik potpisuju predsjednik i članovi Povjerenstva te ako su prisutni (osobno ili putem ovlaštenog zastupnika) odabrani ponuditelj kao kupac i osoba koja je izjavila prigovor sukladno stavku 3. ovoga članka. Nepotpisivanje i razlog nepotpisivanja zapisnika od strane kupca ili osobe koja je izjavila prigovor navodi se u zapisniku i ne utječe na završetak prikupljanja pisanih ponuda.
(8) Zapisnik se bez odlaganja objavljuje na mrežnim stranicama Carinske uprave i time se ponuditelji smatraju uredno obaviještenim o provedbi prikupljanja pisanih ponuda i odabiru najpovoljnije ponude, uz izuzetak odabranog ponuditelja kao kupca koji se obavještava sukladno članku 31. ovoga