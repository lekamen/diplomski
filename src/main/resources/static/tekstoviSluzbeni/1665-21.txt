 niti spriječiti,
– je krajnji kupac na niskom naponu bez mjerenja snage utjecao na ograničavalo strujnog opterećenja koje je bilo plombirano ili na glavne osigurače koji su bili plombirani omogućujući time korištenje snage veće od priključne snage,
– se pravna ili fizička osoba koja nije stekla status krajnjeg kupca priključi na mrežu,
– krajnji kupac troši električnu energiju preko brojila ili ostale mjerne opreme nakon privremene obustave isporuke električne energije iz članaka 95. i 103. ovih Općih uvjeta.
Članak 84.
(1) U slučaju iz članka 83. podstavka 1. ovih Općih uvjeta, neovlašteno potrošena električna energije krajnjem kupcu na vrlo visokom, visokom i srednjem naponu određuje se množenjem 50% instalirane snage transformatora koji napaja postrojenje krajnjeg kupca, izjednačavajući pritom snagu izraženu u kVA s kW, s brojem sati u razdoblju za koje je utvrđena neovlaštena potrošnja električne energije.
(2) Naknada za neovlašteno potrošenu električnu energiju za krajnjeg kupca na vrlo visokom ili visokom naponu određuje se kao umnožak neovlašteno potrošene električne energije iz stavka 1. ovoga članka i iznosa tarifne stavke za zajamčenu opskrbu električnom energijom nakon prva dva mjeseca korištenja zajamčene opskrbe, tarifni model Bijeli po višoj dnevnoj tarifi i koeficijenta k=1,15.
(3) Naknada za neovlašteno potrošenu električnu energiju za krajnjeg kupca na srednjem naponu određuje se kao umnožak neovlašteno potrošene električne energije iz stavka 1. ovoga članka i iznosa tarifne stavke za zajamčenu opskrbu električnom energijom nakon prva dva mjeseca korištenja zajamčene opskrbe, tarifni model Bijeli po višoj dnevnoj tarifi i koeficijenta k=1,35.
Članak 85.
(1) U slučaju iz članka 83. podstavka 1. ovih Općih uvjeta neovlašteno potrošena električna energija krajnjem kupcu na niskom naponu, s iznimkom tarifnog modela Žuti, određuje se množenjem vrijednosti snage s koeficijentom koji iznosi:
– 0,2, za krajnje kupce iz kategorije kućanstvo, u slučaju jednofaznog priključka,
– 0,1, za krajnje kupce iz kategorije kućanstvo, u slučaju trofaznog priključka,
– 0,2, za krajnje kupce iz kategorije poduzetništvo, tarifni modeli Plavi ili Bijeli, u slučaju jednofaznog priključka,
– 0,1 za krajnje kupce iz kategorije poduzetništvo, tarifni modeli Plavi ili Bijeli, u slučaju trofaznog priključka i
– 0,2, za krajnje kupce iz kategorije poduzetništvo, tarifni model Crveni.
(2) Vrijednost snage iz stavka 1. ovoga članka određuje se množenjem vrijednosti nazivne struje ograničavala strujnog opterećenja ili nazivne struje glavnog osigurača (prekidača) ili trajno dopuštene struje vodiča kojima je izveden priključak ili nazivne struje sklopnog uređaja ili vodiča preko kojeg se neovlašteno troši električna energija s nazivnim naponom mreže, izjednačavajući pritom snagu izraženu u kVA s kW te uvažavajući izvedbu priključka (trofazna/jednofazna).
(3) Vrijednost nazivne struje za izračun vrijednosti snage iz stavka 1. ovoga članka odabire se prema najnižoj vrijednosti nazivne struje komponente iz stavka 2. ovoga članka koja je u serijskom spoju strujnog kruga preko kojeg se neovlašteno troši električna energija na način iz članka 83. podstavka 1. ovih Općih uvjeta.
(4) Neovlašteno potrošena električna energija krajnjem kupcu za tarifni model Žuti (javna rasvjeta) određuje se množenjem 35% vrijednosti instalirane snage javne rasvjete s brojem sati u razdoblju za koje je utvrđena neovlaštena potrošnja električne energije.
(5) Naknada za neovlašteno potrošenu električnu energiju određuje se kao umnožak neovlašteno potrošene električne energije iz stavka 1. ili stavka 4. ovoga članka i:
– odgovarajućeg iznosa tarifne stavke za zajamčenu opskrbu električnom energijom nakon prva dva mjeseca korištenja zajamčene opskrbe po višoj dnevnoj tarifi za krajnjeg kupca iz kategorije poduzetništvo, tarifni model Bijeli ili Crveni i koeficijenta k=1,50,
– odgovarajućeg iznosa tarifne stavke za zajamčenu opskrbu električnom energijom nakon prva dva mjeseca