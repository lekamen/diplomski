 proizlazi da Terrakom d.o.o. ne prenosi pravo na uporabu primarno dodijeljenih brojeva Terrakomu d.o.o. od strane Hrvatske regulatorne agencije za mrežne djelatnosti, već Terrakom d.o.o. sekundarno dodjeljuje brojeve drugom operatoru u ovom slučaju operatoru IT Jedan d.o.o. Poziva se na odredbe članka 70. stavka 1. Zakona o elektroničkim komunikacijama koja se odnose na dodjelu adresa i brojeva. Osim toga ističe da je tablica brojeva iz privitka, koja prileži rješenju tuženika i čini njegov sastavni dio netočna i ne odgovara činjeničnom stanju budući da ista sadrži netočne datume te je u istom kao klijenta značajno društvo Kron d.o.o. Smatra da tuženik pogrešno utvrđuje činjenično stanje budući da tužitelj i društvo Kron d.o.o. nisu ni u kakvom poslovnom odnosu. Tužitelj ističe da je primarno dodijeljene brojeve sekundarnom dodjelom dodijelio operatoru IT Jedan d.o.o., a ne društvu Kron d.o.o., a kako je to naznačio inspektor. Ističe da je inspektor utvrdio iz dostavljene dokumentacije da tužitelj suprotno odredbama članka 73. Zakona o elektroničkim komunikacijama nije upotrebljavao brojeve u skladu s Planom numeriranja. Tužitelj smatra da je takav zaključak tuženika u potpunosti nejasan i paušalan budući da nadležni inspektor nije utvrdio činjenično stanje na koji je način tužitelj postupio protivno odredbama članka 73. navedenog Zakona. Tužitelj je podnio zahtjev za primarnom dodjelom adresa i brojeva Hrvatskoj regulatornoj agenciji za mrežne djelatnosti. Iste je zahtjeve usvojila s obzirom da je operator tužitelj ispunio oba uvjeta propisana odredbama članka 72. Zakona o elektroničkim komunikacijama, a to su da su adrese i brojevi namijenjeni planom adresiranja ili planom numeriranja u svrhe navedene u podnesenom zahtjevu i da su adrese ili brojevi raspoloživi. Tužitelj ističe da je Hrvatska regulatorna agencija za mrežne djelatnosti utvrdila da je prilikom primarne dodjele brojeva namjena uporabe brojeva bila u skladu s odredbama Zakona o elektroničkim komunikacijama i Planom numeriranja. Ističe da su u konkretnom slučaju bili ugovoreni zemljopisni brojevi putem kojih su pozivi bili i obavljani. Napominje da su se pozivi naplaćivali prema cijenama koje se odnose na zemljopisne brojeve, a koja je definirana u minimalnoj ponudi tužitelja. Stoga smatra da iz svega proizlazi da je tuženik pogrešno utvrdio da tužitelj nije upotrebljavao brojeve u skladu s Planom numeriranja. Operator IT Jedan d.o.o. je u svom očitovanju naveo da je prilikom pregovora i ugovaranja poslova stručnom Kron d.o.o. bilo jasno da oni svoje poslovanje orijentiraju na inozemnim tržištima slijedom čega je i očekivana velika količina inozemnih poziva. Prilikom pregovora i ugovaranja poslovanja s društvom Kron d.o.o. isti je naglasio kako zbog ograničenosti ljudskih kapaciteta prioritet zaprimanja imaju inozemni pozivi. Slijedom navedenog tužitelj ističe da je u predmetnoj pravnoj stvari pogrešno i nepotpuno utvrđeno činjenično stanje budući je tuženik pogrešno naložio tužitelju da onemogući pružanje usluge s posebnom tarifom sa bilo kojeg broja koji nije u Planu numeriranja namijenjen pružanju usluge s posebnom tarifom. Naime, operator IT Jedan d.o.o. ističe da društvo Kron d.o.o. koristi ugovorom dodijeljene geografske zemljopisne brojeve u svrhu davanja turističkih informacija, a to se koristi isključivo kao standardna telefonska usluga. Što se tiče slučajnih odabira devet brojeva koje je provjerio inspektor tužitelj ističe da su sporni brojevi na koje se tužitelj poziva primarno dodijeljeni tuženiku a ne kako to pogrešno tumači inspektor operateru IT Jedan d.o.o. Ističe da se iz tablice vidi da se radi o sekundarnoj dodjeli brojeva sukladno odredbama članka 70. Zakona o elektroničkim komunikacijama. Osim toga ističe da izreka rješenja u suprotnostima s navodima iz obrazloženja. Budući da inspektor u obrazloženju naveo da su brojevi primarno dodijeljeni operatoru IT Jedan d.o.o. nije moguće utvrditi iz kojeg razloga je izrijekom rješenja naloženo