 odgovarajućeg pravnog temelja u odluci od 17. srpnja 2010. godine što predstavlja krštenje regulatorne obveze transparentnosti kojom je, između ostalog, definirano da Standardna ponuda HT-a ostaje nepromijenjena u svim onim dijelovima u kojima se regulatorne obveze nisu promijenile.
Međutim, to ne znači da tužitelj nema mogućnost naplate razumnih i opravdanih troškova ako oni doista postoje, zbog omogućavanja pristupa operatorima korisnicima putem njihovih vlastitih vodova, ali se u tom slučaju treba provesti poseban postupak izmijene Standardne ponude koji je propisan člankom 58. stavak 3. Zakona o elektroničkim komunikacijama (»Narodne novine«, broj 73/08.), a koji propisuje da Agencija jedanput godišnje provodi postupak izmjene standardnih ponuda iz stavka 2. ovoga članka u svrhu provedbe regulatornih obveza koje određuje u skladu s odredbama ovoga Zakona. U svrhu ostvarivanja regulatornih načela i ciljeva iz članka 5. ovog Zakona, postupak izmijene standardnih ponuda iz stavka 2. ovog članka iznimno se može provesti i više puta tijekom godine.
U tako transparentnom postupku tužitelj treba obrazložiti i specificirati o kojim se troškovima radi, a operatori korisnici imaju pravo iznijeti svoje komentare a tek nakon tako provedenog postupka, HAKOM može tužitelju odobriti naplatu razumnih i opravdanih troškova za koje je HT dokazao da postoje.
Prigovori tužitelja iznijeti u tužbi nisu osnovani. Odredbom članka 113. stavak 1. Zakona o elektroničkim komunikacijama propisano je da stručni nadzor nad primjenom ovoga Zakona i propisa donesenih na temelju ovoga Zakona, kojima je uređeno obavljanje djelatnosti elektroničkih komunikacijskih mreža i usluga na tržištu, ostvarivanje regulatornih obveza operatora sa značajnom tržišnom snagom, adresiranje i numeriranje, uporaba i kontrola radiofrekvencijskog spektra, gradnja, postavljanje, održavanje i korištenje elektroničkih komunikacijskih mreža, elektroničke komunikacijske infrastrukture i povezane opreme, radijskih postaja i RiTT opreme, mjerenje i ispitivanje u svrhu utvrđivanja uzroka smetnja, te poduzimanje mjera za njihovo uklanjanje, obavlja Agencija.
Prema stavku 2. istog članka Zakona, poslove stručnog nadzora iz stavka 1. ovog članka provode nadzornici elektroničkih komunikacija koji su ovlašteni radnici stručne službe Agencije.
Prigovor tužitelja da se nad njim nije mogao u ovom slučaju obavljati stručni nadzor, potpuno je neosnovan jer iz naprijed citiranog propisa proizlazi da Agencija može kontrolirati ostvarivanje regulatornih obveza operatora sa značajnom tržišnom snagom. Također iz pobijanog rješenja je razvidno da se HT-u može odobriti naplata razumnih i opravdanih troškova za koje je HT dokazao da postoje.
Tuženo tijelo je prilikom donošenja rješenja pravilno primijenilo zakon i propise utemeljene na zakonu, potpuno i pravilno utvrdilo činjenično stanje, te osporenim rješenjem nije povrijeđen zakon na štetu tužitelja, te je stoga valjalo temeljem članka 57. stavak 1. Zakona o upravnim sporovima (»Narodne novine«, broj 20/10., 143/12. i 152/14.) presuditi kao u izreci.
Poslovni broj: UsII-37/13-9 Zagreb, 3. svibnja 2016.
Predsjednik vijeća mr. sc. Ivica Kujundžić, v. r.
