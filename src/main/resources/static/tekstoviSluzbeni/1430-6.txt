 umirovljenje djelatnih vojnih osoba.
Članak 59.
Dočasnika i časnika iz članaka 226. i 227. Zakona o službi u Oružanim snagama Republike Hrvatske (»Narodne novine«, br. 73/13.) moguće je uputiti na vojnu izobrazbu najkasnije do 31. prosinca 2015., odnosno moguće je promaknuti jednom u viši čin najkasnije do 31. prosinca 2016.
Članak 60.
Dočasnici i časnici stariji od godina života propisanih odredbama Zakona o službi u Oružanim snagama Republike Hrvatske (»Narodne novine«, br. 73/13.) potrebnim za promaknuće u viši čin koji su zatečeni u službi na dan stupanja na snagu ovoga Zakona mogu se jedanput promaknuti u viši čin ako ispunjavaju ostale uvjete za promaknuće propisane navedenim Zakonom najkasnije do 31. prosinca 2016.
Članak 61.
Djelatnim vojnicima/mornarima koji na dan stupanja na snagu ovoga Zakona imaju sklopljen prvi ugovor o vojničkoj službi u trajanju od tri godine ponudit će se produljenje ugovora u trajanju do četiri godine.
Članak 62.
(1) Djelatne vojne osobe kojima je utvrđeno pravo na naknadu za stanovanje u skladu s odredbama Zakona o službi u Oružanim snagama Republike Hrvatske (»Narodne novine«, br. 73/13.) nastavljaju koristiti pravo na naknadu za stanovanje do donošenja odluka u skladu s odredbama ovoga Zakona.
(2) Odluke iz stavka 1. ovoga članka donijet će se u roku od 60 dana od dana stupanja na snagu ovoga Zakona.
Članak 63.
Stegovni postupci i postupci utvrđivanja materijalne odgovornosti pokrenuti po odredbama Zakona o službi u Oružanim snagama Republike Hrvatske (»Narodne novine«, br. 73/13.) koji nisu dovršeni do stupanja na snagu odredbi ovoga Zakona kojima se uređuje stegovna i materijalna odgovornost dovršit će se po odredbama ovoga Zakona ako je to povoljnije za stranku.
Članak 64.
Za predmete u kojima su stegovni postupci pokrenuti po odredbama Zakona o službi u Oružanim snagama Republike Hrvatske (»Narodne novine«, br. 73/13.) i u kojima je u tijeku žalbeni postupak na dan stupanja na snagu odredbi ovoga Zakona kojima se uređuje stegovna i materijalna odgovornost, Ministarstvo obrane će te predmete bez odgađanja ustupiti sudu nadležnome za upravne sporove koji će ih dovršiti po odredbama Zakona o upravnim sporovima (»Narodne novine«, br. 20/10., 143/12. i 152/14.).
Članak 65.
Spise predmeta, sredstva za rad i potrebnu opremu koje su do stupanja na snagu odredbi ovoga Zakona kojima se uređuje stegovna i materijalna odgovornost imali prvostupanjski, odnosno Viši vojnostegovni sud, na dan stupanja na snagu odredbi ovoga Zakona kojima se uređuje stegovna i materijalna odgovornost preuzet će vojnostegovni sud ustrojen na temelju ovoga Zakona.
Članak 66.
Pravilnik o vojnoj stezi (»Narodne novine«, br. 3/08.) i Pravilnik o postupku utvrđivanja štete i njezine visine (»Narodne novine«, br. 151/13.) ostaju na snazi i nakon stupanja na snagu odredbi ovoga Zakona kojima se uređuje stegovna i materijalna odgovornost do stupanja na snagu novih podzakonskih propisa iz područja stegovne i materijalne odgovornosti, u dijelu u kojem nisu u suprotnosti s odredbama ovoga Zakona.
Članak 67.
Vlada Republike Hrvatske uskladit će Uredbu o unutarnjem ustrojstvu Ministarstva obrane (»Narodne novine«, br. 26/12., 112/12. i 94/14.) s odredbama ovoga Zakona u roku od 60 dana od dana stupanja na snagu ovoga Zakona, u dijelu koji se odnosi na vojnostegovni sud.
Članak 68.
Predsjednici i suci prvostupanjskog vojnostegovnog suda, odnosno Višeg vojnostegovnog suda zatečeni s imenovanjima na tim dužnostima u skladu sa Zakonom o službi u Oružanim snagama Republike Hrvatske (»Narodne novine«, br. 73/13.) na dan stupanja na snagu ovoga Zakona ostaju na svojim dužnostima i zadržavaju pravo na plaću prema dosadašnjim aktima do stupanja na snagu odredbi ovoga Zakona kojima se uređuje stegovna i materijalna odgovornost.
Danom stupanja na snagu odredbi ovoga Zakona kojima se uređuje stegovna i materijalna odgovornost osobama iz stavka 1. ovoga članka regulirat će se stanje u službi u skladu s odredbama Zakona o službi u Oružanim