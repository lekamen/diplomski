 ispita
Članak 6.
(1) Zahtjev za polaganje ispita podnosi se Agenciji na Obrascu AKTUAR – 2 koji je sastavni dio ovoga Pravilnika.
(2) Uz zahtjev za polaganje ispita kandidati obvezno prilažu i dokaze o ispunjavanju uvjeta iz članka 5. stavka 1. ovoga Pravilnika, a kandidati koji pristupaju drugom ispitnom roku dostavljaju izjavu iz članka 5. stavka 1. točke 5. ovoga Pravilnika, ako je prethodno dostavljena izjava starija od tri mjeseca.
Naknade
Članak 7.
(1) Polaznici obrazovnog programa plaćaju naknadu za pohađanje obrazovnog programa.
(2) Kandidati za polaganje Dodatnih ispita plaćaju naknadu za pristup ispitima.
(3) Visina naknada iz stavaka 1. i 2. ovoga članka određuje se pravilnikom Agencije o vrsti i visini naknada i administrativnih pristojbi.
(4) Kandidati koji pristupaju drugom ispitnom roku ponovno plaćaju naknadu za pristup ispitima.
Polaganje Dodatnih ispita
Članak 8.
(1) Mjesto i vrijeme polaganja Dodatnih ispita kao i druge relevantne podatke u svezi istih Agencija će objaviti na svojoj mrežnoj stranici.
(2) Agencija na svojoj mrežnoj stranici objavljuje i rok za podnošenje zahtjeva za polaganje ispita.
(3) Kandidati se prilikom pristupanja polaganju Dodatnih ispita moraju identificirati s dokumentom sa slikom. Agencija može navedeni dokument fotokopirati.
(4) Dodatni ispiti polažu se na hrvatskom jeziku i to u pisanom obliku.
(5) Komisija sastavlja zapisnik o provedenim ispitima.
(6) Dodatni ispiti nisu javni. Osim članova Komisije na Dodatnim ispitima mogu također biti nazočne osobe koje ovlasti Agencija.
(7) U slučaju kada radnici Agencije polažu Dodatne ispite, isti će biti posebno označeni.
(8) Polaganje Dodatnih ispita organizira se u dva ispitna roka.
(9) Ispitnom roku mogu pristupiti kandidati koji su ispunili uvjete propisane člankom 5. stavkom 1. ovoga Pravilnika, a čiji popis će Agencija objaviti na svojoj mrežnoj stranici, objavom šifre kandidata navedene u zahtjevu za polaganje ispita.
(10) Kandidat može podnijeti zahtjev za pristupanje ispitu u prvom ili drugom ispitnom roku, a drugom ispitnom roku mogu pristupiti i kandidati koji nisu položili ispit na prvom ispitnom roku.
(11) U drugom ispitnom roku kandidat polaže samo one Dodatne ispite koje nije položio u prvom ispitnom roku.
(12) Ako kandidat ne položi sve ispite ni u drugom ispitnom roku do tada položeni Dodatni ispiti se ne priznaju i kandidat mora ponovo podnijeti zahtjev za polaganje ispita iz članka 6. ovoga Pravilnika s dokumentacijom iz članka 6. stavka 2. i članka 7. stavka 2. ovoga Pravilnika.
Ocjenjivanje uspješnosti
Članak 9.
(1) Smatra se da je kandidat uspješno položio Dodatne ispite ako je na svakom Dodatnom ispitu točno odgovorio na najmanje 60% pitanja.
(2) Uspjeh na ispitu ocjenjuje se sa »položio« ili »nije položio«.
(3) U slučaju posebno označenih ispita radnika Agencije, iste ne mogu ocjenjivati članovi Komisije koji su ujedno i radnici Agencije.
(4) Kandidat koji nije u mogućnosti izaći na Dodatne ispite zbog opravdanih razloga (bolest, službeni put i dr.) podnosi pisani zahtjev Agenciji, najkasnije dva dana prije dana održavanja Dodatnih ispita kako bi ostvario pravo na povrat uplaćene naknade za pristup ispitima.
Objava rezultata
Članak 10.
(1) Agencija će u roku od 15 (petnaest) dana od dana održavanja Dodatnih ispita na svojoj mrežnoj stranici objaviti neslužbenu listu kandidata koji su položili Dodatne ispite, objavom šifre kandidata navedene u zahtjevu za polaganje ispita te objaviti rok od najmanje 7 (sedam) dana u kojem se može ostvariti uvid u ispite.
(2) Uvid u svoje ispite može ostvariti kandidat koji ih nije položio te ako kandidat smatra da mu odgovori nisu točno vrednovani može uputiti pisanu predstavku Agenciji u roku u kojem se može ostvariti uvid u ispite.
(3) Eventualne pisane predstavke rješava Komisija najkasnije u roku od 5 (pet) dana od dana primitka predstavke.
(4) Nakon isteka roka za rješavanje predstavki, Agencija će objavom šifre kandidata navedene u zahtjevu za polaganje ispita, na svojoj