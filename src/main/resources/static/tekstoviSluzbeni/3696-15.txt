 Zakona)
6. robu koja nije roba Unije proda putniku bez predočenja ukrcajne karte s naznačenim odredištem izvan carinskog područja Unije ili članu posade prijevoznog sredstva s odredištem izvan carinskog područja Unije bez predočenja odgovarajućih identifikacijskih isprava ili drugih isprava iz kojih je razvidno da je član posade tog prijevoznog sredstva (članak 40. stavci 3. i 4. ovoga Zakona)
7. ne čuva račun iz članka 41. stavka 1. ovoga Zakona dok ne napusti carinsko područje Unije (članak 41. stavak 2. ovoga Zakona)
8. prodanu robu koja nije roba Unije prije predaje putniku ne stavi u vrećicu ili na zatvorenu vrećicu ne stavi oznaku na način koji onemogućuje odstranjivanje oznake bez oštećenja (članak 42. stavak 1. ovoga Zakona)
9. robu stavljenu u vrećicu na način naveden u članku 42. stavku 1. ovoga Zakona ustupi drugoj osobi ili odstrani ili ošteti oznaku s vrećice ili upotrijebi ili potroši robu dok se nalazi na carinskom području Unije (članak 42. stavak 2. ovoga Zakona)
10. evidenciju ili pripadajuću ispravu o nabavi ili prodaji robe prodajnog mjesta ne vodi ili ne drži ili ne čuva u prostoru tog prodajnog mjesta (članak 43. stavak 2. ovoga Zakona).
(2) Novčanom kaznom od 1000,00 do 300.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
POGLAVLJE II. PREKRŠAJI PREMA UREDBI (EU) br. 952/2013
Najteži prekršaji prema Uredbi (EU) br. 952/2013
Članak 63.
(1) Novčanom kaznom od 10.000,00 do 1.000.000,00 kuna kaznit će se za prekršaj pravna osoba, a novčanom kaznom od 3000,00 do 100.000,00 kuna i odgovorna osoba u pravnoj osobi, kao i fizička osoba ako:
1. u carinsko područje Unije robu unese na skriven način ili u carinsko područje Unije robu na skriven način pokuša unijeti ili iz carinskog područja Unije robu iznese na skriven način ili iz carinskog područja Unije robu na skriven način pokuša iznijeti (članak 134. i članak 267. Uredbe (EU) br. 952/2013)
2. nezakonito izuzme ispod carinskog nadzora robu koja nije roba Unije bez dozvole carinskog ureda (članak 134. Uredbe (EU) br. 952/2013)
3. prilikom unosa robe u carinsko područje Unije ili iznošenja robe iz carinskog područja Unije ne podnese carinsku deklaraciju za robu ili dio robe, ako se radi o robi komercijalne naravi ili robi za koju su propisane zabrane ili ograničenja pri uvozu ili izvozu (članak 134. i članak 158. Uredbe (EU) br. 952/2013).
(2) Novčanom kaznom od 5000,00 do 900.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
Teški prekršaji prema Uredbi (EU) br. 952/2013
Članak 64.
(1) Novčanom kaznom od 3000,00 do 1.000.000,00 kuna kaznit će se za prekršaj pravna osoba, a novčanom kaznom od 2000,00 do 50.000,00 kuna i odgovorna osoba u pravnoj osobi, kao i fizička osoba ako:
1. na zahtjev carinskog tijela sve potrebne isprave ili informacije ne pruži ili ne pruži u primjerenom ili u bilo kojem drugom zahtijevanom obliku ili ne pruži svu potrebnu pomoć za okončavanje carinskih formalnosti ili carinskih provjera (članak 15. stavak 1. i stavak 2. podstavci 2. i 3. Uredbe (EU) br. 952/2013)
2. podnese carinsku deklaraciju ili deklaraciju za privremeni smještaj ili ulaznu skraćenu deklaraciju ili izlaznu skraćenu deklaraciju ili deklaraciju za ponovni izvoz ili obavijest o ponovnom izvozu ili zahtjev za odobrenje ili zahtjev za neku drugu odluku, s navedenim netočnim ili nepotpunim podatkom ili nedostatnim opisom robe (članak 15. stavak 2. podstavak 1. točka (a) i podstavak 3. Uredbe (EU) br. 952/2013)
3. nevjerodostojnu ili netočnu ili nevaljanu ispravu priloži uz carinsku deklaraciju ili uz deklaraciju za privremeni smještaj ili uz ulaznu skraćenu deklaraciju ili uz izlaznu skraćenu deklaraciju ili uz deklaraciju za ponovni izvoz ili uz