 stavka 1. ovoga članka mora stajati dvoslovna šifra države »HR«, a ispod dvoslovne šifre države mora stajati odobreni broj klaonice.
(3) Slova unutar oznake iz stavka 1. ove točke moraju biti visoka najmanje 0,8 cm, a brojevi najmanje 1 cm.
(4) Meso iz stavka 1. ovoga članka zbrinjava se kao nusproizvod životinjskog podrijetla koji nije za prehranu ljudi u skladu s odredbama posebnih propisa.
(5) Izgled oznake iz stavka 1. ovoga članka prikazan je u točki 5. Priloga I. ovog Pravilnika.
VII. POSTUPANJE SA ŽIGOM
Članak 9.
(1) Žigom za označavanje trupova zaklanih životinja mogu rukovati ovlašteni veterinari kontrolnog tijela ili veterinarski inspektori nadležni za određeni objekt.
(2) Ovlašteni veterinari kontrolnog tijela ili veterinarski inspektori nadležni za određeni objekt odgovorni su za postupanje sa žigom.
(3) Nadzor nad rukovanjem žigom obavlja nadležna veterinarska inspekcija, a njime raspolaže Ministarstvo poljoprivrede (u daljnjem tekstu: Ministarstvo).
(4) Žigovi se po završenom veterinarskom pregledu na liniji klanja moraju čuvati na način da se onemogući njihovo neovlašteno korištenje.
(5) Postupak i način naručivanja i izrade žiga opisan je u Prilogu II. ovoga Pravilnika i odgovarajuće se primjenjuje i na članak 6. ovoga Pravilnika.
VIII. PRIJELAZNE I ZAVRŠNE ODREDBE
Članak 10.
Prilozi I. i II. tiskani su u dodatku ovoga Pravilnika i njegov su sastavni dio.
Članak 11.
Stupanjem na snagu ovoga Pravilnika prestaje važiti Pravilnik o oznakama zdravstvene ispravnosti i identifikacijskim oznakama hrane životinjskog podrijetla (»Narodne novine«, broj 92/2012 i 80/2013).
Članak 12.
Članak 6. ovoga Pravilnika prestaje važiti dana 1. siječnja 2016. godine.
Članak 13.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-01/09
Urbroj: 322-03/0260-15-2
Zagreb, 9. lipnja 2015.
Ministar Tihomir Jakovina, v. r.
PRILOG I
Ogledni primjerci oznaka zdravstvene ispravnosti i identifikacijskih oznaka za hranu životinjskog podrijetla*
1. Oznaka zdravstvene ispravnosti i identifikacijska oznaka za hranu životinjskog podrijetla koja potječe iz odobrenog objekta

2. Identifikacijska oznaka za hranu životinjskog podrijetla koja potječe iz objekta odobrenog pod posebnim uvjetima

3. Oznaka zdravstvene ispravnosti i identifikacijska oznaka za hranu životinjskog podrijetla koja potječe iz objekata kojima je nadležno tijelo izdalo privremeno odobrenje za rad u skladu s člankom 89. stavkom 7. Zakona o veterinarstvu

4. Oznaka zdravstvene ispravnosti za meso proglašeno uvjetno prikladnim za prehranu ljudi

5. Oznaka za meso proglašeno neprikladnim za prehranu ljudi

______
* Broj 2013 unutar prikazanih oznaka zdravstvene ispravnosti i identifikacijskih oznaka naveden je kao primjer, umjesto ovoga broja unutar oznake potrebno je navesti broj odobrenog objekta.
** Navedene dimenzije odnose se na oznake zdravstvene ispravnosti.
PRILOG II
Postupak naručivanja i izrade žiga
Žigovi za označavanje trupova zaklanih životinja naručuju se u Upravi za veterinarstvo i sigurnost hrane temeljem narudžbenice koja se nalazi na mrežnim stranicama Ministarstva. Žigove naručuju kontrolna tijela ili nadležni veterinarski inspektor za određeni objekt.
Naručene žigove plaća subjekt u poslovanju s hranom temeljem ispostavljenog predračuna (ponude). Gotovi žigovi isporučuju se izravno kontrolnom tijelu ili veterinarskoj ispostavi.
Brisanjem iz Upisnika odobrenih objekata ili oštećenjem žiga kontrolno tijelo dužno je isti zapisnički razdužiti mjesno nadležnom veterinarskom inspektoru u ispostavi veterinarskog ureda.
