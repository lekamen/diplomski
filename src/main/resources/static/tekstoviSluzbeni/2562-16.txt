 su sudionici imali pristup mogu se upotrijebiti samo u svrhu utvrđenu ovom Odlukom. Sudionici čuvaju te informacije kao povjerljive, osim ako je Hrvatska narodna banka izričito dala svoj pisani pristanak za razotkrivanje. Sudionici su dužni osigurati da treće osobe, kojima su eksternalizirali, prenijeli ili povjerili kao podugovarateljima zadaće koje imaju ili mogu imati utjecaja na ispunjavanje njihovih obveza prema ovoj Odluci, budu obvezane zahtjevima u vezi s povjerljivošću iz ovog članka.
5. Hrvatska narodna banka ovlaštena je radi namire naloga za plaćanje obrađivati i prenijeti potrebne podatke pružatelju mrežnih usluga sustavu TARGET2.
Članak 39.
Zaštita podataka, sprječavanje pranja novca, administrativne mjere i mjere ograničavanja te povezana pitanja
1. Uzima se da su sudionici upoznati sa svim svojim obvezama prema propisima o zaštiti podataka, sprječavanju pranja novca i financiranju terorizma, nuklearnim djelatnostima osjetljivima na širenje i razvoju sustava dostave nuklearnih oružja, posebno u odnosu na provedbu odgovarajućih mjera o svakom plaćanju u korist ili na teret njihovih PM računa, i da ih se pridržavaju. Prije zasnivanja ugovornog odnosa s pružateljem mrežnih usluga sustavu TARGET2 sudionici su se dužni upoznati s politikom povrata izgubljenih podataka tog pružatelja mrežnih usluga.
2. Sudionici ovlašćuju Hrvatsku narodnu banku da od svih nacionalnih ili stranih financijskih, nadzornih ili trgovinskih tijela pribavi sve informacije o sudionicima potrebne za njegovo sudjelovanje u sustavu TARGET2-HR.
3. Kada djeluju kao pružatelji platnih usluga platitelja ili primatelja plaćanja, sudionici su dužni postupati u skladu sa svim zahtjevima koji proizlaze iz administrativnih mjera ili mjera ograničavanja određenih u skladu s člancima 75. i 215. Ugovora o funkcioniranju Europske unije kojima podliježu. Takvo postupanje uključuje zahtjeve u vezi s obavješćivanjem i/ili ishođenjem suglasnosti nadležnog tijela u odnosu na obradu transakcija. Osim toga:
(a) ako je Hrvatska narodna banka pružatelj platnih usluga sudionika koji je platitelj:
i. sudionik je dužan dati potrebnu obavijest ili pribaviti suglasnost umjesto središnje banke koja je primarno dužna dati takvu obavijest ili ishoditi takvu suglasnost, i dostaviti Hrvatskoj narodnoj banci dokaze o danoj obavijesti ili primljenoj suglasnosti i
ii. sudionik ne smije unijeti ni jedan nalog za kreditni transfer u sustav TARGET2 dok ne primi potvrdu od Hrvatske narodne banke da je potrebna obavijest dana ili da je suglasnost ishođena od pružatelja platnih usluga primatelja plaćanja ili umjesto njega i
(b) kada je Hrvatska narodna banka pružatelj platnih usluga sudionika koji je primatelj plaćanja, sudionik daje potrebnu obavijest ili pribavlja suglasnost umjesto središnje banke koja je primarno dužna dati obavijest ili ishoditi suglasnost, i dostavlja Hrvatskoj narodnoj banci dokaze o danoj obavijesti ili primljenoj suglasnosti.
Za potrebe ovog stavka izrazi »pružatelj platnih usluga«, »platitelj« i »primatelj plaćanja« imaju značenja koja su im pripisana primjenjivim administrativnim mjerama ili mjerama ograničavanja.
Članak 40.
Obavijesti
1. Osim ako je drukčije uređeno ovom Odlukom, sve obavijesti koje su potrebne ili dopuštene u skladu s ovom Odlukom šalju se preporučenom poštom, telefaksom ili na drugi način u pisanom obliku ili autentificiranom porukom preko pružatelja mrežnih usluga sustavu TARGET2. Obavijesti Hrvatskoj narodnoj banci dostavljaju se direktoru Direkcije za operativne poslove platnog prometa, Trg hrvatskih velikana 3, Zagreb ili na BIC adresu NBHRHR2X. Obavijesti sudioniku šalju se na adresu, broj telefaksa ili njegovu BIC adresu, o čemu sudionik s vremena na vrijeme obavješćuje Hrvatsku narodnu banku.
2. Kao dokaz da je obavijest poslana, dostatno je dokazati da je obavijest dostavljena na relevantnu adresu ili da je omot, koji sadrži tu obavijest, pravilno adresiran i poslan poštom.
3. Sve obavijesti moraju biti na hrvatskom i/ili