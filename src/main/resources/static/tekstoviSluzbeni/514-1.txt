 usluga u pokretnoj elektroničkoj komunikacijskoj mreži može ograničiti mobilni uređaj i podatkovni uređaj za pristup internetu (USB stick) na rad unutar vlastite mreže u slučaju ako ga korisnik uzima uz sklapanje pretplatničkog ugovora uz uvjet obveznog trajanja pretplatničkog ugovora i u slučaju kupnje uređaja uz unaprijed plaćenu uslugu (pre-paid). Operator je obvezan na zahtjev korisnika, bez naknade u roku od petnaest (15) dana omogućiti korištenje uređaja u ostalim mrežama. Korisnicima unaprijed plaćene usluge (pre-paid) ista mogućnost mora biti omogućena nakon 12 mjeseci korištenja usluge uz predočenje računa o kupnji mobilnog uređaja.«
Članak 3.
U članku 9. mijenja se naslov i glasi: »Sklapanje ugovora na daljinu ili izvan poslovnih prostorija«
U članku 9. stavak 2. mijenja se i glasi: »(2) U slučaju sklapanja ugovora na daljinu, operator mora korisniku bez odgode dostaviti potvrdu na prikladnom trajnom mediju ovisno o vrsti ugovorene usluge (koji uz pisanu potvrdu uključuje elektroničku poštu ili SMS poruku) o sklopljenom ugovoru s naznačenim informacijama o ugovorenoj javnoj komunikacijskoj usluzi, trajanju ugovora te o pravu na raskid ugovora, poštujući pritom odredbe posebnog zakona.«
U članku 9. dodaje se novi stavak 4. koji glasi: »(4) Ugovor sklopljen izvan poslovnih prostorija smatra se sklopljenim na dan potpisa dokumentacije od strane korisnika. Ugovor sklopljen na daljinu (putem interneta ili telefonskim putem i sl.) smatra se sklopljenim s danom slanja potvrde o sklapanju ugovora korisniku.«
Članak 4.
U članku 16. stavak 2. briše se.
Dosadašnji stavak 3. postaje stavak 2.
Dodaje se novi stavak 3. koji glasi: »(3) Operator javnih komunikacijskih usluga može izvršiti privremeno isključenje pretplatničke terminalne opreme iz javne elektroničke komunikacijske mreže ukoliko postoji sumnja na zlouporabu korištenja usluge, pri čemu u općim ili posebnim uvjetima korištenja usluge uvjeti privremenog isključenja moraju biti jasno propisani. Ukoliko količina ostvarenog prometa predstavlja razlog za privremeno isključenje zbog zlouporabe ugovorene tarife i/ili opcije, navedena količina mora biti jasno propisana u posebnim uvjetima korištenja usluge, na način da se navedu koje situacije te koja količina ostvarenog prometa predstavlja razlog za privremeno isključenje.«
U stavku 4. riječ »dužan« zamjenjuje se s riječi »obvezan«. Iza riječi »pretplatničke terminalne opreme iz« dodaje se riječ »javne«.
Iza stavka 10. dodaje se stavak 11. koji glasi: »(11) Operator javnih komunikacijskih usluga je obvezan u najkraćem mogućem roku obavijestiti krajnjeg korisnika o razlozima koji su doveli do privremenog isključenja te uvjetima ponovnog uključenja.«
Članak 5.
U članku 17. dodaje se stavak 2. koji glasi: »(2) Operator javnih komunikacijskih usluga je obvezan bez odgode i u zatraženom obliku dati krajnjem korisniku informaciju o iznosu dugovanja u slučaju prijevremenog raskida ugovora te načinu uplate. Zahtjev krajnjeg korisnika može biti podnesen usmeno, pisanim ili elektroničkim putem.«
Članak 6.
U članku 24. stavku 1. točka 1. mijenja se i glasi: »1. nadzirati uobičajeno ponašanje krajnjih korisnika prigodom uporabe javnih komunikacijskih usluga te ih u najkraćem mogućem roku upozoriti o svakom neuobičajenom i iznenadnom povećanju troška korištenja javnih komunikacijskih usluga tijekom svakog pojedinačnog obračunskog razdoblja. U slučaju da krajnji korisnik ima ugovoreni paket usluga, koji se tijekom svakog pojedinačnog obračunskog razdoblja obračunava na jednom računu, upozorenje se odnosi na svaki element paketa zasebno, odnosno u slučaju ugovaranja paketa usluga upozorenje se daje zasebno za sve usluge realizirane putem iste priključne točke. Upozorenje krajnjem korisniku uslijedit će ako je trošak korištenja javnih komunikacijskih usluga dvostruko veći od prosječnog iznosa računa za javne komunikacijske usluge u prethodna tri (3) mjeseca, osim ako nije drugačije utvrđeno odlukom Agencije«.
Članak 7.
U članku 33. stavku 2.