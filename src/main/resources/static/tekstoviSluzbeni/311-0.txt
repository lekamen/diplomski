16 11.02.2015 Pravilnik o izmjeni i dopuni Pravilnika o Registru objekata leasinga
HRVATSKA AGENCIJA ZA NADZOR FINANCIJSKIH USLUGA
312
Na temelju odredbi članka 66. stavka 2. Zakona o leasingu (»Narodne novine«, br. 141/13), Hrvatska agencija za nadzor financijskih usluga na sjednici Upravnog vijeća održanoj 6. veljače 2015. donosi
PRAVILNIK
O IZMJENI I DOPUNI PRAVILNIKA O REGISTRU OBJEKATA LEASINGA
Članak 1.
Mijenja se preambula Pravilnika o Registru objekata leasinga (»Narodne novine«, br. 63/14) tako da sada glasi:
»Na temelju odredbe članka 66. stavka 2. Zakona o leasingu (»Narodne novine«, br. 141/13), Hrvatska agencija za nadzor financijskih usluga na sjednici Upravnog vijeća održanoj 16. svibnja 2014. donosi«.
Članak 2.
U članku 1. stavku 1. riječi »te iznos, način i rokove plaćanja naknade za vođenje Registra« brišu se.
Članak 3.
Briše se glava »VII. IZNOS, NAČIN I ROK PLAĆANJA NAKNADE ZA VOĐENJE REGISTRA« sa člancima 25., 26., 27. i 28.
Članak 4.
Dosadašnji članci 29. i 30. postaju članci 25. i 26. a glava VIII. postaje glava VII.
Članak 5.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-05/01
Urbroj: 326-01-550-15-1
Zagreb, 6. veljače 2015.
Predsjednik Upravnog vijeća Petar-Pierre Matek, v. r.
