71 03.08.2016 Pravilnik o tehničkim uvjetima koje moraju ispunjavati radne prostorije i oprema za ispitivanje i žigosanje državnim žigom predmeta od plemenitih kovina
DRŽAVNI ZAVOD ZA MJERITELJSTVO
1700
Na temelju članka 29. stavka 4. Zakona o nadzoru predmeta od plemenitih kovina (»Narodne novine«, broj 36/15) ravnatelj Državnog zavoda za mjeriteljstvo donosi
PRAVILNIK
O TEHNIČKIM UVJETIMA KOJE MORAJU ISPUNJAVATI RADNE PROSTORIJE I OPREMA ZA ISPITIVANJE I ŽIGOSANJE DRŽAVNIM ŽIGOM PREDMETA OD PLEMENITIH KOVINA
I. OPĆA ODREDBA
Članak 1.
Ovim Pravilnikom propisuju se tehnički uvjeti koje moraju ispunjavati radne prostorije i oprema za ispitivanje i žigosanje državnim žigom predmeta od plemenitih kovina.
II. RADNI PROSTOR
Članak 2.
Ispitivanje i žigosanje predmeta od plemenitih kovina obavlja se:
– u radnoj prostoriji za ispitivanje i žigosanje predmeta od plemenitih kovina u kojoj se nalazi i prijemno mjesto (dalje u tekstu radne prostorije),
– u prostoru u kojem se nalazi laboratorij opremljen za obavljanje kvalitativnih i kvantitativnih analiza predmeta od plemenitih kovina.
Prostorije za ispitivanje i žigosanje predmeta od plemenitih kovina
Članak 3.
Radne prostorije za ispitivanje i žigosanje predmeta od plemenitih kovina moraju ispunjavati uvjete propisane ovim Pravilnikom i drugim propisima (propisi o higijeni, požarno-preventivni, o gradnji objekata, zaštiti okoliša, zaštiti na radu).
Članak 4.
(1) Za vrijeme obavljanja ispitivanja i žigosanja predmeta od plemenitih kovina, ulazak u radne prostorije dozvoljen je samo osobama zaposlenim na tim poslovima.
(2) Ulazna vrata radnog prostora moraju biti osigurana na način da službena osoba ulazi u radni prostor upotrebom ključa ili putem šifre.
Članak 5.
U prostoriji za ispitivanje i žigosanje nije dopušteno držati predmete, koji nisu neophodni za ispitivanje i žigosanje, niti se u njoj za vrijeme ispitivanja i žigosanja smiju obavljati neki drugi poslovi.
Prostor u kojem se nalazi laboratorij
Članak 6.
Prostor u kojem se nalazi laboratorij mora ispunjavati uvjete propisane odredbama članka 3. ovoga Pravilnika.
Članak 7.
Prostor u kojem se nalazi laboratorij mora imati:
– uređaj za isisavanje onečišćenog zraka (digestor)
– mokri čvor za rad s kemikalijama i
– poseban ventilirajući ormar za čuvanje kemikalija.
III. OPREMA ZA ISPITIVANJE I ŽIGOSANJE
Članak 8.
(1) U radnoj prostoriji za ispitivanje i žigosanje predmeta od plemenitih kovina mora se nalaziti stol za žigosanje dovoljno prostran da na njega može stati oprema za ispitivanje i žigosanje predmeta od plemenitih kovina, neautomatska ovjerena vaga razreda točnosti II i sef za čuvanje predmeta, žigova i drugih predmeta koji se moraju čuvati na siguran način.
(2) Oprema za ispitivanje i žigosanje predmeta od plemenitih kovina iz stavka 1. ovoga članka je:
– oprema za probu na kamenu
– oprema za žigosanje.
Oprema za probu na kamenu
Članak 9.
Neophodna oprema za ispitivanje predmeta od plemenitih kovina probom na kamenu:
– ispitni kamen,
– ispitne kiseline,
– ispitne igle točno određenog sastava i boje
– sitni i potrošni materijal.
Oprema za žigosanje
Članak 10.
Neophodna oprema za žigosanje su čekić, nakovanj, kliješta za žigosanje, odgovarajući žigovi, naprave za žigosanje (mali strojevi), kao i pomoćna oprema za žigosanje.
Žigosanje se može obavljati i uz pomoć uređaja za lasersko žigosanje.
IV. OPREMA ZA ISPITIVANJE U LABORATORIJU
Članak 11.
U laboratoriju se nalazi:
– oprema za XRF ispitivanje i
– oprema za kvantitativne kemijske analize.
Oprema za XRF ispitivanje
Članak 12.
Neophodna oprema za ispitivanje predmeta od plemenitih kovina XRF metodom:
– XRF instrument odgovarajuće točnosti
– certificirani referentni materijali.
Oprema za kvantitativne kemijske analize
Članak 13.
(1) Neophodna oprema za ispitivanje predmeta od zlata metodom kupelacije:
– peć za kupelaciju
– analitička vaga, s mogućnošću očitanja 0,01 mg
– lončići (kupele) od magnezijeva oksida
– naprava za razvlačenje lima
– digestor
– kupelj
– odgovarajuće