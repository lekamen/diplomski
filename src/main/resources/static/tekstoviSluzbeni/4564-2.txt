cjeniku za odlazne pozive.
Na temelju predmetne odluke operatori su bili u obvezi dopuniti opće uvjete poslovanja te im je naloženo da govorna pošta bude isključena korisnicama koji je nisu izričito zatražili, ali operatori nisu u obvezi povrata sredstava za prethodno korištenje usluge. Tuženik je odluku donio vezano za način korištenja i naplate usluge prilikom boravka u inozemstvu gdje su korisnicima zbog aktivirane usluge nastajali neželjeni troškovi uslijed dolaznih, a ne odlaznih poziva. Stoga vezano za zahtjev tužitelja za povratom zaduženja po računima za uslugu govorne pošte, s obzirom da odluka tuženika nema retroaktivni učinak, operatori nisu bili u obvezi izvršiti povrat naplaćenih sredstava nastalih zbog aktivirane usluge govorne pošte.
Tuženik je u provedenom postupku izvršio sve odgovarajuće provjere kako bi utvrdio je li HT postupio u skladu s odredbom Zakona i odlukom odbio zahtjev tužitelja kao neosnovan. Dokumentacija priložena spisu bila je dovoljna da tuženik u provedenom postupku pravilno i potpuno utvrdi činjenično stanje i na tako utvrđeno činjenično stanje pravilno primjeni mjerodavni propis. Neosnovani su navodi tužitelja, jer je suprotna strana dostavila dokaze iz kojih je razvidno postupanje operatora javnih komunikacijskih usluga. Tuženik je poduzimao sve radnje kako bi se utvrdilo pravo stanje stvari radi donošenja pravilne i zakonite odluke, poštujući pri tom načelo materijalne istine. Tuženik je postupio na transparentan, objektivan i nediskriminirajući način i donio odluku u okviru svojih zakonskih nadležnosti pa se predlaže tužbu odbiti kao neosnovanu.
Na temelju članka 19. stavka 3. ZUS-a sud je kao zainteresirane osobu pozvao sudjelovati u ovom upravnom sporu Hrvatski telekom d.d. Zagreb, koji nije dostavio odgovor na tužbu.
Na ročištima održanim 8. travnja 2016. i 1. rujna 2016. strankama je u skladu s odredbom članka 6. ZUS-a dana mogućnost da se izjasne o zahtjevima i navodima drugih stranaka te o svim činjeničnim i pravnim pitanjima koja su predmet ovog upravnog spora.
Koristeći to pravo na ročištu održanom 8. travnja 2016. tužitelj ističe kako je na istom ročištu prvi put dobio obavijest da nije pokrenut inspekcijski nadzor zbog toga što tuženik smatra kako za to nema elemenata, iako je tužitelj je zbog šutnje administracije uložio prigovor koji nije riješen do dana održane rasprave.
U odnosu na tvrdnje tuženika kako nema adrese za zaprimanje elektroničke pošte, ističe kako je nadležno tijelo Povjerenik za informiranjem rješenjem utvrdio obvezu tuženika da tužitelju dostavi adresu. Pri tom se poziva na Direktivu i presude Europskog suda koji su o tom pitanju zauzeli jasan stav kako u takvim situacijama izbor komunikacije s javnopravnim tijelima ovisi o izboru tužitelja a ne tuženika koji je u tom pravcu dužan postupati.
Punomoćnica tuženika ostaje pri navodima u odgovoru na tužbu te ističe kako se okolnosti koje tužitelj spominje, kao što su ulaganje elektroničnog podneska, odgovaranje u rokovima, zakašnjenje u dostavi ispisa računa ne odnose na razloge iz čl. 51. stavak. 1. Zakona o elektroničkim komunikacijama temeljem kojih tužitelj može podnijeti zahtjev za rješavanje pojedinačnog postupka protiv operatera, već se ti navodi eventualno mogu usmjeriti tuženika na regulatorno djelovanje na generalnoj osnovi ali ne mogu biti predmet pojedinačnog postupka. U konkretnom slučaju je nesporno da je tuženik odlučio o zahtjevu korisnika vezano za naplatu govorne pošte za što je bio ovlašten odlučivati u pojedinačnom postupku te ukoliko tužitelj smatra da mu je postupanjem operatora prouzročena određena šteta istu može potraživati u drugom postupku jer tuženik nije nadležan za utvrđivanje naknade štete. Tuženik dodatno napominje kako je usluga govorne pošte bila dopuštena operatorima kao osnovna usluga što znači da nije bila protuzakonita, ali budući da tuženik temeljem čl. 42. Zakona o elektroničkim komunikacijama u svakom trenutku ako utvrdi da je to potrebno može promijeniti opće uvjete