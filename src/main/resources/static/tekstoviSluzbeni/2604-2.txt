 moraju biti stručnost, sposobnost i profesionalne zasluge te osposobljenost i rezultati u obavljanju određene vrste djelatnosti, poslova i zadataka. Znanstveno nepoštenje i prijevara u znanosti oblici su ponašanja nespojivi s liječničkom etikom.
Neetično je ako liječnik uz svoje ime koristi titule koje mu ne pripadaju.«
Dosadašnje točke 10., 11. i 12. postaju točkama 11., 12. i 13.
U članku 9. sadržaj dosadašnje odredbe točke 11., koja postaje točka 12., mijenja se i glasi:
»12. Liječnik neće primjenjivati znanstveno neprovjerene stvari i postupke namijenjene liječenju, čuvanju i promicanju zdravlja, niti će surađivati s pojedincima, ustanovama ili društvima koja zlorabe povjerenje javnosti, zastupanjem takvih stvari i postupaka.«
U članku 9. u odredbi dosadašnje točke 12., koja postaje točka 13., riječi »čuvat će ugled liječništva« zamjenjuju se riječima »liječnik će čuvati ugled liječništva«.
Iza teksta točke 13. dodaju se u članku 9. nove točke 14.-17. koje glase:
»14. Obveza je svakog liječnika sačuvati autonomiju u donošenju stručnih odluka.
15. Etičke obveze liječnika ne prestaju preuzimanjem dužnosti na kojoj nije izravno uključen u skrb o pacijentima.
16. Liječnik vještak medicinske struke mora se pridržavati etičkih načela struke sadržanih u etičkim kodeksima strukovnih udruga, društava i komora te prisege koju je pri imenovanju položio pred sucem. Liječnik vještak mora imati značajno iskustvo i znanje za područje koje vještači i mora biti upoznat sa suvremenim postignućima u tom području. Etičnost sudskog vještaka medicinske struke očituje se u stalnoj procjeni vlastite praktične i teoretske osposobljenosti za izradu odgovarajućeg vještačkog nalaza.
17. Liječnici iz drugih zemalja članica Europske unije dužni su se pridržavati Kodeksa medicinske etike i deontologije Hrvatske liječničke komore i Hrvatskog liječničkog zbora dok obavljaju liječničku djelatnost na području Republike Hrvatske.«
Članak 10.
U članku 10. točka u točki 3. iza riječi »Komore« dodaju se riječi »i Hrvatskog liječničkog zbora«.
Članak 11.
Ove izmjene i dopune Kodeksa medicinske etike i deontologije objavljuju se na oglasnoj ploči Komore i u »Narodnim novinama«.
Članak 12.
Ove izmjene i dopune Kodeksa medicinske etike i deontologije stupaju na snagu osmog dana od dana objave u »Narodnim novinama«.
Članak 13.
Zadužuju se stručne službe Komore da izrade pročišćen tekst Kodeksa medicinske etike i deontologije.






Predsjednica Skupštine Hrvatske liječničke komore dr. sc. Ines Strenja-Linić, dr. med., v. r.
