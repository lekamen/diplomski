98 14.09.2015 Pravilnik o izmjenama Pravilnika o visini godišnje naknade za uporabu javnih cesta što se plaća pri registraciji motornih i priključnih vozila
MINISTARSTVO POMORSTVA, PROMETA I INFRASTRUKTURE
1907
Na temelju članka 87. stavka 1. Zakona o cestama (»Narodne novine«, broj: 84/2011., 22/2013., 54/2013., 148/2013. i 92/2014.), ministar pomorstva, prometa i infrastrukture donosi
PRAVILNIK
O IZMJENAMA PRAVILNIKA O VISINI GODIŠNJE NAKNADE ZA UPORABU JAVNIH CESTA ŠTO SE PLAĆA PRI REGISTRACIJI MOTORNIH I PRIKLJUČNIH VOZILA
Članak 1.
U preambuli Pravilnika o visini godišnje naknade za uporabu javnih cesta što se plaća pri registraciji motornih i priključnih vozila (»Narodne novine«, broj: 96/2015.), umjesto teksta »članka 86.«, treba stajati »članka 87.«.
Članak 2.
U članku 8. Pravilnika o visini godišnje naknade za uporabu javnih cesta što se plaća pri registraciji motornih i priključnih vozila, navedenog u članku 1. ovdje, umjesto teksta »stupanja na snagu ovog Pravilnika« treba stajati »početka primjene ovog Pravilnika«.
Članak 3.
Ovaj Pravilnik stupa na snagu danom objave u »Narodnim novinama«.
Klasa: 011-01/15-02/68
Urbroj: 530-08-1-15-5
Zagreb, 11. rujna 2015.
Ministar dr. sc. Siniša Hajdaš Dončić, v. r.
