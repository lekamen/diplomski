 okoliša, zaštite zraka, postupanja s otpadom, te zaštite od svjetlosnog onečišćenja, na području Primorsko-goranske, Istarske, Ličko-senjske, Šibensko-kninske, Zadarske, Splitsko-dalmatinske i Dubrovačko-neretvanske županije.
Služba nadzire način i uvjete rada, tehničku opremljenost pravnih i fizičkih osoba registriranih ili ovlaštenih za obavljanje poslova zaštite okoliša i gospodarenja otpadom pravnih i fizičkih osoba za koje dozvolu izdaju nadležna upravna tijela, te prekogranični promet otpada, provodi inspekcijski nadzor u slučaju izvanrednog događaja, nadzire provedbu sanacije onečišćenja okoliša, sudjeluje u provedbi koordiniranih inspekcijskih nadzora, kontrolira provedbu mjera sprječavanja i smanjivanja onečišćivanja zraka iz nepokretnih i difuznih izvora onečišćivanja te prati kvalitetu zraka na svom području, sudjeluje u izradi nacrta prijedloga propisa iz područja u kojem provodi nadzor, prati izvršavanje mjera koje se poduzimaju u inspekcijskom nadzoru, priprema optužne prijedloge i prijedloge kaznenih prijava, predlaže izdavanje propisanih potvrda i suglasnosti iz djelokruga rada inspekcije zaštite okoliša, sudjeluje u pripremi i izvršavanju inspekcijskih rješenja, sudjeluje u izradi prijedloga za godišnja i druga izvješća, sudjeluje u pripremi planova i programa rada za unaprjeđenje zaštite okoliša, sudjeluje u pripremi odgovora na upite državnih tijela i građana, po potrebi sudjeluje u upravnim nadzorima koje provodi Ministarstvo, te obavlja i druge poslove u okviru svoga djelokruga.
6.2. Sektor inspekcijskog nadzora zaštite prirode
Sektor inspekcijskog nadzora zaštite prirode obavlja inspekcijski nadzor ispunjavanja uvjeta, dopuštenja, rješenja i ostalih akata u području zaštite prirode, nadzire rad nadzornih službi koje se bave zaštitom, očuvanjem i promicanjem zaštićenih područja prirode, sudjeluje u izradi nacrta prijedloga zakona i drugih propisa iz djelokruga rada Sektora, obavlja poslove nadzora nad primjenom propisa iz područja zaštite prirode, nadzire korištenje i uporabu zaštićenih dijelova prirode, stanje kakvoće i provođenje mjera zaštite prirode, obavlja nadzor u postupanju zaštićenim biljnim, gljivljim i životinjskim vrstama, priprema i provodi koordinirane inspekcijske nadzore u području zaštite prirode s inspektorima tijela državne uprave nadležnih prema posebnim propisima, obavlja nadzor prekograničnog prometa zaštićenim vrstama u suradnji s inspekcijom zaštite prirode drugih zemalja, organizira i sudjeluje u zajedničkom nadzoru s inspekcijama drugih državnih tijela postupajući na temelju odredbi međunarodnih propisa, obavlja nadzor nad držanjem i uzgojem zaštićenih i drugih divljih vrsta za koje je potrebno ishoditi dopuštenje, obavlja nadzor provođenja mjera donesenih inspekcijskim rješenjem i rješenjima izdanim na temelju Zakona o zaštiti prirode, osigurava izvršavanje mjera naloženih nadzorom i predlaže mjere zaštite prirode, sudjeluje u izradi uputa iz područja zaštite prirode i inspekcijskog nadzora, obavlja inspekcijski nadzor i po potrebi sudjeluje u upravnim nadzorima nad radom sudionika u sustavu zaštite prirode koje provodi Ministarstvo, izrađuje i podnosi izvješća iz djelokruga inspekcije zaštite prirode, te provodi nadzor na temelju Zakona o genetski modificiranim organizmima (GMO). Sektor sudjeluje u pripremi godišnjeg plana rada koji sadrži opći prikaz zadaća i poslova Ministarstva, te sukladno djelokrugu rada obavlja poslove vezane uz pripremu strateških ciljeva, pokazatelja uspješnosti, utvrđivanja rizika, nadziranja provedbe i izvješćivanja o realizaciji postavljenih ciljeva iz strateških planova, te obavlja i druge poslove u okviru svoga djelokruga.
U Sektoru inspekcijskog nadzora zaštite prirode ustrojavaju se sljedeće ustrojstvene jedinice:
6.2.1. Služba inspekcijskog nadzora zaštite prirode – Kontinentalna Hrvatska
6.2.2. Služba inspekcijskog nadzora zaštite prirode – Jadranska Hrvatska.
6.2.1. Služba inspekcijskog nadzora zaštite prirode – Kontinentalna Hrvatska
Služba