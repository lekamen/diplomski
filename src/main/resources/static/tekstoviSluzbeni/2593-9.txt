 Sidra na plovilima moraju imati neizbrisive oznake za identifikaciju. To mora uključivati najmanje Europski identifikacijski broj (ENI), ako je primjenjivo. Ukoliko se neko sidro upotrebljava na nekom drugom plovilu istog vlasnika, prvobitne oznake za identifikaciju nije potrebno mijenjati.
(2) Obveza iz stavka 1. ovoga članka ne primjenjuje se na čamce i pomorska plovila.
Glava 3 OPTIČKI ZNAKOVI (OZNAČAVANJE) NA PLOVILIMA
POGLAVLJE I OPĆE ODREDBE
Članak 3.01 – Primjena i definicije
(1) Kad uvjeti vidljivosti to zahtijevaju, optički znakovi koji su propisani za noć, moraju se pokazivati i danju.
(2) Crteži znakova propisanih u ovoj Glavi prikazani su u Prilogu 3 ovoga Pravilnika.
(3) U ovoj Glavi:
a) izraz »jarbolno svjetlo« označava snažno bijelo svjetlo, koje neprekidno svijetli po cijeloj površini luka obzora od 225º i postavljeno je na način da baca svjetlost od pramca do 22º 30’ preko poprečne ravni prema krmi na oba boka plovila,
b) izraz »bočna svjetla« označava jasno zeleno svjetlo na desnoj strani i jasno crveno svjetlo na lijevoj strani plovila. Svako od ovih svjetala neprekidno svijetli po cijeloj površini luka obzora od 112º 30’ i postavljeno je na način da svako svjetlo na svojoj strani baca tu svjetlost od pramca do 22º 30’ preko poprečne ravni prema krmi,
c) izraz »krmeno svjetlo« označava obično ili jasno bijelo svjetlo, koje neprekidno svijetli po cijeloj površini luka obzora od 135º i postavljeno je na način da baca tu svjetlost po 67º 30’ na svaku stranu plovila računajući od uzdužnice s krmene strane,
d) izraz »svjetlo vidljivo sa svih strana« označava svjetlo koje neprekidno svijetli po cijeloj površini luka obzora od 360º,
e) izraz »visina« označava visinu iznad oznake najvećeg gaza ili za plovila bez oznaka gaza, visinu iznad vodne linije.
(4) Za vrijeme prolaza kroz otvor nepokretnog mosta, zatvorenoga pokretnog mosta ili brane ili za vrijeme prolaza kroz brodske ustave, plovila mogu imati svjetla, ploče, balone itd. predviđena u ovoj glavi postavljene na manju visinu, tako da se takav prolaz može obaviti bez poteškoća.
Članak 3.02 – Svjetla
Ukoliko nije drugačije određeno, svjetla propisana ovim Pravilnikom moraju davati neprekidnu i ravnomjernu svjetlost.
Članak 3.03 – Ploče, zastave i plamenci
(1) Ukoliko nije drugačije određeno, ploče i zastave propisane ovim Pravilnikom moraju biti pravokutne.
(2) Boje ploča, zastava i plamenaca ne smiju biti izblijedjele i zaprljane.
(3) Dimenzije zastava i ploča moraju biti dovoljno velike da se dobro vide. Smatrat će se da je ovaj uvjet ispunjen:
a) za zastave i ploče: ako dužina i širina ploča i zastava iznosi najmanje 1 m ili 0,6 m kod čamaca,
b) za plamence: ako dužina iznosi najmanje 1 m, a širina kod jarbola najmanje 0,5 m.
Članak 3.04 – Cilindri, baloni, konusi i dvostruki konusi
(1) Cilindri, baloni, konusi i dvostruki konusi propisani ovim Pravilnikom mogu biti zamijenjeni tijelima koja na udaljenosti imaju isti izgled.
(2) Boje cilindara, balona, konusa i dvostrukih konusa kao i tijela koja ih zamjenjuju ne smiju biti izblijedjele ni prljave.
(3) Sljedeće minimalne dimenzije moraju biti ispunjene:
a) za cilindre: visina 0,80 m, a promjer 0,50 m,
b) za balone: promjer 0,60 m,
c) za konuse: visina 0,60 m, a promjer baze 0,60 m i
d) za dvostruke konuse: visina najmanje 0,80 m, a promjer baze 0,50 m.
(4) Iznimno od stavka 3. ovoga članka, čamcima je dozvoljena upotreba znakova manjih dimenzija tako dugo dok su ta tijela dovoljno velika da budu lako vidljiva.
Članak 3.05 – Zabranjena svjetla i znakovi
(1) Zabranjeno je korištenje svjetala i znakova koji nisu predviđeni ovim Pravilnikom ili korištenje svjetala i znakova na način koji nije propisan ili dopušten ovim Pravilnikom.
(2) Za međusobno sporazumijevanje plovila ili plovila i obale dozvoljeno je korištenje drugih svjetala i znakova, pod uvjetom da ne mogu biti zamijenjeni sa svjetlima ili znakovima propisanim ovim Pravilnikom.
Članak 3.06 – Rezervna svjetla
Kada svjetla koja su propisana ovim