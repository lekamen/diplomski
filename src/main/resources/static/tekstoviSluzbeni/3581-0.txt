33 15.04.2016 Rješenje o razrješenju predsjednice i članica Upravnog vijeća Hrvatskog centra za zadružno poduzetništvo
VLADA REPUBLIKE HRVATSKE
930
Na temelju članka 31. stavka 4. Zakona o Vladi Republike Hrvatske (»Narodne novine«, br. 150/11 i 119/14) i članka 54.a stavka 1. Zakona o zadrugama (»Narodne novine«, br. 34/11, 125/13 i 76/14), Vlada Republike Hrvatske je na sjednici održanoj 6. travnja 2016. godine donijela
RJEŠENJE
O RAZRJEŠENJU PREDSJEDNICE I ČLANICA UPRAVNOG VIJEĆA HRVATSKOG CENTRA ZA ZADRUŽNO PODUZETNIŠTVO
1. Razrješuje se NADICA ŽUŽAK dužnosti predsjednice Upravnog vijeća Hrvatskog centra za zadružno poduzetništvo, na koju je imenovana kao predstavnica ministarstva nadležnog za poduzetništvo i obrt.
2. Razrješuju se dužnosti članice Upravnog vijeća Hrvatskog centra za zadružno poduzetništvo:
– mr. sc. BLAŽENKA MIČEVIĆ, imenovana kao predstavnica ministarstva nadležnog za poljoprivredu
– NEVENKA BENIĆ, imenovana kao predstavnica ministarstva nadležnog za branitelje
– MARIJA MIOČ, imenovana kao predstavnica ministarstva nadležnog za regionalni razvoj.
Klasa: 080-02/16-02/232
Urbroj: 5030115/1-16-02
Zagreb, 6. travnja 2016.
Predsjednik Tihomir Orešković, v. r.
