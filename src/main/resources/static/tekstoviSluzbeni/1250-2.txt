 te pružene usluge za koje su obračunate naknade;
d) prihode iz različitih (drugih) naknada i ukupne troškove usluga na koje se odnose prihodi;
e) svako financiranje od strane javne uprave objekata, sredstava i usluga na koje se odnose naknade zračne luke;
f) kratkoročne i srednjoročne prognoze upravnog tijela zračne luke u svezi sa visinom naknada zračne luke, povećanjem prometa i predloženim investicijama;
g) efektivnu iskorištenost infrastrukture i opreme na zračnoj luci u određenom razdoblju; i
h) predviđeni utjecaj svakog značajnijeg ulaganja na kapacitet zračne luke.
(3) Najkasnije 14 dana prije redovnih konzultacija iz članka 8. ovoga Pravilnika, korisnici zračne luke moraju upravnom tijelu zračne luke dostaviti podatke o:
a) kratkoročnoj i srednjoročnoj prognozi prometa svojih putnika i zrakoplova na toj zračnoj luci;
b) kratkoročnoj i srednjoročnoj prognozi sastava flote koja će se koristiti na toj zračnoj luci, kao i planiranoj iskorištenosti flote;
c) njihovim planiranim kratkoročnim i srednjoročnim razvojnim projektima na toj zračnoj luci; te
d) svojim zahtjevima i potrebama na toj zračnoj luci.
(4) Svi podaci iz stavaka 2. i 3. ovoga članka smatraju se poslovnom tajnom zbog čega nije dopuštena njihova dostava trećim pravnim ili fizičkim osobama bez posebnoga pisanog dopuštenja vlasnika tih podataka.
Nova infrastruktura
Članak 10.
Prije konačne odluke o planiranom razvoju nove infrastrukture, upravno tijelo zračne luke se mora konzultirati s korisnicima zračne luke.
Razina kvalitete
Članak 11.
(1) Upravno tijelo zračne luke mora s povjerenstvom korisnika zračne luke, ili njihovim predstavnicima, dogovoriti razinu kvalitete usluga koje pruža zračna luka, te sukladno postignutom dogovoru potpisati sporazum o kvaliteti usluga zračne luke (Service Level Agreement). Ovaj sporazum se može potpisati i tijekom konzultacija iz članka 8. ovoga Pravilnika.
(2) Sporazum o kvaliteti usluga zračne luke mora biti utemeljen na važećem modelu sustava obračuna i visini naknada zračne luke.
Različitost usluga
Članak 12.
(1) U cilju pružanja usluga potpuno prilagođenih pojedinim korisnicima zračne luke, što podrazumijeva i mogućnost izdvajanja dijela ili cijelog putničkog ili robnog terminala za potrebe samo jednog korisnika zračne luke, upravno tijelo zračne luke može ponuditi različite:
a) razine kvalitete usluga, kao i
b) opsege usluga.
(2) Zbog moguće razlike u razini kvalitete i opsegu usluga sukladno stavku 1. ovoga članka, a s obzirom da razlika u kvaliteti pruženih usluga podrazumijeva različite troškove, upravno tijelo zračne luke može odlučiti o različitim visinama naknada zračne luke utemeljenima na razini kvalitete ili opsegu usluga ili na drugim objektivnim i transparentnim razlozima, a da to ne predstavlja kršenje načela nediskriminacije iz članka 5. ovoga Pravilnika.
(3) Svakom korisniku zračne luke koji želi koristiti posebno prilagođene usluge ili dijelove ili cijeli putnički ili robni terminal samo za svoje potrebe, upravno tijelo zračne luke mora omogućiti pristup tim uslugama i terminalu ili dijelu terminala.
(4) U slučaju kada više korisnika zračne luke želi koristiti posebno prilagođene usluge ili cijeli putnički ili robni terminal ili dijelove terminala samo za svoje potrebe, a što nije moguće zbog ograničenja kapaciteta, upravno tijelo zračne luke o prioritetima odlučuje na temelju odgovarajućih, objektivnih, transparentnih i nediskriminirajućih kriterija.
(5) Odluku o prioritetima i primijenjenim kriterijima iz stavka 4. ovoga članka mora potvrditi Agencija prije njezine primjene.
Dostavljanje informacija
Članak 13.
Ministarstvo nadležno za civilni zračni promet, na zahtjev Europske komisije, dostavlja tražene informacije o primjeni ovoga Pravilnika, radi sastavljanja izvješća Europske komisije o primjeni Direktive 2009/12/EZ.
Stupanje na snagu
Članak 14.
(1) Danom stupanja na snagu ovoga Pravilnika prestaje važiti Pravilnik o aerodromskim naknadama (»Narodne novine« broj 38/2013).
(2) Ovaj Pravilnik stupa na 