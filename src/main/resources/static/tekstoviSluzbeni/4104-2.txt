 način da mu je neopravdano naplaćivao cijenu za predmetnu uslugu terminiranja prometa prema nacionalnim pokretnim mrežama u većem iznosu od cijene koju je HT plaćao operatorima javnih pokretnih komunikacijskih mreža za svoje potrebe. No, i dalje izostaje upućivanje tuženika na konkretnu odredbu ZEK-a koju bi tužitelj povrijedio određivanjem cijene za uslugu koju pruža pod komercijalnim uvjetima. Spornim se pojavilo pitanje je li tužitelj prilikom pružanja usluge prijenosa (tranzita) kroz svoju mrežu poziva zaprimljenih od strane Primatela te predaju istih u mrežu operatora javne pokretne komunikacijske mreže mogao razlikovati radi li se o nacionalnim ili međunacionalnim pozivima. Iz zaprimljenih CDR zapisa koje je Primatel ostavio tuženiku vidljivo je kako se prema A broju (kolona naziva „A-B») ne može jasno utvrditi iz koje mreže dolazi poziv. Stoga tužitelj prilikom pružanja usluge prijenosa kroz svoju mrežu poziva nije mogao razlikovati radi li se o nacionalnom ili međunarodnom pozivu, a niti je tuženik mogao donijeti suprotan zaključak. Stoga tužitelj smatra da je tuženik pogrešno utvrdio činjenično stanje navodeći kako je isključivo uvidom u CDR zapise po svakom pozivu moguće točno utvrditi o kojoj se vrsti poziva radi ne uzimajući pri tom argumentaciju koju je u postupku iznosio tužitelj.
Tužitelj zaključuje da u obrazloženju rješenja tuženik nije naveo koju odredbu je ZEK-a tužitelj prekršio odredivši cijenu za predmetnu uslugu u iznosu od 0,95 kn po minuti, čime je tuženik postupio suprotno primjedbama koje je Sud iznio u svojoj ranijoj presudi.
Slijedom svih iznijetih navoda predlaže ovom Sudu da presudom usvoji tužbeni zahtjev i poništi u cijelosti rješenje tuženika.
U odgovoru na tužbu tuženik osporava sve tužiteljeve prigovore te predlaže ovom Sudu, temeljem članka 57. ZUS-a, odbiti tužbu kao neosnovanu. Navodi da je rješenje donijeto u ponovljenom postupku nakon što je svojom presudom Visoki upravni sud Republike Hrvatske, broj Us-4891/2011-8 od 30. kolovoza 2012. godine poništio ranije rješenje tuženika u ovom predmetu, KLASA: 344-01/10-01/1139, URBROJ: 376-11-11-10 od 23. ožujka 2011. godine i predmet vratio na ponovno odlučivanje. Rješenje koje je predmet ovog upravnog spora tuženik je donio temeljem članka 12. stavak 1. točke 5. i članka 20. ZEK-a te pridržavajući pravnog shvaćanja Suda i njegovih primjedaba glede postupka donio novo rješenje. Smatra da je postupljeno u cijelosti prema pravnom shvaćanju Suda i njegovim primjedbama glede postupka izraženog u ranijoj presudi ovog Suda, te rješenjem usvojen zahtjev Primatela, zainteresirane osobe u ovom upravnom sporu, jer je utvrđeno da je tužitelj neopravdano naplaćivao predmetnu uslugu u iznosu koji je veći od naknade za usluge završavanja „terminacije» poziva u određenu pokretnu javnu komunikacijsku mrežu koji su operatori nacionalnih javnih pokretnih komunikacijskih mreža naplaćivali tužitelju sukladno odlukama o izmjenama standardnih ponuda operatora javnih pokretnih komunikacijskih mreža, uvećani za cijenu prijenosa (tranzita) u nepokretnoj komunikacijskoj mreži tužitelja, tijekom cijelog razdoblja trajanja ugovora. Zbog toga je rješenjem naloženo tužitelju da u roku od 30 dana od primitka rješenja ponudi zainteresiranoj osobi dodatak ugovoru, na način da za predmetnu uslugu naplati cijenu završavanja (terminacije) poziva u određenu pokretnu javnu komunikacijsku mrežu koju operatori naplaćuju tužitelju uvećanu za cijenu prijenosa (tranzita) u nepokretnoj komunikacijskoj mreži tužitelja. Tuženik je obvezao tužitelja da u roku od 30 dana od primitka osporavanog rješenja izda Primatelu odobrenje za preplaćeni iznos sredstava za predmetnu uslugu za razdoblju od dana sklapanja ugovora do donošenja osporavanog rješenja. U odnosu na održavanje usmene rasprave tuženik prepušta Sudu odluku o potrebi održavanja rasprave. Tuženik smatra da tužiteljevi prigovori, materijalno pravne prirode, nisu osnovani jer se svode na tvrdnju da je rješenjem tuženik povrijedio