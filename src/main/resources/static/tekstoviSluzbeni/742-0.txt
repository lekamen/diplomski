36 30.03.2015 Program aktivnosti u provedbi posebnih mjera zaštite od požara od interesa za Republiku Hrvatsku u 2015. godini
VLADA REPUBLIKE HRVATSKE
743
Na temelju članka 12. stavka 9. Zakona o zaštiti od požara (»Narodne novine«, broj 92/2010), Vlada Republike Hrvatske je na sjednici održanoj 26. ožujka 2015. godine donijela
PROGRAM
AKTIVNOSTI U PROVEDBI POSEBNIH MJERA ZAŠTITE OD POŽARA OD INTERESA ZA REPUBLIKU HRVATSKU U 2015. GODINI
I. UVOD
Program aktivnosti u provedbi posebnih mjera zaštite od požara od interesa za Republiku Hrvatsku (u daljnjem tekstu: Program aktivnosti) temeljni je dokument koordinacije i provedbe godišnjih aktivnosti središnjih državnih tijela, javnih ustanova, jedinica lokalne i područne (regionalne) samouprave, udruga građana te drugih organizacija i tijela uključenih u provedbu mjera zaštite od požara.
Program aktivnosti izrađen je temeljem raščlambe podataka iz dostavljenih izvješća o provedbi zadaća tijekom prethodnih godina i podataka o stanju utvrđenom inspekcijskim nadzorom te nalaže, navodi, potiče i organizira dodatne mjere i aktivnosti radi pomoći jedinicama lokalne i područne (regionalne) samouprave u intenziviranju mjera zaštite od požara tijekom 2015. godine na cijelom teritoriju Republike Hrvatske.
Državna uprava za zaštitu i spašavanje nadležna je za koordiniranje, praćenje, usklađivanje i usmjeravanje svih aktivnosti vezanih uz provedbu ovoga Programa.
Operativne postrojbe i snage koje izravno djeluju na požarima, priobalnog i kontinentalnog dijela Republike Hrvatske, jesu:
A. javne (profesionalne) vatrogasne postrojbe i sezonski zaposleni vatrogasci,
B. dobrovoljne vatrogasne postrojbe i sezonski zaposleni vatrogasci,
C. državna vatrogasna intervencijska postrojba,
D. namjenske (protupožarne) snage Oružanih snaga Republike Hrvatske, Ministarstvo obrane (za intervencije iz zraka, na tlu i s mora),
E. vatrogasne postrojbe u gospodarstvu (profesionalne i dobrovoljne),
F. te ostale postrojbe i ekipe osposobljene za gašenje požara.
Popunjavanje vatrogasnih postrojbi (profesionalnih i dobrovoljnih) priobalja koje prve izlaze na intervencije gašenja požara, obavlja se (temeljem zahtjeva vatrogasnih zajednica županija i odobrenja glavnog vatrogasnog zapovjednika), na način:
a. planske ispomoći (dislokacije), većinom iz kontinentalnih vatrogasnih postrojbi Republike Hrvatske,
b. angažiranja sezonskih vatrogasaca (samo tijekom ljetnih mjeseci),
c. izvanredne ispomoći (dislokacije) kod velikih požara (iz okolnih i/ili svih županija u Republici Hrvatskoj).
Državna uprava za zaštitu i spašavanje – Sektor za vatrogastvo posebno će skrbiti o provedbi Projekata dodatne zaštite otoka i drugih područja, organizirati i pružati izravnu pomoć za ugrožene lokacije, sukladno procjeni ugroženosti, potrebama i odluci glavnog vatrogasnog zapovjednika.
Program aktivnosti podijeljen je na sljedeće cjeline:
I. Uvod
II. Opće i normativne pretpostavke u zaštiti od požara
III. Aktivnosti u pripremi požarne sezone
IV. Preventivne aktivnosti u svrhu smanjenja opasnosti od nastanka i širenja požara
V. Razvoj i uvođenje novih sustava, tehnika i tehnologija u zaštiti od požara
VI. Aktivnosti utvrđene državnim planom angažiranja vatrogasnih snaga i snaga koje sudjeluju u gašenju požara
VII. Operativne aktivnosti
VIII. Financiranje i izvješćivanje o provedbi aktivnosti iz Programa.
II. OPĆE I NORMATIVNE PRETPOSTAVKE U ZAŠTITI OD POŽARA
1. Jedinice lokalne i područne (regionalne) samouprave, dužne su temeljem iskustava iz protekle požarne sezone izvršiti usklađivanje svih podataka i odrednica iz važećih planova zaštite od požara.
Jedinice lokalne i područne (regionalne) samouprave koje još nisu usvojile Plan zaštite od požara, dužne su nadležnom ministarstvu i Državnoj upravi za zaštitu i spašavanje – Sektoru za vatrogastvo dostaviti pisano očitovanje i obrazložiti razloge neizvršenja zakonske obveze.
Izvršitelji zadatka: župan, gradonačelnik, općinski načelnik Rok: 15. travnja 2015. godine
2. Županije i Grad Zagreb,