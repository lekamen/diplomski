19 02.03.2016 Pravila za statutarnu certifikaciju brodica i jahti
MINISTARSTVO POMORSTVA, PROMETA I INFRASTRUKTURE
570
Na temelju članka 77. stavka 3. Pomorskog zakonika (»Narodne novine« br. 181/2004., 76/2007., 146/2008., 61/2011., 56/2013. i 26/2015) ministar pomorstva, prometa i infrastrukture donosi
PRAVILA
ZA STATUTARNU CERTIFIKACIJU BRODICA I JAHTI
Članak 1.
1. Pravila za statutarnu certifikaciju brodica i jahti propisuju tehničke zahtjeve za brodice i jahte hrvatske državne pripadnosti u svezi s postupcima ocjene sukladnosti projekta i gradnje, statutarnom certifikacijom plovila za sport i razonodu i postupkom ocjene sukladnosti plovila nakon gradnje, tehničkim normama za obavljanje pregleda radi utvrđivanja sposobnosti za plovidbu jahti i brodica.
2. Sastavni dio ovih Pravila su prilozi:
a) Prilog I: »Općenito«,
b) Prilog II: »Nadzor i ocjena sukladnosti tijekom gradnje brodica i jahti«,
c) Prilog III: »Pregledi jahti«,
d) Prilog IV: »Pregledi brodica«.
Članak 2.
Ovim se Pravilima preuzimaju odredbe Direktive 2013/53/EU Europskog parlamenta i Vijeća od 20. studenoga 2013. o rekreacijskim plovilima i osobnim plovilima na vodomlazni pogon i o stavljanju izvan snage Direktive Vijeća 94/25/EZ (Tekst značajan za EGP).
PRIJELAZNE I ZAVRŠNE ODREDBE
Članak 3.
Stupanjem na snagu ovih Pravila prestaju vrijediti Pravila za statutarnu certifikaciju brodica i jahti iz 2010. godine objavljena u »Narodnim novinama« br. 82/2010.
Članak 4.
Ova Pravila stupaju na snagu prvoga dana od dana objave u »Narodnim novinama«.
Klasa: 011-01/16-02/02
Urbroj: 530-03-2-16-1
Zagreb, 22. veljače 2016.
Ministar Oleg Butković, v. r.
PRILOG I – PRILOG IV

