 isprave iz koje se može utvrditi identitet i državljanstvo,
2. liječničku svjedodžbu izdanu sukladno propisima o zdravstvenom nadzoru članova posade brodova upisanih u Upisnik plovila Republike Hrvatske,
3. ispravu u skladu s posebnim propisom kojim se propisuje boravak i rad stranaca u Republici Hrvatskoj – kada je podnositelj zahtjeva stranac,
4. presliku akta o stečenoj ili priznatoj osposobljenosti za obavljanje poslova na plovilima unutarnje plovidbe,
5. presliku isprave o položenom »ispitu o postupcima u slučaju opasnosti na plovilu«,
6. dvije fotografije (format 3x3,5 cm).
7. podatke o prvoj izdanoj i prethodno izdanoj brodarskoj knjižici – prilikom zamjene brodarske knjižice ukoliko su izdane u Republici Hrvatskoj,
(3) Preslike priloga iz stavka 2., točke 1., 4. i 5. ovoga članka, prilažu se uz predočenje izvornika isprave na uvid kad se predaju osobno, odnosno ovjerovljene kad se zahtjev podnosi poštom.
(4) Postupak izdavanja brodarske knjižice je upravni postupak.
(5) Prije izdavanja brodarske knjižice osobi iz članka 6. stavka 2. ovoga Pravilnika lučka kapetanija kojoj je podnesen zahtjev, provjerit će podatke o izdanim brodarskim knjižicama kod drugih lučkih kapetanija.
VII. UNOŠENJE PODATAKA U BRODARSKU KNJIŽICU
Članak 8.
Nakon izdavanja brodarske knjižice brodarcima koji se ukrcavaju na plovilo, podatke predviđene ovim Pravilnikom u brodarsku knjižicu upisuju:
1. zapovjednik plovila – podatke o osobnom ukrcaju i ukrcaju i iskrcaju članova posade te podatke o danima plovidbene službe i plovidbenim sektorima,
2. ovlašteni liječnik i nadležna lučka kapetanija – podatke o zdravstvenoj sposobnosti na temelju liječničke svjedodžbe,
3. lučka kapetanija, odnosno nadležno tijelo u stranoj državi na sektoru plovidbe,
4. nadležno tijelo rajnskih država – podatke o osposobljenosti prema Pravilniku o pregledu brodova koji plove Rajnom.
Članak 9.
(1) Brodarac je dužan predočiti brodarsku knjižicu bilo kojoj lučkoj kapetaniji unutarnje plovidbe najmanje jednom svakih godinu dana počev od dana prvog unosa podataka o broju dana plovidbene službe i plovidbenim sektorima.
(2) Lučka kapetanija će upisati kontrolni podatak o broju dana plovidbene službe i plovidbenim sektorima na predviđeno mjesto u brodarskoj knjižici na temelju podataka koje je upisao zapovjednik plovila. Prilikom upisa kontrolnog podatka lučka kapetanija ima pravo zatražiti od brodarca predočenje brodskog dnevnika ili izvatka iz istog ili drugih odgovarajućih dokaza, ako je uočeno da su podatci za pojedino putovanje nepotpuni ili postoji sumnja u vjerodostojnost istih. Putovanja za koja se podatci ne mogu ovjeriti ni nakon zahtjeva lučke kapetanije, neće se uzeti u obzir prilikom unošenja kontrolnog podatka.
(3) Radnje iz stavka 2. ovoga članka izvan Republike Hrvatske obavljaju nadležna tijela stranih država.
Članak 10.
(1) Podaci o ukrcaju ili iskrcaju upisani u brodarsku knjižicu, moraju odgovarati podacima o ukrcaju ili iskrcaju unesenim u popis posade. Istovjetnost upisanih podataka provjerava lučka kapetanija odnosno nadležno tijelo strane države.
(2) Ako zapovjednik plovila ukrca ili iskrca osobu u luci strane države u kojoj nema mogućnosti ovjere nadležnog tijela, u brodarsku knjižicu će, umjesto ovjere iz stavka 1. ovoga članka, upisati bilješku da je ukrcaj odnosno iskrcaj upisan u brodski dnevnik, s naznakom knjige i stranice brodskog dnevnika na kojoj je bilješka upisana. Takvu bilješku zapovjednik plovila ovjerovljuje svojim potpisom i pečatom.
VIII. ZAMJENA BRODARSKE KNJIŽICE
Članak 11.
(1) Brodarska knjižica zamijenit će se novom:
1. kada joj istekne važenje propisano u članku 5. ovoga Pravilnika,
2. kada se rubrike predviđene za upis podataka popune podacima,
3. kada se istroši ili ošteti toliko da postane neupotrebljiva,
4. kada brodarac promijeni ime ili prezime,
5. kada izgled brodarca više ne odgovara njegovom izgledu na fotografiji u brodarskoj knjižici ili kad se ošteti fotografija,
6. kada postoji drugi valjani razlog.
(2) U postupku