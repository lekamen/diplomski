 ostvaruje plaću i druga prava iz radnog odnosa kao da radi u skladu sa Zakonom o radu.
(2) Ministarstvo obrane nadoknadit će po zahtjevu poslodavca isplaćene troškove plaće i materijalnih prava u roku od 30 dana od dana podnošenja zahtjeva.
(3) Zaposlenom ugovornom pričuvniku pripada pravo na isplatu razlike između neto plaće koju ostvaruje kod poslodavca i neto naknada iz članaka 22. i 23. ovoga Pravilnika.
Članak 26.
(1) Ako ugovorni pričuvnik koji je u mirovini prema posebnim propisima ostvaruje pravo na mirovinu, za vrijeme služenja u ugovornoj pričuvi Oružanih snaga pripada mu i pravo na isplatu razlike između neto mirovine i neto naknada iz članaka 22. i 23. ovoga Pravilnika.
(2) Ako nezaposlenom ugovornom pričuvniku koji ostvaruje pravo na novčanu naknadu pri Hrvatskom zavodu za zapošljavanje pripada novčana naknada za vrijeme služenja u ugovornoj pričuvi Oružanih snaga, pripada mu i pravo na isplatu razlike između neto novčane naknade i neto naknada iz članaka 22. i 23. ovoga Pravilnika.
Članak 27.
Ugovorni pričuvnik ima pravo na naknadu troškova prijevoza za odlazak i povratak sa zdravstvenih pregleda i psiholoških ispitivanja, utvrđivanja tjelesne spremnosti, osposobljavanja odnosno obnašanja službe, od mjesta stanovanja do mjesta zdravstvenih pregleda, službe odnosno osposobljavanja u visini cijene najjeftinije karte javnog prijevoza.
Članak 28.
Ugovorni pričuvnik po stupanju u Oružane snage ostvaruje pravo na zdravstvenu zaštitu u skladu s pravilnikom kojim se uređuje postupak i ovlast za ostvarivanje prava na zdravstvenu zaštitu i prava na zdravstveno osiguranje pripadnika Oružanih snaga, u slučaju da nije zdravstveno osiguran po drugoj osnovi.
VII. PRESTANAK UGOVORA
Članak 29.
Ugovor prestaje:
– istekom roka na koji je sklopljen
– smrću ugovornog pričuvnika
– sporazumom
– prijmom u djelatnu vojnu službu.
Članak 30.
Prava i dužnosti iz ugovora miruju za vrijeme:
– privremene nesposobnosti za rad dulje od 30 dana
– korištenja rodiljinog ili roditeljskog dopusta
– privatnog boravka u inozemstvu duljem od 30 dana
– pokrenutog kaznenog postupka za kazneno djelo iz članka 4. stavka 3. podstavka 2. ovoga Pravilnika.
Članak 31.
(1) Ministarstvo obrane jednostrano će raskinuti ugovor ako je ugovorni pričuvnik/ugovornom pričuvniku:
– ocijenjen zdravstveno nesposobnim za vojnu službu
– odjavio prebivalište u Republici Hrvatskoj
– pravomoćno osuđen za kazneno djelo iz članka 4. stavka 3. podstavka 2. ovoga Pravilnika
– privremeno nesposoban za rad dulje od 90 dana
– na privatnom boravku u inozemstvu dulje od 90 dana
– izrečena stegovna kazna raskida ugovora
– prekršio obveze navedene u članku 12. ovoga Pravilnika.
(2) Ministarstvo obrane jednostrano će raskinuti ugovor ako prestane potreba službe.
VIII. POJEDINE KATEGORIJE UGOVORNIH PRIČUVNIKA
Članak 32.
(1) Iznimno od članaka 5. i 7., članka 8. stavka 1. te članaka 10. i 11. ovoga Pravilnika, s vojnim obveznicima – vrhunskim sportašima sklapa se ugovor o službi u pričuvnom sastavu Oružanih snaga na prijedlog Hrvatskoga olimpijskog odbora, na temelju Sporazuma o suradnji, unapređenju i razvoju sporta u Republici Hrvatskoj.
(2) Status vrhunskog sportaša sportaš ostvaruje u skladu s Registrom kategoriziranih sportaša Hrvatskoga olimpijskog odbora.
Članak 33.
(1) Ugovor o pravima i dužnostima ugovornih pričuvnika – vrhunskih sportaša Ministarstvo obrane dostavlja i Hrvatskom olimpijskom odboru.
(2) Ugovorom iz stavka 1. ovoga članka mogu se urediti i druge dodatne dužnosti i obveze za vrijeme pripravnosti ugovornog pričuvnika – vrhunskog sportaša te dodatni razlozi za raskid ugovora.
(3) Dodatne dužnosti i obveze te dodatni razlozi za raskid ugovora ugovaraju se na temelju Sporazuma iz članka 32. stavka 1. ovoga Pravilnika.
(4) Ovisno o drugim dodatnim dužnostima i obvezama visina naknade za pripravnost iz članka 21. ovoga Pravilnika može se ugovoriti u drugačijem iznosu.
(5) Visinu naknade iz stavka 4. ovoga članka utvrđuje ministar obrane.
IX. ZADUŽIVANJE VOJNOM OPREMOM I