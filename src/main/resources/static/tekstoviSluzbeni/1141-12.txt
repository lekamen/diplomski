 Agencija je odbila s obzirom da je saslušan svjedok N.M., a koji obnaša funkciju glavnog urednika časopisa »Zaštita« te koji je bio prisutan na Sastanku i koji odobrava tekstove koje izrade navedeni novinari. Shodno tomu, a imajući u vidu načelo učinkovitosti i ekonomičnosti, Agencija ističe kako nije bilo potrebno saslušati dodatne svjedoke na istu okolnost.
Prijedlog poduzetnika Klemm Sigurnost za saslušanje B. L. na okolnost da je isti sudjelovao na Sastanku kao radnik navedenog poduzetnika no ne i kao njegov zakonski zastupnik te kako slijedom toga nije imalo ovlasti zastupati ga na Sastanku, Agencija je odbila iz razloga što navedeno utvrđenje nije od nikakvog utjecaja na rješavanje ove upravne stvari. Naime, Agencija ističe kako bi uvažavanjem takvih navoda da se kao sudionika kartela može utvrditi samo poduzetnika čiji je zakonski zastupnik sudjelovao na sastanku odnosno osoba kojoj je dana punomoć za zastupanje na određenom sastanku, vrlo jednostavno postiglo zaobilaženje propisa o tržišnom natjecanju.
Nadalje, vezano uz navode istaknute u pisanoj obrani poduzetnika Klemm Sigurnost kako je to detaljnije opisano na stranici 24. ovog rješenja, da je Agencija postupala kontradiktorno u smislu da nije pokrenula postupak protiv poduzetnika Protect, Rijeka iako je tadašnji savjetnik uprave navedenog poduzetnika također prisustvovao na Sastanku, Agencija ističe kako je uvidom u sudski registar utvrdila kako je poduzetnik Protect d.o.o. Rijeka, Vukovarska 21, brisan iz sudskog registra 16. listopada 2013., sedam dana prije održavanja Sastanka.
Agencija je utvrdila kako se na Sastanku, između ostalog, razgovaralo odnosno usuglašavalo minimalnu cijenu usluge ispod koje prisutni poduzetnici neće nuditi usluge privatne tjelesne zaštite, te je po završetku istog izdano Priopćenje iz kojeg je razvidno da je jedan od zaključaka Sastanka utvrđivanje minimalnog troška sata rada zaštitara, uz poštivanje svih zakona i pravilnika koji reguliraju status zaštitara, u iznosu od 32,50 kuna.
Uvidom u ponude stranaka koje su podnosili na javnim natječajima nakon održavanja Sastanka, Agencija je utvrdila kako od sedam poduzetnika prisutnih na Sastanku jedino poduzetnik Sokol Marić i Klemm Sigurnost nisu u daljnjim natječajima ponudili cijenu od 32,50 kune ili višu za obavljanje predmetne usluge pružanja privatne tjelesne zaštite. Poduzetnik Securitas Hrvatska je ponudu na iznos od 32,50 i 33,00 kn po satu rada zaštitara ponudio u četiri javna natječaja u razdoblju neposredno nakon 23. listopada 2013. godine, poduzetnik AKD – Zaštita navedenu cijenu je ponudio u pet javnih natječaja objavljenih nakon predmetnog sastanka, Bilić-Erić u jednom javnom natječaju (od četiri na kojima je sudjelovao), Arsenal Ivezić u dva javna natječaja, te V grupa u dva natječaja (za natječaj Ministarstva zdravlja objavljen 25. listopada 2013. godine nije dostavio dokumentaciju).
Nadalje, u Priopćenju koje je izdano nakon održavanja sastanka kao jedan od zaključaka sastanka navedeno je, citat: »utvrđuje se minimalni trošak sata rada zaštitara uz poštivanje svih zakona i pravilnika koji reguliraju status zaštitara, u iznosu 32,50 kuna«, te se u nastavku navodi, citat: »svi sudionici sastanka jedni su drugima međusobno obećali da će se od današnjeg dana pridržavati svih točaka ovog dogovora«.
Sukladno iskazu svjedoka N.M., koji je predmetno priopćenje odobrio, a nakon što ga je izradio novinar – izvršni urednik časopisa »Zaštita« koji je bio prisutan sve vrijeme održavanja sastanka, proizlazi kako sadržaj Priopćenja odgovara sadržaju sastanka te se ističe kako nitko od sudionika Sastanka nije imao primjedbe na sadržaj Priopćenja sve do pokretanja ovog postupka od strane Agencije.
Stranke su tijekom postupka, u svojim očitovanjima i iskazima te drugim dokazima koje su predlagali, naveli kako su na Sastanak pozvani putem dopisa gospodina N.M., odaslanim e-mail porukom. Vezano uz upit Agencije je li im bila poznata tematika Sastanka prije održavanja istog, davali su