 prijave s prosjekom ocjena iz srednje škole. Studenti koji mijenjaju studij natječu se s prosjekom ocjena i brojem ostvarenih ECTS bodova s prethodnoga studija.
3. Pravo na smještaj nemaju studenti koji su stekli kvalifikaciju određene razine ako ponovno upisuju studij te razine.
PROVEDBA NATJEČAJA
Članak 16.
(1) Smještaj u studentske domove dodjeljuje se na temelju provedenoga javnog natječaja. Javni natječaj za dodjelu smještaja u studentske domove i javni natječaj za dodjelu subvencije stanovanja raspisuju studentski centri za svaku novu akademsku godinu. Studentski centar može odrediti posebnu kvotu za subvencionirani smještaj za studente sa prebivalištem izvan Republike Hrvatske.
(2) Natječaj za dodjelu smještaja i subvencija stanovanja provode Povjerenstvo za provedbu javnoga natječaja i Povjerenstvo za rješavanje prigovora, koja imenuju studentski centri u skladu sa svojim općim aktima.
Članak 17.
Tekst natječaja za dodjelu smještaja i subvencija stanovanja objavljuje se na oglasnim pločama studentskih centara i na internetskoj stranici pojedinoga studentskog centra.
Članak 18.
(1) Nakon isteka roka za podnošenje prijave na javni natječaj za dodjelu smještaja i subvencija stanovanja te razmatranja svih potpunih i pravodobnih prijava, Povjerenstvo za provedbu natječaja na temelju kriterija natječaja iz članka 8. do uključivo članka 14. stavka 1. ovog pravilnika utvrđuje prijedlog rang-liste (privremenu rang-listu).
(2) Povjerenstvo za provedbu natječaja prijedlog rang-liste (privremenu rang-listu) objavljuje na oglasnim pločama i na internetskoj stranici studentskoga centra.
(3) Studentski centri prikupljaju osobne podatke radi utvrđivanja rang-liste studenata koji su podnijeli prijavu na natječaj za smještaj u studentskome domu i za subvencioniranje smještaja.
(4) Rang-lista sadrži sljedeće podatke: ime i prezime studenta, naziv visokog učilišta, broj ECTS bodova u tekućoj godini, prosječan broj ECTS bodova u prethodnim godinama studiranja, ukupan broj stečenih ECTS bodova na svim razinama studija, broj bodova po kriterijima iz članaka 8. do 14. stavka 1. na temelju kojih se studentu odobrava smještaj u studentskome domu ili subvencioniranje smještaja te ostvareno pravo ili ostvareno pravo na izravan smještaj.
(5) Studentski centri od kandidata za smještaj u studentskome domu u obrascima za prijavu na natječaj pribavljaju privolu za prikupljanje i obradu njihovih osobnih podataka i suglasnost za objavu osobnih podataka na rang-listi. Privola za prikupljanje i obradu osobnih podataka je uvjet za prijavu na natječaj.
(6) Studenti koji upisuju drugu razinu studija dužni su dostaviti dokaze o upisu na tu razinu prema uvjetima natječaja sukladno članku 3. stavku 4. Student koji ne dostavi dokaz o upisu na drugu razinu studija gubi pravo koje je ostvario na natječaju.
Članak 19.
(1) Nakon objavljivanja privremene rang-liste studenti studenti mogu podnijeti pisani prigovor Povjerenstvu za rješavanje prigovora studentskoga centra sukladno proceduri i rokovima opisanim u natječaju.
(2) Prigovori studenata kojima je zbog promjene uvjeta studiranja onemogućeno ostvarivanje određenog uvjeta iz natječaja mogu se rješavati ovisno o okolnostima unutar roka za prigovor ili posebnim odlukama ministra.
Članak 20.
(1) Povjerenstvo za rješavanje prigovora razmatra prigovore zaprimljene u roku te najkasnije u roku od 15 dana od dana isteka roka za podnošenje prigovora donosi odluku o prihvaćanju ili odbijanju prigovora studenata i utvrđuje konačnu rang-listu.
(2) Konačna rang-lista objavljuje se na oglasnim pločama studentskoga centra i na internetskim stranicama studentskoga centra.
(3) Na temelju konačne rang-liste studentski centri utvrđuju pojedinačno pravo na smještaj ili pravo na subvenciju smještaja i o tome izvješćuju studente, studentske i učeničke domove.
(4) U postupku donošenja odluke o prigovoru Povjerenstvo za prigovore dužno je postupati po odredbama Zakona o općem upravnom postupku.
Članak 21.
Studentski centri obvezni su