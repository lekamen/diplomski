mjeseci od dana proizvodnje.
Korektivne mjere
Članak 20.
(1) Za svaku KKT i KT subjekt u poslovanju s hranom treba odrediti korektivnu mjeru koja se mora pokrenuti i provesti u slučaju da rezultati praćenja iz članka 19. ovoga Pravilnika pokazuju odstupanja od definiranih parametara na KKT i KT.
(2) Korektivne mjere trebaju biti propisane HACCP planom.
(3) Korektivna mjera iz stavka 1. ovoga članka uključuje sljedeće:
1. djelatnika subjekta u poslovanju s hranom odgovornog za provedbu korektivne mjere;
2. opis postupaka i načina koji su potrebni za utvrđivanje uzroka i ispravljanje uočenog odstupanja;
3. aktivnosti koje treba poduzeti vezano za proizvode koji su proizvedeni tijekom razdoblja kada je proces proizvodnje bio izvan kontrole (zbrinjavanje proizvoda, ponovna prerada i sl.);
4. evidencije o mjerama koje su poduzete uz navođenje svih relevantnih podataka.
(4) Evidencije o pokrenutim i provedenim korektivnim mjerama, uključujući sve podatke o sastojcima ugrađenim u proizvod, moraju se čuvati najmanje jednu godinu od isteka roka trajanja proizvoda, a za proizvode za koje sukladno propisu o informiranju potrošača o hrani nije obavezno navođenje roka trajanja evidencije se moraju čuvati najmanje dvije godine od dana proizvodnje.
Postupci validacije
Članak 21.
(1) Subjekt u poslovanju s hranom mora planirati i primjenjivati postupke za validaciju kontrolnih mjera.
(2) U slučaju promjene proizvoda, procesa ili bilo koje njegove faze potrebno je preispitati HACCP sustav kako bi se zajamčila njegova učinkovitost.
(3) Kada je to potrebno, preispitivanje iz stavka 2. ovoga članka mora rezultirati izmjenama i dopunama zadanih postupaka. Promjene trebaju biti u potpunosti zabilježene u sustavu dokumentacije i evidencija kako bi se zajamčila dostupnost točnih i ažurnih podataka.
Postupci verifikacije
Članak 22.
(1) Subjekt u poslovanju s hranom mora detaljno odrediti metode i postupke verifikacije (provjere) odnosno utvrđivanja da li je HACCP sustav učinkovit.
(2) Učestalost provedbe verifikacije mora biti takva da bi se potvrdila učinkovitost HACCP sustava.
(3) Metode verifikacije obuhvaćaju planirano ili nasumično uzorkovanje i analizu, pojačane analize ili ispitivanja na KKT i KT, analize poluproizvoda ili krajnjih proizvoda, ispitivanja uvjeta tijekom svih faza pripreme, proizvodnje, prerade, pakiranja, skladištenja, prijevoza i distribucije te prodaje i upotrebe proizvoda.
(4) Prilikom određivanja učestalosti verifikacije u obzir treba uzeti opasnosti, karakteristike poslovanja (kapacitet proizvodnje, broj djelatnika, vrstu hrane), učestalost praćenja te broj i ozbiljnost odstupanja utvrđenih tijekom vremena.
(5) Postupci verifikacije uključuju sljedeće:
1. reviziju preduvjetnih programa i HACCP sustava i njihovih evidencija;
2. kontrolu operacija;
3. potvrđivanje da su KKT i KT pod kontrolom;
4. validaciju kritičnih granica;
5. provjeru odstupanja proizvoda;
6. korektivne mjere koje su poduzete s obzirom na proizvod;
7. osiguravanje dokaza da su poduzete korektivne mjere učinkovite;
8. analizu sveukupne učinkovitosti sustava upravljanja sigurnosti hrane koja potvrđuje ostvarivanje planiranih postupaka koje je uspostavio subjekt u poslovanju s hranom.
(6) Verifikacija obuhvaća sljedeće:
1. provjeru točnosti evidencija i analizu odstupanja;
2. provjeru djelatnika koji provode kontrolu nad pripremom, proizvodnjom, preradom, pakiranjem, skladištenjem, prijevozom i distribucijom;
3. fizičku provjeru procesa koji se prate;
4. baždarenje (umjeravanje) instrumenata koji se koriste tijekom praćenja.
Dokumentacija i evidencije
Članak 23.
(1) Postupci HACCP sustava moraju biti dokumentirani te moraju biti u svakom trenutku ažurirani.
(2) Dokumentacija i vođenje evidencija moraju biti razmjerni prirodi i opsegu poslovanja s hranom te dostatni za verifikaciju da su kontrole u okviru sustava i postupaka temeljenih na načelima HACCP sustava uspostavljene, održavane i učinkovite.
(3) Evidencije moraju biti dostupne i čitljive. Subjekt u