 smjernicama aktivne politike zapošljavanja RH; vodi evidenciju o braniteljskim socijalno-radnim zadrugama; provodi aktivnosti vezano uz otpis kredita iz Kreditnog programa zapošljavanja razvojačenih pripadnika hrvatske vojske. Uprava pruža pravnu, savjetodavnu i stručnu pomoć članovima obitelji smrtno stradalog, umrloga, zatočenoga ili nestaloga hrvatskog branitelja u ostvarivanju i rješavanju njihovih statusnih i drugih prava; prati ostvarivanje njihovih prava i probleme koji se pojavljuju kod ostvarivanja tih prava te predlaže mjere za rješavanje problema radi poboljšanja njihova statusa i ostvarivanja zakonom propisanih prava. Vodi bazu podataka i evidenciju smrtno stradalih, umrlih, zatočenih ili nestalih hrvatskih branitelja; vodi evidenciju mjesta pokopa povijesno značajnih osoba; surađuje u postupku pozivanja obitelji ekshumiranih hrvatskih branitelja na identifikaciju; vodi poslove pogrebne skrbi o ekshumiranim hrvatskim braniteljima; organizira poslove vezane za zaštitu, čuvanje i održavanje Memorijalnog groblja žrtava iz Domovinskoga rata u Vukovaru; vodi poslove u vezi s obilježavanjem mjesta masovnih grobnica, kao i sufinanciranja izgradnje spomen-obilježja. U znak trajnog sjećanja na sve pobjede u Domovinskom ratu, Uprava kontinuirano obilježava obljetnice odavanjem počasti poginulim hrvatskim braniteljima te održavanjem i organizacijom prigodnih programa i svečanosti, kao i sudjelovanjem u aktivnostima obilježavanja u organizaciji drugih institucija, jedinica lokalne i područne (regionalne) samouprave i udruga iz Domovinskog rata predstavljajući Ministarstvo; priprema i provodi aktivnosti usmjerene sufinanciranju umjetničkih i dokumentarističkih djela o Domovinskom ratu. Uprava zaprima i obrađuje poticaje za dodjelu odlikovanja i priznanja te upućuje prijedloge za dodjelu Državnom povjerenstvu za odlikovanja i priznanja RH. Uprava surađuje s udrugama iz Domovinskoga rata; prati programe rada te daje prijedloge za financiranje projekata, vodi podatke o pruženim financijskim potporama udrugama i obrađuje dostavljena izvješća. Uprava provodi Nacionalni program psihosocijalne pomoći stradalnicima iz Domovinskoga rata i njihove rehabilitacije u svim dijelovima, kao i uključivanje u redoviti život; osmišljava, prati i nadzire provedbu programa psihosocijalne pomoći i rehabilitacije; pruža stručnu pomoć u pripremi psihosocijalnih i zdravstvenih programa namijenjenih korisnicima veteranskih centara te obavlja i druge poslove iz ovog područja. Uprava organizira, koordinira, prati i nadzire pružanje stručne i pravne pomoći hrvatskim braniteljima iz Domovinskog rata i članovima njihovih obitelji u područnim jedinicama Ministarstva: u ostvarivanju statusnih prava hrvatskih branitelja iz Domovinskog rata i članova njihovih obitelji; u ostvarivanju prava na stambeno zbrinjavanje, a osobito putem izvida u kojima se utvrđuju uvjeti stanovanja hrvatskih branitelja iz Domovinskog rata i članova njihovih obitelji te stambene potrebe; u postupku prekvalifikacije i samozapošljavanja hrvatskih branitelja iz Domovinskog rata i djece smrtno stradalih, zatočenih ili nestalih hrvatskih branitelja iz Domovinskog rata; u pružanju psihosocijalne pomoći te u postupku ekshumacije i identifikacije hrvatskih branitelja.
Uprava surađuje s nadležnom ustrojstvenom jedinicom Ministarstva u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području socijalnog uključivanja braniteljske populacije i članova njihovih obitelji, zapošljavanja, socijalne i zdravstvene skrbi i razvoja ljudskih potencijala te ih provodi. Uprava surađuje s krajnjim primateljima pomoći vezano uz projekte sufinancirane kroz programe i fondove Europske unije te fondove drugih međunarodnih organizacija. Uprava sudjeluje u izradi strateških dokumenata na temelju kojih se koriste sredstva Europske unije i svim drugim aktivnostima kojima koordiniraju ministarstva