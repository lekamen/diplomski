
Članak 21.
Ovlaštena osoba ne može provesti energetski pregled:
1. ako nije ovlaštena sukladno odredbama ovoga Pravilnika,
2. ako ne ispunjava uvjete sukladno odredbama ovoga Pravilnika,
3. ako za naručitelja energetskog pregleda obavlja druge poslove čija vrijednost premašuje vrijednost izrade energetskog pregleda,
4. kojoj je vlasnik ili suvlasnik, bračni drug vlasnika ili suvlasnika, srodnik vlasnika ili suvlasnika, ili u slučaju dioničkog društva vlasnik dovoljnog broja dionica da ima utjecaj na upravljanje poduzećem ili je zaposlenik poduzeća koje je naručilo izradu energetskog pregleda,
5. čiji je vlasnik pravna osoba u kojoj je član nadzornog odbora, član uprave, prokurist, opunomoćenik ili zaposlenik,
6. čiji je vlasnik pravna osoba u kojoj je član nadzornog odbora, član uprave, prokurist, opunomoćenik ili zaposlenik njegov bračni drug ili srodnik.
Ukidanje rješenja
Članak 22.
(1) Ministarstvo će ukinuti izdano rješenje za provođenje energetskog pregleda ovlaštenoj osobi ako:
1. je ovlaštenje izdano na temelju neistinitih ili netočnih podataka,
2. više ne ispunjava uvjete za stjecanje ovlaštenja,
3. ne ispunjava dužnosti ovlaštene osobe propisane odredbama zakona kojim se uređuje područje energetske učinkovitosti i ovoga Pravilnika,
4. obavlja poslove za koje je ovlaštena u skladu s odredbama ovoga Pravilnika na način suprotan zakonu kojim se uređuje područje energetske učinkovitosti, ovom Pravilniku ili pravilima struke.
(2) Ministarstvo pokreće po službenoj dužnosti postupak ukidanja rješenja kad se utvrdi postojanje razloga za ukidanje rješenja iz stavka 1. ovoga članka.
(3) Ovlaštenje iz stavka 1. ovoga članka briše se iz registra ovlaštenih osoba s danom izvršnosti rješenja o ukidanju ovlaštenja.
(4) Protiv rješenja iz stavka 2. ovoga članka žalba nije dopuštena, ali se može voditi upravni spor.
Registar ovlaštenih osoba
Članak 23.
(1) Registar ovlaštenih osoba za energetske preglede ustrojava i vodi Ministarstvo u elektroničkom obliku.
(2) Registar sadrži: klasifikacijski broj, urudžbeni broj i datum izdavanja ovlaštenja, naziv pravne osobe, osobni identifikacijski broj, adresu sjedišta, broj telefona, vrstu ovlaštenja, ime i prezime odgovorne osobe u pravnoj osobi i njezin osobni identifikacijski broj, imena i prezimena, stručnu spremu, struku i osobne identifikacijske brojeve fizičkih osoba zaposlenih u pravnoj osobi koje provode energetske preglede s podacima o njihovom osposobljavanju i usavršavanju, ime i prezime, stručnu spremu, struku i osobni identifikacijski broj imenovane osobe koja potpisuje izvješće o energetskom pregledu, podatke o provedenom nadzoru, te odjeljak za napomene i upis promjena bitnih za obavljanje poslova za koje je osoba ovlaštena.
Članak 24.
(1) Stručno osposobljavanje ovlaštenih osoba provode pravne osobe, koji imaju suglasnost za provođenje Programa izobrazbe Ministarstva, izdanu u skladu s odredbama ovoga Pravilnika.
(2) Stručno osposobljavanje provodi se sukladno Programu izobrazbe sadržanom u Prilogu I ovoga Pravilnika.
Članak 25.
(1) Suglasnost iz članka 24. stavka 1. ovoga Pravilnika izdaje Ministarstvo na temelju javno objavljenog poziva.
(2) Suglasnost iz stavka 1. ovoga članka daje se na rok od pet godina nakon čega prestaje važiti, a može se ponovno izdati na isti rok na način i pod uvjetima propisanim ovim Pravilnikom.
(3) Ministarstvo objavljuje javni poziv iz stavka 1. ovoga članka na službenoj internetskoj stranici Ministarstva.
(4) Javni poziv iz stavka 1. ovog članka je otvoren za odgovarajuće vremensko razdoblje.
Članak 26.
(1) Suglasnost za provođenje Program osposobljavanja može dobiti pravna osoba koja:
– zapošljava ili na drugi način osigurava stručne osobe koje će voditi osposobljavanje i provjeru znanja osoba ovlaštenih za provođenje energetskih pregleda velikih poduzeća,
– raspolaže prostorom za provođenje Programa osposobljavanja,
– raspolaže potrebnom tehničkom opremljenosti za provođenje Programa osposobljavanja,
– ima potrebnu administraciju za vođenje