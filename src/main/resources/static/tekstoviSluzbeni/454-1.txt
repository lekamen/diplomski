 izrade šumskogospodarskih planova, njihove revizije i obnove te radova projektiranja, izgradnje i održavanja šumske infrastrukture određena je Cjenikom.
(7) Cijena radova zaštite šuma od štetnih organizama i požara koje obavljaju osobe iz članka 6. ovoga Pravilnika određena je Cjenikom.
(8) Cijena obavljanja nadzora i kolaudacije izvršenih radova određena je Cjenikom.
(9) Maksimalna cijena po m3 za odabir i obilježavanje stabala za sječu (doznaka) iznosi 10,00 kn u što je uključen rad radnika, alat i oprema te prijevoz.
III. UVJETI I PRAVO NA POKRETANJE POSTUPKA
Članak 6.
(1) Pravo na sredstva iz članka 3. ovoga Pravilnika za izvršene radove u šumama ostvaruju:
1. Trgovačko društvo;
2. Savjetodavna služba;
3. Javna ustanova iz članka 17. stavka 3. Zakona;
(2) Tijela državne uprave i pravne osobe čiji je osnivač Republika Hrvatska iz članka 17. stavka 2. Zakona, za šume u vlasništvu Republike Hrvatske, imaju pravo na sredstva iz članka 3. ovoga Pravilnika samo za izradu šumskogospodarskih planova putem Trgovačkog društva, a za šume šumoposjednika putem Savjetodavne službe.
Članak 7.
Trgovačko društvo ostvaruje pravo na sredstva OKFŠ-a ako je izvršilo propisane radove iz članka 2. ovoga Pravilnika.
Članak 8.
(1) Savjetodavna služba ostvaruje pravo na sredstva OKFŠ-a ako su izvršeni radovi iz operativnoga plana.
(2) Putem Savjetodavne službe pravo na sredstva OKFŠ-a ostvaruju šumoposjednik ili licencirani izvođač.
(3) Šumoposjednik ostvaruje putem Savjetodavne službe pravo na sredstva OKFŠ-a ako je:
– upisan u Upisnik šumoposjednika,
– izvršio propisane radove, sukladno operativnom planu,
– podnio zahtjev za isplatu sredstava OKFŠ-a Savjetodavnoj službi.
(4) Licencirani izvođač ostvaruje putem Savjetodavne službe pravo na sredstva OKFŠ-a ako:
– je sklopio ugovor o izvođenju radova sa Savjetodavnom službom;
– je izvršio propisane radove sukladno ugovoru.
(5) Postupak javne nabave za izvođenje radova i usluga provodi Savjetodavna služba.
Članak 9.
Javna ustanova iz članka 17. stavka 3. Zakona ostvaruje pravo na sredstva OKFŠ-a ako je izvršila propisane radove iz članka 2. ovoga Pravilnika.
Članak 10.
(1) Pravne osobe ostvaruju pravo na sredstva OKFŠ-a iz članka 3. stavka 2. ovoga Pravilnika, ako:
– zadovoljavaju uvjetima iz javnog poziva za znanstvene radove iz područja šumarstva (znanstveni radovi, stručni radovi i izdavačka djelatnost);
– s Ministarstvom sklope ugovor o izradi znanstvenih radova iz područja šumarstva (znanstveni radovi, stručni radovi i izdavačka djelatnost).
(2) Javni poziv raspisuje Ministarstvo.
IV. POVJERENSTVA
Članak 11.
(1) Za provedbu ovoga Pravilnika osnivaju se sljedeća Povjerenstva:
– Povjerenstvo za odobrenje operativnih planova koje izrađuju osobe iz članka 6. stavka 1. točke od 1. do 3. ovoga Pravilnika i nadzor trošenja sredstava OKFŠ-a;
– Povjerenstvo za odabir znanstveno-istraživačkih i stručnih radova iz područja šumarstva iz članka 3. stavka 2. i članka 10. ovoga Pravilnika;
– Povjerenstvo za odobrenje i kontrolu za radove razminiranja šuma i šumskog zemljišta i za vatrogasnu zajednicu iz članka 3. stavaka 3. i 4. ovoga Pravilnika.
(2) Povjerenstva iz stavka 1. ovoga članka imenuje ministar nadležan za poslove šumarstva (u daljnjem tekstu: ministar), a sastoje se od predsjednika i četiri člana, koji se imenuju iz reda šumarskih stručnjaka i predstavnika Ministarstva.
V. PREGLED IZVRŠENIH RADOVA I PLAĆANJE
Članak 12.
(1) Za izvršene radove iz članka 2. stavka 1. ovoga Pravilnika, dostavlja se obračun izvršenja radova (situacija).
(2) Kolaudaciju radova iz stavka 1. ovoga članka obavljaju osobe iz članka 6. ovoga Pravilnika.
(3) Kolaudaciju izvršenih radova obavlja i svojim potpisom i pečatom ovjerava ovlašteni inženjer šumarstva.
(4) Kolaudacijskim zapisnikom ovlašteni inženjer osobito potvrđuje usklađenost izvedenih radova s projektom/elaboratom, kvalitetu izvršenih radova (postupaka, opreme, sredstava, materijala, primijenjenih tehnika i tehnologija), konačni financijski obračun te isplatu