 statički tlak i masa sadržaja u probnim uvjetima i uvjetima rada,
– opterećenja vezana za promet, vjetar, potres,
– sile reakcija i momenti koji proizlaze od oslonaca, priključaka, cijevi, itd.
– korozija i erozija, umor materijala itd.,
– razdvajanje nestabilnih fluida.
Moraju se uzeti u obzir razna opterećenja koja se javljaju istovremeno, uzimajući u obzir mogućnost njihovog istovremenog nastupanja.
2.2.2. Konstrukcija na odgovarajuću čvrstoću se mora temeljiti na:
– metodi proračuna opisanoj u točki 2.2.3. kao opće pravilo te, po potrebi, dodatno i eksperimentalnoj metodi opisanoj u točki 2.2.4. ili
– eksperimentalnoj metodi bez proračuna opisanoj u točki 2.2.4., kada je umnožak najvećeg dopuštenog tlaka PS i obujma V manji od 6000 bar · L ili kada je umnožak PS · NO manji od 3000 bar.
2.2.3. Metoda proračuna
a) Tlačna i druga opterećenja
Dopuštena naprezanja tlačne opreme moraju biti ograničena obzirom na očekivane razumne načine otkazivanja u uvjetima rada. Zato se moraju primijeniti odgovarajući faktori sigurnosti kako bi se u potpunosti odstranila svaka nesigurnost koja proizlazi iz proizvodnje, stvarnih uvjeta rada, naprezanja, metode proračuna te svojstava i ponašanja materijala.
Primijenjene metode proračuna moraju osigurati sigurnosne granice koje su, gdje je to primjereno, u skladu sa zahtjevima iz poglavlja 7. ovoga Dodatka.
Gore navedenim zahtjevima se može udovoljiti na način da se, prema potrebi, primijeni jedna od sljedećih metoda ili, ako je neophodno, koristi kao dodatak jednoj ili u kombinaciji s drugom metodom:
– konstrukcija putem formula,
– konstrukcija putem analize,
– konstrukcija putem mehanike loma.
b) Izdržljivost
Prilikom konstruiranja moraju se koristiti odgovarajući proračuni kako bi se utvrdila izdržljivost određene tlačne opreme.
Posebice:
– proračunski tlakovi ne smiju biti manji od najvećih dopuštenih tlakova uzevši u obzir statički i dinamički tlak fluida te razdvajanje nestabilnih fluida. Kada je posuda podijeljena na zasebne komore koje su pod tlakom, pregradna stijenka mora biti konstruirana na temelju najvećeg mogućeg tlaka komore u odnosu na najmanji mogući tlak u susjednoj komori,
– proračunske temperature moraju uzeti u obzir odgovarajuće sigurnosne granice,
– konstrukcija mora voditi računa o svim mogućim kombinacijama temperature i tlaka do kojih može doći u realno očekivanim uvjetima rada tlačne opreme,
– najveća naprezanja i koncentracije naprezanja moraju biti u dopuštenim granicama,
– pri proračunu na tlak moraju se koristiti vrijednosti koje odgovaraju svojstvima materijala, temeljenih na dokumentiranim podacima i uzimajući u obzir odredbe utvrđene u poglavlju 4. ovoga Dodatka zajedno s odgovarajućim faktorima sigurnosti.
Svojstva materijala koja treba uzeti u obzir, već prema primjenjivosti uključuju:
– konvencionalnu granicu razvlačenja na proračunskoj temperaturi 0,2 % ili 1,0 % trajne deformacije (prema potrebi),
– vlačnu čvrstoću,
– statička izdržljivost, tj. otpornost puzanju,
– umor materijala,
– Youngov modul (modul elastičnosti),
– odgovarajući iznos plastične deformacije,
– udarnu žilavost,
– lomnu žilavost,
– odgovarajuće faktore zavarenog spoja koji se moraju primijeniti na svojstva materijala i koji ovise npr. o vrsti nerazornog ispitivanja, zavarenih materijala i predviđenih uvjeta rada,
– konstrukciju kojom se moraju uzeti u obzir svi predvidljivi mehanizmi postepenog slabljenja materijala (npr. uslijed korozije, puzanja, umora), u skladu s namjenom tlačne opreme.
U uputama iz točke 3.4. pažnja se mora skrenuti na posebne karakteristike konstrukcije koje su povezane s vijekom trajanja opreme, npr.:
– za puzanje: proračunski sati rada na određenim temperaturama,
– za umor: proračunski broj ciklusa na određenim razinama naprezanja,
– za koroziju: konstrukcijski dodaci na koroziju;
c) Stabilnost
Kada izračunata debljina stijenke ne uključuje odgovarajuću stabilnost strukture, moraju se poduzeti nužne mjere kako bi se to ispravilo uzimajući u obzir rizike pri