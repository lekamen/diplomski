 propisuje uvjete i način polaganja, primjene i povrata oblika osiguranja te druge posebnosti vezano za osiguranje carinskog duga koji je nastao ili bi mogao nastati, uključujući i druga javna davanja koja se naplaćuju za robu koja se uvozi ili izvozi.
Opći rok za plaćanje carinskog duga
Članak 27.
U provedbi članka 108. stavka 1. podstavka 1. i prve rečenice podstavka 2. Uredbe (EU) br. 952/2013, iznos uvozne ili izvozne carine koji odgovara carinskom dugu o kojem se dužnik obavješćuje, dužnik je dužan platiti u roku od deset dana od dana obavješćivanja.
Odgoda plaćanja carinskog duga
Članak 28.
(1) Ako su rokovi na koje se odnosi članak 111. stavci 3. i 4. Uredbe (EU) br. 952/2013:
1. tjedni, iznos uvozne ili izvozne carine u vezi s kojim je plaćanje bilo odgođeno plaća se najkasnije u petak, četvrti tjedan nakon dotičnog tjedna
2. mjesečni, iznos uvozne ili izvozne carine u vezi s kojim je plaćanje bilo odgođeno plaća se najkasnije 16. dan u mjesecu nakon dotičnog mjeseca.
(2) Ministar financija pravilnikom propisuje uvjete i način ostvarivanja odgode plaćanja i drugih pogodnosti plaćanja carinskog duga sukladno člancima 110. i 112. Uredbe (EU) br. 952/2013.
DIO ČETVRTI UNOS ROBE NA CARINSKO PODRUČJE UNIJE
Prijevoz na primjereno mjesto
Članak 29.
U provedbi članka 135. stavka 1. Uredbe (EU) br. 952/2013, ako carinski ured osobi koja unosi robu u carinsko područje Unije nije odredio posebne upute o prijevozu robe do carinskog ureda koji je određen odnosno do drugog mjesta koje je određeno ili odobreno ili u slobodnu zonu, prijevoz robe mora se izvršiti ekonomski opravdanim putem.
Oduzimanje i prodaja robe radi namirenja carinskog duga zbog nezakonitog postupanja
Članak 30.
(1) Ako se utvrdi da je roba bila nezakonito unesena u carinsko područje Unije ili se tu nezakonito nalazi, da je nezakonito izuzeta ispod carinskog nadzora ili da se s njom na drugi način nezakonito raspolaže u smislu carinskog zakonodavstva, carinski ured može poduzeti sve radnje radi osiguranja naplate carinskog duga i drugih javnih davanja (u daljnjem tekstu ovoga članka: dug) razmjerno svrsi koja se želi postići, uključujući i privremeno oduzimanje robe.
(2) O privremenom oduzimanju robe carinski ured izdaje potvrdu te u roku od 30 dana donosi rješenje s rokom zadržavanja robe do okončanja postupka obračuna i naplate duga.
(3) Roba koja je privremeno oduzeta smješta se u prostor koji je odredio carinski ured na rizik i trošak osobe koja je nezakonito postupala.
(4) Ako se podnese primjereni oblik osiguranja plaćanja u visini pripadajućeg duga, privremeno oduzeta roba vratit će se osobi od koje je oduzeta. Preuzimanje robe je moguće nakon plaćanja troškova iz stavka 3. ovoga članka.
(5) U rješenju o naplati duga za privremeno oduzetu robu carinski ured određuje da će u slučaju neplaćanja duga u ostavljenom roku privremeno oduzeta roba biti trajno oduzeta.
(6) O trajnom oduzimanju robe iz stavka 5. ovoga članka carinski ured donosi rješenje.
(7) Rješenje iz stavka 6. ovoga članka donosi se i kada roba nije vlasništvo osobe koja je s robom nezakonito postupala. Oduzimanje robe ne utječe na prava trećih osoba za naknadu štete od osobe od koje je roba oduzeta.
(8) Žalba izjavljena protiv rješenja iz stavaka 2. i 6. ovoga članka ne odgađa njegovo izvršenje.
Mjere za prepoznavanje robe
Članak 31.
Ako je sukladno članku 192. Uredbe (EU) br. 952/2013 stavljeno sredstvo za prepoznavanje robe, prijevoznik, deklarant ili druga osoba odgovorna za robu, dužna je primjereno zaštititi od oštećenja odnosno uništenja i spriječiti oštećenje, uništenje ili uklanjanje stavljenog sredstva za prepoznavanje robe.
Izdavanje potvrde o pogodnosti sredstva za međunarodni prijevoz robe pod carinskom plombom
Članak 32.
Kada je to propisano međunarodnim ugovorom, carinski ured može izdavanjem potvrde prethodno odobriti cestovna vozila, prikolice, poluprikolice ili kontejnere kao pogodne za međunarodni prijevoz robe pod carinskom plombom.
DIO PETI OPĆA PRAVILA O CARINSKOM STATUSU,