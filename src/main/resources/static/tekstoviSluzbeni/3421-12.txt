150%;
– za smjenski rad 10%;
– za dvokratni rad s prekidom dužim od 90 minuta i duže 10%
Osnovna plaća djelatnika uvećat će se za 8% ako djelatnik ima znanstveni stupanj magistra znanosti, odnosno za 15% ako djelatnik ima znanstveni stupanj doktora znanosti.
Smjena (smjenski rad) je svakodnevni rad djelatnika prema utvrđenom radnom vremenu poslodavca koji djelatnik obavlja u prijepodnevnom (prva smjena), poslijepodnevnom (druga smjena) ili noćnom dijelu dana (treća smjena) tijekom radnog tjedna.
Rad u smjenama je rad djelatnika koji mijenja smjene ili naizmjenično obavlja poslove u prvoj i drugoj smjeni tijekom jednog mjeseca. Rad u smjenama je i rad djelatnika koji naizmjenično ili najmanje dva radna dana u tjednu obavlja poslove u prvoj i drugoj smjeni.
Naknada za rad u smjenama iz stavka 3. i 4. ovoga članka isplaćuje se za obavljanje poslova u drugoj smjeni.
Noćni rad je rad djelatnika u vremenu između 22 sata i 6 sati idućeg dana.
Prekovremeni rad je svaki rad zaposlenika duži od 8 sati dnevno.
Dodaci iz ovoga članka međusobno se ne isključuju.
d) Isplata plaće
Članak 77.
Plaća se isplaćuje jednom mjesečno za prethodni mjesec, s time da razmak između dviju isplata ne smije biti dulji od 30 dana.
Plaću za prethodni mjesec poslodavac će radniku isplatiti najkasnije do petnaestog dana u narednom mjesecu.
Prilikom isplate plaće poslodavac je obavezan radniku uručiti obračun iz kojeg je vidljivo kako je utvrđen iznos plaće koji se isplaćuje.
Djelatnici imaju pravo izabrati banku preko koje će im se isplaćivati plaća.
Poslodavac je dužan na zahtjev djelatnika uplatiti obustavu (kredita, uzdržavanja, sindikalne članarine, osiguranja i slično).
e) Zaštita zaposlenika
Članak 78.
U slučaju kada tijekom radnog vijeka djelatnika dođe do smanjenja njegove radne sposobnosti utvrđene rješenjem nadležnog tijela i jednog od sljedećih uvjeta:
– starosti – 5 godina pred starosnu mirovinu; ili
– profesionalnog oboljenja; ili
– povrede na radu,
poslodavac je dužan djelatniku osigurati povoljniju normu i to bez smanjenja njegove plaće koju je ostvario u vremenu prije nastupa spomenutih okolnosti.
Pod plaćom iz stavka 1. ovoga članka računa se osnovna plaća i dodaci na plaću.
Djelatnike 5 godina pred starosnu mirovinu, majke s malim djetetom do tri godine starosti i samohranog roditelja ne može se rasporediti na rad noću bez njihovog pristanka.
10. Ostala materijalna prava
a) Slučajevi kada djelatnicima pripada pravo na naknadu plaće
Članak 79.
Djelatnik Državne ergele ima pravo na naknadu plaće kada ne radi zbog:
– godišnjeg odmora;
– plaćenog dopusta;
– državnih blagdana i neradnih dana utvrđenih zakonom;
– obrazovanja, prekvalifikacije i stručnog osposobljavanja na koje je upućen od strane poslodavca;
– obrazovanja za potrebe sindikalne aktivnosti;
– zastoja u poslu do kojeg je došlo bez njegove krivnje; i
– drugih slučajeva utvrđenih zakonom ili pravilnikom.
Za vrijeme korištenja godišnjeg odmora djelatnik ima pravo na naknadu plaće u visini njegove prosječne mjesečne plaće u prethodna tri mjeseca (uračunavajući sva primanja u novcu i naravi koja predstavlja naknadu za rad).
b) Naknada za vrijeme bolovanja
Članak 80.
Ako je djelatnik odsutan s rada zbog bolovanja do 42 dana, pripada mu naknada plaće u visini 85% od njegove plaće ostvarene u prethodna tri mjeseca neposredno prije nego je započeo bolovanje.
Naknada u 100% iznosu njegove plaće u prethodna tri mjeseca neposredno prije nego je započeo bolovanje, pripada djelatniku kada je na bolovanju zbog profesionalne bolesti ili ozljede na radu.
c) Regres
Članak 81.
Djelatnicima pripada pravo na regres za korištenje godišnjeg odmora.
Regres iznosi najmanje onoliko koliko je bila zadnja isplata regresa i ne može biti manji od visine regresa koji se isplaćuje djelatnicima u javnim službama.
Regres se isplaćuje jednokratno najviše jednom godišnje najkasnije do kraja lipnja tekuće godine, a djelatnicima koji se kasnije zaposle ili zbog duljeg bolovanja, rodiljnog dopusta i sl. nisu u to vrijeme