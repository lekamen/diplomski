94 02.09.2015 Odluka o osnovici za određivanje naknade zbog tjelesnog oštećenja i o usklađivanju novčanih naknada zbog tjelesnog oštećenja od 1. srpnja 2015.
HRVATSKI ZAVOD ZA MIROVINSKO OSIGURANJE
1821
Na temelju članka 88. stavka 8. Zakona o mirovinskom osiguranju (»Narodne novine«, br. 157/2013 i 33/2015) i članka 22. stavka 1. točke 1. Statuta Hrvatskog zavoda za mirovinsko osiguranje (»Narodne novine«, broj 28/2014 i 24/2015), Upravno vijeće Hrvatskog zavoda za mirovinsko osiguranje, na sjednici održanoj 27. kolovoza 2015., donosi
ODLUKU
O OSNOVICI ZA ODREĐIVANJE NAKNADE ZBOG TJELESNOG OŠTEĆENJA I O USKLAĐIVANJU NOVČANIH NAKNADA ZBOG TJELESNOG OŠTEĆENJA OD 1. SRPNJA 2015.
Članak 1.
Osnovica za određivanje naknade zbog tjelesnog oštećenja, nastalog zbog ozljede na radu ili profesionalne bolesti, od 1. srpnja 2015. iznosi 1.216,67 kn.
Članak 2.
Novčane naknade zbog tjelesnog oštećenja korisnicima koji su pravo na novčanu naknadu zbog tjelesnog oštećenja ostvarili od 1. siječnja 1999. do 30. lipnja 2015. usklađuju se od 1. srpnja 2015. za 0,3%.
Članak 3.
Ova Odluka stupa na snagu osmoga dana od dana objave u »Narodnim novinama«, a primjenjuje se od 1. srpnja 2015.
Klasa: 041-01/15-02/7
Urbroj: 341-99-01/01-15-4
Zagreb, 27. kolovoza 2015.
Predsjednica Upravnog vijeća Hrvatskog zavoda za mirovinsko osiguranje Mirjana Rađenović, v. r.
