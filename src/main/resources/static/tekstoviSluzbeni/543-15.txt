 definirana je planska strategija provedbe Nacionalnog plana do kraja 2016. Vrlo je vjerojatno da u nekim bolnicama neće biti moguće bez građevinskih i drugih preinaka ostvariti specifične mjere definirane u poglavlju 2.2, pridržavajući se Pravilnika o minimalnim uvjetima u pogledu prostora, radnika i medicinsko-tehničke opreme za obavljanje zdravstvene djelatnosti (»Narodne novine« 61/2011 i 128/2012), Pravilnika o uvjetima za unutarnji ustroj kliničkih zdravstvenih ustanova (»Narodne novine« 145/2013) te Pravilnika o uvjetima za unutarnji ustroj općih i specijalnih bolnica (»Narodne novine« 145/2013) kao i drugih relevantnih zakonskih i podzakonskih akata. U drugim bolnicama ostvarenje mjera i dostizanje ciljeva moguće da neće biti garancijom poboljšanja kvalitete, učinkovitosti i dostupnosti zdravstvene skrbi, kao što to definira Nacionalni plan u svojim temeljnim načelima (poglavlje 1.1). U tim se slučajevimapredlaže provesti funkcionalnu integraciju.
Plan razvoja i funkcionalne integracije bolnica zasniva se ponajprije na regijama zdravstvenog planiranja. Gledajući sve bolnice obuhvaćene Nacionalnim planom, za njih 10, odnosno 32,3% nije predviđena funkcionalna integracija s drugim bolnicama, a za preostalu 21 bolnicu, odnosno 67,7% bolnica predviđena je funkcionalna integracija. Međusobne funkcionalne integracije bolnica predviđene su većinom na razini regija zdravstvenog planiranja, iako postoje dva slučaja u kojem se međusobno funkcionalno integriraju bolnice iz dviju različitih regija zdravstvenog planiranja (Opća bolnica »Dr. Tomislav Bardek« Koprivnica iz Središnje i sjeverne regije s Općom bolnicom Virovitica iz Istočne regije te Opća bolnica Zadar iz Južne regije s Općom bolnicom Gospić iz Zapadne regije). Najmanje se funkcionalno integriraju dvije, a najviše četiri bolnice.
Kako je već navedeno, Nacionalni plan predviđa fazno uvođenje promjena u razdoblju od 2015. do 2016.; no proces se time ne zaustavlja nego se nastavlja do postizanja ciljeva definiranih u Nacionalnoj strategiji.
Središnja i sjeverna regija s Gradom Zagrebom obuhvaća ukupno 15 bolnica. U Gradu Zagrebu za pet njih ne predviđa se funkcionalna integracija: Klinički bolnički centar Zagreb, Klinička bolnica »Merkur«, Klinička bolnica »Sveti Duh«, Klinika za infektivne bolesti »Dr. Fran Mihaljević« i Klinika za dječje bolesti Zagreb.
Za preostalih deset bolnica Središnje i sjeverne regije predviđena je funkcionalna integracija, i to kako slijedi: Kliničkog bolničkog centra »Sestre milosrdnice«, Opće bolnice Karlovac, Opće bolnice Zabok i Opće bolnice Ogulin; Kliničke bolnice Dubrava, Opće bolnice Bjelovar i Opće bolnice »Dr. Ivo Pedišić« Sisak; Opće bolnice Varaždin[7] i Županijske bolnice Čakovec te, Opće bolnice »Dr. Tomislav Bardek« Koprivnica iz Središnje i sjeverne regije i Opće bolnice Virovitica iz Istočne regije.
Trenutačno bolnice Središnje i sjeverne regije imaju ukupni kapacitet od 9.506 postelja i stolaca, a njihova strukturadetaljno je prikazana u poglavlju 4. Nacionalnog plana. Ukupni kapacitet bolnica te regije smanjit će se već 2015. godine s definiranim ciljevima za 2016. godinu (poglavlje 8.2). Preciznija analiza i usporedba smanjenja kapaciteta akutnih postelja te povećanja broja stolaca/postelja u dnevnoj bolnici kao i postelja produljenog, dugotrajnog i kroničnog liječenja te palijativne skrbi uspoređujući ih s dosadašnjim, bit će moguća nakon što Ministarstvo zdravlja definira ciljane vrijednosti za pojedine bolnice te njihove funkcionalno integrirane cjeline za 2015. i 2016. godinu kroz Nacionalni registar pružatelja zdravstvene zaštite.
Istočna regija obuhvaća ukupno sedam bolnica od kojih se za dvije bolnice ne predviđa funkcionalna integracija: Opću bolnicu »Dr. Josip Benčević« Slavonski Brod kojoj se odlukom Vlade Republike Hrvatske od 1. siječnja 2014. godine pripojila Opća bolnica Nova Gradiška te Opću županijsku bolnicu Požega kojoj se također odlukom Vlade Republike Hrvatske od 1. siječnja 2014. godine pripojila Opća