 primarne zdravstvene zaštite. Obvezan kontrolni pregled za 3 mjeseca.
Ove osobe smatraju se nesposobne za upućivanje u operacije potpore miru i druge aktivnosti u inozemstvu dok ne provedu redukciju TM.
Ad 10.2. Kada postoje funkcionalne smetnje kardiorespiratornog, lokomotornog i drugih organa/organskih sustava ocjena zdravstvene sposobnosti može se donijeti i u skladu s točkama popisa bolesti ovoga Popisa za zahvaćeni organ/organski sustav. Obvezan je nalaz ergometrije s procjenom relativnog primitka kisika (rel. VO2 maks. u ml/kg/min).
Ocjena 4 donosi se za osobe s urednim nalazom ergometrije, bez i s lakšim znakovima funkcionalnih oštećenja ciljnih organa.
Ocjena 1 donosi se za osobe koje imaju patološki nalaz ergometrije i/ili znakove srednjih i težih funkcionalnih oštećenja ciljnih organa.
Ad 11. Hiperbilirubinemija je stanje s ukupnim bilirubinom u krvi većim od 20,5 mmol/l, a rezultat je potvrđen ponovnom analizom u roku koji nije manji od tri dana, istom metodom i tehnikom u istom laboratoriju.
Kada je nalaz bilirubina veći od 30,5 mmol/l s pozitivnim anamnestičkim ili bolničko-kliničkim nalazima obvezno treba provesti dopunska ispitivanja: AST, ALT, GGT, direktni i ukupni bilirubin, željezo i KKS s retikulocitima i pretrage urina. Odabir pretraga ovisi o anamnezi i kliničkoj slici.
Kada su vrijednosti transaminaza u granici normale, a hiperbilirubinemija je od 30,5 mmol/l do 51,3 mmol/l, osoba se ocjenjuje ocjenom 4.
Kada je vrijednost bilirubina 51,3 mmol/l i veća, potvrđena i ponovnom pretragom, a transaminaze su u granicama normale, donosi se ocjena 3.
Kada su vrijednosti transaminaza povišene, a hiperbilirubinemija je od 30,5 mmol/l do 51,3 mmol/l, ocjena se donosi nakon specijalističke i dijagnostičke obrade.
Kada su vrijednosti transaminaza povišene, a hiperbilirubinemija je 51,3 mmol/l i veća, potvrđena i ponovnom pretragom, uz pozitivnu anamnezu donosi se ocjena 1.
Ad 12. Ocjena zdravstvene sposobnosti donosi se na temelju nalaza polikliničko-bolničko-kliničkih ispitivanja i nalaza liječnika endokrinologa.
Ocjena 4 donosi se za slučajeve bez i s lakšim funkcionalnim smetnjama. Ocjena 3 donosi se za slučajeve sa srednje teškim funkcionalnim smetnjama. Ocjena 1 donosi se za slučajeve s teškim funkcionalnim smetnjama.
Zdravstveno stanje s utvrđenim funkcionalnim oštećenjem zahvaćenog organa/organskog sustava može se ocijeniti i u skladu s točkama popisa bolesti ovoga Popisa za zahvaćeni organ/organski sustav.
Ad Skupina IV. Ocjena zdravstvene sposobnosti određuje se na temelju nalaza polikliničko-bolničko-kliničkih ispitivanja i nalaza specijalista hematologa.
Ad 13. 2. Ocjena 4 donosi se za lakše oblike bolesti, a ocjena 1 donosi se za teže oblike bolesti.
Ad 14.2. Ocjena 4 donosi se za lakše oblike bolesti, a ocjena 1 donosi se za teže oblike bolesti.
Ad 15. Ocjena 3 donosi se u slučajevima splenektomije nakon ozljede, bez funkcionalnih oštećenja organa/organskih sustava, a ocjena 1 donosi se u slučajevima splenektomije nakon bolesti.
Ad 16.2. Zdravstveno stanje s utvrđenim funkcionalnim oštećenjem zahvaćenog organa/organskog sustava može se ocijeniti i u skladu s točkama popisa bolesti ovoga Popisa za zahvaćeni organ/organski sustav.
Ocjena zdravstvene sposobnosti određuje se na temelju nalaza psihijatra, nalaza psihologijskih ispitivanja – psihodijagnostičke procjene, nalaza polikliničke, bolničko-kliničke zdravstvene obrade.
Ad 18.2. Ocjena 4 donosi se za osobe s kompenziranim psihičkim stanjem koji su bez terapije psihofarmacima, imaju uredan nalaz psihologijskog ispitivanja kao i nalaz psihijatra na provedenom zdravstvenom pregledu, a ocjena 1 donosi se za osobe s dekompenziranim i/ili recidivirajućim poremećajima, ili su na terapiji psihofarmacima ili su pod redovitom kontrolom psihijatra, te osobama kojima je rješenjem utvrđen postotak tjelesnog oštećanja – invaliditet na osnovi tog poremećaja.
Ad 19.2. Ocjena 4 donosi se za osobe s kompenziranim psihičkim stanjem koji su bez terapije psihofarmacima,