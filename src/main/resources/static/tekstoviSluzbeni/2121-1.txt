MES – pod kojima se podrazumijevaju sve vrste protupješačkih mina, protuoklopnih mina, pomorskih mina, improviziranih eksplozivnih naprava koje svojim samostalnim djelovanjem ili pod vanjskim utjecajem mogu ugroziti život, zdravlje, imovinu ili okoliš
– NUS – koje prije ili nakon ispaljivanja ili aktiviranja sadržava inicijalno sredstvo ili upaljač i eksplozivnu tvar te koje svojim samostalnim djelovanjem ili pod vanjskim utjecajem može ugroziti život, zdravlje, imovinu ili okoliš
– Dijelovi MES-a ili NUS-a – eksplozivne tvari i sastavni dijelovi MES-a ili NUS-a koji u sebi sadržavaju eksplozivnu tvar i koji svojim samostalnim djelovanjem ili pod vanjskim utjecajem mogu ugroziti život, zdravlje, imovinu ili okoliš
– Eksplozivni ostatak rata (u daljnjem tekstu: EOR) – podrazumijeva MES, NUS, njihove dijelove, napuštena i odbačena eksplozivna sredstva zaostala nakon ratnih djelovanja
– Radilište – područje na kojem se obavljaju poslovi dopunskog općeg izvida, razminiranja, tehničkog izvida, pomoćni poslovi razminiranja, poslovi kontrole kvalitete i inspekcijskog nadzora te poslovi završne kontrole kvalitete čija granica je utvrđena Idejnim planom razminiranja, Izvedbenim planom tehničkog izvida ili Izvedbenim planom razminiranja
– Idejni plan razminiranja – tehnička dokumentacija koju izrađuje HCR na osnovi prikupljenih podataka o području na kojem će se obavljati poslovi razminiranja. Sastavni je dio dokumentacije za nadmetanje sukladno Zakonu o javnoj nabavi i služi kao podloga za pripremu ponuda od strane ovlaštenih pravnih osoba i obrtnika
– Izvedbeni plan razminiranja – tehnička dokumentacija koju, prema Idejnom planu razminiranja, izrađuje ovlaštena pravna osoba ili obrtnik, sadržava podatke o načinu obavljanja poslova razminiranja na radilištu i mora biti usklađena s odredbama ovoga Zakona i podzakonskih propisa i sastavni je dio ponude
– Izvedbeni plan tehničkog izvida – tehnička dokumentacija koju izrađuje HCR na temelju koje pristupa obavljanju poslova tehničkog izvida
– Opći izvid – analiza MSP-a – skup mjera i postupaka kojima se prikupljaju, analiziraju, utvrđuju i ažuriraju podaci o stvarnoj i mogućoj zagađenosti područja i/ili građevine MES-om, NUS-om i njihovim dijelovima
– Dopunski opći izvid – postupak kojim se uzimanjem kontrolnih uzoraka utvrđuje nepostojanje zagađenosti MES-om, NUS-om i njihovim dijelovima
– Tehnički izvid – postupak kojim se primjenom odobrenih metoda ulazeći u MSP utvrđuje točnost prikupljenih podataka o značajkama područja te utvrđuje postojanje zagađenosti određenog dijela MSP-a i/ili građevine MES-om ili NUS-om i njihovim dijelovima
– Razminiranje – radnje i postupci kojima se primjenom odobrenih metoda pretražuje, pronalazi, obilježava, onesposobljava (dezaktivira) i uništava MES, NUS i njihovi dijelovi
– Uklanjanje MES-a, NUS-a i njihovih dijelova – radnje i postupci koje poduzimaju službenici Ministarstva radi otklanjanja neposredne opasnosti za život, zdravlje, imovinu i imovinu na područjima koja su isključena iz MSP-a ili u iznimnim situacijama unutar MSP-a te radnje i postupci koje, u moru, rijekama i jezerima, poduzimaju stručno osposobljene i opremljene službe Ministarstva i Ministarstva obrane
– Početna točka – točka unutar radilišta od koje pirotehničar započinje, odnosno, nastavlja obavljati poslove tehničkog izvida i/ili razminiranja
– Pomoćni poslovi – poslovi strojne pripreme površina i poslovi pregleda površina psima za detekciju mina
– Kontrola kvalitete – radnje i postupci koje ručnom detekcijom mina na radilištu obavljaju ovlašteni djelatnici HCR-a tijekom obavljanja poslova tehničkog izvida i/ili razminiranja u svrhu postizanja očišćenosti područja i/ili građevine
– Završna kontrola kvalitete – skup mjera i postupaka koji se provode nad obavljenim poslovima razminiranja tako da se ispituje kvaliteta obavljenih poslova razminiranja kontrolnim uzorcima
– Očišćenost područja i/ili građevine – očišćenost područja i/ili građevine od svih MES-a, NUS-a i njihovih dijelova