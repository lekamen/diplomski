23 16.03.2016 Presuda Upravnog suda u Zagrebu broj: UsI-3519/14-10 od 16. veljače 2016.
UPRAVNI SUD U ZAGREBU
657
PRESUDA
Upravni sud u Zagrebu, po sucu pojedincu toga suda Tamari Bogdanović, uz sudjelovanje Lidije Deak, zapisničarke, u upravnom sporu tužitelja Glafijos d.o.o., Zagreb, Kapucinska broj 28, kojeg zastupa opunomoćenik Stipe Vuletić, odvjetnik u Zagrebu, Trnjanska cesta 11c/II, protiv tuženice Hrvatske regulatorne agencije za mrežne djelatnosti, Zagreb, Ulica Roberta Frangeša Mihanovića 9, radi rješavanja spora između pretplatnika i operatora, nakon usmene i javne rasprave, 16. veljače 2016.
presudio je
Odbija se tužbeni zahtjev za poništavanje odluke Hrvatske regulatorne agencije za mrežne djelatnosti, klasa: UP/I-344-08/14-01/440, urbroj: 376-05/LGŠ-14-10 (IM) od 4. rujna 2014.
Obrazloženje
Osporavanom odlukom tuženice Hrvatske regulatorne agencije za mrežne djelatnosti, klasa: UP/I-344-08/14-01/440, urbroj: 376-05/LGŠ-14-10 (IM) od 4. rujna 2014. odbijen je prigovor tužitelja vezan uz kvalitetu i naplatu javne komunikacijske usluge.
Tužitelj pobija zakonitost osporavane odluke i ističe da tuženica odluku nije obrazložila, jer se nije očitovala na zahtjev za rješavanje spora tužitelja, kao i na navode iz prigovora i druge dokumentacije koja prileži spisu. Tužitelj je iznosio prigovore i pritužbe Hrvatskom Telekomu usmeno i pismeno, na kvalitetu pružene usluge i tek kad je pokrenut postupak pred tuženikom, Hrvatski Telekom se sjetio kako na predmetnoj lokaciji sjedišta tužitelja postoje određene poteškoće, te je ustanovljena nezadovoljavajuća kvaliteta 2G/3G signala, te se sjetio da na području Kapucinske, Javorinske, Kloštarske i okolnih ulica zbog nezadovoljavajuće kvalitete signala ima u planu implementaciju osnovne postaje, koja do danas nije realizirana. Prema tome, Hrvatski Telekom je taj koji nije mogao pružiti kvalitetnu uslugu, te je u vrijeme zasnivanja pretplatničkog odnosa znao za navedeni nedostatak, ali ga je prešutio, te je zbog nemogućnosti pružanja usluge predložio da se ugovor raskine. Člankom Općih uvjeta navodi se procedura vezana za plaćanje nespornih računa, a tužitelj smatra da je cjelokupni iznos računa sporan, iz razloga jer Hrvatski Telekom nije pružio adekvatnu uslugu, već je prijevarno postupio prilikom prezentiranja svojih usluga. Hrvatski Telekom je protivno Zakonu o zaštiti potrošača isključio tužitelja iz mreže, iako je tužitelj iznio prigovore na račune za veljaču i ožujak 2014. i ponovno uključivanje uvjetovao plaćanjem spornih računa, a o prigovoru na te račune do danas nije odlučio. Do prijenosa brojeva iz VIP-a u HT došlo je 28. siječnja 2014., a sam zahtjev datiran je od ranije. Smatra da u konkretnom slučaju nije bilo uvjeta za pozivanje na točku 51. i 53. Općih uvjeta, jer je Hrvatski Telekom znao da na navedenoj lokaciji nema korisnog signala. Međutim, tuženica ne citira članak 49. Općih uvjeta kojim je propisano kako će se korisnička podrška od strane Hrvatskog Telekoma korisniku pružati 24 sata na dan na način da se korisniku daju sve potrebne obavijesti za svrhu korištenja mobilnih usluga Hrvatskog Telekoma. Netočan je i nerazumljiv zaključak tuženice kako mobilna usluga nije vezana za lokaciju korištenja, te smatra da je pozivanje tuženice na članak 68. Općih uvjeta neosnovano, jer je tužitelj stavio prigovor i osporio račune zbog kakvoće pružene usluge, te je navedena odredba u izravnoj suprotnosti sa Zakonom o zaštiti potrošača, jer je navedenim Zakonom propisano kako davatelj usluga ne može isključiti uslugu primatelju usluga u slučaju osporavanja računa. Stoga Hrvatski Telekom nije imao zakonske osnove isključiti uslugu tužitelja i uvjetovati novo uključenje plaćanjem računa za veljaču i ožujak 2014. Tužitelj se zahvaljuje tuženici za edukaciju vezanu uz mogućnost pokretanja naknade štete u sudskom postupku, a prema mišljenju tužitelja, sukladno Zakonu o obveznim odnosima, Hrvatski Telekom odgovara za materijalne nedostatke stvari, te nema pravo na naplatu računa, 