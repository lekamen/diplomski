94 02.09.2015 Nacionalni kolektivni ugovor za hrvatske pomorce na brodovima u međunarodnoj plovidbi
KOLEKTIVNI UGOVORI
1823
NACIONALNI KOLEKTIVNI UGOVOR ZA HRVATSKE POMORCE NA BRODOVIMA U MEĐUNARODNOJ PLOVIDBI (2015. – 2017.)
Ovaj Nacionalni Kolektivni ugovor za hrvatske pomorce na brodovima u međunarodnoj plovidbi (2015. – 2017.), u daljnjem tekstu »Kolektivni ugovor« zaključen je 17. lipnja 2015. godine, a primjenjuje se od 1. srpnja 2015. godine
između
»MARE NOSTRUMA«, UDRUGE HRVATSKIH POSLODAVACA – BRODARA U MEĐUNARODNOJ POMORSKOJ PLOVIDBI, čija je adresa, Avenija V. Holjevca 20, 10000 Zagreb, Hrvatska, u daljnjem tekstu: »Udruga«
i
SINDIKATA POMORACA HRVATSKE (SPH) člana Međunarodne federacije transportnih radnika (ITF), čija je adresa Središnjeg ureda, Krešimirova 4/II, 51000 Rijeka, Hrvatska, u daljnjem tekstu: »Sindikat«.
Ugovorne strane zaključuju ovaj Kolektivni ugovor u dobroj vjeri radi promicanja i održavanja socijalnog dijaloga i skladnih odnosa između Poslodavaca – brodara i Sindikata koji se temelje na obostranom uvažavanju interesa i prava Poslodavaca – brodara i pomoraca.
Značenje izraza
Članak 1.
1. Navedeni izrazi za potrebe Kolektivnog ugovora znače:
a) MLC znači Konvencija o radu pomoraca usvojena na Glavnoj konferenciji Međunarodne organizacije rada (ILO) održanoj 23. veljače 2006. godine;
b) Kolektivni ugovor znači ugovor definiran navedenim naslovom, ugovornim stranama i datumom;
c) ITF Poseban ugovor znači ugovor zaključen između ITF (49-60 Borough Road, London, UK) i Članice/Poslodavca;
d) Ugovor o zaposlenju znači ugovor o zaposlenju koji na temelju Kolektivnog ugovora zaključuje Poslodavac s Pomorcem i koji je izjednačen sa pojmom ugovora o radu iz Pomorskog zakonika;
e) Opći dodatak znači dodatak Kolektivnom ugovoru koji obvezuje sve članice Udruge potpisnice Kolektivnog ugovora i sve Poslodavce;
f) Poseban dodatak znači dodatak Kolektivnom ugovoru koji obvezuje samo Članicu potpisnicu Posebnog dodatka i Poslodavca;
g) Pomorac znači bilo koja osoba koja je zaposlena ili uzeta u službu ili koja radi u bilo kojem svojstvu na Brodu na koji se primjenjuje ovaj Kolektivni ugovor i MLC;
h) Članica znači članicu Udruge koja je zaključila Kolektivni ugovor koji se primjenjuje na članove posade Brodova navedenih u Posebnom dodatku (1) – Lista brodova;
i) Brodovlasnik znači vlasnik Broda ili druga fizička ili pravna osoba, kao što su upravitelj, agent ili zakupoprimac Broda bez posade, koji su preuzeli odgovornost za upravljanje Brodom od vlasnika i koji su se, preuzimajući takvu odgovornost, usaglasili preuzeti dužnosti i odgovornosti brodovlasnika u skladu s MLC-om, bez obzira na to ispunjava li fizička ili pravna osoba određene dužnosti ili obveze u ime brodovlasnika;
j) Poslodavac znači osobu koja je zaključila Ugovor o zaposlenju s Pomorcem;
k) Brod znači brod pojedine Članice i Poslodavca naveden u u Posebnom dodatku (1) – Lista brodova;
l) Minimalna ukupna plaća znači ukupnost plaće s naslova redovitog radnog vremena, zajamčenog prekovremenog rada i dodatka za godišnji odmor.
2. Navedeni izrazi se upotrebljavaju u jednini i množini sukladno zahtjevima teksta.
3. Riječi u muškom rodu odnose se i na ženski rod i obrnuto, sukladno zahtjevima teksta.
Primjena
Članak 2.
1. Kolektivni ugovor se primjenjuje na sve Pomorce hrvatske državljane koji plove na Brodovima u međunarodnoj plovidbi navedenim u Posebnom dodatku (1), bez obzira na vrstu Ugovora o zaposlenju, upisnik u koji je Brod upisan i vlasništvo nad Brodom.
2. Odredbe Kolektivnog ugovora kojima se uređuju prava Pomoraca primjenjuju se kao opće odredbe i na pojedinačne Ugovore o zaposlenju zaključene između Poslodavca i Pomorca. U slučaju proturječja između općih odredaba i pojedinačnog Ugovora o zaposlenju primjenjuju se opće odredbe, ako su povoljnije za Pomorca. Odredbe Kolektivnog ugovora se primjenjuju i u slučaju kad pojedinačni Ugovor o zaposlenju nije zaključen u pisanom obliku.
3. Ovaj Kolektivni ugovor usuglašen je s odredbama MLC-a.
4.