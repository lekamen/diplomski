 objasnio jednom policijskom inspektoru da je Hrvat i da je zaposlen u Isti te da još nije uspio ishoditi papire, a nakon čega su ga pustili te se isti vratio u Novigrad. Ostali državljani BIH su prema njegovim saznanjima iz Splita bili prevoženi u BIH te o istima više ne zna ništa. Što se tiče puta do Splita predmetni navodi da je policija bila civilna ili vojna, da su uljudno postupali bez ikakvog maltretiranja ili slično. Vezano za osobu Gorana Đukića predmetni izjavljuje da istoga ne poznaje te mu nije poznato da li je bio s njim na brodu.
Osoba po nadimku 'Pepsi' koju Ljubica Anđelković spominje u obavijesnom razgovor je ustvari Anton Janković, koji u obavijesnom razgovoru dana 26. studenog 2013., navodi da je u kolovozu 1992., radio u discu kao konobar. Policija je došla u disko i privela ga u PP. Sjeća se da su ga odvezli u Umag a potom u Rijeku i trajektom u Split. Od drugih osoba koje su se nalazile zajedno sa njim jedino se sjeća Gorana, to je bio muž od Vesne koja je prije nekoliko godina umrla. Tog Gorana je poslije vidio na brodu nisu kontaktirali jer je bilo jako puno ljudi na brodu. U Split su došli narednog dana u jutro, a kada je tamo došla policija on je jednom inspektoru objasnio da on radi, da su ga digli s posla i da je Hrvat. Inspektor je rekao neka stane sa strane, a kada su završili s provjerama njega su pustili i on je došao nazad autobusom za Novigrad gdje je i danas. Ništa drugo mu nije poznato o Goranu ili bilo kom drugom.
Iz obavijesnog razgovora sa Pinom Valenta od dana 21. studenog 2013., koji je 1992., bio zapovjednik PP Novigrad navodi daje on u kritično vrijeme u kolovozu 1992., bio na godišnjem odmoru. Dio posla koji se odnosio na pronalazak državljana BIH sjeća se da su u tom vremenu bile neka akcije naložene od strane PU čiji je cilj bio pronalazak stranih državljana odnosno prvenstveno državljana BIH i njihove vraćanje u matičnu državu. Ne sjeća se nikakvih spiskova niti tko je po tome radio, ali sjeća se da se to radilo kontinuirano.
Iz obavijesnog razgovora sa Marjanom Opaček od 21. studenog 2013., proizlazi da je 1992., godine radio u hotelu u Bujama kao recepcioner. Kao Hrvat nije imao dokumente RH i u kolovozu 1992., donio je u policiju prijavu gostiju hotela. Kada su mu rekli da tamo sačeka u hodniku. Tada su ga nakon nekog vremena odvezli u Umag gdje su njega i druge osobe koje nisu imali državljanstvo RH, a bilo je i Srba i Hrvata i Muslimana, ukrcali u autobuse i odvezli u Rijeku, a odatle trajektom u Split, a odatle autobusima na granicu sa BIH. Marijan se ne sjeća koji je to točno granični prijelaz bio. Sjeća se da njega i još jednu skupinu osoba nisu pustili u BIH. Objašnjenje da je bilo što ćemo im kada nemamo oružja. Tako da se Marjan sa još pet, šest osoba vratio pješice do prvog mjesta odakle su se autobusom vratili u Split a odatle autobusom u Novigrad. Kada se vratio u Novigrad nastavio je raditi te ishodio dokumente. Čuo je da ga poslije Ljubica Anđelković spominje kao svjedoka ali on doista ne zna što je bilo sa Goranom Đukićem. Marjan je Gorana Đukića vidio na trajektu kada su voženi od Rijeke do Splita ali nije kontaktirao sa njim. Marjan je bio na jednoj strani sa svojom skupinom a Goran je bio sa svojom iz Novigrada na drugoj strani, drugo nema više što za izjaviti.
Iz obavijesnog razgovora sa Mirjanom Stabile od 21. studenog 2013., proizlazi da njen suprug Enco Stabile godinama radi u Italiji. Sjeća se Branka Đukića i događaja od prije 20 godina kada je pričao kako je pobjegao u šumi u Posušju, sjeća se da je pričao da je sedam dana lutao šumom i preživio. Poznao joj je da Brano Đukić živi u Italiji ali da nema s njim kontakt.
Iz obavijesnog razgovora sa Zvonkom Ponjavićem od 26. studenog 2013., navodi, a vezano za deportaciju osoba koje nisu imali reguliran status u RH, u kolovozu 1992., sjeća se da je tada iz Novigrada odvedeno više osoba među kojima i njegovi rođaci koji su naknadno regulirali status. Njegov brat Mijo Ponjavić je poslije išao u Hercegovinu