odobrenje čelnika tijela.
XII.
Poslovne kreditne kartice mogu se koristiti za plaćanje svih troškova obuhvaćenih putnim nalozima za putovanje u zemlji i inozemstvu, internim aktima tijela za obavljanje poslova iz djelokruga, kao i za plaćanje drugih troškova na koje osoba na koju glasi poslovna kreditna kartica ima pravo prema odredbama ove Odluke.
Troškove koji su plaćeni suprotno stavku 1. ove točke podmiruje neposredni korisnik, pri obračunu prve sljedeće plaće nakon dostave mjesečnog računa.
SREDSTVA REPREZENTACIJE
XIII.
Pravo na korištenje sredstava reprezentacije imaju državni dužnosnici I. i II. skupine iz točke II. ove Odluke, isključivo za službene potrebe.
Iznimno od stavka 1. ove točke, čelnik tijela može na temelju obrazloženog pisanog zahtjeva odobriti korištenje sredstava reprezentacije i dužnosnicima III. skupine iz točke II. ove Odluke, isključivo za službene potrebe.
Čelnik tijela dužan je internim aktom urediti način korištenja sredstava reprezentacije odnosno odrediti korisnike reprezentacije i razloge ugošćivanja.
SLUŽBENA PUTOVANJA
XIV.
Službena putovanja moraju biti povezana s djelokrugom i zadacima tijela.
Službena putovanja odobrava čelnik tijela ili osoba koju čelnik tijela za to ovlasti sukladno propisima o unutarnjem ustrojstvu.
Čelnik tijela je dužan internim aktom detaljnije urediti način odobravanja i provedbe službenih putovanja.
XV.
Kategorija smještaja ne može biti viša od četiri zvjezdice.
Iznimno od stavka 1. ove točke, čelnik tijela može na temelju obrazloženog pisanog zahtjeva neposrednog korisnika odobriti smještaj više kategorije, ako je to neophodno za obavljanje zadataka tijela.
XVI.
Članovi Vlade Republike Hrvatske dužni su izvijestiti predsjednika Vlade Republike Hrvatske i Ministarstvo vanjskih i europskih poslova o planiranim službenim putovanjima u inozemstvo, najkasnije osam dana unaprijed.
Ministri i predstojnici državnih ureda dužni su izvijestiti i nadležnog potpredsjednika Vlade Republike Hrvatske o planiranim službenim putovanjima u inozemstvo, najkasnije osam dana unaprijed.
PRIJELAZNE I ZAVRŠNE ODREDBE
XVII.
Čelnici tijela donijet će ili uskladiti interne akte iz točke XIII. stavka 3. i točke XIV. stavka 3. ove Odluke u roku od 30 dana od dana stupanja na snagu ove Odluke.
Ministar uprave će u suradnji s ministrom financija i predstojnikom Državnog ureda za središnju javnu nabavu izraditi Smjernice iz točke VI. stavka 2. ove Odluke u roku od 60 dana od dana stupanja na snagu ove Odluke i objaviti ih na internetskoj stranici Ministarstva uprave.
Čelnici tijela donijet će ili uskladiti interne akte iz točke V. stavka 2. ove Odluke u roku od 30 dana od dana objave Smjernica iz točke VI. stavka 2. ove Odluke.
Odredbe točke IV. stavaka 2. i 3. ove Odluke ne odnose se na korištenje službenih automobila nabavljenih prije stupanja na snagu ove Odluke.
Sve pravne osobe iz točke I. stavka 3. ove Odluke dužne su u roku od 30 dana od dana stupanja na snagu ove Odluke uskladiti svoje interne akte s odredbama ove Odluke te o tome izvijestiti nadležno ministarstvo.
XVIII.
Danom stupanja na snagu ove Odluke prestaje važiti Odluka o uvjetima korištenja službenih osobnih automobila, mobilnih telefona, redovnih zrakoplovnih linija, poslovnih kreditnih kartica, sredstava reprezentacije, te načinu odobravanja službenih putovanja (»Narodne novine«, br. 5/12, 128/12 i 24/14).
Danom stupanja na snagu ove Odluke prestaje važiti Odluka o uvjetima korištenja službenih osobnih automobila, mobilnih telefona, poslovnih kreditnih kartica te sredstava reprezentacije u Ministarstvu obrane i Oružanim snagama Republike Hrvatske, klase: 031-11/12-01/02, urbroja: 5030106-12-1, od 19. siječnja 2012. godine.
XIX.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/16-04/46
Urbroj: 50301-09/06-16-11
Zagreb, 20. travnja 2016.
Predsjednik Tihomir Orešković, v. r.
