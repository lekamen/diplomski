 žalbi protiv rješenja Grada Zagreba iz članka 100. stavka 3. ovoga Zakona odlučuje Ministarstvo.
(4) O žalbi protiv rješenja jedinice područne (regionalne) samouprave, odnosno Grada Zagreba iz članka 100. stavka 4. ovoga Zakona odlučuje Ministarstvo.
(5) Žalba iz stavka 1. ovoga članka ne odgađa izvršenje rješenja.«.
Članak 37.
U članku 204. stavku 3. iza riječi: »socijalne skrbi,« dodaju se riječi: »uredi državne uprave u županiji, odnosno nadležni ured Grada Zagreba,«.
Članak 38.
U članku 220. stavku 1. iza riječi: »u zajednici,« dodaju se riječi: »ureda državne uprave u županiji, odnosno nadležnog ureda Grada Zagreba, tijela jedinica lokalne i područne (regionalne) samouprave,«.
Stavak 2. briše se.
Dosadašnji stavci 3. i 4. postaju stavci 2. i 3.
Članak 39.
U članku 223. stavku 2. iza riječi: »inspektori« dodaju se riječi: »socijalne skrbi i viši inspektori socijalne skrbi zaposlenici Ministarstva (u daljnjem tekstu: inspektori)«.
Članak 40.
Članak 241. mijenja se i glasi:
»(1) U provedbi upravnog nadzora nadzire se osobito:
1. zakonitost rada i postupanja
2. rješavanje u upravnim stvarima
3. djelotvornost, ekonomičnost i svrhovitost rada u obavljanju poslova državne uprave
4. svrhovitost unutarnjeg ustrojstva i osposobljenost službenika i namještenika za obavljanje poslova državne uprave te
5. odnos službenika i namještenika prema građanima i drugim strankama.
(2) Upravni nadzor provode ovlašteni državni službenici.«.
Članak 41.
U članku 246. stavku 1. podstavak 6. mijenja se i glasi:
»6. neposredno izvršiti provjeru činjenica odlučujućih za ostvarivanje prava u sustavu socijalne skrbi«.
Iza podstavka 6. dodaje se podstavak 7. koji glasi:
»7. narediti i druge mjere u skladu sa zakonom.«.
Članak 42.
U članku 247. stavku 1. podstavku 2. iza riječi: »socijalnu skrb« stavlja se zarez i dodaju riječi: »ureda državne uprave u županiji, odnosno nadležnog ureda Grada Zagreba«.
Članak 43.
U članku 250. stavku 6. riječi: »centra za socijalnu skrb« zamjenjuju se riječima: »tijela koje je donijelo odluku o priznanju prava«.
Iza stavka 6. dodaje se stavak 7. koji glasi:
»(7) Odredba stavka 1. ovoga članka ne primjenjuje se u slučaju nasljeđivanja ošasne ostavine sukladno propisu kojim se uređuje nasljeđivanje.«.
Članak 44.
U članku 251. riječi: »na temelju rješenja centra za socijalnu skrb« brišu se.
Članak 45.
Članak 253. mijenja se i glasi:
»(1) Kada utvrdi da su ispunjene pretpostavke iz članka 250. stavaka 1., 2. i 4. ovoga Zakona, odnosno da je nastala šteta iz članka 251. ovoga Zakona, nadležno tijelo koje je donijelo odluku o priznavanju prava pozvat će korisnika da u određenom roku izvrši povrat isplaćenog iznosa, odnosno nadoknadi nastalu štetu.
(2) Ako obveznik povrata isplaćenog iznosa ne izvrši povrat isplaćenog iznosa u određenom roku, odnosno nastala šteta ne bude nadoknađena, Republika Hrvatska ovlaštena je podnijeti tužbu radi povrata isplaćenih iznosa, odnosno naknade štete putem nadležnog državnog odvjetništva na temelju dokumentacije koju dostavlja nadležno tijelo koje je donijelo odluku o priznavanju prava, osim u slučaju iz članka 250. stavka 3. ovoga Zakona.
(3) Način suradnje ureda državne uprave u županiji, odnosno nadležnog ureda Grada Zagreba s nadležnim centrom za socijalnu skrb u postupanju u slučaju da su ispunjene pretpostavke iz članka 250. stavaka 1., 2. i 4. ovoga Zakona, odnosno da je nastala šteta iz članka 251. ovoga Zakona pravilnikom će propisati ministar nadležan za socijalnu skrb.«.
Članak 46.
U članku 257. riječi: »centar za socijalnu skrb« zamjenjuju se riječima: »nadležno tijelo koje je donijelo rješenje o priznanju prava na naknadu ili uslugu«.
Članak 47.
U članku 268. stavku 2. riječi: »Odlukom o utvrđivanju mreže domova socijalne skrbi i djelatnosti socijalne skrbi (»Narodne novine«, br. 106/06.)« zamjenjuju se riječima: »Odlukom o mreži socijalnih usluga donesenom sukladno članku 194. stavku 2. ovoga Zakona«.
PRIJELAZNE I ZAVRŠNE ODREDBE
Članak 48.
(1) Korisnik prava na zajamčenu