 stupnju hitnosti pacijenti razvrstavaju u pet trijažnih kategorija, sukladno Australsko-azijskoj ljestvici trijaže.
(3) Trijaža u Objedinjenom hitnom bolničkom prijamu provodi se temeljem trijažnog sustava, a provodi je medicinska sestra sa završenom edukacijom iz trijaže prema programu kojeg donosi Hrvatski zavod za hitnu medicinu.
Članak 18.
(1) U prostoru za zbrinjavanje akutnih pacijenata Objedinjenog hitnog bolničkog prijama zbrinjavaju se životno ugroženi pacijenti koji zahtijevaju stalni nadzor i praćenje najdulje 8 sati.
(2) U prostoru za zbrinjavanje subakutnih pacijenata Objedinjenog hitnog bolničkog prijama zbrinjavaju se hitni pacijenti čije stanje zahtijeva nadzor i praćenje najdulje 24 sata.
IV. DOKUMENTACIJA
Članak 19.
(1) O radu prijavno dojavne jedinice i timova izvanbolničke hitne medicine vodi se evidencija na obrascima tiskanim u prilogu ovoga Pravilnika koji čine njegov sastavni dio, i to:
– Prilog 1. Obrazac za prijam poziva,
– Prilog 2. Obrazac o kretanju timova na terenu,
– Prilog 3. Obrazac za primopredaju cestovnog vozila hitne medicine i medicinske opreme,
– Prilog 4. Obrazac o izvanrednom događaju,
– Prilog 5. Obrazac za trijažu kod većih nesreća,
– Prilog 6. Obrazac medicinske dokumentacije o pacijentu Lista A za doktore medicine Tim 1 i Lista B za medicinske sestre – medicinske tehničare Tim 2
– Prilog 7. Obrazac za praćenje postupka oživljavanja (Utstein obrazac),
(2) O radu Objedinjenog hitnog bolničkog prijama vodi se evidencija na obrascima:
– Obrazac trijaže,
– Obrazac o izvanrednom događaju,
– Obrazac primarna procjena pacijenta – opservacija u Objedinjenom hitnom bolničkom prijamu s Uputama za primjenu sestrinske dokumentacije u opservaciji Objedinjenog hitnog bolničkog prijama.
(3) Obrazac trijaže i Obrazac o izvanrednom događaju iz stavka 2. ovog članka tiskani su u Prilogu 8. i 9. ovoga Pravilnika i čine njegov sastavni dio.
(4) Obrazac primarna procjena pacijenta – opservacija u Objedinjenom hitnom bolničkom prijamu s Uputama za primjenu sestrinske dokumentacije u opservaciji Objedinjenog hitnog bolničkog prijama iz stavka 2. ovog članka, propisan je pravilnikom kojim je regulirana sestrinska dokumentacija u bolničkim zdravstvenim ustanovama.
Članak 20.
(1) Županijski zavod zadržava za potrebe svoje evidencije podatke prema propisanim obrascima iz članka 19. stavka 1. podstavaka 1. do 7. ovoga Pravilnika.
(2) Objedinjeni hitni bolnički prijam zadržava za potrebe svoje evidencije podatke prema propisanim obrascima iz članak 19. stavka 2. podstavaka 1. do 3. ovoga Pravilnika.
(3) Obrazac iz članka 19. stavka 1. podstavka 5. ovoga Pravilnika sastavni je dio medicinske dokumentacije pacijenta koji se upućuje u zdravstvenu ustanovu radi postupka završnoga liječenja.
(4) Obrazac iz članka 19. stavka 1. podstavka 6. popunjava Tim 1 ili Tim 2 u dva primjerka, od kojih jedan za potrebe svoje evidencije zadržava Županijski zavod, a drugi je sastavni dio medicinske dokumentacije pacijenta koji se upućuje u zdravstvenu ustanovu radi postupka završnoga liječenja.
(5) Obrazac trijaže iz članka 19. stavka 2. podstavka 1. ovoga Pravilnika popunjava se u dva primjerka, od kojih jedan za potrebe svoje evidencije zadržava Objedinjeni hitni bolnički prijam, a drugi je sastavni dio medicinske dokumentacije pacijenta koji se upućuje na bolničko liječenje ili u primarnu zdravstvenu zaštitu.
(6) Obrazac sestrinske dokumentacije iz članka 19. stavka 2. podstavka 3. ovoga Pravilnika popunjavaju se u dva primjerka, od kojih jedan za potrebe svoje evidencije zadržava Objedinjeni hitni bolnički prijam, a drugi je sastavni dio medicinske dokumentacije pacijenta.
V. POSEBNE ODREDBE
Članak 21.
Za potrebe zdravstvene zaštite u slučajevima izvanrednih okolnosti, velikih nesreća, prirodnih katastrofa i epidemija, izvanbolnička i bolnička hitna medicinska služba se organizira u skladu s posebnim propisima i standardnim operativnim postupcima u koordinaciji s Hrvatskim zavodom za hitnu medicinu i Kriznim stožerom