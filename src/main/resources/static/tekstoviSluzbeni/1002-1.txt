 »mala klaonica za papkare, kopitare i uzgojenu divljač« – objekt za klanje papkara, kopitara i uzgojene divljači s kapacitetom klanja do najviše 20 uvjetnih grla tjedno;
2. »mala klaonica za perad i lagomorfe« – objekt za klanje peradi i lagomorfa s kapacitetom klanja do 10000 jedinica životinja mjesečno po sljedećem izračunu:
a) pilići, kokoši i uzgojena pernata divljač predstavljaju 1 jedinicu,
b) patke predstavljaju 2 jedinice,
c) pure, guske i lagomorfi predstavljaju 3 jedinice,
d) ostala perad predstavlja 1 jedinicu;
3. »nadležno tijelo« – Ministarstvo poljoprivrede, Uprava za veterinarstvo i sigurnost hrane;
4. »objekt malog kapaciteta za preradu mlijeka« – objekt za preradu mlijeka čija ulazna sirovina ne prelazi 10 000 litara mlijeka dnevno;
5. »objekt malog kapaciteta za preradu mesa i/ili proizvoda ribarstva« – objekt za preradu mesa ili proizvoda ribarstva čija ulazna sirovina ne prelazi količinu od 5000 kilograma mesa odnosno proizvoda ribarstva tjedno;
6. »otpremni centar malog kapaciteta za žive školjkaše na plovilu« – plovni objekt namijenjen isključivo otpremi živih školjkaša sa uzgajališta istog subjekta u poslovanju s hranom, kapaciteta do 1000 kilograma živih školjkaša dnevno;
7. »ovlaštena osoba« – ovlašteni veterinar kontrolnog tijela ili veterinarski inspektor;
8. »pokretna klaonica« – prilagođeno vozilo ili mobilna modularna poslovna jedinica za klanje peradi i lagomorfa ili domaćih papkara, kopitara i uzgojene divljači;
9. »pakirni centar malog kapaciteta za jaja« – objekt za pakiranje jaja u kojem se pakira do 3.000.000 jaja godišnje;
10. »područja s posebnim zemljopisnim ograničenjima« – otoci koji nisu mostom povezani s kopnenim dijelom Republike Hrvatske te brdsko-planinska područja utvrđena posebnim propisom o brdsko-planinskim područjima.
Poglavlje II. PRILAGODBA ZAHTJEVA ZA OBJEKTE ZA PRERADU MLIJEKA, SMJEŠTENE NA PODRUČJIMA S POSEBNIM GEOGRAFSKIM OGRANIČENJIMA, TE ZA OTPREMNE CENTRE ZA ŽIVE ŠKOLJKAŠE
Prilagodba zahtjeva za proizvodnju sira u odobrenim objektima na područjima s posebnim zemljopisnim ograničenjima
Članak 4.
U objektima za preradu mlijeka koji se nalaze na područjima s posebnim zemljopisnim ograničenjem a u kojima se proizvode sirevi s rokom zrenja duljim od 60 dana potrebno je osigurati sljedeće uvjete:
a) ako se ne može osigurati kontrola sirovog mlijeka na somatske stanice i ukupni broj mikroorganizama ili mlijeko ne udovoljava zahtjevima iz Priloga III. Odjeljka IX. Poglavlja I. točke 3. Uredbe (EZ) br. 853/2004 u pogledu somatskih stanica i ukupnog broja mikroorganizama, proizvodi se mogu stavljati na tržište za javnu potrošnju ako mlijeko:
– nema vidljivih promjena i
– prethodno je provjereno mastitis testom koji nije dao pozitivan rezultat;
b) u odnosu na odredbe Priloga II. Poglavlja I. Uredbe (EZ) br. 852/2004 u objektu za preradu mlijeka potrebno je osigurati sljedeće uvjete:
– jedan sudoper koji se može koristiti za pranje hrane, opreme i ruku pod uvjetom da se spriječi kontaminacije hrane;
– da hrana nije izravno ili neizravno ugrožena otpadnim vodama;
c) u odnosu na odredbe Priloga II. Poglavlja VII. točke 1. Uredbe (EZ) br. 852/2004 u objektu za preradu mlijeka potrebno je osigurati dovoljnu količinu vode koja se najmanje jednom godišnje ispituje na udovoljavanje odredbama propisa o vodi za piće.
Prilagodba zahtjeva u pogledu općih uvjeta za stavljanje u promet živih školjkaša
Članak 5.
(1) Nadležno tijelo koje nadzire prikupljanje živih školjkaša, otpremne centre, centre za pročišćavanje, područja za ponovno polaganje i objekte za preradu živih školjkaša, u kojima djelatnost obavlja jedan subjekt u poslovanju s hranom, može dopustiti na zahtjev subjekta u poslovanju s hranom, od slučaja do slučaja, pojedinačna odstupanja koja se odnose na registracijske dokumente iz Priloga III. odjeljka VII. poglavlja I. točke 3. Uredbe (EZ) br 853/2004, ukoliko subjekt u poslovanju s hranom može osigurati ispunjavanje zahtjeva sljedivosti u skladu s člankom 18. Uredbe (EZ) br.