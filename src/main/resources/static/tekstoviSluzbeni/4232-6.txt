dostaviti ministarstvu obavijest o izmjeni ugovora u roku od 15 dana od dana isteka roka iz stavka 1. ovog članka.
Članak 18.
Zdravstvene ustanove iz članka 11. stavka 1. Pravilnika obvezne su na zahtjev specijaliste kojem su ugovorom o međusobnim pravima i obvezama utvrđeni obveza rada i naknada štete, ponuditi sklapanje izmijenjenog ugovora o međusobnim pravima i obvezama, sukladno članku 5. i 6. ovoga Pravilnika, u roku od 30 dana od dana podnošenja zahtjeva.
Obveza zdravstvene ustanove iz stavka 1. ovog članka ne primjenjuje se na ugovore o međusobnim pravima i obvezama temeljem kojih je izdana ovršna sudska odluka, ovršna sudska nagodba, ovršna javnobilježnička odluka ili ovršna javnobilježnička isprava.
Ravnatelj zdravstvene ustanove odgovoran je ministarstvu za izvršenje obveze iz stavka 1. ovog članka te je obvezan dostaviti ministarstvu obavijest o izmjeni ugovora o međusobnim pravima i obvezama, u roku od 15 dana od dana sklapanja izmijenjenog ugovora.
Članak 19.
Specijalizanti koji su započeli specijalističko usavršavanje do stupanja na snagu Pravilnika o izmjenama i dopunama Pravilnika o specijalističkom usavršavanju doktora medicine (»Narodne novine«, broj 116/2015), završit će specijalizaciju sukladno rješenju o odobrenju specijalizacije te nemaju obvezu polaganja pisanog dijela specijalističkog ispita.
Članak 20.
Za prijavu specijalističkog ispita priznat će se iznimno dokaz o odslušanoj nastavi predmeta poslijediplomskog specijalističkog studija:
– specijalizantima, koji do posljednje godine specijalističkog usavršavanja nisu mogli upisati poslijediplomski specijalistički studij na medicinskim fakultetima u Republici Hrvatskoj iz razloga što je temeljem natječaja prvi puta raspisan i započeo taj studij u akademskoj godini 2015./2016. i
– specijalizantima, koji do posljednje godine specijalističkog usavršavanja nisu mogli upisati poslijediplomski specijalistički studij na medicinskim fakultetima u Republici Hrvatskoj iz razloga što će se temeljem natječaja prvi puta raspisati i započeti taj studij u akademskoj godini 2016./2017.
Članak 21.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/16
Urbroj: 534-02-1-1/8-16-1
Zagreb, 5. srpnja 2016.
Ministar doc. dr. sc. Dario Nakić, dr. med., v. r.
PRILOG UZ ČLANAK 13. PRAVILNIKA


