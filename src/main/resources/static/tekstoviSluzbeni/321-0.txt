17 13.02.2015 Uredba o izmjenama i dopunama Uredbe o unutarnjem ustrojstvu Ministarstva zaštite okoliša i prirode
VLADA REPUBLIKE HRVATSKE
322
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 11. veljače 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA ZAŠTITE OKOLIŠA I PRIRODE
Članak 1.
U Uredbi o unutarnjem ustrojstvu Ministarstva zaštite okoliša i prirode (»Narodne novine«, broj 10/2014), u članku 3. točka 9. mijenja se i glasi:
»9. Samostalni sektor za pravne poslove.«.
Članak 2.
U članku 5. točki 2.1.1. u stavku 2. iza riječi: »Ministarstvo,« dodaju se riječi: »poslove zaštite na radu«.
U točki 2.1.2. riječi: »poslove zaštite na radu« brišu se.
U točki 2.2.1.1. iza riječi: »planirana sredstva;« dodaju se riječi: »planira i prati izvršenje vlastitih i namjenskih prihoda po korisnicima razdjela Ministarstva,«.
Članak 3.
U članku 7. točki 4.1.2. iza stavka 10. dodaje se novi stavak 11. koji glasi:
»Za Operativni program Konkurentnost i kohezija, u dijelu za koji je Ministarstvo određeno kao Posredničko tijelo razine 1, Služba obavlja u suradnji sa Samostalnim sektorom za Europsku uniju, sljedeće poslove vezano uz područje klimatskih aktivnosti i održivog razvoja, kako slijedi: sudjeluje u procesu programiranja i izrađuje relevantne dijelove programskih dokumenata; sudjeluje u izradi kriterija za odabir projekata i odabiru projekata; sudjeluje u izradi uputa za prijavitelje; sudjeluje u praćenju napretka provedbe projekata; sudjeluje u provedbi mjera i informiranja i komunikacije s posebnim naglaskom na mjere namijenjene korisnicima te po potrebi sudjeluje u provedbi obrazovnih aktivnosti o fondovima Europske unije; sudjeluje u izradi priručnika o internim procedurama i odgovarajućem revizijskom tragu. Služba može obavljati i druge poslove vezane uz funkcije Posredničkog tijela razine 1 utvrđene zakonskim i podzakonskim aktima te priručnikom o internim procedurama.«.
Dosadašnji stavak 11. postaje stavak 12.
U točki 4.2.1. iza stavka 7. dodaje se novi stavak 8. koji glasi:
»Za Operativni program Konkurentnost i kohezija, u dijelu za koji je Ministarstvo određeno kao Posredničko tijelo razine 1, Služba obavlja u suradnji sa Samostalnim sektorom za Europsku uniju, sljedeće poslove vezano uz područje zaštite zraka, kako slijedi: sudjeluje u procesu programiranja i izrađuje relevantne dijelove programskih dokumenata; sudjeluje u izradi kriterija za odabir projekata i odabiru projekata; sudjeluje u izradi uputa za prijavitelje; sudjeluje u praćenju napretka provedbe projekata; sudjeluje u provedbi mjera i informiranja i komunikacije s posebnim naglaskom na mjere namijenjene korisnicima te po potrebi sudjeluje u provedbi obrazovnih aktivnosti o fondovima Europske unije; sudjeluje u izradi priručnika o internim procedurama i odgovarajućem revizijskom tragu. Služba može obavljati i druge poslove vezane uz funkcije Posredničkog tijela razine 1 utvrđene zakonskim i podzakonskim aktima te priručnikom o internim procedurama.«.
Dosadašnji stavak 8. postaje stavak 9.
Članak 4.
U članku 8. točka 5.2.2. mijenja se i glasi:
»Služba za strateške poslove zaštite prirode obavlja strateške poslove zaštite prirode u vidu poslova koordinacije vezano za ostvarivanje ciljeva Strategije i akcijskog plana zaštite prirode Republike Hrvatske, osiguravajući usklađivanje s međunarodnim i strategijama, planovima, programima, smjernicama i standardima Europske unije iz područja zaštite prirode, koordinira međunarodnu suradnju u zaštiti prirode i poslove u vezi s Europskom unijom. Služba koordinira te osigurava provedbu i usvajanje novih međunarodnih ugovora, sporazuma i inicijativa iz područja zaštite prirode, prati i izvješćuje o provedbi mjera i izvršavanju preuzetih međunarodnih obveza te osigurava implementaciju na nacionalnoj razini. Služba obavlja poslove pripreme i koordinacije provedbe projekata