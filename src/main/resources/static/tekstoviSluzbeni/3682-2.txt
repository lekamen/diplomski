 odnosno primatelja isporučene količine, ako su proizvodi stavljeni u promet putem veleprodaje;
− račune odnosno preslike računa za sve količine kupljene mlađi i/ili predkonzumne ribe i/ili ribu ostalih kategorija rasta i/ili školjkaša i otpremnice uz račune, odnosno preslike otpremnica;
− umjesto otpremnice može se priložiti i drugi dokument (primka, izdatnica, dostavnica i sl.) ovjeren i potpisan od prodavatelja i kupca kojim se nedvojbeno može spoznati poslovni događaj, odnosno potvrditi isporuka prodane količine ribe;
− internu dokumentaciju o stavljanju u daljnju proizvodnju u slučaju da Zahtjev za poticaje za kategorije poticanja iz članka 5. stavka 1. točaka a), b), c), d) i f) ovoga Pravilnika sadrži proizvode koji su stavljeni u daljnju proizvodnju te za riblju mlađ,
− primjerak deklaracije za riblje proizvode koja se nalazi na ambalaži tih proizvoda.
(3) Kada korisnik kupuje mlađ i/ili predkonzumnu i/ili ribu ostalih kategorija rasta i/ili školjkaše za vlastitu daljnju proizvodnju, za tu količinu ne može ostvariti poticaj, a to će prikazati u obračunskom razdoblju listopad – prosinac, za svu količinu kupljenu u 2015. godini, tako da će količinu kupljene mlađi i/ili predkonzumne ribe i/ili ribu ostalih kategorija rasta i/ili školjkaša prilikom obračuna poticaja oduzeti od ukupne količine uzgojene i prodane ribe odnosno školjkaša za to razdoblje.
(4) Kod podnošenja Zahtjeva za razdoblje travanj – lipanj 2016. godine, korisnik koji je kupio mlađ i/ili predkonzumnu ribu i/ili ribu ostalih kategorija rasta i/ili školjkaše za vlastitu daljnju proizvodnju tijekom 2016. godine, mora svu količinu kupljene mlađi i/ili predkonzumne ribe i/ili ribu ostalih kategorija rasta odnosno školjkaša prilikom obračuna poticaja oduzeti od ukupne količine uzgojene i prodane ribe odnosno školjkaša za to razdoblje.
(5) Iznimno od stavka 2. ovoga članka, za poticaje za uzgoj slatkovodne ribe II. skupine, podnositelj ne dostavlja navedenu prateću dokumentaciju.
Članak 9.
(1) Zahtjevi za poticaje podnose se Upravi ribarstva kako slijedi:
– za 4. obračunsko razdoblje listopad – prosinac 2015. godine, do 10. svibnja 2016. godine,
– za 1. obračunsko razdoblje siječanj – ožujak 2016. godine, do 10. svibnja 2016. godine,
– za 2. obračunsko razdoblje travanj – lipanj 2016. godine, do 31. srpnja 2016. godine.
(2) Iznimno od stavka 1. ovoga članka, Zahtjev za poticaje za uzgoj slatkovodne ribe II. skupine, dostavlja se jednom godišnje, najkasnije do 10. svibnja 2016. godine.
(3) Ukoliko je korisnik vlasnik i/ili ovlaštenik više povlastica za gospodarski ribolov na moru ili ovlaštenik više povlastica za uzgoj ili akvakulturu, može ostvariti pravo na sufinanciranje po svakoj povlastici koje je vlasnik i/ili ovlaštenik, pri čemu za svaku povlasticu ne mora podnijeti zasebni Zahtjev za poticaje, ali isto mora biti razvidno iz obrasca Zahtjeva za poticaje te prateće dokumentacije.
(4) Ukoliko korisnik podnosi Zahtjev za poticaje po različitim kategorijama proizvodnje, može podnijeti jedan obračun iznosa poticaja uz Zahtjev za poticaje iz kojih je isto razvidno.
III. KONTROLA ZAHTJEVA
Administrativna kontrola
Članak 10.
(1) Administrativnu kontrolu Zahtjeva za poticaje provodi Uprava ribarstva pri čemu utvrđuje pravovremenost i potpunost Zahtjeva za poticaje te udovoljavanje uvjetima propisanim ovim Pravilnikom što se utvrđuje uvidom u službene evidencije koje vodi Ministarstvo i u Zahtjev za poticaje.
(2) Za nepotpune ali pravovremeno podnesene Zahtjeve za poticaje od korisnika se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva za poticaje.
(3) Ukoliko se administrativnom kontrolom utvrdi da korisnik modela poticanja proizvodnje u ribarstvu – kategorija ulov male plave ribe, ne ispunjava u potpunosti uvjet propisan člankom 6. stavkom 4. ovoga Pravilnika vezan uz dostavu podataka o ulovu na propisanom obrascu i u propisanom roku za obračunsko