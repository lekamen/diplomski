(3) Prijava za upis u registar trošarinskih obveznika verificirana elektroničkim putem od strane ovlaštenog službenika nadležnog carinskog ureda smatrati će se ovlaštenjem za rad primatelju iz stavka 1. ovoga članka.
Članak 60.
Obvezu prijave djelatnosti i upisa u registar trošarinskih obveznika imaju i osobe iz članka 73.a i članka 91.a Zakona.
XV. UPORABA SUSTAVA ELEKTRONIČKE RAZMJENE PODATAKA
Članak 61.
Uporaba sustava elektroničke razmjene podataka detaljnije je uređena posebnim provedbenim propisom o podnošenju trošarinskih obrazaca uporabom sustava elektroničke razmjene podataka te o uvjetima i načinu ostvarivanja elektroničkog prijenosa podataka i elektroničke komunikacije s Carinskom upravom.
XVI. ALKOHOL I ALKOHOLNA PIĆA
Označavanje alkohola i alkoholnih pića
Članak 62.
(1) Ostala pića dobivena vrenjem, međuproizvodi i etilni alkohol u pakiranju od 0,25 do 5,00 litara koji su proizvedeni ili uneseni ili uvezeni i pušteni u potrošnju u Republici Hrvatskoj, koji se otpremaju do mjesta na kojem napuštaju teritorij Europske unije, koji se otpremaju u drugu državu članicu te koji se prodaju na brodovima i zrakoplovima za vrijeme plovidbe morem ili leta u treće države ili treće teritorije te putnicima u pristaništima otvorenim za međunarodni promet koji putuju u treće države ili treće teritorije uz predočenje ukrcajne karte, moraju biti označeni posebnom markicom (u daljnjem tekstu: markica) Ministarstva financija Republike Hrvatske.
(2) Iznimno od stavka 1. ovoga članka markicom Ministarstva financija Republike Hrvatske ne moraju biti označeni:
1. proizvodi obuhvaćeni tarifnom oznakom KN 2207
2. proizvodi definirani Zakonom o vinu
3. proizvodi obuhvaćeni tarifnim oznakama KN 2207 i 2208 s volumnim udjelom alkohola većim od 1,2% vol. koji su sastavni dio nekog proizvoda razvrstanog u drugo poglavlje Kombinirane nomenklature carinske tarife.
(3) Proizvodi iz stavka 1. ovoga članka koji nisu proizvedeni u Republici Hrvatskoj, a koje unosi iz druge države članice ili uvozi primatelj iz članka 29. Zakona, ne moraju biti označeni markicom Ministarstva financija Republike Hrvatske.
(4) Proizvodi iz stavka 1. ovoga članka koje je proizveo proizvođač iz članka 69. Zakona i pušteni su u potrošnju u Republici Hrvatskoj, a namijenjeni su otpremi u drugu državu članicu ili otpremi do mjesta na kojem napuštaju teritorij Europske unije, označavaju se markicom Ministarstva financija Republike Hrvatske sukladno članku 63. stavku 1. točki 3. ovoga Pravilnika.
Članak 63.
(1) Proizvodi iz članka 62. stavka 1. ovoga Pravilnika moraju biti označeni markicama koje ispred količinske oznake i broja serije imaju otisnute sljedeće slovne oznake serije:
1. »D« – za sve proizvode koji se proizvedu i puštaju u potrošnju na teritoriju Republike Hrvatske, u trenutku puštanja u potrošnju u Republici Hrvatskoj
2. »U« – za sve proizvode uvezene i/ili unesene i puštene u potrošnju u Republici Hrvatskoj, u trenutku puštanja u potrošnju u Republici Hrvatskoj
3. »E« – za sve proizvode koji se izvoze i/ili iznose iz Republike Hrvatske, u trenutku otpreme u drugu državu članicu ili do mjesta na kojem napuštaju teritorij Europske unije.
(2) Proizvodi koji se proizvode u Republici Hrvatskoj, a namijenjeni su za pokusnu (probnu) proizvodnju, odnosno probno označavanje moraju biti označeni markicama koje imaju otisnut broj serije i slovnu oznaku »P«.
(3) Proizvodi iz članka 62. stavka 1. ovoga Pravilnika koje je proizveo proizvođač iz članka 69. Zakona i pušteni su u potrošnju u Republici Hrvatskoj, a namijenjeni su otpremi ovlaštenom držatelju trošarinskog skladišta koji vrši prodaju putnicima u izdvojenim prodajnim mjestima trošarinskih skladišta u zračnim lukama koji putuju u drugu državu članicu, odnosno u treću državu ili treći teritorij, ne moraju biti označeni markicom Ministarstva financija Republike Hrvatske.
(4) Registrirani primatelj i povremeno registrirani primatelj mogu proizvode iz članka 62. stavka 1. ovoga Pravilnika označiti markicom Ministarstva