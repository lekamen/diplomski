 primjenjuje kada je barem jedan od sastava potiskivani sastav čije maksimalne dimenzije ne prelaze 110 m x 12 m.
(2) Zabrane pretjecanja prema stavku 1. ovoga članka ne primjenjuju se na čamce.
POGLAVLJE III OSTALA PRAVILA PLOVIDBE
Članak 6.12 – Plovidba na sektorima na kojima je propisan pravac plovidbe
(1) Na sektorima gdje je pravac propisan, on je obilježen znakovima obveze B.1, B.2, B.3 ili B.4. iz Priloga 7 ovoga Pravilnika. Završetak sektora može biti obilježen znakom obavještenja E.11 iz Priloga 7 ovoga Pravilnika.
(2) Na ovako obilježenom sektoru plovila koja plove uzvodno ne smiju ni u kom slučaju ometati kretanje nizvodnih plovila, a osobito prilikom približavanja znaku obveze B.4 iz Priloga 7 ovoga Pravilnika kada uzvodna plovila moraju, po potrebi, smanjiti brzinu i u krajnjem slučaju zaustaviti se kako bi omogućila nizvodnim plovilima da obave svoj manevar.
Članak 6.13 – Okretanje
(1) Plovila smiju obaviti okret samo kada su se uvjerila da kretanje drugih plovila dopušta da se ovaj manevar obavi bez opasnosti i da druga plovila neće biti prisiljena naglo promijeniti svoj pravac ili brzinu.
(2) Ako namjeravani manevar prisiljava druga plovila da promijene svoj pravac ili brzinu, plovilo koje se hoće okrenuti mora prije toga pravodobno najaviti svoj manevar dajući sljedeće zvučne znakove:
a) »jedan dugi zvuk popraćen s jednim kratkim zvukom« ako se želi okrenuti na desnu stranu (preko desnog boka),
b) »jedan dugi zvuk popraćen s dva kratka zvuka« ako se želi okrenuti na lijevu stranu (preko lijevog boka).
(3) Druga plovila moraju, kada je to potrebno i moguće, promijeniti svoju brzinu i pravac da bi se okretanje obavilo bez opasnosti. Posebno u slučajevima manevra plovila koje se žele okrenuti da bi se postavila u smjer koji je suprotan smjeru vodene struje, druga plovila moraju pomoći da se to učini u optimalnom vremenu.
(4) Odredbe stavaka od 1. do 3. ovoga članka ne primjenjuju se na čamce u odnosu prema drugim plovilima. Kod okretanja čamaca u odnosu na druge čamce primjenjuju se samo stavci 1. i 3. ovoga članka.
(5) Zabranjeno je svako okretanje na sektorima obilježenim znakom zabrane A.8 iz Priloga 7 ovoga Pravilnika, a ako na vodnom putu postoje sektori koji su obilježeni znakom obavještenja E.8 iz Priloga 7 ovoga Pravilnika, zapovjednicima plovila preporučuje se da okretanje obave na tom sektoru pridržavajući se odredaba ovoga članka.
Članak 6.14 – Postupak prilikom isplovljavanja
Izuzimajući skele, odredbe članka 6.13 ovoga Pravilnika odnose se i na plovila koja napuštaju svoje sidrište ili vez bez okretanja, ali umjesto zvučnih signala propisanih u članku 6.13 stavku 2. ovoga Pravilnika, ona moraju davati sljedeće zvučne znakove:
– »jedan kratak zvuk« kada prilaze s desne strane,
– »dva kratka zvuka« kada prilaze s lijeve strane.
Članak 6.15 – Zabrana ulaska u prostor između plovila u tegljenom sastavu
Zabranjeno je ulaziti u prostore između plovila tegljenog sastava.
Članak 6.16 – Luke i sporedni vodni putovi: uplovljenje-isplovljenje s presijecanjem vodnog puta
(1) Plovila smiju uploviti ili isploviti iz luke ili sporednog vodnog puta ili uploviti na vodni put ili ga presjeći samo kad su sigurna da to mogu obaviti bez opasnosti i bez prisiljavanja drugih plovila da naglo mijenjaju svoj pravac ili brzinu kretanja.
Kada je plovilo koje plovi nizvodno prisiljeno okrenuti se uzvodno da bi moglo uploviti u neku luku ili u sporedni vodni put mora dati prednost svim uzvodnim plovilima koja isto tako žele uploviti u tu luku ili taj sporedni vodni put.
U nekim slučajevima, vodni putovi koji se smatraju sporednim mogu biti obilježeni znakovima E.9. ili E.10 iz Priloga 7 ovoga Pravilnika.
(2) Plovila, izuzev skela, koja obavljaju neki od manevara navedenih u stavku 1. ovoga članka moraju, ako ovaj njihov namjeravani manevar može ili mora prisiliti druga plovila da promijene svoj pravac ili brzinu kretanja, pravodobno najaviti svoj manevar dajući sljedeće zvučne znakove:
a) »tri duga zvuka popraćena s jednim