 godine Rok provedbe: 31. svibnja 2015. godine
20. Hrvatske ceste d.o.o., Županijske uprave za ceste, Hrvatske autoceste d.o.o., Autocesta Rijeka – Zagreb d.d., Autocesta Zagreb – Macelj d.o.o. i Bina-Istra d.d. te gradovi i općine koje upravljaju nerazvrstanim cestama, dužni su izraditi godišnji Plan čišćenja cestovnog pojasa od lakozapaljivih tvari, odnosno onih tvari koje mogu izazvati požar ili omogućiti/olakšati njegovo širenje, uz javne prometnice koje prolaze ugroženim područjem. Osobitu pažnju usmjeriti na cestovne pravce lokalnog značaja koje prolaze poljoprivrednim površinama te cestama koje su tijekom turističke sezone pojačano opterećene prometom (prilazi autokampovima, javnim plažama, kulturno povijesnim lokalitetima i sl.). Temeljem Plana navedeni subjekti provodit će redovna čišćenja cestovnog pojasa.
Ministarstvo pomorstva, prometa i infrastrukture provodit će pojačanu aktivnost i utvrdit će cestovne pravce i odmorišta za vozila koja prevoze opasne tvari tijekom ljetne sezone te provesti nadzor nad istima, a s ovim obvezama upoznat će i ostale subjekte koji upravljaju, grade i održavaju prometnice i objekte od državnog, županijskog i lokalnog značaja.
Godišnji plan čišćenja s dinamikom izvršenja, odmah po donošenju, dostaviti Ministarstvu pomorstva, prometa i infrastrukture te Državnoj upravi za zaštitu i spašavanje – Sektoru za vatrogastvo.
Izvršitelji zadatka: Ministarstvo pomorstva, prometa i infrastrukture Ministarstvo unutarnjih poslova Sudjelovatelji: Hrvatske ceste d.o.o. Hrvatske autoceste d.o.o. Autocesta Rijeka – Zagreb d.d. Autocesta Zagreb – Macelj d.o.o. Bina – Istra d.d. Županijske uprave za ceste Udruga županijskih uprava za ceste župan, gradonačelnik, općinski načelnik Rok dostave plana: 30. travnja 2015. godine Rok provedbe: 31. svibnja 2015. godine
21. Javne ustanove za upravljanje nacionalnim parkovima te jedinice lokalne i područne (regionalne) samouprave sustavno će za posebno štićena područja (nacionalne parkove, parkove prirode, stroge rezervate, posebne rezervate, park – šume, značajne krajobraze, spomenike prirode i spomenike parkovne arhitekture) provoditi preventivne mjere zaštite od požara određene procjenom ugroženosti i planom zaštite od požara. Za provedbu ove točke subjekti će angažirati planirana financijska sredstva iz svojih proračuna.
Izvješće o provedenim preventivnim mjerama dostaviti nadležnom područnom uredu Državne uprave za zaštitu i spašavanje i nadležnoj vatrogasnoj zajednici županije.
Nadležna inspekcijska služba dužna je planirati, organizirati i izvršiti pravodobni nadzor nad provedbom mjera zaštite od požara u javnim ustanovama za upravljanje nacionalnim parkovima, parkovima prirode i zaštićenim područjima od lokalnog značaja te po potrebi poduzeti odgovarajuće aktivnosti u cilju učinkovitije zaštite od požara.
Izvršitelji zadatka: Ministarstvo zaštite okoliša i prirode Ministarstvo unutarnjih poslova Sudjelovatelji: Javne ustanove za upravljanje nacionalnim parkovima župan, gradonačelnik, općinski načelnik Rok provedbe: 15. svibnja 2015. godine
22. Nadležna tijela jedinica lokalne i područne (regionalne) samouprave sustavno će pratiti i nadzirati stanja odlagališta otpada na svom području i trajno poduzimati mjere za sanaciju nekontroliranih »divljih« odlagališta.
Inspekcije Ministarstva zaštite okoliša i prirode u suradnji s inspekcijama Ministarstva unutarnjih poslova i Ministarstva zdravlja, osobito za područje priobalja, planirat će, organizirati i izvršiti pojačani nadzor i pregled odlagališta otpada na kojima se kontrolirano odlaže komunalni otpad.
Posebna pozornost usmjerit će se na provedbu mjera uređenja lokacija i zdravstvene zaštite odlagališta otpada određenih posebnim propisima, odnosno trajno poduzimanje odgovarajućih mjera u smislu uređenja, osiguravanja, čuvanja ili zabrane korištenja odlagališta i ostale mjere za sanaciju nekontroliranih »divljih« odlagališta.
Izvršitelji zadatka: župan, gradonačelnik, općinski načelnik Ministarstvo zaštite