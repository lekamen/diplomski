 i ruralnom razvoju (u daljnjem tekstu: Agencija za plaćanja).
Članak 4.
Sastavni dio ovoga Pravilnika čine:
a) Prilog I. »Kriteriji odabira Zahtjeva za potporu«,
b) Prilog II. »Označavanje ulaganja sufinanciranih iz proračuna Europske unije«,
c) Prilog III. »Popis dokumentacije u slučajevima kad se provodi postupak javne nabave sukladno posebnim propisima koji uređuju to područje i način predaje dokumentacije iz postupka javne nabave na elektronskom mediju (CD-u/DVD-u)«.
d) Prilog IV. »Uputa za objavu poziva na dostavu ponuda«.
Članak 5.
U okviru Mjere 07 potpora se dodjeljuje kroz sljedeće podmjere:
a) Sastavljanje i ažuriranje planova za razvoj općina i sela u ruralnim područjima i njihovih temeljnih usluga te planova zaštite i upravljanja koji se odnose na lokalitete Natura 2000. i druga područja visoke prirodne vrijednosti – Podmjera 7.1,
b) Ulaganja u izradu, poboljšanje ili proširenje svih vrsta male infrastrukture, uključujući ulaganja u obnovljive izvore energije i uštedu energije – Podmjera 7.2,
c) Ulaganja u pokretanje, poboljšanje ili proširenje lokalnih temeljnih usluga za ruralno stanovništvo, uključujući slobodno vrijeme i kulturne aktivnosti te povezanu infrastrukturu – Podmjera 7.4.
SASTAVLJANJE I AŽURIRANJE PLANOVA ZA RAZVOJ OPĆINA I SELA U RURALNIM PODRUČJIMA I NJIHOVIH TEMELJNIH USLUGA TE PLANOVA ZAŠTITE I UPRAVLJANJA KOJI SE ODNOSE NA LOKALITETE NATURA 2000 I DRUGA PODRUČJA VISOKE PRIRODNE VRIJEDNOSTI– PODMJERA 7.1
Članak 6.
Podmjera 7.1. sastoji se od jednog tipa operacije:
7.1.1. Sastavljanje i ažuriranje planova za razvoj jedinica lokalne samouprave.
Tip operacije 7.1.1 Sastavljanje i ažuriranje planova za razvoj jedinica lokalne samouprave
Članak 7.
Korisnici su:
a) općine,
b) gradovi s najviše 10.000 stanovnika.
Članak 8.
Prihvatljiva ulaganja su:
a) izrada ili izmjena i dopuna Prostornog plana uređenja općine ili grada,
b) izrada ili izmjena i dopuna Strateškog razvojnog programa općine ili grada,
c) izrada ili izmjena i dopuna Strateških planova razvoja pojedinih gospodarskih sektora na području općine/grada koji je korisnik.
Članak 9.
Uvjeti prihvatljivosti:
a) Prilikom podnošenja Zahtjeva za potporu korisnik treba priložiti odluku gradskog/općinskog vijeća o izradi/izmjeni i dopuni dokumenta iz članka 8.
b) Gradsko/općinsko vijeće prije isplate ukupne potpore mora usvojiti dokument iz članka 8. za koji se traži potpora.
c) Provedba ulaganja od dana izdavanja Odluke o dodjeli sredstava do dana podnošenja posljednjeg Zahtjeva za isplatu može trajati najduže do 12 mjeseci.
Članak 10.
(1) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela, a intenzitet javne potpore po projektu unutar ovog tipa operacije iznosi do 100 posto od ukupnih prihvatljivih troškova.
(2) Broj podnesenih Zahtjeva za potporu i odobrenih projekata/operacija za ovaj tip operacije po pojedinom korisniku u programskom razdoblju nije ograničen. Isti korisnik može podnijeti najviše jedan Zahtjev za potporu unutar ovoga tipa operacije za jedno od ulaganja iz članka 8 ovoga Pravilnika tijekom jednog natječaja.
(3) Zahtjev za potporu za sljedeće ulaganje unutar ovoga tipa operacije može se podnijeti tek nakon izvršene konačne isplate potpore po prethodnom Zahtjevu za potporu.
(4) Ukoliko korisnik podnese više Zahtjeva za potporu unutar ovoga tipa operacije tijekom jednog Natječaja, u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(5) Javna potpora može se isplatiti jednokratno ili u najviše tri rate.
(6) Visina potpore:
a) najniži iznos prihvatljivih troškova po projektu/operaciji iznosi 5.000 eura u protuvrijednosti u kunama,
b) najviši iznos prihvatljivih troškova po projektu/operaciji iznosi 70.000 eura u protuvrijednosti u kunama.
ULAGANJA U IZRADU, POBOLJŠANJE ILI PROŠIRENJE SVIH VRSTA