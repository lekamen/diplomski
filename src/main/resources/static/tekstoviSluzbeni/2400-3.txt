 održavanje usmene rasprave. Zaključno, tuženik predlaže Sudu da tužbu tužitelja odbije kao neosnovanu.
Sukladno odredbi članka 6. Zakona o upravnim sporovima, odgovor na tužbu tuženika dostavljen je tužitelju, koji se podneskom od 9. lipnja 2014. osvrnuo na navode odgovora na tužbu, smatrajući ih netočnim, pri čemu je na kraju naglasio kako ostaje kod svih navoda iz tužbe te zahtjeva za donošenjem presude kojom će se osporena odluka poništiti.
Tužbeni zahtjev nije osnovan.
Odlučujući o zakonitosti osporene odluke u granicama tužbenog zahtjeva, Sud je razmotrio sva pravna i činjenična pitanja, kao i dokaze na kojima je zasnovana pobijana odluka, nakon čega je ocijenio da tuženik istom nije povrijedio zakon na štetu tužitelja.
Imajući u vidu sadržaj tužbe i odgovora na tužbu, kao i sve podatke sveza spisa iz kojih proizlazi da je strankama u predmetnom postupku omogućeno očitovanje o svim podnescima zaprimljenim tijekom ovog upravnog spora, te činjenicu da tužitelj, a niti tuženik nisu izričito zahtijevali održavanje rasprave, ovaj Sud je predmetni spor riješio bez rasprave, jer je ocijenio da su u konkretnom slučaju raspravljena sva pitanja od važnosti za donošenje pravilne odluke u ovoj stvari te da razlozi zbog kojih se osporena odluka pobija ne zahtijevaju daljnja činjenična utvrđenja.
Naime, prema shvaćanju ovog Suda rasprava se mora održati samo u slučaju ako istu stranka traži izričito i bezuvjetno, što ovdje nije slučaj, budući tužitelj prijedlog za održavanje rasprave obrazlaže nedostatkom detaljnih zakonskih odredaba o načinu rješavanja predmetnog spora pred ovim Sudom, pri čemu se poziva na odredbe Zakona o upravnim sporovima i ZEK-a koje se odnose na nadležnost za postupanje u ovoj stvari, dok tuženik odluku o održavanju rasprave prepušta Sudu.
U konkretnom slučaju, iz dokaza koji prileže svezu spisa, proizlazi da je tuženik Odlukom o analizi tržišta interneta i televizije od 21. ožujka 2012., pored ostalog, odredio tužitelja operatorom sa značajnom tržišnom snagom na Tržištu interneta i televizije. Uvidom u ovosudni spis, poslovni broj: UsII-12/12, utvrđeno je da je tužitelj osporavao zakonitost navedene Odluke od 21. ožujka 2012., ističući i u tom postupku prigovore koje ponavlja i u ovoj tužbi (u odnosu na IPTV uslugu za koju smatra da se dijelom odnosi na elektroničku komunikacijsku uslugu koja je u nadležnosti tuženika, a dijelom na uslugu pružanja sadržaja na koju se ZEK ne odnosi), a koje prigovore je Sud, nakon provedene rasprave u tom sporu, otklonio detaljno navodeći razloge za isto te je tužbeni zahtjev tužitelja odbio (presudom od 13. srpnja 2015.), čime je navedena Odluka o analizi tržišta interneta i televizije postala pravomoćna.
Sukladno obvezi iz navedene Odluke, tužitelj je tuženiku dostavio dokument pod nazivom Obrazloženje troškovne usmjerenosti ADSL i IPTV usluga od 31. svibnja 2012., u kojem je detaljno iznio standarde i metodologiju korištenu u svrhu dokazivanja troškovne usmjerenosti navedenih usluga. Tijekom predmetnog upravnog postupka, na traženje tuženika, tužitelj je dostavljao dodatna pojašnjenja i očitovanja s tim u vezi, nakon čega je, na temelju dostavljenih podataka, tuženik obavijestio tužitelja da je potrebno izmijeniti cijenu ADSL usluge za poslovne korisnike, cijenu IPTV usluge te maksimalni iznos pogodnosti koje korisnik može ostvariti korištenjem trajnih ponuda, dok je za cijene svih ostalih usluga koje su predmetom ovog postupka tuženik utvrdio da su u skladu s regulatornom obvezom troškovne usmjerenosti cijena usluga koja je tužitelju, kao operatoru sa značajnom tržišnom snagom, određena na tržištu maloprodaje širokopojasnog pristupa internetu (dopis tuženika od 25. ožujka 2013.). Tužitelj je zaključno (dopisom od 29. ožujka 2013.) dao komentar na prethodno dostavljen tuženikov izračun, iz kojeg, među inim, proizlazi da se kod IPTV izračuna ne slaže s primjenom WACC-a i na trošak TV sadržaja.
Dakle, tužitelj je već tijekom postupka osporavao primjenu WACC-a, ali samo u