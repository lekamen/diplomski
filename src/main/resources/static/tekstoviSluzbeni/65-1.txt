 producenta, koproducenta i/ili izvršitelja usluge proizvodnje inozemnog djela (production service company), proizvodi igrani, animirani i dokumentarni film, televizijski film ili televizijsku seriju iz članka 3. stavka 1. ovoga Pravilnika, u cijelosti ili djelomično u Republici Hrvatskoj,
2. da je stekla autorska prava na scenarij u svrhu proizvodnje audiovizualnog djela ili je izvršitelj usluge proizvodnje inozemnog djela temeljem ugovorene suradnje s inozemnim subjektom koji je stekao autorska prava na scenarij u svrhu proizvodnje inozemnog djela,
3. da je u posljednje tri godine prije dana podnošenja Zahtjeva proizvela najmanje jedno audiovizualno djelo (igrani film, dokumentarni film, animirani film, televizijski film ili televizijsku seriju) koje je javno prikazano na barem jedan od sljedećih načina: komercijalno distribuirano u kinima i/ili na televiziji i/ili na najmanje jednom međunarodnom filmskom ili televizijskom festivalu,
4. da raspolaže ukupnim podacima o cjelokupnom proračunu audiovizualnog djela za koje se traži državna potpora (u slučaju domaće produkcije, prekogranične ili međunarodne koprodukcije u kojoj je hrvatska pravna osoba koproducent) ili raspolaže podacima o visini iznosa cjelokupnog proračuna audiovizualnog djela za koje se traži državna potpora (u slučaju inozemnog djela).
(2) Pod pravnom osobom registriranom u Republici Hrvatskoj smatra se i inozemno trgovačko društvo koje je valjano osnovano po pravu zemlje u kojoj ono ima registrirano sjedište izvan Republike Hrvatske, ukoliko sukladno važećim propisima osnuje podružnicu u Republici Hrvatskoj. Ako je osnivač podružnice inozemno trgovačko društvo sjedište kojeg nije u državi članici Europske unije niti u državi koja je stranka ugovornica Ugovora o europskom gospodarskom prostoru, ono mora najmanje dvije godine biti upisano u registar u državi u kojoj ima sjedište te o tome dostaviti dokaz Centru.
(3) Izvršitelj usluge proizvodnje inozemnog djela (production service company) iz stavka 1. točke 1. ovoga članka je pravna osoba registrirana u Republici Hrvatskoj za proizvodnju audiovizualnih djela, koja temeljem ugovorene suradnje s inozemnim subjektom pruža usluge proizvodnje inozemnog djela u Republici Hrvatskoj te podnosi Zahtjev sukladno ovom Pravilniku.
(4) Iznimno od stavka 1. točke 3. ovoga članka, podnositelj Zahtjeva može biti i pravna osoba koja u posljednje tri godine prije dana podnošenja Zahtjeva nije proizvela najmanje jedno audiovizualno djelo, međutim, čiji osnivač ili direktor je bio producent, koproducent, izvršni producent ili operativni producent najmanje jednog audiovizualnog djela koje zadovoljava uvjete javnog prikazivanja audiovizualnog djela iz stavka 1. točke 3. ovoga članka u posljednje tri godine prije dana podnošenja Zahtjeva, što dokazuje svojim imenom i prezimenom naznačenim na proizvedenom audiovizualnom djelu.
(5) Podnositelj Zahtjeva ne može biti osoba iz stavka 1. ovoga članka:
– koja je poduzetnik u teškoćama,
– koja je u postupku predstečajne nagodbe, stečaju ili likvidaciji,
– kojoj je naložen povrat nezakonite državne potpore ili se nalazi u postupku povrata potpore,
– koja ima neplaćene, dospjele obveze po osnovi javnih davanja.
Zahtjev podnositelja koji ima neplaćene, dospjele obveze po osnovi javnih davanja odbacit će se.
(6) U slučaju domaće koprodukcije, u kojoj su svi koproducenti pravne osobe registrirane u Republici Hrvatskoj za proizvodnju audiovizualnih djela, koproducenti između sebe biraju jednog koproducenta koji u svojstvu podnositelja Zahtjeva sudjeluje u postupcima vezanim za financijski poticaj predviđen ovim Pravilnikom.
(7) U slučaju međunarodne ili prekogranične koprodukcije, u kojoj je jedan od koproducenata pravna osoba registrirana u Repub- lici Hrvatskoj za proizvodnju audiovizualnih djela, hrvatski koproducent sudjeluje u postupcima vezanim uz dodjelu državne potpore predviđenim ovim Pravilnikom u svojstvu podnositelja Zahtjeva.
(8) U slučaju inozemne produkcije, neovisno o broju