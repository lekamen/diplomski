 neposrednim sudjelovanjem u obnašanju upravljačkih prava.
VII. IMENICI, UPISNICI I EVIDENCIJE
Članak 38.
Komora u obavljanju javnih ovlasti vodi imenike, upisnike i evidencije koji su javne knjige, a isprave koje se izdaju u obavljanju tih poslova javne su isprave.
Komora u okviru javnih ovlasti uspostavlja i vodi:
1. imenike:
– Imenik ovlaštenih inženjera građevinarstva
– Imenik ovlaštenih voditelja građenja
– Imenik ovlaštenih voditelja radova
– Imenik stranih ovlaštenih inženjera građevinarstva, odnosno stranih ovlaštenih voditelja građenja, odnosno stranih ovlaštenih voditelja radova.
2. Upisnike:
– Upisnik ureda za samostalno obavljanje poslova projektiranja i/ili stručnog nadzora građenja
– Upisnik zajedničkih ureda.
3. Evidencije:
– Evidenciju odobrenja za rad izdanih stranim inženjerima
– Evidenciju stranih ovlaštenih osoba građevinske struke kojima je izdana potvrda za povremeno ili privremeno obavljanje poslova projektiranja i/ili stručnog nadzora građenja, poslova vođenja građenja u svojstvu odgovorne osobe, poslova voditelja projekta gradnje, poslova ispitivanja i prethodnih istraživanja
– Evidenciju osoba kojima je priznala inozemne stručne kvalifikacije
– Evidenciju izdanih EU potvrda
– Evidenciju voditelja projekta gradnje
– Evidenciju voditelja radova sa završenom srednjom stručnom spremom-tehničara građevinske struke.
Komora pored evidencija iz stavka 2. ovoga članka uspostavlja i vodi:
– Evidenciju o članovima Komore brisanim iz imenika i upisnika
– Evidenciju o stegovnim postupcima
– Evidenciju počasnih članova Komore
– Evidenciju stranih ovlaštenih osoba koji su po pozivu Vlade Republike Hrvatske radili na projektu od posebnoga kulturnog značaja.
Komora imenike, upisnike i evidencije vodi u računalnom obliku u formatu koji je dostupan e-dozvoli, te u obliku ukoričenih javnih knjiga i digitalnih zapisa, koji se trajno čuvaju.
Članak 39.
Ustroj, oblik i sadržaj javnih knjiga iz članka 38. ovoga Statuta, sadržaj baza podataka javnih knjiga u digitalnom obliku i način vođenja, te tehničku zaštitu podataka, općim aktom propisuje Upravni odbor.
VIII. UPIS U IMENIKE, UPISNIKE I EVIDENCIJE
Strukovni naziv
Članak 40.
Članstvo u Komori i pravo na uporabu strukovnog naziva stječe se upisom u odgovarajući imenik Komore, u skladu s uvjetima propisanim Zakonom, posebnim zakonom kojim se uređuju poslovi i djelatnosti prostornoga uređenja i gradnje, posebnim zakonom kojim se uređuje priznavanje inozemnih stručnih kvalifikacija, i ovim Statutom.
Članak 41.
Član Komore u skladu s uvjetima propisanim Zakonom i ovim Statutom može se upisati u više imenika Komore, odnosno u Imenik ovlaštenih inženjera građevinarstva i Imenik ovlaštenih voditelja građenja građevinske struke, i steći pravo na uporabu više strukovnih naziva u obavljanju djelatnosti projektiranja i/ili stručnog nadzora građenja i građenja.
Upisom u imenik ovlaštenih voditelja građenja automatski se stječe pravo za obavljanje poslova ovlaštenih voditelja radova građevinske struke.
Članak 42.
Član Komore za članstvo u Komori dužan je plaćati članarinu, kao redovito godišnje davanje, bez obzira na broj dana u članstvu Komore u tekućoj godini.
Obveza plaćanja članarine dospijeva prvog dana od dana upisa.
Počasni članovi Komore, i članovi Komore u statusu mirovanja, oslobođeni su plaćanja članarine.
Visina i način uplate članarine i upisnine uređuje se općim aktom koji donosi Skupština Komore.
Upis u imenike
Članak 43.
Uvjeti za upis u Imenik ovlaštenih inženjera građevinarstva, Imenik stranih ovlaštenih osoba građevinske struke, Imenik ovlaštenih voditelja građenja građevinske struke i Imenik ovlaštenih voditelja radova građevinske struke, propisani su Zakonom, posebnim zakonom kojim se uređuju poslovi i djelatnosti prostornoga uređenja i gradnje, posebnim zakonom kojim se uređuje priznavanje inozemnih stručnih kvalifikacija, i ovim Statutom.
U Imenik ovlaštenih voditelja radova građevinske struke mogu se upisati i osobe geoinženjerske i geotehničke struke, koje su u 