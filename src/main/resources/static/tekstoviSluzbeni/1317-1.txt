 ograničenjima, koja su propisana posebnim propisima, kao i poljoprivrednici čijih se najmanje 50% poljoprivrednih površina upisanih u ARKOD nalazi na područjima s prirodnim ograničenjima ili ostalim posebnim ograničenjima u skladu sa člankom 32. Uredbe (EU) 1305/2013,
– sukladno članku 30. stavku 7. točki c. Uredbe (EU) br. 1307/2013, poljoprivrednici kojima zbog više sile ili iznimnih okolnosti nisu mogla biti dodijeljena prava na plaćanja, te
– sukladno članku 30. stavku 7. točki e. Uredbe (EU) br. 1307/2013, za linearno povećanje vrijednosti svih prava na plaćanje u okviru programa osnovnih plaćanja.«
Iza stavka 5. dodaje se stavak 6. koji glasi:
»(6) Mladi poljoprivrednici i novi poljoprivrednici iz stavka 2. ovoga članka mogu prava na plaćanja iz nacionale rezerve prema kriteriju za mlade ili nove poljoprivrednike ostvariti samo jednom. Mladi i novi poljoprivrednici koji su podnijeli zahtjev za osnovno plaćanje u 2015. godini, ali ne žele zatražili dodjelu prava na plaćanja iz nacionalne rezerve u 2015. godini, trebaju nadležnom regionalnom uredu Agencije za plaćanja najkasnije do 10. srpnja 2015. godine dostaviti Izjavu o odustajanju od zahtjeva za dodjelu prava iz nacionalne rezerve u 2015. godini na Obrascu 6. iz Priloga 3. koji je sastavni dio ovoga Pravilnika.«
Članak 8.
U članku 26. stavak 5. briše se.
Članak 9.
U članku 29. stavak 1. mijenja se i glasi:
»(1) Korisnici osnovnih plaćanja dužni su na svim svojim prihvatljivim hektarima u smislu članka 32. stavka 2., 3. i 4. Uredbe (EU) br. 1307/2013 provoditi zelene prakse prema članku 39. Zakona i članku 43. Uredbe (EU) br. 1307/2013.«
Iza stavka 2. dodaje se stavak 3. koji glasi:
»(3) Prihvatljive površine koje se koriste za ekološku proizvodnju iz stavka 2. ovoga članka jesu površine pod ekološkom proizvodnjom i površine u prijelaznom razdoblju u ekološkoj proizvodnji.«
Članak 10.
U članku 31. iza stavka 6. dodaje se stavak 7. koji glasi:
»(7) Iznimno od stavka 6. ovoga članka, korisnici mogu prenamijeniti travnjake do dovršenja detaljne karte staništa s okolišno-osjetljivim trajnim travnjacima, ukoliko prethodna ocjena prihvatljivosti zahvata za Ekološku mrežu pokaže da takva prenamjena nema značajnih negativnih utjecaja. Korisnik podnosi zahtjev za ocjenu prihvatljivosti zahvata nadležnom tijelu.«
Članak 11.
U članku 32. iza stavka 13. dodaje se novi stavak 14. koji glasi:
»(14) Iznimno od stavka 13. ovog članka, korisnici za 2015. godinu dostavljaju regionalnom uredu Agencije za plaćanja do 31. prosinca 2015. godine sljedeće dokaze:
– kopija računa o plaćenom certificiranom sjemenu kojeg koristi te godine i
– certifikat s vreće ili certifikat o sjemenu uz otpremnicu Hrvatskog centra za poljoprivredu, hranu i selo.«
Dosadašnji stavak 14. postaje stavak 15.
Članak 12.
U članku 34. stavak 8. mijenja se i glasi:
»(8) Nositelj poljoprivrednog gospodarstva koji ostvaruje uvjete za plaćanje za mlade poljoprivrednike dužan je imati:
1. minimalno završeno srednjoškolsko obrazovanje poljoprivrednog, prehrambenog ili veterinarskog usmjerenja, ili
2. završen ili u tijeku diplomski ili preddiplomski studij iz područja biotehničkih znanosti – polja poljoprivrede ili prehrambene tehnologije, ili biomedicine i zdravstva – polja veterinarske medicine, ili
3. završen jedan od stručnih poljoprivredno-prehrambenih programa obrazovanja verificiran od strane Ministarstva znanosti, obrazovanja i sporta, ili
4. završen program edukacije u okviru Mjere 1 Programa ruralnog razvoja.«
U stavku 10. riječi: »točke 2. ili 3. ovoga članka« zamjenjuju se riječima: »točke 3. ili 4. ovoga članka«.
Iza stavka 10. dodaje se stavak 11. koji glasi:
»(11) Dokaz o završenom programu iz stavka 10. ovoga članka ne koristi se kao kriterij prihvatljivosti u 2015. godini.«
Članak 13.
U članku 35. iza stavka 4. dodaje se stavak 5. koji glasi:
»(5) Jedno prihvatljivo grlo može ostvariti samo jednu vrstu proizvodno vezane potpore.«
Članak 14.
U članku 36. stavak 5. mijenja se i glasi:
»(5) U slučaju izravne