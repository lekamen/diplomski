
(9) Krafne su proizvodi od kvasnog tijesta dobivenog miješanjem pšeničnog brašna, jaja i drugih sastojaka prženi u biljnoj ili svinjskoj masti. Krafne se mogu puniti voćnim ili drugim punilom, preliti glazurom, posuti šećerom ili drugim sastojcima.
(10) Krušne kockice izrađuju se narezivanjem pa sušenjem kruha ili peciva. Udio vlage u krušnim kockicama smije biti najviše 15 %.
(11) Krušne mrvice izrađuju se mljevenjem osušenog kruha ili peciva. Udio vlage u krušnim mrvicama smije biti najviše 15 %.
2.4.2. Tjestenina
Članak 35.
(1) Tjestenina je proizvod dobiven miješanjem pšenične krupice s vodom, oblikovan u različite oblike te podvrgnut termičkoj obradi sušenja.
(2) Svježa tjestenina je proizvod iz stavka 1. ovoga članka koji nije prošao proces sušenja, a koji je bio podvrgnut termičkoj obradi koja odgovara postupku pasterizacije.
(3) Za proizvode iz stavka 1. ovoga članka udio vode ne smije biti veći od 13 %.
Članak 36.
(1) Ovisno o udjelu krupice od durum pšenice u odnosu na krupicu od krušne pšenice, proizvod iz članka 35. stavka 1. ovoga Pravilnika stavlja se na tržište pod sljedećim nazivima:
a) tjestenina od durum pšenice
b) tjestenina od durum pšenice i krušne pšenice
c) tjestenina od krušne pšenice i durum pšenice i
d) tjestenina od krušne pšenice.
(2) Proizvodi iz stavka 1. ovoga članka definiraju se kako slijedi:
– tjestenina od durum pšenice je tjestenina proizvedena samo od krupice durum pšenice i sadrži do najviše 3 % krupice od krušne pšenice računato na ukupnu količinu krupice
– tjestenina od durum pšenice i krušne pšenice je tjestenina u čijem je sastavu veći udio krupice od durum pšenice
– tjestenina od krušne pšenice i durum pšenice je tjestenina u čijem je sastavu veći udio krupice od krušne pšenice i
– tjestenina od krušne pšenice je tjestenina proizvedena samo od krupice krušne pšenice.
(3) U slučaju svježe tjestenine, koriste se isti nazivi iz stavka 1. ovoga članka kojima prethodi riječ »svježa«.
Članak 37.
(1) Posebna tjestenina prema dodanim sastojcima može biti tjestenina s jajima, tjestenina sa špinatom, tjestenina s ciklom, punjena tjestenina, itd.
(2) Pri stavljanju na tržište, naziv posebne tjestenine mora uključiti i naziv sastojka/sastojaka po kojem je ta tjestenina specifična/posebna.
(3) Tjestenina s jajima se proizvodi od pšenične krupice, vode i jaja, a mora sadržavati više od 124 g melanža od jaja sa 75 % vode ili 31 g suhe tvari jaja u prahu na 1 kg pšenične krupice.
(4) Tjestenina iz stavka 3. ovoga članka mora udovoljavati sljedeće zahtjeve: vlaga može biti najviše 12,50 %, količina pepela najviše 1,30 g na 100 g suhe tvari, bjelančevine (dušik x 5,70) najmanje 12,50 g na 100 g suhe tvari i kiselost najviše 5 stupnjeva.
2.4.3. Tijesto i proizvodi od tijesta
Članak 38.
(1) Tijesto je proizvod koji se dobiva odgovarajućim tehnološkim postupkom od mlinskih proizvoda od žitarica, vode i sastojaka biljnog i životinjskog podrijetla koji su u skladu sa standardima kvalitete propisanim za svaki pojedini sastojak.
(2) Tijesto se prema sastavu i obradi stavlja na tržište pod slijedećim nazivima:
a) lisnato tijesto
b) kvasno (dizano) lisnato tijesto
c) kvasno (dizano) tijesto
d) prhko tijesto
e) vučeno tijesto ili tanko tijesto
f) krumpirovo tijesto i
g) ostale vrste tijesta.
(3) Lisnato tijesto je proizvod dobiven od brašna, vode ili druge zamjenske tekućine, masti ili ulja i drugih sastojaka. Lisnato tijesto mora sadržavati najmanje 20 % masti ili ulja na ukupnu masu svih sastojaka upotrijebljenih u proizvodnji.
(4) Kvasno (dizano) lisnato tijesto je proizvod dobiven od brašna, vode ili druge zamjenske tekućine, masti ili ulja, kvasca ili drugih tvari za vrenje i drugih sastojaka. Kvasno (dizano) lisnato tijesto mora sadržavati najmanje 15 % masti ili ulja na ukupnu masu svih sastojaka upotrijebljenih u proizvodnji.
(5) Kvasno (dizano) tijesto je proizvod dobiven od brašna, vode ili druge zamjenske tekućine, kvasca ili drugih tvari za vrenje i drugih sastojaka.
(6) Prhko tijesto je proizvod