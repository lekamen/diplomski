32 20.03.2015 Pravilnik o sadržaju obračuna plaće, naknade plaće ili otpremnine
MINISTARSTVO RADA I MIROVINSKOGA SUSTAVA
661
Na temelju članka 93. stavka 4. Zakona o radu (»Narodne novine« broj 93/14) ministar rada i mirovinskoga sustava donosi
PRAVILNIK
O SADRŽAJU OBRAČUNA PLAĆE, NAKNADE PLAĆE ILI OTPREMNINE
Članak 1.
(1) Ovim se Pravilnikom propisuje sadržaj obračuna isplaćene plaće i naknade plaće (u daljnjem tekstu: obračun isplaćene plaće), sadržaj obračuna plaće ili naknade plaće koje je poslodavac radniku bio dužan isplatiti, ako ih na dan dospjelosti nije isplatio (u daljnjem tekstu: obračun neisplaćene plaće), sadržaj obračuna isplaćene otpremnine, te sadržaj obračuna otpremnine koju je poslodavac radniku bio dužan isplatiti, ako je na dan dospjelosti nije isplatio (u daljnjem tekstu: obračun neisplaćene otpremnine).
(2) Izrazi koji se koriste u ovom Pravilniku, a imaju rodno značenje, koriste se neutralno i odnose se jednako na muški i ženski rod.
Članak 2.
Obračun isplaćene plaće sadrži:
1) podatke o poslodavcu:
– za pravnu osobu: tvrtku, sjedište, osobni identifikacijski broj (u daljnjem tekstu: OIB) i IBAN broj računa,
– za fizičku osobu: ime i prezime, adresu, OIB i IBAN broj računa,
2) podatke o radniku: ime i prezime, adresu, OIB, IBAN broj računa i naziv banke,
3) razdoblje, odnosno mjesec za koji se plaća ili naknada plaće isplaćuje,
4) podatke o ostvarenim satima rada i druge podatke od kojih ovisi iznos plaće te iznos plaće po tim osnovama, odnosno podatke o satima za koje radnik ostvaruje pravo na naknadu plaće i iznos te naknade.
Članak 3.
(1) Podaci iz članka 2. stavka 1. podstavka 4. ovoga Pravilnika sadrže:
1) ostvarene sate rada, odnosno druge podatke od kojih ovisi iznos plaće (sati redovitog rada prema rasporedu radnog vremena s posebno iskazanim satima rada nedjeljom, blagdanom ili neradnim danom utvrđenim posebnim zakonom i rada noću; sati prekovremenog rada s posebno iskazanim satima takvog rada nedjeljom, blagdanom ili neradnim danom utvrđenim posebnim zakonom i rada noću i drugo),
2) sate pripravnosti,
3) sate za koje radnik ostvaruje pravo na naknadu plaće, s posebno iskazanim satima:
– godišnjeg odmora,
– privremene nesposobnosti za rad zbog bolesti,
– blagdana i neradnih dana utvrđenih posebnim zakonom,
– plaćenog dopusta,
– u kojima je radnik odbio raditi zbog neprovedenih mjera zaštite zdravlja i sigurnosti na radu,
– prekida rada do kojega je došlo krivnjom poslodavca ili uslijed drugih okolnosti za koje radnik nije odgovoran,
– u kojima radnik ne radi zbog drugih opravdanih razloga određenih zakonom, drugim propisom, kolektivnim ugovorom, pravilnikom o radu ili ugovorom o radu,
– u kojima radnik nije radio iz razloga za koje je sam odgovoran,
4) sate neopravdanog izostanka radnika s rada krivnjom radnika,
5) ostale propisane, utvrđene ili ugovorene dodatke i primitke,
6) podatak o osnovici za obračun doprinosa,
7) vrste i iznose doprinosa za obvezna osiguranja koji se obustavljaju iz plaće i to:
– za mirovinsko osiguranje na temelju generacijske solidarnosti (I. stup),
– za mirovinsko osiguranje na temelju individualne kapitalizirane štednje (II. stup),
8) podatke o dohotku,
9) iznos predujma poreza i prireza porezu na dohodak uz iskazan osobni odbitak i podatak o poreznoj osnovici i stopama,
10) utvrđeni iznos plaće ili naknade plaće po osnovama iz stavka 1. podstavka 1., 2. i 3. ovoga članka,
11) utvrđeni iznos i vrstu obustave,
12) utvrđeni iznos za isplatu,
13) datum određen za isplatu plaće.
(2) Poslodavac u obračunu plaće nije obvezan navoditi one podatke iz odredbe stavka 1. ovoga članka, koji u razdoblju odnosno mjesecu za koji se plaća ili naknada plaće isplaćuje kod radnika ne postoje.
Članak 4.
Obračun isplaćene otpremnine sadrži:
1) podatke o poslodavcu:
– za pravnu osobu: tvrtku, sjedište, OIB i IBAN broj računa,
– za fizičku osobu: ime i prezime, adresu, OIB i IBAN broj računa,
2) podatke o radniku: ime i prezime, adresu, OIB, IBAN broj računa i naziv banke,
3) podatke o