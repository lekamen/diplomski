
BITNI ZDRAVSTVENI I SIGURNOSNI ZAHTJEVI PRI PROJEKTIRANJU I IZRADI OPREME I ZAŠTITNIH SUSTAVA NAMIJENJENIH UPORABI U POTENCIJALNO EKSPLOZIVNIM ATMOSFERAMA
Preliminarna zapažanja
A. Tehnološka saznanja, koja se mogu brzo mijenjati, moraju se uzimati u obzir što je moguće brže i odmah upotrijebiti.
B. Za opremu navedenu u članku 1. stavku 1. točki (b) ovoga Pravilnika bitni zdravstveni i sigurnosni zahtjevi moraju se primijeniti samo toliko koliko je potrebno za sigurno i pouzdano funkcioniranje i rad te opreme u odnosu na opasnost od eksplozije.
1. Opći zahtjevi za opremu i zaštitne sustave
1.0. Opći zahtjevi
1.0.1. Načela cjelokupne sigurnosti od eksplozije
Oprema i zaštitni sustavi namijenjeni uporabi u potencijalno eksplozivnim atmosferama moraju biti projektirani s gledišta ugrađene sigurnosti od eksplozije
U vezi s time proizvođač mora poduzeti mjere:
– prije svega, ako je moguće, spriječiti formiranje eksplozivne atmosfere, koja može nastati ili može biti ispuštena iz same opreme ili zaštitnih sustava,
– spriječiti paljenje eksplozivne atmosfere, uzimajući u obzir vrstu svakog električnog i neelektričnog uzročnika paljenja,
– ako dođe do eksplozije koja bi mogla posredno ili neposredno ugroziti osoblje i eventualno domaće životinje ili dobra, treba je trenutno zadržati i/ili ograničiti područje učinka plamena i tlaka eksplozije na dovoljnu razinu sigurnosti.
1.0.2. Oprema i zaštitni sustavi moraju biti projektirani i proizvedeni tako da se uzmu u obzir mogući kvarovi u radu kako bi se što je moguće više spriječile opasne situacije.
Mora biti uzeta u obzir i razumno predvidiva pogrešna uporaba.
1.0.3. Posebni uvjeti provjere i održavanja
Oprema i zaštitni sustavi podvrgnuti posebnim uvjetima ispitivanja i održavanja moraju biti projektirani i izrađeni za te uvjete.
1.0.4. Uvjeti okoliša
Oprema i zaštitni sustavi moraju biti tako projektirani i izrađeni da odgovaraju stvarnim predvidivim uvjetima okoliša.
1.0.5. Označivanje
Sva oprema i zaštitni sustavi moraju biti označeni čitljivo i pouzdano s najmanje sljedećim pokazateljima:
– imenom, registriranim trgovačkim imenom ili registriranim trgovačkom oznakom te adresom proizvođača,
– oznakom CE (vidjeti Prilog II. Uredbi (EZ) br. 765/2008),
– oznakom serije i tipa,
– brojem šarže ili serije, ako postoji,
– godinom proizvodnje,
– posebnom oznakom protueksplozijske zaštite popraćenom oznakom skupine i kategorije,
– uređaji skupine II označuju se slovom »G« (koje se odnosi na eksplozivnu atmosferu uzrokovanu plinovima, parama ili maglicama),
i/ili
– slovom »D« (koje se odnosi na eksplozivnu atmosferu koja može nastati zbog prašine).
Osim navedenog, ako je potrebno, moraju biti označeni sa svim informacijama bitnim za njihovu sigurnu uporabu.
1.0.6. Upute
a) Uz opremu i zaštitne sustave moraju biti priložene upute uključujući najmanje sljedeće pojedinosti:
– obrazloženje svih oznaka s kojima su označeni oprema i zaštitni sustavi, osim za broj šarže ili serije (vidjeti točku 1.0.5.), zajedno s bilo kojim odgovarajućim dodatnim uputama koje pomažu u održavanju (npr. adresa popravljača itd.),
– upute za sigurno:
– stavljanje u rad,
– korištenje,
– sastavljanje i rastavljanje,
– održavanje (servisiranje i hitan popravak),
– instaliranje,
– podešavanje,
– ako je potrebno, upozorenje na opasan prostor ispred opreme za otpust tlaka,
– ako je potrebno, upute za uvježbavanje,
– informacije koje omogućuju donošenje odluke bez ikakve sumnje može li neka jedinica opreme navedene kategorije ili zaštitnog sustava biti sigurno uporabljena u namijenjenom prostoru za očekivane radne uvjete,
– električne parametre i parametre tlaka, maksimalne temperature površine i druge granične vrijednosti,
– eventualne posebne uvjete upotrebe, uključujući pojedinosti s obzirom na pogrešnu upotrebu za koju je iskustvo pokazalo da se može dogoditi,
– ako je potrebno, bitne osobitosti alata koji može biti priložen opremi ili zaštitnom sustavu.
b) Upute moraju sadržavati crteže i sheme potrebne za stavljanje u