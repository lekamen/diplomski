 koristiti samo sredstva koja su prikupili sa svog područja. Novost je i to da se sada od iznosa koji se izdvaja za pomoći za financiranje kapitalnog projekta od interesa za razvoj otoka, stvara fond kao pozicija u financijskom planu ministarstva nadležnog za regionalni razvoj Republike Hrvatske odnosno Ministarstva regionalnog razvoja i fondova Europske unije. Sredstva iz navedenog fonda namijenjena su općinama i gradovima na otoku, koji međusobno zaključe sporazum o zajedničkom financiranju kapitalnog projekta od interesa za razvoj otoka.
25.1. Osim općih (prethodno navedenih), u zahtjevu nisu specificirani posebni razlozi za osporavanje suglasnosti tih zakonskih rješenja s Ustavom. S obzirom na takvo stanje stvari, podnositelj nije pružio Ustavnom sudu dostatne i relevantne razloge na kojima bi se moglo zasnovati i provesti posebno ispitivanje suglasnosti s Ustavom članka 45. stavka 9. ZoFJLPRS-a u tekstu koji je na snazi od 1. siječnja 2015. Taj dio prigovora podnositelja stoga nije posebno razmatran u ovom ustavnosudskom postupku.
IV. OČITOVANJE MINISTARSTVA FINANCIJA
26. Ministarstvo financija u svom je očitovanju osporene izmjene ZoFJLPRS-a stavilo u kontekst novog Zakona o regionalnom razvoju Republike Hrvatske (»Narodne novine« broj 147/2014.) i razvrstavanja lokalnih jedinica prema stupnju razvijenosti sukladno Odluci Vlade Republike Hrvatske o razvrstavanju jedinica lokalne i područne (regionalne) samouprave prema stupnju razvijenosti (»Narodne novine« broj 158/13.; u daljnjem tekstu: Odluka o razvijenosti/13):
»U utvrđivanju zakonodavnog, institucionalnog i strateškog okvira za upravljanje politikom regionalnog razvoja Republike Hrvatske, gdje se posebice misli na odredbe donošenja novog Zakona o regionalnom razvoju Republike Hrvatske (»Narodne novine«, broj 147/2014) pristupilo se i donošenju Zakona o izmjenama i dopunama Zakona o financiranju jedinica lokalne i područne (regionalne) samouprave (»Narodne novine«, broj 147/2014). Navedenim Zakonom utječe se na funkcioniranje i financiranje, posebnim zakonom propisanih, poslova jedinica lokalne i područne (regionalne) samouprave, a sve s ciljem uravnoteženog regionalnog razvoja koji je od iznimnog značaja za ukupni gospodarski rast i razvoj Republike Hrvatske.
Raspodjela poreza na dohodak na način kako je to propisano navedenim Zakonom posljedica je donošenja novih zakonskih i podzakonskih propisa i usklađivanje s njihovim odredbama, a sve u cilju obavljanja zakonom propisanih obveza i financiranja, posebnim zakonom propisanih, poslova jedinica lokalne i područne (regionalne) samouprave.
Odlukom Vlade Republike Hrvatske o razvrstavanju jedinica lokalne i područne (regionalne) samouprave prema stupnju razvijenosti (»Narodne novine«, br. 158/13, dalje u tekstu: Odluka Vlade), jedinice lokalne i područne (regionalne) samouprave razvrstane su prema stupnju razvijenosti. Navedena Odluka Vlade Republike Hrvatske iziskivala je daljnje korake u cilju pravednije raspodjele prihoda od poreza na dohodak između jedinica lokalne i područne (regionalne) samouprave, što je Zakonom o izmjenama i dopunama o financiranju jedinica lokalne i područne (regionalne) samouprave i učinjeno.«
27. Ministarstvo financija nakon toga se prvo osvrnulo na izmjene članka 45. ZoFJLPRS-a (to jest na članak 6. ZID-a ZoFJLPRS-a/14):
»Izmjenom članka 45., na način kako je to propisano navedenim Zakonom, jedinicama lokalne i područne (regionalne) samouprave se ublažava smanjenje prihoda (gubitak) koji je nastao primjenom novih poreznih razreda temeljem Zakona o izmjenama i dopunama Zakona o porezu na dohodak (»Narodne novine«, br. 143/14).
Dosadašnja raspodjela poreza na dohodak (propisana člankom 45. Zakona o financiranju jedinica lokalne i područne (regionalne) samouprave) izmijenila se na način da je raspodjela za one jedinice lokalne samouprave, koje su temeljem Odluke Vlade razvrstane u III., IV. i V. skupinu jedinica lokalne samouprave, čija vrijednost indeksa razvijenosti prelazi 75% prosjeka