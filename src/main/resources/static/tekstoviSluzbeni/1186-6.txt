 nediskriminirajući način na različite pružatelje zemaljskih usluga i korisnike zračnih luka;
b) moraju biti vezana uz cilj koji se namjerava postići;
c) ne smiju u praksi ograničavati pristup tržištu ili slobodu samostalnog obavljanja usluga na razinu ispod one previđene ovim Pravilnikom.
(3) Protiv odluke Ministarstva može se pokrenuti upravni spor.
Pristup infrastrukturi
Članak 18.
(1) Pružatelji zemaljskih usluga i korisnici zračne luke koji samostalno obavljaju zemaljske usluge moraju imati pristup infrastrukturi zračne luke u mjeri koja je potrebna za obavljanje njihovih djelatnosti. Ako upravno tijelo zračne luke ili, kada je to prikladno, tijelo javne vlasti ili drugo tijelo koje ima kontrolu nad upravnim tijelom zračne luke, postavlja uvjete glede tog pristupa, ti uvjeti moraju biti odgovarajući, objektivni, transparentni i nediskriminirajući.
(2) Prostor za pružanje zemaljskih usluga na zračnoj luci mora biti dostupan svim na toj zračnoj luci ovlaštenim pružateljima zemaljskih usluga i korisnicima zračne luke koji samostalno obavljaju zemaljske usluge, u opsegu potrebnom za ostvarenje njihovih prava, i sa ciljem omogućavanja poštenog i djelotvornog tržišnog natjecanja utemeljenog na odgovarajućim, objektivnim, transparentnim i nediskriminirajućim pravilima i kriterijima.
(3) Upravno tijelo zračne luke može odrediti pristojbu za pristup infrastrukturi zračne luke prema odgovarajućim, objektivnim, transparentnim i nediskriminirajućim kriterijima.
(4) Pružatelj zemaljskih usluga ili korisnik zračne luke koji samostalno obavlja zemaljske usluge, a kojem je na temelju primijenjenih uvjeta pristupa infrastrukturi sukladno odredbama ovoga članka povrijeđeno pravo pristupa infrastrukturi zračne luke, može uložiti prigovor Ministarstvu u roku od 15 dana od povrede tog prava. O prigovoru odlučuje Ministarstvo, uz prethodno mišljenje Agencije.
Uzajamnost
Članak 19.
(1) Ukoliko Ministarstvo ima saznanja da treća država, vezano za pristup tržištu pružanja zemaljskih usluga i samostalnog obavljanja zemaljskih usluga, hrvatskim pružateljima zemaljskih usluga i korisnicima zračne luke koji samostalno obavljaju zemaljske usluge:
a) nije odobrila isti tretman koji imaju pružatelji zemaljskih usluga i korisnici zračne luke tih zemalja u Republici Hrvatskoj;
b) nije odobrila isti tretman koji imaju pružatelji zemaljskih usluga i korisnici zračne luke s poslovnim nastanom u toj državi;
c) daje lošiji tretman u odnosu na pružatelje zemaljskih usluga i korisnike zračne luke iz trećih država;
ono može u potpunosti ili djelomično obustaviti ispunjenje obveza koje proizlaze iz primjene ovoga Pravilnika prema pružateljima zemaljskih usluga i korisnicima zračne luke iz te treće države.
(2) Ako Ministarstvo u potpunosti ili djelomično obustavi ispunjenje obveza koje proizlaze iz primjene ovoga Pravilnika u skladu sa stavkom 1. ovoga članka, ono će o tome obavijestiti Europsku komisiju.
Dostavljanje podataka
Članak 20.
Ministarstvo, na zahtjev Europske komisije, dostavlja tražene podatke radi sastavljanja izvješća o primjeni ovoga Pravilnika.
Stupanje na snagu
Članak 21.
(1) Danom stupanja na snagu ovoga Pravilnika prestaje važiti Pravilnik o pružanju zemaljskih usluga (»Narodne novine«, broj 38/13).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/64
Urbroj: 530-06-1-1-15-2
Zagreb, 26. svibnja 2015.
Ministar pomorstva, prometa i infrastrukture dr. sc. Siniša Hajdaš Dončić, v. r.
DODATAK
POPIS ZEMALJSKIH USLUGA
1. Zemaljska administracija i nadzor obuhvaćaju:
1.1. usluge predstavljanja i veze s lokalnim vlastima ili bilo kojim drugim tijelom, isplate u ime korisnika zračne luke i osiguravanje uredskog prostora njegovim predstavnicima;
1.2. nadzor ukrcaja, slanje i primanja poruka i telekomunikacije;
1.3. rukovanje, pohrana i upravljanje sredstvima za utovar;
1.4. sve ostale usluge nadzora prije, tijekom i nakon leta, te sve ostale administrativne usluge po zahtjevu korisnika zračne luke.
2.