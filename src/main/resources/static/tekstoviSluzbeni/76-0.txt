4 14.01.2015 Odluka o visini naknade za sklapanje braka u službenim i izvan službenih prostorija izvan redovnog radnog vremena
MINISTARSTVO UPRAVE
77
Na temelju članka 10. stavak 3. Pravilnika o mjerilima za određivanje iznosa naknade za sklapanje braka izvan službene prostorije (»Narodne novine«, broj 154/14), ministar uprave donosi
ODLUKU
O VISINI NAKNADE ZA SKLAPANJE BRAKA U SLUŽBENIM I IZVAN SLUŽBENIH PROSTORIJA IZVAN REDOVNOG RADNOG VREMENA
I.
Ovom Odlukom utvrđuje se visina naknade matičaru za sklapanje braka u službenim i izvan službenih prostorija izvan redovnog radnog vremena.
II.
Novčana naknada za rad iznosi 80,00 kn bruto po satu.
III.
Visinu naknade utvrđuje matičar ovisno o broju sati rada koje je utrošio za sklapanje braka u službenim i izvan službenih prostorija izvan redovnog radnog vremena.
IV.
Danom stupanja na snagu ove Odluke prestaje važiti Odluka o visini naknade za sklapanje braka u službenim i izvan službenih prostorija izvan redovnog radnog vremena (»Narodne novine«, broj 51/12).
V.
Odluka stupa na snagu danom donošenja, a objavit će se u »Narodnim novinama«.
Klasa: 223-01/14-01/65 Urbroj: 515-03-01-01/1-15-4 Zagreb, 9. siječnja 2015.
Ministar Arsen Bauk, v. r.
