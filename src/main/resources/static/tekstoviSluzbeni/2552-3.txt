 korištenja posebnih dijelova mreže, regulatornu obvezu nediskriminacije i regulatornu obvezu transparentnosti. U okviru regulatorne obveze pristupa i korištenja posebnih dijelova mreže (nadalje: obveza pristupa) određuje tužitelju i obvezu da osigura osnovnu razinu ostvarivanja usluge.
Nadalje tuženik obrazlaže da regulatorna obveza nediskriminacije nadopunjuje obvezu pristupa da bi se onemogućilo tužitelja da pruža pristup pod diskriminirajućim uvjetima, odnosno ta regulatorna obveza omogućuje svakom operatoru na tržištu jednake informacije, rokove, uvjete, kvalitetu i cijene usluge kao što ih imaju i povezana društva i maloprodajni dio HT-a. Nadalje da je regulatorna obveza transparentnosti određena tužitelju s ciljem ispunjenja obveze nediskriminacije, odnosno radi praćenja učinkovitosti iste. Ta obveza među ostalim nalaže tužitelju objavu Standardne ponude koja je primjenjiva na sve operatore korisnike HT-ovih veleprodajnih usluga i mora biti u cijelosti u skladu s potrebama tržišta, te sadržavati pripadajuće rokove, uvjete i cijene usluga. Ovo stoga jer samo uz transparentno objavljene uvjete operatori mogu utvrditi je su li diskriminirani rokovima, uvjetima ili cijenama prilikom pružanja predmetne usluge.
Dakle, iz naprijed navedenih razloga je tužitelju odredio naknade za dodatna vremena otklona kvara/smetnji da bi na taj način tužitelj osigurao bolje uvjete otklona kvara svojim krajnjim korisnicima, pa je navedeno upravo bilo nužno potrebno da bi se time osiguralo ravnopravno tržišno natjecanje. Obzirom da se navedena vremena u pravilu uzimaju za poslovne korisnike s kojima operatori ugovaraju pružanje usluge na određeno razdoblje, tuženik je ocijenio da je navedena vremena potrebno ugovoriti na razdoblje od godinu dana. Stoga je obvezao tužitelja na usklađivanje Standardne ponude na pobliže naveden način u rečenoj Odluci.
Prethodno tome je u konkretnom slučaju tuženik Analizom tržišta odredio tužitelju obvezu da osigura osnovnu razinu ostvarivanja usluge te je također predviđena mogućnost ugovaranja boljih uvjeta, pod jednakim, nediskriminirajućim uvjetima u skladu s načelom nediskriminacije. Iz toga nadalje slijedi pravilnim zaključak tuženika da je tijekom postupka bio ovlašten obvezati tužitelja na izmjenu Standardne ponude, odnosno onih uvjeta koji su već ranije u Standardnoj ponudi definirani, na jednaki način u odnosu na sve krajnje korisnike.
Dakle s tim u vezi pravilan je i daljnji zaključak tuženika da se takvo konkretno definiranje uvjeta upravo čini kroz izmjenu Standardne ponude, a ne u okviru Analize tržišta, zbog čega prethodno donošenju odluke nije bilo potrebno provesti novu Analizu tržišta na način kako to sugerira tužitelj u tužbi.
Takvo postupanje tuženika je sukladno odredbi članka 5. ZEK-a temeljem koje je postupak izmjene Standardne ponude tuženik ovlašten provoditi jedanput godišnje u svrhu provedbe regulatornih obveza, a iznimno i više puta tijekom godine ako je to potrebno radi ostvarivanja regulatornih načela i ciljeva propisanih tom zakonskom odredbom.
Obzirom da je tuženik temeljem komentara operatora zaprimljenih tijekom javne rasprave zaključio da tužitelj svojim korisnicima nudi različita vremena otklona kvara, odnosno bolja od definiranog u Standardnoj ponudi, ocijenio je nužnim temeljem obveze nediskriminacije u Standardnu ponudu ugraditi dodatna vremena otklona kvara da bi operatori korisnici mogli ponuditi različita vremena otklona kvara svojim krajnjim korisnicima i konkurirati tužitelju. Pri tome tuženik dodaje da je za otklon kvara/smetnje u vremenima boljim od osnovnog definiranog (48,00 sati) propisao naknade koje je pojedini operator za tu uslugu obvezan platiti tužitelju na koji način tužitelj nije oštećen, niti je time izmijenjeno maksimalno vrijeme u kojem je tužitelj obvezan otkloniti kvar/smetnju, odnosno u roku od 48,00 sati od trenutka zaprimanja zahtjeva za otklon kvara/smetnje.
Uz to dodaje tuženik da tužitelj i operatori korisnici i nadalje imaju mogućnost