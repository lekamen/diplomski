 u Registar dostaviti GTIN proizvoda te podatke o proizvođaču, proizvodu i ambalaži proizvoda sukladno Prilogu XII. ovog Pravilnika najkasnije 8 dana prije stavljanja novog pića na tržište.
(2) Proizvođač pića je dužan najkasnije 8 dana prije stavljanja novog pića pakiranog u ambalažu obuhvaćenu sustavom povratne naknade na tržište na području Republike Hrvatske, Fondu dostaviti jedan uzorak ambalažne jedinice novog pića radi provjere usklađenosti ambalaže s propisanim uvjetima o označavanju iz ovog Pravilnika.
Članak 24.
(1) Posjednik otpadne ambalaže od pića obuhvaćene sustavom povratne naknade (u daljnjem tekstu: otpadna ambalaža od pića) istu može predati prodavatelju ili osobi koja upravlja reciklažnim dvorištem i ima pravo na isplatu iznosa povratne naknade po jedinici predane otpadne ambalaže od pića.
(2) Prodavatelj ili osoba koja upravlja reciklažnim dvorištem preuzima otpadnu ambalažu od pića u okviru svog prodajnog prostora ili unutar reciklažnog dvorišta tijekom cijelog radnog vremena u skladu s odredbama ovoga Pravilnika.
(3) Prodavatelj koji prodaje pića, a čiji je prodajni prostor veći od 200 četvornih metara dužan je od potrošača preuzimati otpadnu ambalažu od pića.
(4) Prodavatelj koji prodaje pića, a čiji je prodajni prostor manji od 200 četvornih metara može od potrošača preuzimati otpadnu ambalažu od pića u slučaju ako ispunjava prostorne i tehničke uvjete za preuzimanje i skladištenje otpadne ambalaže od pića na siguran način.
(5) Prodavatelj iz stavka 4. ovoga članka može samostalno ili u suradnji sa sakupljačem, uz prethodno pribavljenu suglasnost Fonda, organizirati preuzimanje otpadne ambalaže od pića i izvan vlastitog prodajnog prostora u skladu s odredbama ovoga Pravilnika.
(6) Prodavatelj i osoba koja upravlja reciklažnim dvorištem može obavljati preuzimanje otpadne ambalaže od pića od potrošača putem aparata za preuzimanje otpadne ambalaže ili ručno.
(7) Prodavatelj i osoba koja upravlja reciklažnim dvorištem dužni su potrošaču isplatiti iznos povratne naknade za preuzetu otpadnu ambalažu od pića na mjestu preuzimanja po jedinici preuzete otpadne ambalaže od pića.
(8) Prodavatelj i osoba koja upravlja reciklažnim dvorištem koji preuzimaju otpadnu ambalažu od pića putem aparata za preuzimanje otpadne ambalaže dužni su elektroničkim putem Fondu dostavljati Izvješća o preuzetim jedinicama otpadne ambalaže prema GTIN-u jednom mjesečno do 15. dana u mjesecu za prethodni mjesec sukladno uputi Fonda iz članka 25. stavka 1. ovoga Pravilnika.
(9) Prodavatelj koji obavlja trgovinu na veliko u smislu odredbi Zakona o trgovini, neovisno o veličini prodajnog prostora, a koji u svojoj ponudi ima pića, dužan je omogućiti preuzimanje otpadne ambalaže od pića od svojih kupaca.
(10) Prodavatelj i osoba koja upravlja reciklažnim dvorištem dužni su jasno i vidljivo označiti mjesto preuzimanja otpadne ambalaže od pića i informirati potrošače o načinu preuzimanja iste.
(11) Fond vraća prodavatelju i osobi koja upravlja reciklažnim dvorištem isplaćeni iznos povratne naknade potrošaču.
(12) Fond plaća prodavatelju i osobi koja upravlja reciklažnim dvorištem jednom mjesečno trošak ručnog preuzimanja otpadne ambalaže od pića od potrošača i predane ovlaštenom sakupljaču sukladno Uredbi, na temelju Izvješća sakupljača o izbrojenim jedinicama otpadne ambalaže prema GTIN-u za ručno preuzetu otpadnu ambalažu od pića i dokaza o isplati povratne naknade potrošaču.
(13) Fond plaća prodavatelju i osobi koja upravlja reciklažnim dvorištem jednom mjesečno trošak preuzimanja otpadne ambalaže od pića putem aparata od potrošača i predane ovlaštenom sakupljaču sukladno Uredbi, na temelju Izvješća o preuzetim jedinicama otpadne ambalaže prema GTIN-u iz stavka 8. ovoga članka, dokaza o isplati povratne naknade potrošaču i Potvrde sakupljača o preuzetim količinama otpadne ambalaže od pića u sustavu povratne naknade (u daljnjem tekstu: Obrazac AO8) iz Priloga XIII. ovoga Pravilnika.
(14) Fond sklapa ugovor s prodavateljem odnosno osobom koja 