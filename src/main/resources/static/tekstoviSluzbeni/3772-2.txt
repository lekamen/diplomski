 ostalih ugljikovodika iz Odjeljka 4. Priloga B. Uredbe (EZ-a) br. 1099/2008, u tonama,
ZMB – zbroj zaliha motornih benzina, u tonama,
ZZB – zbroj zaliha benzina za zrakoplove, u tonama,
ZBMG – zbroj zaliha mlaznog goriva benzinskog tipa, u tonama,
ZKMG – zbroj zaliha mlaznog goriva kerozinskog tipa, u tonama,
ZK – zbroj zaliha ostalih kerozina, u tonama,
ZDG – zbroj zaliha dizelskog goriva za pogon, u tonama,
ZPU – zbroj zaliha plinskog ulja za grijanje, u tonama,
ZLU – zbroj zaliha loživog ulja, u tonama.
(2) HANDA može izabrati koju od formula iz stavka 1. ovoga članka će koristiti za izračun količina obveznih zaliha, ali u tom slučaju se izabrana formula mora koristiti tijekom čitave kalendarske godine.
(3) Izračunavanje obveznih zaliha može uključivati količine koje se drže u rafinerijskim spremnicima, u skladišnim terminalima, u spremnicima naftovoda, u baržama, u obalnim tankerima, u tankerima u luci, u bunkerima brodova za unutarnju plovidbu, na dnu spremnika, kao operativne zalihe, kod velikih potrošača, u skladu s važećim propisima. Ipak, te se količine, osim onih koje se drže u rafinerijskim spremnicima, u spremnicima naftovoda ili u skladišnim terminalima, ne mogu uključiti u izračunavanje razina posebnih zaliha, ako se takve zalihe izračunavaju odvojeno od obveznih zaliha.
(4) U izračunavanje obveznih zaliha se ne može uključiti sirova nafta koja još nije proizvedena, količine koje se drže: u cjevovodima, u vagonskim cisternama, u bunkerima brodova za odobalnu plovidbu, na benzinskim crpkama ili prodavaonicama, kod ostalih potrošača, na tankerima koji se nalaze na moru, kao vojne zalihe.
(5) Kod izračunavanja obveznih zaliha količina zaliha se umanjuje za 10% zbog nepumpabilnog dijela zaliha, ali smanjenje od 10% se ne primjenjuje kada se izračunava razina posebnih zaliha, ako se takve zalihe promatraju odvojeno od obveznih zaliha.
Članak 6.
(1) HANDA vodi registar svih obveznih zaliha koje čuva za svoje potrebe i koje ne čine posebne zalihe.
(2) Registar iz stavka 1. ovoga članka mora sadržavati sve podatke potrebne za određivanje točne lokacije skladišta, rafinerije ili objekta za čuvanje zaliha, kao i njihove količine i strukturu, s upućivanjem na kategorije određeno sukladno Odsjeku 3.1. Priloga C. Uredbe (EZ-a) br. 1099/2008.
(3) Ministarstvo nadležno za energetiku dužno je dostaviti Europskoj komisiji do 25. veljače svake godine sažetak kopije registra zaliha iz stavka 1. ovoga članka iz kojeg je vidljiva količina i vrsta obveznih zaliha koje su uvrštene u registar na posljednji dan prethodne kalendarske godine.
(4) Ministarstvo nadležno za energetiku dužno je dostaviti Europskoj komisiji cjelovitu kopiju registra u roku od 15 dana od zahtjeva Europske komisije. U kopiji registra se mogu izostaviti osjetljivi podaci vezani uz lokaciju zaliha.
(5) Zahtjev iz stavka 4. ovoga članka može se postaviti najkasnije pet godina nakon datuma na koji se odnose zatraženi podaci i ne smije se odnositi na podatke vezane uz razdoblje prije 1. siječnja 2013.
Članak 7.
(1) HANDA vodi registar svih posebnih zaliha koje čuva na teritoriju Republike Hrvatske.
(2) Registar iz stavka 1. ovoga članka sadrži posebice sve podatke potrebne za određivanje točne lokacije posebnih zaliha.
(3) Ministarstvo nadležno za energetiku dužno je poslati Europskoj komisiji kopiju registra u roku od 15 dana od zahtjeva Europske komisije. U kopiji registra se mogu izostaviti osjetljivi podaci vezani uz lokaciju zaliha.
(4) Zahtjev iz stavka 3. ovoga članka može se postaviti najkasnije pet godina nakon datuma na koji se odnose zatraženi podaci.
Članak 8.
(1) Ministarstvo nadležno za energetiku dužno je svaki mjesec sastaviti i dostaviti Europskoj komisiji konačni statistički sažetak o razini obveznih zaliha koje stvarno čuva na zadnji dan kalendarskog mjeseca, a koje su izračunate ili na temelju broja dana neto uvoza nafte, ili na temelju broja dana domaće potrošnje nafte.
(2) Statistički sažetak iz stavka 1. ovoga članka mora pružiti precizne i