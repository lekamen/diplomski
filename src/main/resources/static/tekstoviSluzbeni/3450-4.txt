 ovoga članka, osim dospjelog dugovanja za pružene usluge.
Iz podataka spisa predmeta, dostavljenog ovom Sudu uz odgovor na tužbu, proizlazi da je tužitelj dana 2. lipnja 2012. potpisao zahtjev za zasnivanje pretplatničkog odnosa sa zainteresiranom osobom u ovom upravnom sporu TELE2 d.o.o., a kojom prilikom je ugovoren tarifni model Revolucija za razdoblje obveznog trajanja ugovora od 24 mjeseca. Potpisom zahtjeva za zasnivanje pretplatničkog odnosa tužitelj je potvrdio da su mu, između ostalih dokumenata, uručeni Opći uvjeti poslovanja i Uvjeti korištenja odabranog tarifnog modela, odnosno tužitelj se iste, za slučaj da ih nije preuzeo, obvezao pročitati na internetskim stranicama Tele2.
Točkom 20. Uvjeta korištenja pretplatničke tarife Revolucija propisano je da u slučaju opravdane sumnje na neovlašteno korištenje ili zlouporabu Tele 2 usluge, koje uključuje, ali se ne ograničava na korištenje Tele2 usluga za neželjene elektroničke komunikacije, odnosno u svrhu izravne promidžbe i/ili prodaju uslugu i/ili proizvoda krajnjeg korisnika usluga ili trećih osoba, Tele2 zadržava pravo po svom izboru krajnjem korisniku usluga ograničiti korištenje Tele2 usluga ili privremeno isključiti SIM karticu dodijeljenu krajnjem korisniku usluga ili raskinuti pretplatnički ugovor s trenutnim učinkom i trajno isključiti SIM karticu dodijeljenu krajnjem korisniku usluga, u skladu s načelom pravednosti korištenja usluga i proizvoda koji dokument je objavljen na www.tele2.hr i čini sastavni dio ovih Uvjeta korištenja.
Načelom pravednosti korištenja usluga i proizvoda, koje je tužitelj dostavio uz tužbu, propisano je da u slučaju opravdane sumnje na neovlašteno korištenje ili zlouporabu Tele2 usluga Tele2 zadržava pravo po svom izboru krajnjem korisniku usluga ograničiti korištenje Tele2 usluga ili privremeno isključiti SIM karticu dodijeljenu krajnjem korisniku usluga ili raskinut pretplatnički ugovor s trenutnim učinkom i trajno isključiti SIM karticu dodijeljenu krajnjem korisniku usluga. Pored zabrane zlouporabe ili neovlaštenog korištenja koja su propisana Općim uvjetima poslovanja Tele2 d.o.o., osobito će se smatrati da postoji neovlašteno korištenje ili zlouporaba Tele2 usluga ako bude ispunjen bilo koji od slijedećih uvjeta: 1. ako korisnik tijekom obračunskog razdoblja ostvari više od 2000 minuta odlaznih poziva prema drugim mobilnim mrežama u Republici Hrvatskoj, 2. ako korisnik tijekom obračunskog razdoblja ostvari više od 200 minuta odlaznih poziva prema 092 brojevima ili 3. ako korisnik tijekom obračunskog razdoblja ostvari više od 200 minuta odlaznih poziva prema brojevima u mrežama drugih operatora, a koji se nalaze na tarifama koje omogućavaju primatelju poziva dobivanje bonus iznosa na temelju dolaznih poziva.
Tužitelju je dana 19. lipnja 2012. od strane TELE2 d.o.o. izvršeno ograničenje odlaznih usluga vezanih za korisnički broj tužitelja zbog povrede Načela pravednosti, jer je ostvario više od 200 minuta odlaznih poziva prema 092 brojevima, što tužitelj niti ne spori, te je ponovno aktiviran dana 29. lipnja 2012. Tužitelju je, kako to proizlazi iz podatka spisa predmeta, izvršeno umanjenje računa za mjesec lipanj 2012. u iznosu od 53,22 kn radi blokiranja komunikacijskih usluga.
Tužitelj ne spori ovako utvrđeno činjenično stanje, ali ističe da je doveden u zabludu od strane djelatnika prodajnog mjesta operatora koji mu je dao netočan podatak da korisnici tarife Revolucija imaju neograničene pozive prema svim pokretnim i nepokretnim mrežama unutar Republike Hrvatske, zbog čega se smatra prevaren i izričito zahtjeva raskid ugovora sa TELE2 bez plaćanja mjesečne naknade za ostatak razdoblja obveznog trajanja ugovora.
Slijedom ovako utvrđenog činjeničnog stanja, u postupku u kojem je strankama omogućeno da pisanim putem i na usmenoj raspravi izlažu činjenice i okolnosti bitne za donošenje pravilnog i zakonitog rješenja, Sud nalazi da je tuženik u konkretnom slučaju spor između pretplatnika i operatora riješio na transparentan