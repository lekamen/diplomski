obavljaju u javnom sektoru, a čije je obavljanje potrebno radi pravodobnog i kvalitetnog obavljanja poslova iz djelatnosti javnih službi i djelokruga državnih tijela«.
9. Izravna posljedica mjere izdvajanja iz javnog sektora pratećih i neosnovnih djelatnosti bila bi drugačije zakonsko uređenje radnopravnog statusa osoba koje obavljaju te djelatnosti, uključujući sadašnje zaposlenike na tim poslovima. S obzirom da više ne bi bili u radnom odnosu u tijelima i institucijama navedenima u članku 2. stavcima 2. i 3. prijedloga ZOPiND-a, njihove plaće i druga materijalna primanja koja proizlaze iz njihova radnopravnog statusa više ne bi teretili sredstva državnog proračuna.
10. Referendumsko pitanje, kako je predloženo u zahtjevu Organizacijskog odbora, predstavlja reakciju odnosno organiziranu akciju sedamnaest (17) sindikata na programsku najavu Vlade da razmatra potrebu i mogućnosti donošenja i provedbe mjere izdvajanja pratećih i neosnovnih djelatnosti iz javnog sektora.
Ustavni sud primjećuje da je Vlada odustala od namjere da uvede odnosno provede navedenu programsku mjeru, ali je Organizacijski odbor unatoč tome ustrajao na svom zahtjevu da Hrvatski sabor raspiše referendum o donošenju ZOPiND-a, s obrazloženjem da »referendumska inicijativa nije imala niti ima za cilj raspisivanje referenduma o odluci Vlade o provođenju outsourcinga. Cilj navedene inicijative jest raspisivanje referenduma o prijedlogu Zakona sadržanog u referendumskom pitanju, a što je, sukladno članku 87. stavku 1., pitanje iz djelokruga Hrvatskoga sabora o kojem se može raspisati referendum ako to zatraži najmanje 10 posto birača u Republici Hrvatskoj«, kako je to Organizacijski odbor objasnio u svom odgovoru na prijedlog Odluke HS-a.
11. Ustavni sud na kraju primjećuje da je u ovom slučaju riječ o djelomično drugačijoj situaciji u usporedbi s onom koja je postojala u vrijeme donošenja odluke broj: U-VIIR-4696/2010 od 20. listopada 2010. (»Narodne novine« broj 119/10.). U tom je slučaju, naime, Vlada povukla iz zakonodavnog postupka Prijedlog Zakona o izmjenama Zakona o radu, s Konačnim prijedlogom zakona, koji je prethodno uputila u zakonodavni postupak. U takvoj situaciji, Ustavni sud utvrdio je da su prestale postojati pretpostavke za raspisivanje referenduma jer je referendumsko pitanje bilo usmjereno isključivo na taj postojeći prijedlog zakona, koji je već bio u parlamentarnoj proceduri, a kasnije je iz nje povučen. Pitanje je u tom smislu glasilo: »Jeste li za zadržavanje važećih zakonskih odredbi o produženoj primjeni pravnih pravila sadržanih u kolektivnim ugovorima i otkazivanju kolektivnih ugovora?«.
11.1. Za razliku od toga, u slučaju koji se razmatra u ovom ustavnosudskom postupku Vlada nije uputila u zakonodavni postupak nikakav prijedlog zakona. Organizacijski odbor u ovom je slučaju pokrenuo postupak izjašnjavanja birača na referendumu samo na temelju programske najave Vlade o uvođenju mjere izdvajanja pratećih i neosnovnih djelatnosti iz javnog sektora, o kojoj je u društvu započela demokratska rasprava. Vlada je od te najave kasnije odustala.
Osim toga, u ovom je slučaju referendumsko pitanje postavljeno u formi prijedloga novog zakona – ZOPiND-a (v. točku 4. obrazloženja ove odluke), što je Organizacijski odbor u svom odgovoru na prijedlog odluke HS-a kasnije istaknuo kao argument za tvrdnju da »referendumska inicijativa nije imala niti ima za cilj raspisivanje referenduma o odluci Vlade o provođenju outsourcinga. Cilj navedene inicijative jest raspisivanje referenduma o prijedlogu Zakona sadržanog u referendumskom pitanju, ...«.
III. UTVRĐENJA USTAVNOG SUDA
12. Članak 95. Ustavnog zakona, na temelju kojega je donesena Odluka HS-a i koji je pravna osnova za postupanje Ustavnog suda u ovom ustavnosudskom predmetu glasi:
»Članak 95.
(1) Na zahtjev Hrvatskoga sabora Ustavni sud će, u slučaju kad deset posto od ukupnog broja birača u Republici Hrvatskoj zatraži raspisivanje referenduma, utvrditi je li sadržaj referendumskog pitanja u skladu s 