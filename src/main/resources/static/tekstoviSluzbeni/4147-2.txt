 sadržavati odredbe u skladu s posebnim propisima.
Stavkom 5. navedenog članka Zakona propisano je da pretplatnik ima pravo na raskid pretplatničkog ugovora u bilo kojem trenutku. Pretplatničkim ugovorom može se utvrditi da pretplatnik, koji raskine ugovor prije isteka razdoblja obveznog trajanja ugovora, mora platiti mjesečnu naknadu za ostatak razdoblja obveznog trajanja ugovora, ili naknadu u visini popusta na proizvode i usluge koje je ostvario ako je plaćanje te naknade povoljnije za pretplatnika, osim u slučaju iz članka 42. stavka 7. ovoga Zakona.
Stavkom 6. navedenog članka Zakona propisano je da u slučaju kada operator javnih komunikacijskih usluga nije u mogućnosti ispuniti ugovornu obvezu u skladu s općim uvjetima poslovanja, pretplatnik ima pravo na raskid pretplatničkog ugovora bez podmirivanja ugovornih obveza iz stavka 5. ovoga članka, osim dospjelog dugovanja za pružene usluge.
Odredbom članka 42. stavka 7. navedenog Zakona propisano je da operator javnih komunikacijskih usluga ne smije primijeniti izmjene cjenika usluga iz stavka 1. ovoga članka na postojeće krajnje korisnike usluga prije isteka roka od 30 dana od dana njihove objave u skladu sa stavkom 6. ovoga članka.
Stavkom 10. navedenog članka Zakona propisano je da ako su izmjene cjenika usluga iz stavka 1. ovoga članka za krajnjeg korisnika usluga nepovoljnije u odnosu na ugovorene cijene usluga, krajnji korisnik usluga ima pravo raskinuti pretplatnički ugovor bez naknade, odnosno ima pravo na povrat neiskorištenog novčanog iznosa u roku od 30 dana od dana objave tih izmjena u skladu sa stavkom 6. ovoga članka, osim u slučaju ako su te izmjene cjenika usluga:
1. posljedica regulatornih obveza koje proizlaze iz ovoga Zakona,
2. posljedica izmjene poreza na dodanu vrijednost,
3. posljedica izmjene veleprodajnih cijena na koje operator javnih komunikacijskih usluga nema utjecaja.
Prema ocjeni suda, osporavana odluka donesena je nakon potpuno i pravilno utvrđenog činjeničnog stanja i uz pravilnu primjenu materijalnog prava. Naime, nesporno je da je tužitelj zaključio pretplatnički ugovor 2. srpnja 2013. i preuzeo mobilni uređaj, te da je kao razdoblje obveznog trajanja ugovora navedeno razdoblje od 24 mjeseca. Tužitelj ne osporava da je bio obaviješten o mogućnosti prijevremenog raskida ugovora bez naknade zbog izmjena cijene paketa, zbog povećanja državnih naknada, te ne osporava da je takvu mogućnost iskoristio 4. lipnja 2014., te da je 5. lipnja 2014. pokrenut postupak prijelaza na prepaid korisnički broj. Uvidom u specifikaciju računa na koji je tužitelj podnio prigovor operatoru, razvidno je da je račun za lipanj 2014. izdan na temelju plaćanja Opcije uređaj 24 s PDV-om u iznosu od 313,55 kn i tarife 75 s PDV-om u iznosu od 16,94 kn, te je iz detaljnog ispisa poziva razvidno da su u tu cijenu uračunati samo pozivi i podatkovni promet izvršeni zaključno s 5. lipnja 2014. Slijedom iznesenog, razvidno je da je tužitelj iskoristio mogućnost prijevremenog raskida pretplatničkog ugovora bez naknade, ali da je i dalje bio u obvezi platiti mobilni uređaj koji je preuzeo pri zasnivanju pretplatničkog odnosa. Prema mišljenju suda, operator Tele2 je u konkretnom slučaju u cijelosti postupio sukladno prethodno citiranim odredbama Zakona o elektroničkim komunikacijama, te odgovorio je na prigovor tužitelja očitovanjem od 4. kolovoza 2014. Stoga je tuženica pravilno odbila zahtjev tužitelja za rješavanje spora, obzirom da tužitelj ničim nije dokazao da su mu izdanim računom uračunate usluge koje nisu izvršene, te tužitelj neosnovano prigovara da činjenično stanje nije bilo potpuno i pravilno utvrđeno, da je postupak pogrešno i pristrano vođen, te da je u konkretnom slučaju došlo do povrede materijalnog prava.
Stoga je sud na temelju članka 57. stavka 1. Zakona o upravnim sporovima odbio tužbeni zahtjev kao neosnovan.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda u dovoljnom