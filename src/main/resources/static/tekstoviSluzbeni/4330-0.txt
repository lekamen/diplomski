70 30.07.2016 Odluka o davanju prava priređivanja igara na sreću u casinima
VLADA REPUBLIKE HRVATSKE
1679
Na temelju članka 23. stavka 3. Zakona o igrama na sreću (»Narodne novine«, br. 87/09, 35/13, 158/13, 41/14 i 143/14), Vlada Republike Hrvatske je na sjednici održanoj 27. srpnja 2016. godine donijela
ODLUKU
O DAVANJU PRAVA PRIREĐIVANJA IGARA NA SREĆU U CASINIMA
I.
Daje se pravo priređivanja igara na sreću u casinima, u trajanju od 15 godina računajući od dana potpisivanja ugovora o pravu priređivanja igara na sreću, sljedećim trgovačkim društvima:
1. BRZI FACTORING d.o.o. iz Zagreba, Trnsko 33 E, OIB: 63935325411
2. MALA VILLA d.o.o. iz Umaga, Dante Alighieri 24, OIB: 50544172000
3. Merit Casino d.o.o. iz Zagreba, Radnička cesta 80, OIB: 37869102333.
II.
Ugovore s trgovačkim društvima iz točke I. ove Odluke u kojima će se detaljno regulirati prava i obveze ugovornih strana, sklopit će ministar financija.
III.
Trgovačka društva iz točke I. ove Odluke bit će pozvana na potpisivanje ugovora o pravu priređivanja igara na sreću u casinima u roku od 60 dana od dana donošenja ove Odluke.
IV.
Trgovačkom društvu iz točke I. ove Odluke koje ne ispunjava obveze preuzete ugovorom o pravu priređivanja igara na sreću u casinima ili kod kojeg se utvrdi nastup neke od drugih zakonskih okolnosti koje su uvjet za oduzimanje prava priređivanja igara na sreću, Vlada Republike Hrvatske može odlukom oduzeti stečeno pravo priređivanja igara na sreću u casinima.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/213
Urbroj: 50301-05/05-16-2
Zagreb, 27. srpnja 2016.
Predsjednik Tihomir Orešković, v. r.
