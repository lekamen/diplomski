 za zaštitu i spašavanje, na način da sve zaprimljene dojave od strane pilota o uočenim požarima kontinuirano tijekom godine prosljeđuju regionalnom centru 112 ili vatrogasnoj postrojbi na telefonski broj 193. Državna uprava za zaštitu i spašavanje i Hrvatska kontrola zračne plovidbe d.o.o. uskladit će formu i sadržaj (osnovni podaci) dojave o uočenim požarima.
Državna uprava za zaštitu i spašavanje obavještava Nacionalnu središnjicu za usklađivanje traganja i spašavanja na moru u slučaju zaprimanja dojave o uočenom požaru na morskoj površini ili pomorskom objektu na telefonski broj 195.
Izvršitelj zadatka: Hrvatska kontrola zračne plovidbe d.o.o. Sudjelovatelji: Ministarstvo pomorstva, prometa i infrastrukture Državna uprava za zaštitu i spašavanje Rok: kontinuirano
IV. PREVENTIVNE AKTIVNOSTI U SVRHU SMANJENJA OPASNOSTI OD NASTANKA I ŠIRENJA POŽARA
17. Hrvatske šume d.o.o. dužne su, temeljem Šumsko gospodarske osnove područja za razdoblje 2006. – 2015. godine, kontinuirano raditi na izgradnji i održavanju motrionica, prometnica, odnosno protupožarnih prosjeka s elementima šumskih cesta kroz šume.
Hrvatske šume d.o.o. dostavljat će Državnoj upravi za zaštitu i spašavanje, Ministarstvu obrane i vatrogasnim zajednicama županija ažurirane podatke o ugroženosti šuma od požara, šumskim zajednicama, šumskim prometnicama, motrionicama i prosjecima u digitalnom georeferenciranom obliku (ESRI format) i podatke o kategoriziranim vrijednostima šuma.
Savjetodavna služba je dužna kod izrade Programa gospodarenja šumoposjednika, u dijelu koji se odnosi na projektiranje i izgradnju novih protupožarnih prometnica kroz šume, pribaviti suglasnost nadležnog županijskog vatrogasnog zapovjednika.
Izvršitelj zadatka: Hrvatske šume d.o.o. Sudjelovatelji: Vatrogasne zajednice županija Rok dostave podataka: 15. svibnja 2015. godine Rok provedbe: kontinuirano
18. Ministarstvo obrane, Hrvatske šume d.o.o., Ministarstvo poljoprivrede i Ministarstvo zaštite okoliša i prirode, te jedinice lokalne i područne (regionalne) samouprave će u zajedničkoj suradnji planski definirati trajne preventivne aktivnosti u smislu izgradnje protupožarnih prosjeka s elementima šumske ceste oko vojnih lokacija, a u skladu sa Zakonom o šumama i šumskogospodarskim planovima. Ministarstvo obrane je dužno unutar svojih prostora organizirati odgovarajuću zaštitu od požara.
Izvršitelj zadatka: Ministarstvo obrane Sudjelovatelji: Hrvatske šume d.o.o. Ministarstvo poljoprivrede Ministarstvo zaštite okoliša i prirode župan, gradonačelnik, općinski načelnik Rok: 15. svibnja 2015. godine (za Plan preventivnih aktivnosti)
19. HŽ Infrastruktura d.o.o. dužno je, uz željezničke prometne pravce (kao i one koji se trenutno ne koriste) planirati, tretirati, odnosno čistiti pružni pojas od lakozapaljivih tvari, odnosno tvari koje bi mogle izazvati požar i omogućiti njegovo širenje. HŽ Putnički prijevoz d.o.o. i HŽ Cargo d.o.o. dužni su planirati i provoditi mjere zaštite od požara za vučna i vučena vozila. Agencija za sigurnost željezničkog prometa dužna je osigurati nadziranje sustava sigurnosti željezničkog prometa, te uspostave i praćenja djelovanja sustava upravljanja sigurnošću upravitelja infrastrukture, željezničkih prijevoznika i pravnih osoba koje obavljaju prijevoz za vlastite potrebe.
Godišnji plan čišćenja s dinamikom izvršenja, odmah po donošenju, dostaviti nadležnom ministarstvu, teritorijalno nadležnom Područnom uredu Državne uprave za zaštitu i spašavanje i nadležnom županijskom vatrogasnom zapovjedniku.
Nadležna inspekcijska služba dužna je planirati, organizirati i obaviti pravodobni nadzor nad provedbom mjera uz željezničke pruge te po potrebi poduzeti odgovarajuće aktivnosti u cilju učinkovitije zaštite od požara.
Izvršitelj zadatka: Ministarstvo pomorstva, prometa i infrastrukture Sudjelovatelji: HŽ Infrastruktura d.o.o. HŽ Putnički prijevoz d.o.o. HŽ Cargo d.o.o. Agencija za sigurnost željezničkog prometa Ministarstvo unutarnjih poslova Rok dostave plana: 30. travnja 2015.