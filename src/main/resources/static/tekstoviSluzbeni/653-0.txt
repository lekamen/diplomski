32 20.03.2015 Odluka o davanju odobrenja Virovitičko-podravskoj županiji i Općini Antunovac za sudjelovanje u Europskoj grupaciji za teritorijalnu suradnju pod nazivom "Pannon Europska grupacija za teritorijalnu suradnju s ograničenom odgovornošću"
VLADA REPUBLIKE HRVATSKE
654
Na temelju članka 9. stavka 1. Zakona o provedbi Uredbe (EZ) br. 1082/2006 Europskog parlamenta i Vijeća od 5. srpnja 2006. godine o Europskoj grupaciji za teritorijalnu suradnju (EGTS) (»Narodne novine«, broj 76/2013) i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 12. Zakona o provedbi uredbi Europske unije o Europskoj grupaciji za teritorijalnu suradnju (»Narodne novine«, broj 74/2014), Vlada Republike Hrvatske je na sjednici održanoj 18. ožujka 2015. godine donijela
ODLUKU
O DAVANJU ODOBRENJA VIROVITIČKO- -PODRAVSKOJ ŽUPANIJI I OPĆINI ANTUNOVAC ZA SUDJELOVANJE U EUROPSKOJ GRUPACIJI ZA TERITORIJALNU SURADNJU POD NAZIVOM »PANNON EUROPSKA GRUPACIJA ZA TERITORIJALNU SURADNJU S OGRANIČENOM ODGOVORNOŠĆU«
I.
Daje se odobrenje za sudjelovanje u Pannon Europskoj grupaciji za teritorijalnu suradnju s ograničenom odgovornošću, sa sjedištem u Pečuhu, Mađarska:
– Virovitičko-podravskoj županiji i
– Općini Antunovac.
II.
Ova Odluka stupa na snagu danom objave u »Narodnim novinama«.
Klasa: 022-03/15-04/102 Urbroj: 50301-09/06-15-2 Zagreb, 18. ožujka 2015.
Predsjednik Zoran Milanović, v. r.
