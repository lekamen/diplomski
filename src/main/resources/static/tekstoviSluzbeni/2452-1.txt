
Članak 4.
(1) Metodologija za izračun premije za osigurane depozite temeljene na stupnju rizičnosti mora sadržavati slijedeće elemente:
a) formulu izračuna premije,
b) kategorije rizika i pokazatelje rizika i
c) pondere rizika.
(2) Metodologija mora osigurati da se stupanj rizičnosti kreditne institucije izračunat prema podacima dostavljenim od Hrvatske narodne banke koristi 12 mjeseci.
Formula izračuna
Članak 5.
(1) Formula izračuna iz članka 4. točke a) ove Odluke glasi:
Ci = CR × CDi × ARWi
Pri čemu je:
Ci = Godišnja premija kreditne institucije članice sustava osiguranja depozita »i«
CR = Premijska stopa (jednaka za sve institucije članice u određenoj godini)
ARWi = Stupanj rizičnosti kreditne institucije »i« koja je članica sustava osiguranja depozita pomnožen cikličkim faktorom
CDi = Osigurani depoziti kreditne institucije »i« članice sustava osiguranja depozita
(2) Premijska stopa (CR) iznosi 0,08% tromjesečno, odnosno 0,32% godišnje. Iznimno, Agencija može odrediti da premijska stopa bude veća ili manja pod uvjetima i na način kako je propisano člankom 14. Zakona o osiguranju depozita.
(3) Ocjena zbirnog rizika kreditne institucije »i« (ARSi) se izračunava zbrajanjem svih ocjena rizika pojedinačnih pokazatelja prilagođenih za odgovarajuće pondere (IRSi). Pri određivanju ocjene zbirnog rizika (ARSi) potrebno je osigurati da izabrana metoda u potpunosti razlikuje rizičnost svake pojedine kreditne institucije sukladno vrijednosti njezinih pokazatelja (A) prema sljedećoj formuli:

pri čemu je j=1,...n, a veća vrijednost pokazatelja označava rizičniju kreditnu instituciju
ili

pri čemu je j=1,...n, a niža vrijednost pokazatelja označava rizičniju kreditnu instituciju.
Granične vrijednosti pojedinog pokazatelja Aj (aj i bj) trebaju biti jednake za sve kreditne institucije te osigurati dovoljnu osjetljivost pri razlikovanju kreditnih institucija prema pokazateljima rizika, regulatornim zahtjevima i povijesnim podacima.
(4) Stupanj rizičnosti za kreditnu instituciju »i« (ARWi), članicu sustava osiguranja depozita, može se kretati u rasponu od 75% do 150% i dodjeljuje se na temelju ocjene zbirnog rizika za tu kreditnu instituciju (ARSi) primjenom transformacijske funkcije sljedećeg oblika:

(5) Raspoređivanje ocjene zbirnog rizika (ARSi) na stupanj rizičnosti (ARWi) treba onemogućiti dodjelu iste rizične kategorije svim kreditnim institucijama članicama sustava osiguranja depozita, ako imaju znatno različite profile rizičnosti. Međutim, to ne znači da se u svakoj referentnoj godini mora nužno upotrijebiti puni interval i kreditnim institucijama dodijeliti ARW koji odgovara najnižim i najvišim točkama tog intervala.
(6) Pri kalibraciji graničnih vrijednosti i transformacijske funkcije iz stavaka 3. i 4. ovoga članka, Agencija će upotrijebiti relevantne povijesne podatke o kreditnim institucijama koje su bile u statusu da propadaju ili da će vjerojatno propasti, o stopama povrata sredstava Agencije, te informacije o regulatornim i institucionalnim promjenama.
(7) Ciklički faktor (μ) određuje Hrvatska narodna banka za svaku kalendarsku godinu uzimajući u obzir fazu poslovnog ciklusa te utjecaj procikličkih kretanja na visinu opterećenja za kreditne institucije.
(8) Hrvatska narodna banka dostavit će podatak o visini cikličkog faktora do 15. svibnja tekuće godine za prethodnu godinu, a koji će Agencija koristiti za izračun stupnja rizičnosti u sljedećoj referentnoj godini.
Temeljni pokazatelji rizika
Članak 6.
(1) Izračun stupnja rizičnosti (ARWi) za pojedinačnu kreditnu instituciju treba se temeljiti na nizu pokazatelja rizika (A) iz svake od sljedećih kategorija (z):
a) kapital,
b) likvidnost i izvori financiranja,
c) kvaliteta imovine,
d) poslovni model i upravljanje rizicima i
e) mogući gubici za sustav osiguranja depozita.
(2) Svaka od kategorija iz stavka 1. ovoga članka uključuje temeljne pokazatelje rizika navedene u Prilogu 1 ove Odluke.
(3) Iznimno od stavka 2. ovoga članka, određeni temeljni pokazatelj može biti