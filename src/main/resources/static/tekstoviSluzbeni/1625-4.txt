 VIPnet d.o.o dana 22. siječnja 2014. podnio zahtjev tuženiku za pokretanje regulatornog spora u vezi s plaćanjem naknada za zakašnjenje u realizaciji zahtjeva za postavljanje veleprodajnih usluga i otklanjanje smetnji po računima koje je priložio uz zahtjev.
Prema stanju spisa predmeta proizlazi da je tuženik zakazao usmenu raspravu na koju su pristupile obje strane, da je sukladno prijedlogu tužitelja Hrvatskog Telekoma d.d. na raspravi saslušan i svjedok te je tuženik nakon raspravljanja svih činjenica i pravnih pitanja donio osporeno rješenje.
Tuženik je osnovano postupio kada je odbio zahtjev tužitelja VIPneta d.o.o. za isplatom naknada za zakašnjenje u realizaciji te naknada za zakašnjenje u otklanjaju kvarova, odnosno smetnji za uslugu širokopojasnog pristupa internetu i uslugu najma korisničke linije za srpanj, kolovoz i rujan 2013. Naime, tuženik je Odlukom od 28. lipnja 2013., propisao rokove u kojima operatori mogu tražiti naknade, a budući je Analiza tržišta veleprodajnog širokopojasnog pristupa koja je sastavni dio navedene Odluke stupila na snagu danom donošenja 28. lipnja 2013., to je tužitelj već tada bio upoznat s rokom od trideset dana u kojem je mogao podnijeti zahtjev. Za valjanost podnošenja zahtjeva za naknadama relevantan je datum stupanja na snagu Regulatornog dokumenta, a kako je tužitelj zahtjev podnio 29. studenoga 2013., a radilo se o potraživanju za srpanj, kolovoz i rujan 2013., očito je da zahtjev nije podnio u roku. Nadalje Sud ne nalazi ni osnovanim navod tužitelja da mu tuženik nije omogućio da se očituje na stavove i shvaćanje tuženika u pogledu primjene Regulatornog dokumenta jer navedeno pitanje nije bili predmet rasprave među strankama, dok je tuženik kako to proizlazi iz osporenog rješenja svim strankama u postupku omogućio da se očituju o svim bitnim činjenicama i pravnim pitanjima.
U odnosu na tužbu tužitelja, Hrvatskog Telekoma d.d., Sud ne nalazi osnovanim prigovor tužitelja o nenadležnosti tuženika za odlučivanje u predmetnoj stvari. Naime, odredbom članka 20. stavka 1. ZEK-a, HAKOM je nadležan za rješavanje sporova između operatora pa je tako propisano da u slučaju spora između dva ili više operatora elektroničkim komunikacijskih mreža i/ili usluga u vezi s obvezama iz ovoga Zakona ili spora između tih operatora ili drugih pravnih osoba koje se koriste uslugom pristupa i/ili međupovezivanja na temelju ovoga Zakona, Agencija mora, na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od 4 mjeseca od dana pokretanja postupka rješavanja spora. Rok rješavanja spora može se produljiti samo u iznimnim okolnostima. Prema stavku 3. istog članka ZEK-a, u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. tog Zakona te svaka obveza koju Agencija određuje operatoru u svrhu rješenja spora mora se temeljiti na odredbama toga Zakona. Prema stavku 5. istog članka, postupak rješavanja spora iz tog članka Zakona ne isključuje pravo bilo koje stranke u sporu na pokretanje sudskog postupka pred nadležnim sudom.
Proizlazi da se u predmetnoj stvari radi o sporu između VIPneta i Hrvatskog Telekoma u vezi s regulatornom obvezom pristupa i korištenja posebnih dijelova mreže iz članka 61. ZEK-a. Navedene regulatorne obveze određene su tužitelju nakon provedene analize mjerodavnih tržišta i to tržišta veleprodajnog širokopojasnog pristupa, odlukom tuženika klasa: UP/I-344/12-03/04, urbroj: 376-11/13-50 od 28. lipnja 2013. i tržišta pristupa javnoj komunikacijskoj mreži na fiksnoj lokaciji za privatne i poslovne korisnike, odlukom tuženika klasa: UP/I-344-01/10-01/456, urbroj: 376-11-11-25 od 6. travnja 2011.
Navedene regulatorne obveze utvrđene su tužitelju kao operatoru sa značajnom tržišnom snagom upravo radi ostvarivanja učinkovitog tržišnog natjecanja na mjerodavnim tržištima čime se u konačnici štite interesi krajnjih korisnika usluga. Određene regulatorne obveze tužitelj je