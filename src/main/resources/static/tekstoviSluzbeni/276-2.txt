 uvjeti, osim ako ovim Zakonom nije drugačije propisano.«.
U stavku 2. iza riječi: »godinama« dodaju se riječi: »neovisno o izvoru financiranja, samo«.
U stavku 4. iza riječi: »stavka 1.« dodaju se riječi: »i 2.«.
Članak 16.
U članku 46. iza stavka 2. dodaje se novi stavak 3. koji glasi:
»(3) Iznimno od stavka 2. ovoga članka, preraspodjela sredstava može se izvršiti najviše do 15% ako se time osigurava povećanje sredstava nacionalnog učešća planiranih u proračunu za financiranje projekata koji se sufinanciraju iz sredstava Europske unije, ako to odobri ministar financija, odnosno načelnik, gradonačelnik, župan.«.
Dosadašnji stavci 3., 4. i 5. postaju stavci 4., 5. i 6.
Članak 17.
U članku 52. iza stavka 2. dodaje se novi stavak 3. koji glasi:
»(3) Ako su vlastiti prihodi uplaćeni u nižem opsegu nego što je iskazano u državnom proračunu, korisnik može preuzeti i plaćati obveze samo u visini stvarno uplaćenih, odnosno raspoloživih sredstava.«.
U dosadašnjem stavku 3. koji postaje stavak 4. iza riječi: »Uplaćeni« dodaju se riječi: »i preneseni«, a iza riječi: »visine uplaćenih« stavlja se zarez i dodaju riječi: »odnosno prenesenih«.
U dosadašnjem stavku 4. koji postaje stavak 5. iza riječi: »Uplaćeni« dodaju se riječi: »i preneseni«.
U dosadašnjem stavku 5. koji postaje stavak 6. riječ: »ne« briše se.
Iza dosadašnjeg stavka 6. koji postaje stavak 7. dodaje se stavak 8. koji glasi:
»(8) Odredbe ovoga članka na odgovarajući se način primjenjuju na izvanproračunske korisnike i na proračunske korisnike jedinica lokalne i područne (regionalne) samouprave.«.
Članak 18.
Iza članka 54. dodaje se članak 54.a koji glasi:
»Članak 54.a
Jedinice lokalne i područne (regionalne) samouprave, proračunski i izvanproračunski korisnici obvezni su provjeriti zakonito i namjensko korištenje sredstava isplaćenih temeljem posebnih propisa.«.
Članak 19.
U članku 68. stavak 1. mijenja se i glasi:
»(1) Vlada može na prijedlog Ministarstva financija, a po zahtjevu dužnika, uz mišljenje nadležnog tijela odgoditi plaćanje ili odobriti obročnu otplatu duga, odnosno prodati, otpisati ili djelomično otpisati potraživanje ako se time bitno poboljšavaju mogućnosti otplate duga dužnika od kojega inače ne bi bilo moguće naplatiti cjelokupan dug.«.
Stavak 3. mijenja se i glasi:
»(3) Iznimno od stavka 1. ovoga članka, Ministarstvo financija može po zahtjevu dužnika uz mišljenje nadležnog tijela odgoditi plaćanje ili odobriti obročnu otplatu duga, odnosno prodati, otpisati ili djelomično otpisati potraživanje do iznosa utvrđenog uredbom iz stavka 2. ovoga članka.«.
Iza stavka 4. dodaju se stavci 5. i 6. koji glase:
»(5) Vlada, Ministarstvo financija i jedinice lokalne i područne (regionalne) samouprave dužni su javno objaviti podatke o visini duga i dužnicima kojima su odobrili odgodu plaćanja ili obročnu otplatu duga, odnosno javno objaviti podatke o visini duga i dužnicima prema kojima su svoja potraživanja prodali, otpisali ili djelomično otpisali.
(6) Pod javnom objavom iz stavka 5. ovog članka smatra se objava na mrežnim stranicama Vlade, Ministarstva financija ili jedinice lokalne i područne (regionalne) samouprave u roku od 30 dana od pravomoćnosti rješenja, a sadrži: ime i prezime ili naziv poreznog obveznika, godinu rođenja fizičke osobe, mjesto prebivališta ili boravišta fizičke osobe ili sjedišta pravne osobe, ukupan iznos duga, vrstu odobrene mjere iz stavka 1. i 3. ovog članka te iznos prodanog ili otpisanog potraživanja.«
Članak 20.
Članak 74. briše se.
Članak 21.
Iza članka 78. dodaje se članak 78.a koji glasi:
»Članak 78.a
Vlada svake tri godine najkasnije do 15. studenoga tekuće godine zaključkom usvaja strategiju upravljanja javnim dugom za sljedeće tri proračunske godine.«.
Članak 22.
U članku 99. iza stavka 1. dodaje se novi stavak 2. koji glasi:
»(2) Ministar financija pravilnikom iz članka 100. stavka 1. ovoga Zakona propisuje kriterije za utvrđivanje obveze primjene proračunskog računovodstva za izvanproračunske korisnike iz članka 2. stavka 2. 