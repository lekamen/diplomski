 datum »Narodnih novina« u kojima je objavljen Pravilnik temeljem kojega se Program usavršavanja provodi,
– broj Uvjerenja, datum i mjesto izdavanja Uvjerenja,
– ime i prezime, potpis odgovorne osobe nositelja Programa izobrazbe i njegov pečat.
VI. POPIS NOSITELJA PROGRAMA IZOBRAZBE
Članak 27.
(1) Popis nositelja Programa izobrazbe ustrojava i vodi Ministarstvo u elektroničkom i u pisanom obliku.
(2) Popis iz stavka 1. ovoga članka sadrži: klasifikacijski broj, urudžbeni broj, datum davanja suglasnosti, datum izvršnosti, naziv pravne osobe i osobni identifikacijski broj, adresu sjedišta, e-mail adresu i broj telefona, ime i prezime odgovorne osobe i njezin osobni identifikacijski broj, imena i prezimena osoba koje provode Program izobrazbe i njihove osobne identifikacijske brojeve i odjeljak za napomene.
(3) Popis iz stavka 1. ovoga članka vodi se prema obrascu iz Priloga 7 ovoga Pravilnika.
(4) Izvadak iz Popisa iz stavka 1. i 2. ovoga članka objavljuje se na službenim internetskim stranicama Ministarstva.
VII. PROGRAM OSPOSOBLJAVANJA I PROGRAM USAVRŠAVANJA
Članak 28.
Za stručno osposobljavanje i godišnje usavršavanje ovlaštenih osoba utvrđuje se Program izobrazbe koji sadrži Program osposobljavanja i Program usavršavanja.
Program osposobljavanja
Članak 29.
(1) Program osposobljavanja utvrđen je kroz Modul 1 i Modul 2.
(2) Modul 1 utvrđuje se u trajanju od 40 sati, a Modul 2 u trajanju od 24 sata za arhitektonsku i građevinsku struku, 30 sati za strojarsku struku i 16 sati za elektrotehničku struku.
(3) Modul 1 obvezno pohađaju:
– fizičke osobe koje se ovlašćuju za poslove iz članka 28. stavka 1. podstavka 1. Zakona,
– fizičke osobe zaposlene u pravnoj osobi koja se ovlašćuje za poslove iz članka 28. Zakona, a koje će u toj pravnoj osobi obavljati poslove iz članka 28. stavka 1. podstavka 1. Zakona,
(4) Modul 2 obvezno pohađaju:
– fizičke osobe koje se ovlašćuju za poslove iz članka 28. stavka 1. podstavka 3. Zakona,
– fizičke osobe zaposlene u pravnoj osobi koja se ovlašćuje za poslove iz članka 28. stavka 1. podstavka 2. Zakona, a koje će u toj pravnoj osobi obavljati poslove iz članka 28. stavka 1. podstavka 2. Zakona,
(5) Program osposobljavanja utvrđen u Modulu 2 mogu pohađati samo osobe koje su uspješno završile Program osposobljavanja utvrđen u Modulu 1.
(6) Ovlaštene osobe nakon uspješno završenog Programa osposobljavanja moraju: razumjeti ključne postavke europskog strateškog i zakonodavnog okvira za energetsku učinkovitost uključivo europske direktive iz područja energetske učinkovitosti,
– dobro poznavati važeće propise kojima se u Republici Hrvatskoj provode direktive iz područja energetske učinkovitosti,
– biti sposobne za samostalno prikupljanje i obradu podataka o zgradi i tehničkih sustava u zgradi potrebnih za energetsku ocjenu prema metodologiji provođenja energetskog pregleda propisanoj Pravilnikom o energetskom pregledu zgrade i energetskom certificiranju,
– primjenjivati računalne programe namijenjene za provođenje potrebnih proračuna u svrhu dobivanja podataka koji se iskazuju kod provedenog energetskog certificiranja i energetskog pregleda zgrade,
– ocijeniti način gospodarenja energijom u zgradi,
– ocijeniti građevinske karakteristike zgrade u smislu racionalnog korištenja energije i toplinske zaštite,
– ocijeniti tehničke sustave zgrade,
– interpretirati podatke o zgradi naročito u odnosu na dimenzije i tip građevnih dijelova zgrade,
– izvesti potrebne proračune vezano na podatke potrebne za provođenje energetskog certificiranja i energetskog pregleda zgrade,
– odrediti mjere za poboljšanje energetske učinkovitosti zgrade i dati preporuke za korištenje zgrade odnosno odrediti mjere za poboljšanje energetske učinkovitosti sustava za grijanje i sustava za hlađenje ili klimatizaciju u zgradi, elektrotehničkog sustava i sustava za pripremu potrošne tople vode,
– izraditi energetski certifikat zgrade, izvješće o provedenom energetskom pregledu zgrade i izvješće o redovitom pregledu sustava grijanja i