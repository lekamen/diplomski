 plaćanja, djelatnici Upravljačkog tijela, ARPA, revizori Europske komisije, Europski revizorski sud, predstavnici OLAF-a te druge institucije koje za to imaju ovlasti po posebnim propisima.
Ovlasti kontrolora
Članak 26.
(1) Pri obavljanju kontrole na terenu kontrolori mogu:
1. provjeravati vjerodostojnost podataka o korisniku i ulaganju
2. pregledati razminirane poljoprivredne površine iz članka 3. ovoga Pravilnika
3. izvršiti uvid u dokumente korisnika koje se odnose na stjecanje prava na potporu
4. provjeravati računovodstvene podatke iz poslovnih knjiga korisnika
5. provjeravati evidencije vezane za ulaganje
6. provjeravati dokumente (račune, potvrde o plaćanju, bankovna izvješća korisnika i s njim povezanih osoba i druge dokumente)
7. provjeravati vjerodostojnost dokumenata poslanih uz zahtjev za potporu i zahtjev za isplatu
8. provjeravati uporabu ili spremnost ulaganja za uporabu
9. izvještavati nadležna tijela i tražiti provođenje određenog postupka ako sami nisu ovlašteni izravno postupiti
10. prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje kontrole.
(2) Kontrolori mogu izvršiti kontrolu kod pružatelja usluge te drugih pravnih i fizičkih osoba koje su povezane s njim u vezi predmetnog ulaganja.
(3) Pravne i fizičke osobe iz stavka 2. ovoga članka dužne su omogućiti obavljanje kontrole, pružiti potrebne podatke i obavijesti te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
VI. POVRAT SREDSTAVA, PRIGOVORI I STUPANJE NA SNAGU
Povrat sredstava
Članak 27.
(1) Agencija za plaćanja će odlukom o povratu sredstava od korisnika zahtijevati povrat isplaćenih sredstava:
1. u slučaju administrativne pogreške učinjene od strane Agencije za plaćanja te će se od korisnika zatražiti povrat iznosa isplaćene potpore u visini utvrđene administrativne pogreške
2. u slučaju utvrđenih nepravilnosti.
(2) U slučaju kada utvrđena nepravilnost ne prelazi iznos od 50% odobrenih sredstava javne potpore, odlukom o povratu sredstava Agencija za plaćanja će zahtijevati od korisnika povrat isplaćenih sredstava potpore u visini utvrđenog iznosa nepravilnosti.
(3) U slučaju kada utvrđena nepravilnost prelazi iznos od 50 % odobrenih sredstava javne potpore Agencija za plaćanja zatražit će od korisnika povrat ukupno isplaćenih sredstava potpore.
(4) U slučaju kad utvrđena nepravilnost ujedno predstavlja prijevaru, odlukom o povratu sredstava Agencija za plaćanja zatražit će od korisnika povrat ukupno isplaćenih sredstava potpore.
(5) Korisnik iz stavka 1. ovoga članka dužan je isplaćena novčana sredstva vratiti u roku od 30 dana od primitka odluke o povratu sredstava ili u slučaju prigovora od dana zaprimanja odluke povjerenstva.
(6) Ukoliko korisnik nije vratio sredstva određena odlukom o povratu sredstava, na taj iznos se nakon isteka roka iz stavka 2. ovog članka obračunava se zakonski propisana zatezna kamata.
(7) U slučaju nepoštivanja roka za povrat sredstava Agencija za plaćanja će zatražiti zaštitu financijskih interesa Republike Hrvatske i Europske unije putem nadležnog suda.
Prigovori
Članak 28.
(1) Korisnik može izjaviti prigovor Povjerenstvu za rješavanje po prigovorima (u daljnjem tekstu: Povjerenstvo) u roku od osam dana od dana primitka odluke sukladno članku 14. stavku 3. Zakona o poljoprivredi.
(2) Prigovori Povjerenstvu iz stavka 1. ovoga članka podnose se u dva primjerka preporučenom pošiljkom s povratnicom, putem Agencije za plaćanja.
Stupanje na snagu
Članak 29.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/88
Urbroj: 525-08/0462-15-12
Zagreb, 1. travnja 2015.
Ministar Tihomir Jakovina, v. r.
PRILOG I.
KRITERIJI ODABIRA ZAHTJEVA ZA POTPORU
1 Veličina (iskazane) površine za koju se traže sredstva u odnosu na ukupnu minski sumnjivu poljoprivrednu površinu u županiji Maks. 25 1.1 15 