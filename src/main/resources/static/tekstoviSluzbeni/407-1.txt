 područne (regionalne) samouprave Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe.
(5) Iznimno od stavka 4. ovoga članka predsjednik uprave trgovačkog društva u vlasništvu više jedinica lokalne i područne (regionalne) samouprave do 31. ožujka tekuće godine za prethodnu godinu, sukladno članku 6. ove Uredbe, dostavlja Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, načelniku općine, gradonačelniku, odnosno županu one jedinice lokalne i/ili područne (regionalne) samouprave koja ima najveći udio u vlasništvu trgovačkog društva, a svim ostalim jedinicama lokalne i/ili područne (regionalne) samouprave koje imaju udjele u vlasništvu dostavlja na znanje presliku dostavljene dokumentacije.
(6) Iznimno od stavaka 4. i 5. ovoga članka, jedinice lokalne i područne (regionalne) samouprave koje imaju jednake udjele u vlasništvu trgovačkog društva koje su zajednički osnovale, a od kojih niti jedna nema najveći udio u vlasništvu i jedinice lokalne i područne (regionalne) samouprave koje su osnivači druge pravne osobe moraju se međusobno dogovoriti kojoj od jedinica lokalne i područne (regionalne) samouprave predsjednik uprave trgovačkog društva odnosno čelnik druge pravne osobe kojoj su osnivači sukladno članku 6. ove Uredbe dostavlja do 31. ožujka tekuće godine za prethodnu godinu, Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, o kojem su dogovoru dužne u roku od 30 dana izvijestiti Ministarstvo financija pisanim putem.
(7) Ministri i čelnici drugih državnih tijela na razini razdjela organizacijske klasifikacije do 31. ožujka tekuće godine za prethodnu godinu, Ministarstvu financija dostavljaju za ministarstvo, odnosno državno tijelo Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe.
(8) Načelnici općina, gradonačelnici, odnosno župani do 31. ožujka tekuće godine za prethodnu godinu, Ministarstvu financija dostavljaju za općinu, grad, odnosno županiju Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe.
(9) Čelnici obveznika koji su izravno odgovorni Hrvatskom saboru dostavljaju Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe, Hrvatskom saboru uz godišnje izvješće o radu.«.
Članak 7.
Iza članka 12. dodaje se članak 12.a koji glasi:
»Članak 12.a
(1) Iznimno od članka 12. ove Uredbe, prilikom postupka primopredaje čelnici sastavljaju Izjavu za razdoblje od 1. siječnja tekuće godine do datuma prestanka obnašanja dužnosti, koja se zajedno s prilozima iz članka 6. stavka 1. ove Uredbe predaje čelniku, koji preuzima dužnost, i ulaže u Predmet iz članka 6. stavka 2. ove Uredbe.
(2) Ako je datum primopredaje raniji od 31. kolovoza, uz Izjavu sastavljenu za