 aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u donošenju prijedloga i izradi nacrta zakonskih akata, tekstova financijskih, operativnih i drugih sporazuma. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Sektora.
U Službi se ustrojavaju sljedeći odjeli:
5.2.1.1. Odjel za strateško planiranje, programiranje i evaluaciju programa
5.2.1.2. Odjel za komunikaciju i praćenje programa.«.
Članak 14.
Naslov iznad članka 64. i članak 64. mijenjaju se i glase:
»5.2.1.1. Odjel za strateško planiranje, programiranje i evaluaciju programa
Članak 64.
Odjel za strateško planiranje, programiranje i evaluaciju programa je ustrojstvena jedinica odgovorna za davanje podrške jačanju Inovacijske mreže za industriju i tematskih inovacijskih platformi, centara kompetencija i poticanja istraživanja, razvoja i inovacija te energetske učinkovitosti i obnovljivih izvora energije poslovnog sektora financiranih iz Europskih strukturnih i investicijskih fondova i drugih izvora financiranja. Odjel obavlja stručne, administrativne i upravno-pravne poslove koji se odnose na sudjelovanje u pripremi i planiranju godišnjih i višegodišnjih programskih dokumenata namijenjenih jačanju konkurentnosti hrvatskog gospodarstva; prikuplja podatke, obrađuje i sažeto analizira stanje potreba za unaprjeđenje razvoja i konkurentnosti gospodarstva uz predlaganje strateških smjernica i mjera za unaprjeđenje konkurentnih sektora. Odjel predlaže i unaprjeđuje dijelove Partnerskog sporazuma i operativnih programa »Regionalna konkurentnost« 2007.-2013. i »Konkurentnost i kohezija« 2014.-2020. koji se odnose na jačanje konkurentnosti hrvatskog gospodarstva; utvrđuje mjere za provedbu prioriteta operativnih programa; razvija programske dodatke i izrađuje kriterije za odabir projekata u okviru odgovarajućeg prioriteta ili mjere; te prati provedbu prioriteta i mjera odgovarajućeg operativnog programa i o tome izvještava Upravljačko tijelo. Odjel sudjeluje u pripremi pregovaračkih stajališta u okviru sudjelovanja Republike Hrvatske u makro-regionalnim strategijama Europske unije. Odjel priprema strateške projekte, koji pridonose ostvarivanju ciljeva i prioriteta operativnog/ih programa. Sudjeluje u pripremi dokumentacije poziva na dostavu projektnih prijedloga i smjernica za korisnike u okviru prioriteta/mjera; priprema nacrt kriterija za odabir projekata u okviru odgovarajućeg prioriteta ili mjere te isti podnosi Upravljačkom tijelu. Odjel u suradnji sa Sektorom za provedbu programa Europske unije i Posredničkim tijelom razine 2 priprema dokumentaciju poziva na dostavu projektnih prijedloga i upute za prijavitelje. Odjel priprema priručnike o internim procedurama za provedbu svojih funkcija sukladno smjernicama koje je odobrilo Upravljačko tijelo te čuva dokumente i evidencije o provedbi funkcija radi osiguravanja adekvatnog revizorskog traga. Provodi vrednovanja operativnih programa u skladu s planovima vrednovanja, zakonodavstvom, zahtjevima i propisima Republike Hrvatske i Europske unije. Odjel sudjeluje u donošenju prijedloga i izradi nacrta zakonskih akata, tekstova financijskih, operativnih i drugih sporazuma. Sudjeluje u informiranju i provođenju potrebnih aktivnosti u cilju širenja informacija o mogućnostima uključivanja potencijalnih korisnika u projekte za korištenje fondova Europske unije. Sudjeluje u upravljanju rizicima na razini prioritetnih osi, sudjeluje u provedbi aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija 