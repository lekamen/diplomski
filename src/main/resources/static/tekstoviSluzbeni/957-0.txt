49 06.05.2015 Odluka o izmjenama i dopunama Odluke o osnivanju Nacionalnog odbora za suzbijanje trgovanja ljudima
VLADA REPUBLIKE HRVATSKE
958
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 30. travnja 2015. godine donijela
ODLUKU
O IZMJENAMA I DOPUNAMA ODLUKE O OSNIVANJU NACIONALNOG ODBORA ZA SUZBIJANJE TRGOVANJA LJUDIMA
I.
U Odluci o osnivanju Nacionalnog odbora za suzbijanje trgovanja ljudima (»Narodne novine«, broj 42/2012), u točki II. iza alineje 3. dodaje se nova alineja 4. koja glasi:
»– ustrojava Operativni tim za djelovanje u provedbi mjera zaštite i pomoći žrtvama trgovanja ljudima;«.
Dosadašnje alineje 4. do 8. postaju alineje 5. do 9.
II.
U točki III. stavku 2. alineje 2. i 4. mijenjaju se i glase:
»– dva predstavnika Ministarstva pravosuđa,
– četiri predstavnika Ministarstva unutarnjih poslova,«.
III.
U točki IV. stavak 1. mijenja se i glasi:
»Nacionalni odbor ima nacionalnog koordinatora za suzbijanje trgovanja ljudima koji je član Nacionalnog odbora i voditelj Operativnog tima.«.
Iza stavka 3. dodaje se stavak 4. koji glasi:
»Odluku o imenovanju članova Operativnog tima Nacionalnog odbora donosi predsjednik Nacionalnog odbora.«.
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/156
Urbroj: 50301-04/04-15-2
Zagreb, 30. travnja 2015.
Predsjednik Zoran Milanović, v. r.
