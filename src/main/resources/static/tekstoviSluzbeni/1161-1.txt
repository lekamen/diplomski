operativnih programa.«.
Članak 6.
Naslov iznad članka 36. i članak 36. mijenjaju se i glase:
»6.1. Sektor za pripremu i provedbu projekata, praćenje i vrednovanje
Članak 36.
Sektor za pripremu i provedbu projekata, praćenje i vrednovanje koordinira, upravlja i kontrolira poslovne procese u Sektoru, obavlja stručne, administrativne i druge poslove koji se odnose na praćenje i analizu provedbe Operativnog programa »Razvoj ljudskih potencijala 2007. – 2013.«, Operativnog programa »Učinkoviti ljudski potencijali 2014. – 2020.« i Operativnog programa financiranog iz Fonda za europsku pomoć najugroženijima (FEAD), planira i priprema projekte za područja ulaganja iz djelokruga Ministarstva u koordinaciji s drugim upravama Ministarstva, priprema dokumentaciju te provodi postupke dodjele sredstava, koordinira pripremu i odobrenje dokumentacije za postupke dodjele sredstava u nadležnosti drugih tijela sustava, prati i analizira tijek realizacije operativnih programa, uspostavlja odbore za praćenje operativnih programa i osigurava njihovo funkcioniranje, koordinira provedbu postupaka vrednovanja operativnih programa, sudjeluje u radu Odbora Europskog socijalnog fonda i drugih odbora Europske komisije, osigurava provedbu mjera informiranja i vidljivosti, sudjeluje u radu relevantnih tijela u Republici Hrvatskoj i na međunarodnoj razini u vezi s fondovima Europske unije, sudjeluje na godišnjim sastancima s Europskom komisijom o napretku provedbe operativnih programa, te obavlja i druge poslove u okviru svojega djelokruga.
U Sektoru za pripremu i provedbu projekata, praćenje i vrednovanje ustrojavaju se:
6.1.1. Služba za programiranje i projekte iz nadležnosti Ministarstva rada i mirovinskoga sustava
6.1.2. Služba za praćenje, vrednovanje i informiranje
6.1.3. Služba za pripremu i provedbu projekata.«.
Članak 7.
Naslov iznad članka 37. i članak 37. mijenjaju se i glase:
»6.1.1. Služba za programiranje i projekte iz nadležnosti Ministarstva rada i mirovinskoga sustava
Članak 37.
Služba za programiranje i projekte iz nadležnosti Ministarstva rada i mirovinskoga sustava koordinira, upravlja i kontrolira poslovne procese u Službi, priprema priručnike o internim procedurama i obavlja stručne, administrativne i druge poslove koji se odnose na koordinaciju, pripremu i planiranje godišnjih i višegodišnjih planova i programa rada u području razvoja ljudskih potencijala u suradnji s ostalim tijelima u sustavu upravljanja i provedbe, upravama Ministarstva, drugim nadležnim ministarstvima i institucijama, socijalnim partnerima i civilnim društvom, priprema dokumente za korištenje Europskog socijalnog fonda, osigurava da su projekti odabrani za financiranje u skladu s kriterijima odabira primjenjivima na operativne programe, obavlja poslove pripreme i osiguranja kvalitete dokumentacije za provedbu postupaka dodjele sredstava za projekte iz nadležnosti Ministarstva u okviru provedbe Operativnog programa »Razvoj ljudskih potencijala 2007. – 2013.«, Operativnog programa »Učinkoviti ljudski potencijali 2014. – 2020.« i drugih programa iz područja rada i zapošljavanja, provodi aktivnosti vezane za razvoj i uspostavu sustava za društveno poduzetništvo, te obavlja i druge poslove u okviru svojega djelokruga.
U Službi za programiranje i projekte iz nadležnosti Ministarstva rada i mirovinskoga sustava ustrojavaju se:
6.1.1.1. Odjel za programiranje
6.1.1.2. Odjel za pripremu i provedbu projekata iz nadležnosti Ministarstva rada i mirovinskoga sustava
6.1.1.3. Odjel za pripremu i provedbu projekata iz područja društvenog poduzetništva.«.
Članak 8.
Članak 38. mijenja se i glasi:
»Odjel za programiranje obavlja stručne i administrativne poslove u vezi s koordinacijom i pripremanjem godišnjih i višegodišnjih planova i programa rada u području razvoja ljudskih potencijala uključujući Program za zapošljavanje i socijalne inovacije (EaSI) i Europski fond za prilagodbu globalizaciji, koordinira provedbu Operativnog programa financiranog iz Fonda za europsku pomoć