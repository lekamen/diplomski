 (sve opće bolnice)[1], odnosno 25,8%. U samom Gradu Zagrebu, a što je i razlog posebnog izdvajanja, odnosno analize u odnosu na ostatak Središnje i sjeverne regije, ima ih sedam, odnosno 22,6%.[2] Analiziramo li Središnju i sjevernu regiju s Gradom Zagrebom, to bi značilo da na nju otpada ukupno 15 bolnica ili 48,4%. U Istočnoj regiji nalazi se sedam bolnica, odnosno 22,6% (jedan klinički bolnički centar i šest općih bolnica)[3], u Južnoj regiji pet bolnica ili 16,1% (jedan klinički bolnički centar i četiri opće bolnice)[4], u Zapadnoj regiji četiri bolnice ili 12,9% (jedan klinički bolnički centar, 1 klinika i dvije opće bolnice)[5] od ukupnog broja bolnica obuhvaćenih Nacionalnim planom (tablica 1).
Objekti bolnica obuhvaćenih ovim Nacionalnim planom zauzimaju ukupno 1.056.251 m2 površine, što bi u prosjeku bilo čak 34.073 m2 površine objekata po bolnici. Ovaj podatak upozorava na znatne troškove održavanja bolničkih objekata, pogotovo uzimajući u obzir da je dio navedenih objekata izgrađen prije stotinu i više godina te da je većina objekata energetski neučinkovita, neplanski građena i neprilagođena u potpunosti svojoj osnovnoj namjeni (tablica 1).
Bolnice zapošljavaju ukupno 39.938 radnika, od čega je u Gradu Zagrebu zaposleno 14.040 radnika ili 35,2%, u Središnjoj i sjevernoj regiji bez Grada Zagreba 6764 radnika ili 16,9%, u Istočnoj regiji 7831 radnik ili 19,6%, u Južnoj regiji 6288 radnika ili 15,7% te u Zapadnoj regiji 5015 radnika ili 12,6%. Primjetne su razlike u omjeru zdravstvenih i nezdravstvenih radnika u bolnicama. Udio zdravstvenih radnika u ukupnom broju radnika kreće se od 67% u Općoj bolnici »Dr. Ivo Pedišić« Sisak do 79% u Kliničkom bolničkom centru Zagreb (tablice 2 – 6).
Od ukupnog kapaciteta u svim bolnicama obuhvaćenim Nacionalnim planom 83% je akutnih postelja, 13% stolaca/postelja dnevne bolnice, a samo četiri posto postelja za dugotrajno i kronično liječenje te palijativnu skrb. Potrebno je istaknuti kako danas u Gradu Zagrebu i Zapadnoj regiji nema postelja za dugotrajno i kronično liječenje te palijativnu skrb. Trenutačno nema ugovorenih postelja produljenog liječenja ni u kojoj bolnici. Konačno, bolnice obuhvaćene Nacionalnim planom imaju 150 postelja za palijativnu skrb, a što čini 0,01% ukupnog kapaciteta bolnica. Postelje za palijativnu skrb nisu ravnomjerno raspoređene po regijama zdravstvenog planiranja te je vidljiv manjak u odnosu na ciljane kapacitete i standard propisan Strateškim planom razvoja palijativne skrbi u Republici Hrvatskoj 2014. – 2016.
Analiza posteljnih kapaciteta po bolnicama također je pokazala nerazmjer u resursima između akutne bolničke zdravstvene zaštite i drugih modela pružanja bolničkih usluga (tablice 7 – 37). Najveći udio akutnih postelja u ukupnim kapacitetima ima Klinička bolnica »Sveti Duh«, a to je 97%. Ta bolnica s Hrvatskim zavodom za zdravstveno osiguranje trenutačno ima ugovoreno petsto akutnih postelja i samo 14 stolaca/postelja u dnevnoj bolnici što upozorava na vrlo slabu razvijenost dnevne bolnice kao oblika suvremenog načina pružanja zdravstvenih usluga. Od ostalih bolnica po visokom udjelu akutnih postelja u ukupnom kapacitetu ističu se Klinika za infektivne bolesti »Dr. Fran Mihaljević«, Opća bolnica Zabok i Opća bolnica Gospić s 93% te Županijska bolnica Čakovec s 92% i Klinička bolnica Dubrava s 90%.
Analizom posteljnih kapaciteta uočljive su i neke nelogičnosti ugovorenih kapaciteta. Tako primjerice Opća bolnica »Dr. Tomislav Bardek« Koprivnica ima trenutačno ugovoreno 149 stolaca/postelja u dnevnoj bolnici, a što čini 29% ukupnog kapaciteta te bolnice. Taj je broj u apsolutnom iznosu veći od ugovorenog broja stolaca/postelja u dnevnoj bolnici u nekim kliničkim bolnicama, a gotovo je dosegnuo broj ugovorenih stolaca/postelja u nekim kliničkim bolničkim centrima. Još je bolji primjer nelogičnosti ugovorenih kapaciteta Opće županijske bolnice Vukovar koja trenutačno ima ugovorena 173 stolca/postelje u dnevnoj bolnici, a što čini 54% ukupnog