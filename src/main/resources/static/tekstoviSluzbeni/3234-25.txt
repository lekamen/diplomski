 mora staviti oznaku CE i, pod odgovornošću prijavljenog tijela iz točke 3.1., njegov identifikacijski broj na svaku pojedinu sigurnosnu komponentu za dizala koja zadovoljava uvjete iz točke 1.
5.2. Proizvođač mora sastaviti pisanu EU izjavu o sukladnosti za svaku sigurnosnu komponentu za dizala i njezin primjerak čuvati na raspolaganju nacionalnim tijelima tijekom 10 godina od stavljanja sigurnosne komponente za dizala na tržište. U EU izjavi o sukladnosti mora se navesti sigurnosna komponenta za dizala za koju je ta izjava sastavljena.
6. Proizvođač tijekom razdoblja koje istječe 10 godina nakon što je sigurnosna komponenta za dizala stavljena na tržište na raspolaganju nacionalnim tijelima mora čuvati:
– dokumentaciju iz točke 3.1. alineja 5.;
– tehničku dokumentaciju iz točke 3.1. alineja 4.;
– podatke o promjeni iz točke 3.5. prvog stavka;
– odluke i izvješća prijavljenog tijela iz točke 3.5. trećeg stavka i točaka 4.3. i 4.4.
7. Svako prijavljeno tijelo mora obavještavati ministarstvo nadležno za gospodarstvoo izdanim ili povučenim odlukama o odobrenju potpunog sustava kvalitete povremeno ili na zahtjev ministarstvu nadležnom za gospodarstvo dostavljati listu odbijenih, suspendiranih ili na neki drugi način ograničenih odluka o odobrenju.
Svako prijavljeno tijelo mora obavještavati druga prijavljena tijela o odlukama o odobrenju sustava kvalitete koje je odbilo, suspendiralo ili povuklo te, na zahtjev, o odlukama o odobrenju koje je izdalo.
Prijavljeno tijelo Komisiji i državama članicama na zahtjev mora dostaviti primjerak izdane odluke (izdanih odluka) o odobrenju sustava kvalitete.
Prijavljeno tijelo mora čuvati primjerak izdane odluke o odobrenju, njezinih priloga i dodataka te tehničku dokumentaciju tijekom razdoblja od 15 godina od datuma izdavanja.
8. Ovlašteni zastupnik
Obveze proizvođača navedene u točkama 3.1., 3,5., 5. i 6. može u njegovo ime i na njegovu odgovornost ispuniti njegov ovlašteni zastupnik ako su navedene u ovlaštenju.
PRILOG VIII.
SUKLADNOST NA TEMELJU POJEDINAČNE PROVJERE ZA DIZALA (modul G)
1. Sukladnost na temelju pojedinačne provjere je postupak ocjenjivanja sukladnosti pri kojemu prijavljeno tijelo ocjenjuje udovoljava li dizalo primjenjivim bitnim zdravstvenim i sigurnosnim zahtjevima utvrđenima u Prilogu I.
2. Obveze ugraditelja
2.1. Ugraditelj mora poduzeti sve potrebne mjere kako bi postupak proizvodnje i njegovo praćenje osigurali sukladnost dizala s primjenjivim bitnim zdravstvenim i sigurnosnim zahtjevima iz Priloga I.
2.2. Ugraditelj dizala mora podnijeti zahtjev za pojedinačnu ovjeru prijavljenom tijelu po svojem izboru.
Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– mjesto na kojem je dizalo ugrađeno;
– pisanu izjavu kojom izjavljuje da isti zahtjev nije podnesen niti jednom drugom prijavljenom tijelu;
– tehničku dokumentaciju;
3. Tehnička dokumentacija mora omogućiti ocjenjivanje sukladnosti dizala s primjenjivim bitnim zdravstvenim i sigurnosnim zahtjevima utvrđenima u Prilogu I. ovoga Pravilnika.
Tehnička dokumentacija mora sadržavati barem sljedeće elemente:
3.1. opis dizala;
3.2. konstrukciju te tehničke crteže i dijagrame proizvoda;
3.3. opise i objašnjenja potrebne za razumijevanje tih crteža i dijagrama te rada proizvoda;
3.4. popis bitnih zdravstvenih i sigurnosnih zahtjeva koji su uzeti u obzir;
3.5. popis u cijelosti ili djelomično primijenjenih usklađenih normi objavljenih u Službenom listu Europske unije, te opise rješenja usvojenih kako bi se udovoljilo osnovnim sigurnosnim zahtjevima ovoga Pravilnika uključujući i popis drugih odgovarajućih primijenjenih tehničkih specifikacija, u slučaju kad te usklađene norme nisu bile primijenjene. U slučaju djelomično primijenjenih usklađenih normi, u tehničkoj dokumentaciji navode se dijelovi koji su bili primijenjeni;
3.6. primjerak potvrda o EU ispitivanju tipa sigurnosnih komponenti za dizala ugrađenih u dizalo;
3.7. rezultate izračuna tehničkog