66 15.06.2015 Pravilnik o sadržaju, obliku i načinu vođenja očevidnika o provedenim inspekcijskim nadzorima i poduzetim mjerama inspektora
MINISTARSTVO SOCIJALNE POLITIKE I MLADIH
1270
Na temelju odredbe članka 238. Zakona o socijalnoj skrbi (»Narodne novine«, broj 157/13 i 152/14), ministrica socijalne politike i mladih donosi
PRAVILNIK
O SADRŽAJU, OBLIKU I NAČINU VOĐENJA OČEVIDNIKA O PROVEDENIM INSPEKCIJSKIM NADZORIMA I PODUZETIM MJERAMA INSPEKTORA
Članak 1.
(1) Ovim Pravilnikom propisuje se sadržaj, oblik i način vođenja očevidnika o provedenim inspekcijskim nadzorima i poduzetim mjerama inspektora.
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
Članak 2.
Inspektor je obvezan voditi očevidnik o nadzorima koje je proveo i mjerama koje je poduzeo prema obrascu koji je tiskan uz ovaj Pravilnik i čini njegov sastavni dio.
Članak 3.
Očevidnik iz članak 2. ovoga Pravilnika vodi se za svaku kalendarsku godinu i sadrži sljedeće:
1. redni broj očevidnika,
2. klasa i urudžbeni broj spisa predmeta,
3. datum provođenja nadzora,
4. podaci o pravnoj ili fizičkoj osobi (naziv pravne osobe ili osobno ime fizičke osobe, te prebivalište/boravište),
5. odgovorna osoba/ravnatelj,
6. vrsta nadzora (redovni, izvanredni, kontrolni),
7. utvrđeno činjenično stanje,
8. upravno rješenje,
9. upravni spor,
10. kontrola izvršenja rješenja,
11. obavijest/prijava nadležnom tijelu,
12. inspektori koji su sudjelovali u provedbi nadzora,
13. napomena.
Članak 4.
Očevidnik iz članka 2. i 3. ovoga Pravilnika vodi se za svaku kalendarsku godinu, a popunjava se na sljedeći način:
Ad 1. – upisuje se redni broj nadzora u očevidniku,
Ad 2. – upisuje se klasa i urudžbeni broj spisa predmeta pod kojim je izvršen upis u urudžbeni zapisnik Ministarstva,
Ad 3. – upisuje se datum provođenja nadzora,
Ad 4. – upisuju se podaci o pravnoj ili fizičkoj osobi nad čijim radom se provodi nadzor na način da se za pravnu osobu upisuje naziv koji je upisan u sudskom registru ili drugom odgovarajućem upisniku, te sjedište, a za fizičku osobu osobno ime te prebivalište/boravište,
Ad 5. – upisuje se osobno ime ravnatelja/ice, odgovorne osobe u pravnoj osobi ili fizičke osobe,
Ad 6. – upisuje se vrsta nadzora (redovni, izvanredni, kontrolni),
Ad 7. – opisuje se utvrđeno činjenično stanje tijekom inspekcijskog nadzora na način da se navede da nisu utvrđene nepravilnosti u radu ili se navedu bitne nepravilnosti zbog koji inspektor donosi rješenje kojim se naređuju mjere, te osnovni podaci kao što su broj i struktura korisnika, broj stručnih i drugih radnika i sl.,
Ad 8. – navodi se klasifikacijska oznaka rješenja kojim se naređuju mjere i datum donošenja rješenja,
Ad 9. – u slučaju kada stranka pokreće upravni spor, navodi se poslovni broj pod kojim se vodi tužba pred Upravnim sudom, datum dostave odgovora na tužbu, te datum i sadržaj presude Upravnog suda,
Ad 10. – navodi se da li je stranka dostavila očitovanje o postupanju po naređenim mjerama, datum prijema očitovanja po mjerama, te da li je postupila po svim naređenim mjerama,
Ad 11. – u slučaju podnošenja optužnog prijedloga ili kaznene prijave, navodi se datum podnošenja optužnog prijedloga ili kaznene prijave; u slučaju sumnje na kršenje propisa iz nadležnosti drugih tijela, navodi se kojem nadležnom tijelu je dostavljena obavijest,
Ad 12.– navode se napomene koje inspektori ocjene potrebnim, a nisu sadržani u prethodnim točkama,
Ad 13. – navode se inspektori koji su sudjelovali u provođenju nadzora.
Članak 5.
Očevidnik o obavljenim inspekcijskim nadzorima inspektori moraju voditi ažurno i uredno tako da u svako doba daje uvid u broj obavljenih nadzora, o tome koje fizičke ili pravne osobe su nadzirane, koje stanje je utvrđeno te koje mjere su poduzete.
Članak 6.
(1) Očevidnik se može voditi na računalu u obliku baze podataka ili na drugi prikladan način.
(2) Podaci u očevidniku, koji su uneseni u računalo, moraju omogućiti naknadni prikaz,