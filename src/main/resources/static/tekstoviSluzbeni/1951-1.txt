 udomiteljska obitelj, druga vrsta ustanove i dr.),
10. kome je korisnik povjeren za vrijeme trajanja ostalih usluga (roditeljima, udomiteljskoj obitelji, drugoj ustanovi i dr.),
11. pravni temelj priznavanja prava na uslugu (Zakon o socijalnoj skrbi, Obiteljski zakon),
12. datum početka pružanja usluge,
13. datum prestanka pružanja usluge,
14. razlog prestanka usluge,
15. obrazovni status korisnika na početku pružanja usluge,
16. obrazovni status korisnika prilikom odlaska, odnosno završetka pružanja svih usluga (završen razred, škola, zvanje),
17. napomene.
Članak 7.
U pomoćnu knjigu upisuju se abecednim redom osobno ime svakog korisnika te redni broj iz matične knjige.
Članak 8.
(1) Kartoteka osobnih listova sadrži osobne listove svih korisnika razvrstane prema vrsti usluge.
(2) Osobni list korisnika sadrži sljedeće osnovne podatke o korisniku i usluzi:
1. osobno ime, ime oca/majke, osobni identifikacijski broj (OIB),
2. datum i mjesto rođenja,
3. spol,
4. državljanstvo/država podrijetla djece bez pratnje – stranih državljana u Republici Hrvatskoj,
5. prebivalište/boravište,
6. osobno ime roditelja/zakonskog zastupnika – adresa i telefon,
7. bračni status roditelja, zanimanje i podaci o zaposlenju,
8. smještaj korisnika prije smještaja kod pružatelja usluge (kod roditelja, udomiteljska obitelj, druga vrsta ustanove i dr.),
9. kome je korisnik povjeren za vrijeme trajanja ostalih usluga (roditeljima, udomiteljskoj obitelji, drugoj ustanovi i dr.),
10. datum početka pružanja usluge,
11. pravni temelj priznavanja prava na uslugu (Zakon o socijalnoj skrbi, Obiteljski zakon),
12. klasa, urudžbeni broj i datum izdavanja rješenja centra za socijalnu skrb o priznatoj usluzi,
13. vrsta usluge koja se pruža korisniku,
14. obveznik plaćanja usluge,
15. nadležni centar za socijalnu skrb (naziv i sjedište),
16. stručni radnik centra za socijalnu skrb zadužen za korisnika (osobno ime),
17. škola/predškolska ustanova koju korisnik pohađa,
18. vrsta školskog programa i razred koji korisnik pohađa,
19. datum i razlog prestanka usluge te plan daljnjih aktivnosti, mjera ili usluga za korisnika.
Članak 9.
Knjiga dnevne evidencije vodi se na razini ustrojstvene jedinice kod pružatelja usluge smještaja, organiziranog stanovanja i boravka, odnosno na razini pojedine vrste usluge, ovisno o (dis)lociranosti prostora u kojem se usluga pruža, a sadrži:
1. evidenciju prisutnih stručnih radnika po smjenama,
2. brojno stanje/popis s osobnim imenima prisutnih korisnika,
3. brojno stanje/popis s osobnim imenima odsutnih korisnika, vrijeme odsutnosti (odlazak i povratak), razlog (i opravdanost) odsutnosti (odlazak u školu, na vikend, blagdane, mjesto gdje će boraviti i kod koga, liječnički pregled, bolničko liječenje i druga opravdana izbivanja, neopravdana odsutnost, samovoljno napuštanje prostora pružatelja usluge te ako se nije korisnik sam vratio, navesti osobno ime i svojstvo osobe koja je korisnika dopratila kod pružatelja usluge – roditelj, stručni radnik centra za socijalnu skrb ili druge ustanove socijalne skrbi, policija),
4. sva važnija zapažanja i informacije odgajatelja o provedenim aktivnostima, događanjima i poduzetim mjerama tijekom svake smjene, te naputak/smjernice za daljnje postupanje ukoliko djetetovo stanje ili ponašanje zahtijeva maksimalni nadzor stručnih radnika,
5. kratku bilješku o provedenoj primopredaji smjene (broj prisutnih/odsutnih korisnika, stanje prostora, prijenos važnih poruka i sl.),
6. za svako dijete jasličke dobi svakodnevno se vodi evidencija o: hranjenju i stolici, a za bolesnu djecu i o podjeli terapije te temperaturna lista,
7. za svako dijete koje prima terapiju nužno je upisati bilješku o podjeli terapije, a ovisno o stanju i vrsti bolesti i podatak o mjerenju tjelesne temperature te kratki naputak liječnika o postupanju.
Članak 10.
Knjiga dnevne evidencije za obiteljski dom sadrži sljedeće podatke:
1. evidenciju prisutnog stručnog radnika/predstavnika obiteljskog doma po smjenama,
2. brojno stanje/popis s