 koordinaciji s Sektorom za diplomatsko i europsko usavršavanje i pripreme – Služba za pripreme
Realizaciju navedenoga programa u Ministarstvu ovjeravaju, na kraju ovog dijela priprema, ovlaštene osobe sektora i službi te ostalih ustrojstvenih jedinica Ministarstva u kojima se polaznik priprema pripremao.
d) Praktične pripreme izvan Ministarstva
Provode se, usporedo i u koordinaciji s pripremama u Ministarstvu, u ministarstvima, tijelima Sabora i Vlade i ostalim dijelovima državne uprave, kao i u drugim relevantnim ustanovama i organizacijama u Republici Hrvatskoj.
– Raščlamba stanja odnosa između Republike Hrvatske i države primateljice na pojedinim konkretnim područjima (gospodarstvo, turizam, promet, znanost, kultura, školstvo i sl.);
– Interesi Republike Hrvatske i mogućnosti ostvarivanja, prioriteti, dinamika, načini;
– Mogućnosti unapređivanja odnosa, problemi;
– Dogovaranje buduće suradnje i komunikacije;
– Iseljeništvo u državi primateljici.
Način provedbe: instruktivni i konzultativni razgovor (uz prethodnu pripremu), prikupljanje informacija, materijala i sl. s težištem na područje rada kojim će se polaznik priprema baviti u diplomatskoj misiji, odnosno konzularnom uredu
Nositelj i suradnja: Sektor za diplomatsko i europsko usavršavanje i pripreme – Služba za pripreme, ustrojstvene jedinice Ministarstva, tijela Sabora i Vlade, ostale ustanove i organizacije prema planu priprema.
4. ZAVRŠNI PISANI RAD
Na temelju obavljenih priprema polaznik priprema izrađuje pisani rad o odnosima između Republike Hrvatske i države primateljice ili međunarodne organizacije, s posebnim osvrtom na suradnju u području kojim će se baviti u diplomatskoj misiji, odnosno konzularnom uredu. Pisani rad može imati naslov: »Odnosi između Republike Hrvatske i ---------------– s posebnim osvrtom na --------------– suradnju« (ili sličan navedenom naslovu).
Pisani rad treba sadržavati:
– Kratko izvješće o obavljenim pripremama
– Relevantne činjenice o državi primateljici (zemljopisne, povijesne, političke, gospodarske osobitosti)
– Stanje bilateralnih odnosa između Republike Hrvatske i države primateljice
– Interesi Republike Hrvatske i mogućnosti ostvarivanja
– Mogućnosti unapređivanja suradnje, s težištem na području kojim će se djelatnik baviti, načini i sredstva, dinamika i prioriteti
– Zaključak.
Nakon što je polaznik priprema ispunio sve obveze predviđene programom priprema i predao pisani rad, organizira se zaključni razgovor polaznika priprema s načelnikom Sektora, voditeljem Službe za pripreme i načelnikom nadležnog sektora.
Diplomati u zvanju diplomatskog savjetnika i višem dužni su, prije odlaska u diplomatsku misiju, odnosno konzularni ured, obaviti razgovore s glavnim tajnikom te nadležnim pomoćnikom ministra.
Šefovi diplomatskih misija, odnosno konzularnih ureda pred užim kolegijem iznose i obrazlažu osnovne teze iz programa rada diplomatske misije, odnosno konzularnog ureda za njihova mandata.
II. C. SADRŽAJ PROGRAMA PRIPREMA ZA ADMINISTRATIVNO I TEHNIČKO OSOBLJE
Program priprema administrativnog i tehničkog osoblja za rad u diplomatskoj misiji, odnosno konzularnom uredu sastoji se od:
1. OPĆE STRUČNIH PRIPREMA
2. PRIPREMA ZA DRŽAVU PRIMATELJICU
3. PRAKTIČNIH PRIPREMA ZA OBAVLJANJE POSLOVA U DIPLOMATSKOJ MISIJI, ODNOSNO KONZULARNOM UREDU.
1. OPĆE STRUČNE PRIPREME
– Osnove ustavnog i političkog ustrojstva Republike Hrvatske
– Vanjski poslovi Republike Hrvatske (osnove vanjske politike, služba vanjskih poslova)
– Diplomatsko i konzularno pravo (Bečke konvencije o diplomatskim i konzularnim odnosima)
– Upravni postupak
– Uredsko poslovanje
Načini provedbe: individualni rad, konzultacije, predavanje
Nositelji i suradnja: Sektor za diplomatsko i europsko usavršavanje i pripreme, Služba za pripreme, Glavno tajništvo, Sektor za pravne poslove i ljudske resurse, Služba za radno-pravna pitanja, Sektor za informacijsku sigurnost i informatiku, Služba za informacijsku sigurnost, Sektor za financijsko-materijalne poslove i podršku službi vanjskih 