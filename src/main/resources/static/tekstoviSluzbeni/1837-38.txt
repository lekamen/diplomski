iznosi najmanje 350 mm.

Slika 6.13.2.2
1. najmanje područje sjedala proteže se 100 mm na obje strane od osnovice polukruga do pune širine sjedala
2. gornje sjedalo (ako je postavljeno)
3. donje sjedalo
4. naslon za nogu
5. rub sjedala ne smije se protezati ispod ove crte
6.13.2.3 Svako mjesto za sjedenje u brodici za spašavanje mora se jasno označiti.
6.13.3 Pristup u brodice za spašavanje
6.13.3.1 Smještaj brodice za spašavanje na putničkom brodu mora omogućiti brz ukrcaj svih osoba za koje je odobrena u ne više od 10 min od momenta davanja naloga za ukrcaj. Mora se omogućiti brzo napuštanje brodice za spašavanje.
6.13.3.2 Smještaj brodice za spašavanje na teretom brodu mora osigurati ukrcaj svih osoba koje se u istu mogu smjestiti za najviše 3 min, računajući od davanja uputa za ukrcaj. Istovremeno se mora osigurati mogućnost brzog iskrcaja osoba iz brodice.
6.13.3.3 Brodice za spašavanje moraju imati ljestve za ukrcaj koje se mogu koristiti na bilo kojem otvoru, tako da se osobe koje se nalaze u vodi mogu po njima popeti u brodicu. Najniži nogostup mora se nalaziti najmanje 0,4 m ispod vodne linije prazne brodice.
6.13.3.4 Brodica za spašavanje mora biti napravljena tako da se bespomoćnu osobu može podignuti i prihvatiti bilo iz mora ili na nosilima.
6.13.3.5 Sve površine po kojima se može hodati moraju biti protuklizne izvedbe.
6.13.4 Uzgon brodica za spašavanje
6.13.4.1 Sve brodice za spašavanje moraju imati vlastiti uzgon, ili uzgonske materijale, otporne na djelovanje mora, nafte ili naftnih prerađevina koji održavaju brodicu u plutajućem stanju s punom opremom i kad je naplavljena do razine vode izvan brodice. Pored toga treba predvidjeti dodatni uzgonski materijal, koji, za svaku osobu koja se može smjestiti u brodici osigurava uzgon od 280 N.
Uzgonski materijal ne smije se postavljati s vanjske strane trupa brodice za spašavanje, osim ako se radi o materijalu koji je višak naprijed navedenom zahtjevu.
6.13.5 Nadvođe i stabilitet brodice za spašavanje
6.13.5.1 Sve brodice za spašavanje moraju biti stabilne i imati pozitivnu vrijednost GM kada su opterećene s 50% od ukupno odobrenog broja osoba smještenih na njihovim normalnim mjestima na jednoj strani od središnjice.
6.13.5.2 U uvjetima krcanja prema 6.13.5.1:
.1 svaka brodica za spašavanje s otvorima na boku u blizini razme mora imati nadvođe koje se mjeri od vodne linije do najnižeg otvora kroz koji se brodica može naplaviti, najmanje 1,5% duljine brodice, ili 100 mm, što je veće; i
.2 svaka brodica za spašavanje koja nema otvore na boku u blizini razme, ne smije imati veći kut nagiba od 20°, i mora imati nadvođe mjereno od vodne linije do najnižeg otvora kroz koji se brodica može naplaviti, najmanje 1,5% duljine brodice ili 100 mm, što je veće.
6.13.6 Poriv brodice za spašavanje
6.13.6.1 Brodica za spašavanje mora imati porivni motor s unutarnjim izgaranjem koji se pali kompresijom. Ne smiju se primjenjivati motori koji rade na gorivo s temperaturom plamišta ispod 43 oC (pokus u zatvorenoj posudi).
6.13.6.2 Motor mora imati ili uređaj za ručno upućivanje, ili uređaj za upućivanje kojeg pogone dva neovisna izvora energije, koji se mogu obnavljati. Uz to, trebaju biti predviđena i druga potrebna pomagala za upućivanje motora. Uređaji za ručno i drugo upućivanje, te potrebna pomagala, moraju omogućiti upućivanje motora i pri temperaturi od -15 °C za najviše 2 minute, računajući od početka upućivanja. Kućište motora, klupe za veslače i druge prepreke ne smiju ometati rad uređaja za upućivanje.
RO može odobriti i drugu temperaturu pri kojoj se vrši sigurno upućivanje motora.
6.13.6.3 Nakon upućivanja motora iz hladnog stanja on mora raditi najmanje 5 min, dok brodica nije u vodi.
6.13.6.4 Motor mora biti tako izveden da može nesmetano raditi i kad je brodica naplavljena do osi vratila.
6.13.6.5 Izvedba osovinskog voda mora omogućiti razdvajanje vijka od motora. Mora postojati mogućnost plovidbe brodice naprijed i natrag.
6.13.6.6 Izvedba ispušne cijevi mora spriječiti 