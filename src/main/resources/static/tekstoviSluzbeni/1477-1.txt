 Nacionalnom preventivnom mehanizmu i ovom Pravilniku
– ako je udruga prestala djelovati,
– ako nastupe okolnosti nespojive sa sudjelovanjem u obavljanju poslova Nacionalnog preventivnog mehanizma.
Izbor neovisnih stručnjaka
Članak 5.
(1) Neovisne stručnjake koji su uključeni u obavljanje poslova Nacionalnog preventivnog mehanizma bira pučki pravobranitelj uzimajući u obzir kriterije iz čl. 18. st. 2. Fakultativnog protokola uz Konvenciju protiv mučenja i drugih okrutnih, neljudskih ili ponižavajućih postupaka ili kažnjavanja (»Narodne novine – Međunarodni ugovori«, br. 2/05).
(2) Izbor neovisnih stručnjaka pokreće pučki pravobranitelj javnim pozivom koji objavljuje na svojim internetskim stranicama i na druge odgovarajuće načine, najmanje 90 dana prije isteka roka na koji su izabrani. Javnim pozivom pozivaju se neovisni stručnjaci da podnesu obrazložene prijedloge za suradnju u obavljanju poslova Nacionalnog preventivnog mehanizma. Rok za podnošenje prijedloga ne može biti kraći od 15 dana niti duži od 30 dana od dana objave poziva.
(3) Obavijest o javnom pozivu pučki pravobranitelj može dostaviti akademskoj zajednici, strukovnim udruženjima, znanstvenim institucijama i drugim ustanovama i tijelima čiji stručnjaci mogu doprinijeti obavljanju poslova Nacionalnog preventivnog mehanizma.
(4) Pučki pravobranitelj razmotrit će sve podnesene prijedloge koji ispunjavaju uvjete iz javnog poziva.
(5) Pučki pravobranitelj izabrat će neovisne stručnjake u roku od 30 dana od proteka roka za podnošenje prijedloga iz stavka 2. ovoga članka. Pučki pravobranitelj odlukom će odrediti za koje se poslove neovisni stručnjak može uključiti u obavljanje poslova Nacionalnog preventivnog mehanizma.
(6) Neovisni stručnjak bira se na vrijeme od dvije godine uz mogućnost ponovnog izbora.
Članak 6.
(1) Prijedlog za izbor neovisnog stručnjaka mora sadržavati:
– ime, prezime i adresu kandidata,
– životopis kandidata,
– presliku dokaza o završenom preddiplomskom i diplomskom sveučilišnom studiju, odnosno o integriranom preddiplomskom i diplomskom sveučilišnom studiju ili specijalističkom stručnom studiju,
– obrazloženje prijedloga.
(2) Prijedlog iz stavka 1. ovoga članka može sadržavati i druge priloge.
Članak 7.
(1) Pučki pravobranitelj donosi odluku kojom se utvrđuje lista neovisnih stručnjaka (u daljnjem tekstu: lista) koji mogu biti uključeni u obavljanje poslova Nacionalnog preventivnog mehanizma.
(2) Listu iz stavka 1. ovoga članka pučki pravobranitelj objavljuje na svojim internetskim stranicama.
Članak 8.
(1) Pučki pravobranitelj po potrebi može i bez javnog poziva uključiti neovisnog stručnjaka u obavljanje poslova Nacionalnog preventivnog mehanizma.
(2) U slučaju iz stavka 1. ovoga članka neovisni stručnjak neće biti uvršten na listu.
Članak 9.
U obavljanju poslova Nacionalnog preventivnog mehanizma ne može sudjelovati osoba koja je:
– osuđena ili se protiv nje ne vodi kazneni postupak za kazneno djelo koje se progoni po službenoj dužnosti,
– osuđena ili se protiv nje ne vodi postupak za prekršaj s obilježjem nasilja ili za teži prekršaj za koji je propisana kazna zatvora.
Članak 10.
Pučki pravobranitelj može neovisnog stručnjaka brisati s liste:
– ako to sam zatraži,
– ako nesavjesno ili neuredno obavlja povjerene mu poslove,
– ako ne sudjeluje na stručnim usavršavanjima koje Ured pučkog pravobranitelja organizira ili priznaje kao nužan uvjet za stjecanje znanja potrebnih za rad u Nacionalnom preventivnom mehanizmu,
– ako je spriječen sudjelovati u obavljanju poslova Nacionalnog preventivnog mehanizma u razdoblju duljem od šest mjeseci ili ako se kontinuirano ne odaziva pozivu za sudjelovanje u obavljanju poslova Nacionalnog preventivnog mehanizma,
– ako obavlja poslove Nacionalnog preventivnog mehanizma suprotno Zakonu o Nacionalnom preventivnom mehanizmu i ovom Pravilniku,
– ako nastupe okolnosti nespojive sa sudjelovanjem u radu Nacionalnog preventivnog mehanizma.
III. NAČIN RADA
Članak 11.
(1) Članovi udruga i neovisni stručnjaci potpisuju