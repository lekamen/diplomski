 stavka 4. članka 9. ZIZHS-a, na koji je Ustavni sud upozorio u točki 4. obrazloženja ove odluke i rješenja, tako da stavak koji se u ovoj odluci označava kao »stavak 4.(1.)« ostane »stavak 4.«, a stavak koji se u ovoj odluci označava kao »stavak 4.(2.)« postane »stavak 5.«.
65.1. Nadalje, iz odredaba članka 9. stavka 4.(2.) točaka 1., 2. i 3. ZIZHS-a trebalo bi brisati dijelove kojima se upućuje na konkretan tekst Kaznenog zakona, s obzirom da je taj zakon, kao i svaki drugi, podložan izmjenama i dopunama, s posljedicom da se taj zakon sukcesivno dopunjuje novim kaznenim djelima, a postojeća se djela mijenjaju u opisu svoga bića i visinama kazni, dok se pojedina brišu. Izmjenama su podložni i nazivi glava i članaka zakona, i sl.
U tom smislu treba primijetiti da je riječ o supstancijalnom, a ne samo nomotehničkom pitanju. Tako se točke 1., 2. i 3. stavka 4.(2.) članka 9. ZIZHS-a odnose isključivo na tekst KZ-a/11 (»Narodne novine« broj 125/11. i 144/12.), koji je već tri mjeseca nakon stupanja na snagu ZID-a ZIZHS-a/2015 izmijenjen i dopunjen (»Narodne novine« broj 56/15. i 61/15. – ispravak). Tako sročene odredbe ne upućuju ni na kaznene zakone koji su bili na snazi prije stupanja na snagu KZ-a/11 (»Narodne novine« broj 125/11. i 144/12.).
Stoga bi se u članku 9. stavku 4.(2.) ZIZHS-a trebalo govoriti, primjerice, o »kaznenim djelima protiv čovječnosti i ljudskog dostojanstva, propisanima kaznenim zakonom« bez navođenja glave zakona i brojeva službenog lista u kojima su ti zakoni objavljeni zajedno s njihovim izmjenama i dopunama.
V. OBVEZA PRIKUPLJANJA POTPISA BIRAČA KAO UVJET VALJANOSTI KANDIDACIJSKIH LISTA (članci 20. i 21. ZIZHS-a)
1) Osporeni članci ZIZHS-a
a) Članak 12. ZID-a ZIZHS-a (članak 20. stavci 4. i 7. ZIZHS-a)
66. Članak 20. ZIZHS-a dopunjen je člankom 12. ZID-a ZIZHS-a/2015 novim stavcima 4., 5., 6. i 7., dok je stavak 1. izmijenjen.
Članak 20. ZIZHS-a glasio je prije izmjena i dopuna iz 2015. godine ovako:
»Članak 20. Pravo predlaganja stranačkih lista za izbor zastupnika u Sabor imaju sve političke stranke registrirane u Republici Hrvatskoj na dan objave odluke o raspisivanju izbora u ‘Narodnim novinama’. Listu za izbor zastupnika u Sabor može samostalno predložiti jedna politička stranka, te dvije ili više političkih stranaka (koalicijska lista). Političke stranke samostalno utvrđuju svoje stranačke liste i redoslijed na njima istaknutih kandidata, na način predviđen statutom političke stranke, odnosno u skladu s posebnim statutarnim odlukama.«
U pročišćenom tekstu ZIZHS-a (»Narodne novine« broj 69/03.) članak 20. bio je pogrešno označen kao »članak 19.«, zbog čega postoji mogućnost da se od 2003. do 2011. godine u ustavnosudskoj, sudskoj i administrativnoj praksi također odstupalo od izvornog teksta ZIZHS-a kad je riječ o brojčanom označavanju tog članka (v. točku 3.1.).
67. Osporeni članak 12. ZID-a ZIZHS-a/2015, kojim je izmijenjen i dopunjen članak 20. ZIZHS-a, glasi:
»Članak 12. U članku 20. stavak 1. mijenja se i glasi: ‘Pravo predlaganja stranačkih lista za izbor zastupnika u Sabor imaju sve političke stranke registrirane u Republici Hrvatskoj na dan stupanja na snagu odluke o raspisivanju izbora iz članka 5. ovoga Zakona’. Iza stavka 3. dodaju se stavci 4., 5., 6. i 7. koji glase: ‘Političke stranke predlažu liste na temelju pravovaljano prikupljenih potpisa birača. Za pravovaljanost prijedloga liste izborne jedinice za izbor zastupnika u Sabor potrebno je prikupiti najmanje 1500 potpisa birača. Političke stranke određuju na temelju odredbi svojih statuta ovlaštenog podnositelja stranačke liste i kandidature. Na stranačkoj listi mora biti toliko kandidata koliko se zastupnika bira u Sabor. Ako predlagatelj predloži manji broj kandidata od broja zastupnika koji se biraju u Sabor, odnosno ako nije ispunjena pretpostavka iz stavka 4. ovoga članka, stranačka lista nije pravovaljana.’.«
68. Pročišćeni tekst članka 20. ZIZHS-a glasi:
»Članak 20.
Pravo predlaganja stranačkih lista za izbor zastupnika u