 registracije životinja vrste goveda, označivanju goveđeg mesa i proizvoda od goveđeg mesa i stavljanju izvan snage Uredbe Vijeća (EZ) br. 820/97 (SL L 204, 11. 8. 2000.) – u daljnjem tekstu: Uredba (EZ) br. 1760/2000,
b) datum rođenja,
c) spol,
d) pasminu ili boju dlake,
e) identifikacijski broj majke ili, u slučaju životinje uvezene iz treće zemlje, identifikacijski broj koji je životinja dobila nakon pregleda u Republici Hrvatskoj u skladu s Uredbom (EZ) br. 1760/2000
f) identifikacijski broj gospodarstva gdje je životinja rođena,
g) identifikacijske brojeve svih gospodarstava gdje je životinja boravila i datume svake promjene gospodarstva,
h) datum uginuća ili klanja,
i) vrstu elektronskog sredstva za označavanje, ako je primjenjivo.
2. Za svako gospodarstvo:
a) identifikacijski broj koji se sastoji od najviše 12 znamenaka (bez koda zemlje),
b) ime i adresu vlasnika ili posjednika životinje.
3. Baza podataka mora u svakom trenutku osigurati sljedeće podatke:
a) identifikacijski broj svih životinja vrste goveda prisutnih na gospodarstvu, ili u slučaju skupine svinja, registracijski broj gospodarstva iz kojeg potječu ili stada iz kojeg potječu te serijskog broja zdravstvenog certifikata gdje je to primjenjivo,
b) popis svih promjena gospodarstva za svaku životinju vrste goveda počevši od gospodarstva rođenja, ili gospodarstva u koje je životinja uvezena u slučaju uvoza životinje iz trećih zemalja; a za skupine svinja registracijski broj posljednjeg gospodarstva ili posljednjeg stada, a za uvezene životinje iz trećih zemalja i gospodarstvo u koje je životinja uvezena. Navedeni podaci čuvaju se u bazi podataka do isteka triju uzastopnih godina od uginuća goveda, ili do isteka triju uzastopnih godina od unosa u evidenciju u slučaju evidencijskih podataka za svinje. Na svinje se primjenjuju samo podtočke 2. i 3. trećeg podstavka ovoga stavka.
(4) Svi sudionici u sustavu mreže nadzora, osim onih iz stavka 3. točaka a) i b) ovoga članka odgovorni su nadležnom tijelu. Nadležno tijelo odgovorno je za uspostavljanje mreže i provođenje redovnih provjera kako bi osiguralo njezino funkcioniranje.
(5) Ukoliko se uspostavi sustav mreže nadzora u skladu sa stavcima 1. do 4. ovoga članka u razdoblju od najmanje 12 mjeseci, nadležno tijelo podnosi Europskoj komisiji zahtjev za odobrenje u skladu s posebnim postupkom Europske komisije. Europska komisija će odobriti sustav mreže nadzora nakon ocjene dokumentacije i provjere sustava od strane stručnjaka Europske komisije, na licu mjesta. Ukoliko se provjerom utvrdi da sustav mreže nadzora zadovoljava odredbe ovog članka, Europska komisija će u roku od 90 dana od zaprimanja zahtjeva uputiti zahtjev za odobrenjem zajedno s odgovarajućim prijedlogom Stalnom Veterinarskom Odboru. Ukoliko se utvrde ponavljajuća kršenja, odobrenje sustava mreže nadzora će se suspendirati na zahtjev Europske komisije ili jedne ili više država članica u skladu s posebnim postupkom Europske komisije.
(6) Odredba članka 3. stavka 2. točke (a) alineje druge ne primjenjuje se na premještanje goveda i svinja unutar područja države članice koja je na cijelom svom području uspostavila sustav mreže nadzora koji je u skladu s ovim člankom.
Članak 15.
(1) Nadležno tijelo poduzima odgovarajuće mjere protiv pravnih ili fizičkih osoba u slučaju postupanja protivno odredbama ovoga Pravilnika,
(2) Kada se utvrdi da se ne provode odredbe ovoga Pravilnika, nadležno tijelo poduzima odgovarajuće mjere radi zaštite zdravlja životinja i sprječavanja širenja bolesti.
Ovisno o okolnostima, djelovanje nadležnog tijela iz ovoga stavka može se sastojati od poduzimanja mjera potrebnih da se:
a) prijevoz životinja završi ili da se životinje vrate u mjesto polazišta najkraćom rutom, pod uvjetom da takvo djelovanje ne ugrožava zdravlje ili dobrobit životinja,
b) životinje zadrže u prikladnom smještaju uz odgovarajuću skrb u slučaju prekida putovanja,
c) obavi klanje životinja.
Odredište i korištenje životinja nakon klanja mora biti:
1. u skladu s