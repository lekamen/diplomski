 Rukovanje s putnicima obuhvaća sve vrste pomoći pri dolasku, odlasku, transferu ili tranzitu putnika, uključujući pregled karata i putnih isprava, registraciju prtljage i njezin prijenos do prostora za razvrstavanje.
3. Rukovanje s prtljagom obuhvaća rukovanje prtljagom u prostoru za razvrstavanje, razvrstavanje prtljage, pripremu za odlazak, utovar i istovar iz sredstava namijenjenih prijevozu od zrakoplova do prostora za razvrstavanje i obratno, te transport prtljage iz prostora za razvrstavanje do prostora za podizanje prtljage.
4. Rukovanje s teretom i poštom obuhvaća:
4.1. za teret: fizičko rukovanje pri izvozu, transferu i uvozu tereta, rukovanje s dokumentacijom tereta; carinski postupci i provedba svih zaštitnih postupaka prema dogovoru strana ili zahtjevima okolnosti;
4.2. za poštu: fizičko rukovanje dolaznom i odlaznom poštom, rukovanje s dokumentacijom pošte i provedba svih zaštitnih postupaka prema dogovoru strana ili zahtjevima okolnosti;
5. Rukovanje na stajanci obuhvaća:
5.1. raspoređivanje zrakoplova pri dolasku i odlasku;
5.2. pomoć pri pakiranju zrakoplova i osiguravanje odgovarajućih sredstava;
5.3. vezu između zrakoplova i pružatelja usluga na zračnoj strani;
5.4. utovar i istovar zrakoplova, uključujući i osiguravanje i upravljanje odgovarajućim sredstvima, te prijevoz posade i putnika između zrakoplova i terminala i prijevoz prtljage između zrakoplova i terminala;
5.5. osiguravanje i upravljanje odgovarajućim jedinicama za pokretanje motora;
5.6. pokretanje zrakoplova pri dolasku i odlasku, te osiguravanje i upravljanje odgovarajućim sredstvima;
5.7. prijevoz, utovar u zrakoplov odnosno istovar iz zrakoplova hrane i pića.
6. Usluge zrakoplovima obuhvaćaju:
6.1. vanjsko i unutarnje čišćenje zrakoplova, održavanje sanitarnih prostora i usluge opskrbe vodom;
6.2. hlađenje i grijanje kabine, uklanjanje snijega i leda, odleđivanje zrakoplova;
6.3. preuređivanje kabine odgovarajućom opremom; pohrana te opreme.
7. Rukovanje gorivom i mazivom obuhvaća:
7.1. organizaciju i izvršenje operacija punjenja i pražnjenja goriva, uključujući i pohranu goriva i kontrolu kvalitete i količine pošiljaka goriva;
7.2. nadopunjavanje zaliha ulja i ostalih tekućina.
8. Održavanje zrakoplova obuhvaća:
8.1. redovno održavanje prije leta;
8.2. izvanredno održavanje koje traži korisnik zračne luke;
8.3. nabavu i upravljanje rezervnim dijelovima i odgovarajućom opremom;
8.4. zahtjeve za ili rezervacije parkirnog i/ili hangarskog prostora.
9. Operacije vezane uz letenje i administracija posade obuhvaćaju:
9.1. pripremu leta u polaznoj zračnoj luci ili na bilo kojem drugom mjestu;
9.2. pomoć tijekom leta uključujući i ponovnu otpremu prema potrebi;
9.3. usluge nakon leta;
9.4. administracija posade.
10. Zemaljski prijevoz obuhvaća:
10.1. organizaciju i izvršenje prijevoza posade, putnika, prtljage, tereta i pošte između različitih terminala iste zračne luke, uz isključenje istog prijevoza između zrakoplova i bilo kojeg drugog mjesta u krugu iste zračne luke;
10.2. bilo kakav posebni prijevoz koji zatraži korisnik zračne luke.
11. Usluge ugostiteljstva obuhvaćaju:
11.1. vezu s dobavljačima i administrativno upravljanje;
11.2. pohranu hrane i pića i opreme potrebne za njihovu pripremu;
11.3. čišćenje te opreme;
11.4. pripremu i dostavljanje opreme, te snabdijevanje hranom i pićem.
