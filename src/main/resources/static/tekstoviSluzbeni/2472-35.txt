 prerađevine koje su postale neupotrebljive zbog izmjena posebnih propisa kojima se uređuje postupanje s duhanskim prerađevinama u prometu i koje su uništene pod carinskim nadzorom.
(2) Rješenje kojim se odlučuje o povratu plaćene trošarine i uništenju neupotrebljivih duhanskih prerađevina pod carinskim nadzorom donosi carinski ured nadležan prema sjedištu podnositelja zahtjeva na temelju pisanog zahtjeva koji se podnosi u dva primjerka.
(3) Zahtjev za povrat plaćene trošarine i uništenje neupotrebljivih duhanskih prerađevina pod carinskim nadzorom mora sadržavati sve potrebne činjenice i dokaze kojima se potvrđuje opravdanost zahtjeva za povrat trošarine. Zahtjevu se prilaže specifikacija neupotrebljivih duhanskih prerađevina čije se uništenje traži, i to prema slovnoj oznaci predmeta oporezivanja, vrsti i marki duhanske prerađevine, broju duhanske markice, maloprodajnoj cijeni, ukupnoj količini duhanskih prerađevina (broj paketića) koje se uništavaju te broju i datumu Obrasca ZI-DM kao i Zapisnik o popisu zaliha cigareta sa obračunom razlike trošarine. Uz zahtjev se prilaže potvrda poreznog tijela da podnositelj zahtjeva nema u prethodnom 12-mjesečnom razdoblju nenamirenih dospjelih javnih davanja iz njegove nadležnosti, uključujući i novčane kazne izrečene pravomoćnim i izvršnim rješenjem o prekršaju.
(4) Ako nadležni carinski ured smatra da je potrebno nadopuniti zahtjev dodatnim dokazima radi utvrđivanja stvarne opravdanosti zahtjeva za povrat trošarine s obzirom na okolnosti konkretnog slučaja, podnositelju zahtjeva se određuje rok za dopunu zahtjeva. Ukoliko podnositelj u ostavljenom roku ne dopuni zahtjev smatrat će se da je od zahtjeva odustao.
(5) Povrat plaćene trošarine neće se izvršiti ako osoba na koju glasi rješenje ima nenamirenih javnih davanja uključujući i novčane kazne izrečene pravomoćnim i izvršnim rješenjem o prekršaju iz nadležnosti poreznog tijela. Za povrat i dospjeli dug će se u tom slučaju izvršiti prijeboj po službenoj dužnosti.
Prijavljivanje maloprodajne cijene duhanskih prerađevina
Članak 102.
(1) Za duhanske prerađevine iste marke te u količinski jednakim pakiranjima ne smiju se utvrditi različite maloprodajne cijene.
(2) Proizvođači duhanskih prerađevina sa sjedištem u Republici Hrvatskoj prijavljuju maloprodajnu cijenu za svaku marku duhanskih prerađevina Središnjem uredu 15 dana prije puštanja duhanskih prerađevina u potrošnju prema tako utvrđenim cijenama.
(3) Proizvođači duhanskih prerađevina sa sjedištem u drugoj državi članici mogu pisanim ovlaštenjem (punomoć) prenijeti pravo na utvrđivanje, odnosno prijavljivanje maloprodajne cijene za svaku marku duhanskih prerađevina svojem predstavniku ili ovlaštenom posredniku u Republici Hrvatskoj koji ima odobrenje nadležnog carinskog ureda da može kao ovlašteni držatelj trošarinskog skladišta ili registrirani primatelj ili povremeno registrirani primatelj primati duhanske prerađevine u sustavu odgode plaćanja trošarine iz druge države članice.
(4) Uvoznici duhanskih prerađevina prijavljuju maloprodajne cijene za svaku marku duhanskih prerađevina ako imaju pisano ovlaštenje (punomoć) nositelja prava intelektualnog vlasništva na žig duhanskih prerađevina sa sjedištem u trećoj državi ili trećem teritoriju o prijenosu prava na utvrđivanje, odnosno prijavljivanje maloprodajne cijene za svaku marku duhanskih prerađevina.
(5) Osobe iz stavka 3. i 4. ovoga članka prijavljuju maloprodajnu cijenu za svaku marku duhanskih prerađevina Središnjem uredu 15 dana prije puštanja duhanskih prerađevina u potrošnju prema tako utvrđenim cijenama.
(6) Uz prvu prijavu maloprodajne cijene za svaku marku duhanskih prerađevina prema stavku 3. i 4. ovoga članka Središnjem uredu se podnosi i od ovlaštenog sudskog tumača ovjereni prijevod punomoći nositelja prava intelektualnog vlasništva za utvrđivanje, odnosno prijavljivanje maloprodajne cijene duhanskih prerađevina.
(7) O svakoj promjeni punomoći iz stavka 6. ovoga članka obavještava se Središnji ured u roku od 10 dana