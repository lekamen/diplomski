 nadležna za nadzor nad depozitarom iz dijela devetoga ovoga Zakona.
(2) U smislu stavka 1. ovoga članka, nadzor je provjera posluje li depozitar u skladu s odredbama ovoga Zakona, propisima donesenima na temelju njega, uredbama Europske unije kojima se uređuje poslovanje depozitara UCITS fondova, u skladu s drugim propisima, kao i internim aktima, standardima i pravilima struke.
(3) Agencija u okviru nadzora provjerava i procjenjuje rizike kojima je depozitar izložen ili bi mogao biti izložen u dijelu poslova koje obavlja u skladu s ovim Zakonom, uzimajući u obzir mišljenja drugih nadzornih i regulatornih tijela koja su nadležna za nadzor poslovanja depozitara.
(4) Na nadzor iz stavka 1. ovoga članka, pored odredbi ovoga Zakona, na odgovarajući način se primjenjuju i odredbe zakona koji uređuje tržište kapitala o nadzoru nad kreditnom institucijom koja pruža investicijske usluge i obavlja investicijske aktivnosti.
(5) Nadzor nad poslovanjem kreditne institucije koja je depozitar UCITS fonda, u dijelu njezina poslovanja koji se odnosi na poslove depozitara, obavlja Agencija samostalno ili u suradnji s Hrvatskom narodnom bankom.
(6) Agencija je ovlaštena od osoba na koje su delegirani poslovi depozitara zahtijevati izvješća i podatke te obaviti pregled dijela poslovanja, kontrolu poslovnih knjiga i poslovne dokumentacije te ostale dokumentacije, ispisa, zapisa i snimki iz članka 352. stavka 3. ovoga Zakona u dijelu koji se odnosi na delegirani dio poslovanja te ih privremeno oduzeti u skladu s člankom 352. stavkom 4. ovoga Zakona.
Nadzorne mjere koje Agencija može izreći depozitaru
Članak 376.
(1) Agencija depozitaru, pod uvjetima propisanim ovim Zakonom, može odrediti sljedeće nadzorne mjere:
1. preporuke upravi depozitara
2. opomenu
3. naložiti otklanjanje nezakonitosti i nepravilnosti
4. oduzeti izdano odobrenje na izbor depozitara u skladu s člankom 237. stavkom 2. ovoga Zakona i
5. naložiti promjenu treće osobe iz članka 224. ovoga Zakona, osobito u slučaju neispunjenja i/ili neurednog ispunjenja obveze te propusta treće osobe ili ako postoje okolnosti koje dovode u sumnju sposobnost treće osobe za uredno, pravodobno i kvalitetno ispunjenje dužnosti u skladu s preuzetim obvezama i/ili odredbama ovoga Zakona i propisa donesenih na temelju ovoga Zakona.
(2) Na nadzorne mjere iz stavka 1. točaka 1. do 3. ovoga članka koje se mogu izreći depozitaru na odgovarajući način se primjenjuju odredbe članaka 364. do 369. ovoga Zakona.
Nadležnost Agencije za nadzor nad pravnim osobama koje nude udjele UCITS fondova
Članak 377.
(1) Agencija je nadležna za obavljanje nadzora nad pravnim osobama koje nude udjele UCITS fondova iz dijela šestoga glave 3. ovoga Zakona, u mjeri i opsegu kao nad društvom za upravljanje.
(2) Kada Agencija obavlja nadzor nad pravnim osobama koje nude udjele UCITS fondova, društvo za upravljanje koje je s istim sklopilo ugovor iz članka 164. ovoga Zakona dužno je Agenciji pružiti sve podatke potrebne za nadzor.
(3) Nadzor iz stavka 1. ovoga članka Agencija obavlja pregledom poslovne dokumentacije te ostale dokumentacije, ispisa, zapisa i snimki iz članka 352. stavka 3. ovoga Zakona, u dijelu koji se odnosi na nuđenje udjela UCITS fondova ovlaštena ih je privremeno oduzeti u skladu s člankom 352. stavkom 4. ovoga Zakona, te uzimanjem izjava od članova uprave i drugih relevantnih osoba subjekta nadzora te članova nadzornog odbora i prokurista, kada je to primjenjivo.
(4) Agencija može pravnoj osobi koja nudi udjele UCITS fondova naložiti mjere za otklanjanje utvrđenih nezakonitosti i nepravilnosti, pri čemu se na odgovarajući način primjenjuju odredbe članaka 365., 367. i 368. ovoga Zakona.
(5) Agencija može naložiti društvu za upravljanje raskidanje ugovora o poslovnoj suradnji s pravnom osobom koja nudi udjele udjela UCITS fondova.
(6) Agencija je nadležna za obavljanje nadzora nad pravnim osobama koje nude udjele UCITS fondova, odnosno otvorenih investicijskih fondovima s javnom ponudom kojima upravlja društvo