 opskrbljivača energijom za svako mjerno mjesto.
Potrošnju i troškove je potrebno usporediti:
• S potrošnjom i troškovima prethodnog mjeseca
• S potrošnjom i troškovima istog mjeseca prethodne godine
• S referentnom potrošnjom
Ako osoba koja prati potrošnju primijeti značajno odstupanje potrošnje dužna je to odmah javiti osobi ili nadređenoj u hijerarhiji sustavnog gospodarenja energijom ili odgovornoj osobi za ETC.
Ako distributer i/ili opskrbljivač račune izdaju u razdoblju kraćem ili duljem od jednog mjeseca, praćenje potrošnje po tako izdanim računima se također smatra mjesečnim praćenjem potrošnje.
Mjesečno praćenje potrošnje odnosi se na mjesečni unos podataka s računa izdanih od strane distributera i/ili opskrbljivača u ISGE (modul Računi, sučelje Pregled upisanosti računa) na odgovarajuća mjerna mjesta s pridruženim distributerom/opskrbljivačem. Računi se u ISGE mogu upisivati izravnim upisom od strane distributera i/ili opskrbljivača, te ručnim unosom podataka s računa od strane Korisnika, Energetskog administratora ili Administratora sustava.
2.8.2. Tjedno praćenje potrošnje
Tjedno praćenje potrošnje odnosi se na kontrolu potrošnje energenata očitavanjem i zapisivanjem stanja brojila u ISGE; jednom, dva puta ili više puta tjedno (modul Očitanja).
Provodi se da bi se pravovremeno reagiralo na kvarove u sustavima potrošnje i distribucije energenata i vode u zgradi te radi analize režima potrošnje energenata i vode koja može ukazati potrebu provođenja mjera povećanja energetske učinkovitosti i smanjenja troškova za energente i vodu boljim odabirom tarifnog modela otkupa energenata i/ili upravljanjem trošilima.
Ovisno o režimu korištenja zgrade tjedno praćenje potrošnje se provodi:
• Ponedjeljkom ujutro u 8 sati i petkom popodne u 16 sati za zgrade koje se koriste različitim intenzitetom kroz radni tjedan i kroz vikend.
Na taj način se može procijeniti koja je bazna potrošnja energenata i vode u zgradi, odnosno potrošnja u zgradi bez opterećenja. Nužno je definirati trošila na kojima se energenti ili voda troše i kada se zgrada ne koristi.
• Ponedjeljkom ujutro u 8 sati za zgrade koje se koriste u jednakom ili približnom režimu korištenja
• Tjedno praćenje potrošnje se može organizirati i drugačijim terminskim rasporedom ako korisnik ili upravitelj zgrade procijeni da je to potrebno
Za svaku zonu zgrade s više zona i za zgradu korisne površine veće od 250 m2 koja je dio kompleksa tjedno praćenje potrošnje provodi se zasebno i to ugradnjom i očitavanjem stanja kontrolnih brojila.
2.8.3. Satno praćenje potrošnje
Satno praćenje potrošnje odnosi se na očitavanje i upis stanja brojača mjernih uređaja energenata i vode u ISGE putem uređaja za daljinsko mjerenje potrošnje, na satnoj razini (spajanje preko parametara Mjerila i dobavljači i upisivanje u modul Očitanja).
Podaci se iz sustava daljinskog mjerenja dostavljaju u ISGE prema Uputama o slanju daljinskog mjerenja i računa u ISGE.
Na ETC-ima s organiziranim satnim praćenjem potrošnje nije potrebno organizirati tjedni režim praćenja potrošnje, ali je Korisnik dužan barem jednom tjedno provjeravati upisane podatke.
3. PLANIRANJE, PROVEDBA I ANALIZA MJERA POVEĆANJA ENERGETSKE UČINKOVITOSTI
Podaci uneseni u ISGE daju mogućnost sudionicima SGE-a definiranja potencijala i planiranja povećanja energetske učinkovitosti.
Agencija na osnovi podataka u ISGE-u definira granične pokazatelje za grupe zgrada povezane namjenom i/ili lokacijom, referentnu potrošnju na nacionalnoj razini i za grupe zgrada povezane namjenom i/ili lokacijom te preporučuje pojedine mjere povećanja energetske učinkovitosti i smanjenja troškova korištenja zgrade.
Energetski savjetnik za ETC-ove za koje je zadužen na osnovi podataka u ISGE-u procjenjuje potencijale za povećanje energetske učinkovitosti te investicije u energetsku obnovu. Energetski savjetnik za ETC-e za koje je zadužen određuje referentnu potrošnju i uspoređuje ju s referentnom potrošnjom Agencije i na osnovu toga planira povećanje energetske