 člankom 52. ZZTN-a, pri čemu primjenjuje kriterije propisane člankom 64. ZZTN-a, kao i odredbama Uredbe o kriterijima za izricanje upravno-kaznene mjere.
Cilj upravno-kaznene mjere, sukladno članku 60. ZZTN-a, osiguravanje je učinkovitog tržišnog natjecanja, kažnjavanje počinitelja povreda ZZTN-a, otklanjanje štetnih posljedica takvih povreda i odvraćanje drugih poduzetnika od kršenja odredaba ZZTN-a.
Prema članku 64. stavku 2. ZZTN-a, pri izricanju upravno-kaznene mjere Agencija uzima u obzir sve olakotne i otegotne okolnosti kao što su težina povrede, vrijeme trajanja povrede i posljedice te povrede za druge poduzetnike na tržištu i potrošače. Pri tome se primjenjuje dvostupanjska metodologija izračuna upravno-kaznene mjere na način da se utvrđuje osnovni iznos upravno-kaznene mjere za poduzetnika, a zatim se tako utvrđeni iznos smanjuje ili povećava ovisno o utvrđenim olakotnim i/ili otegotnim okolnostima.
Prema članku 2. stavku 1. točki c) Uredbe o kriterijima za izricanje upravno-kaznene mjere, prihod poduzetnika na osnovu kojeg se izračunava osnovni iznos upravno-kaznene mjere predstavlja vrijednost prodaje robe i/ili usluga koji je poduzetnik ostvario isključivo od obavljanja djelatnosti na mjerodavnom tržištu na kojem je Agencija utvrdila povredu ZZTN-a, i to, sukladno članku 5. stavku 2. Uredbe o kriterijima za izricanje upravno-kaznene mjere, tijekom posljednje poslovne godine u kojoj je poduzetnik povrijedio ZZTN, odnosno posljednje godine za koju postoje zaključena financijska izvješća.
Budući da je predmetni zabranjeni sporazum trajao u vremenskom razdoblju od 25. listopada 2012. pa za pojedine stranke do 31. prosinca 2013, a za pojedine stranke do 31. ožujka 2014., Agencija je promatrala prihode stranaka ostvarene u 2013. godini, kao posljednjoj punoj poslovnoj godini u kojoj su povrijeđene odredbe ZZTN-a.
U odnosu na HGK, Agencija je utvrdila kako su se ispunili uvjeti iz članka 64. stavka 8. za izricanje simbolične upravno-kaznene mjere, što će se obrazložiti kasnije u tekstu.
Tablica 3. Ukupni prihodi stranaka ostvareni u 2013. godini i prihodi stranaka ostvareni u 2013. godini na mjerodavnom tržištu
R. br. Poduzetnik Ukupan prihod u 2013. (u kunama) Prihod na mjerodavnom tržištu u 2013. (u kunama) 1. ACI d.d. 205.175.512,00 [...] 2. Brodogradilište i marina d.o.o. 20.651.284,00 [...] 3. Ilirija d.d. 117.320.407,00 [...] 4. Marina Borik d.o.o. 6.949.708,00 [...] 5. Marina Dalmacija d.o.o. 69.296.022,00 [...] 6. Marina Hramina d.o.o. 44.495.661,00 [...] 7. Marina Punat d.o.o. 48.781.278,00 [...] 8. Marina Šibenik d.o.o. 26.069.418,00 [...] 9. Tehnomont d.d. 40.619.663,00 [...] 10. HGK 227.878.890,00 -
Izvor: podnesci stranaka
Obrada: AZTN
Na temelju odredbe članka 4. stavka 1. Uredbe o kriterijima za izricanje upravno-kaznene mjere, Agencija će osnovni iznos upravno-kaznene mjere izračunati određujući primjerenu visinu postotka od prihoda poduzetnika, a visina postotka ovisi o težini povrede ZZTN-a, te će dobiveni iznos pomnožiti s brojem godina trajanja povrede. Prema članku 4. stavku 3. Uredbe o kriterijima za izricanje upravno-kaznene mjere, postotak od prihoda u pravilu se utvrđuje u visini do najviše 30% prihoda poduzetnika.
Prilikom utvrđivanja težine povrede ZZTN-a, sukladno odredbi članka 6. stavka 2. Uredbe o kriterijima za izricanje upravno-kaznene mjere, Agencija u svakom pojedinačnom slučaju utvrđuje treba li postotak od prihoda biti određen u gornjem ili donjem dijelu raspona. Pri tome je Agencija obvezna uzimati u obzir niz čimbenika, kao što su primjerice, vrsta povrede ZZTN-a, tržišni udjel poduzetnika-sudionika povrede ZZTN-a, zemljopisno područje na kojem povreda ZZTN-a ima ili može imati učinak, te je li povreda ZZTN-a u praksi izvršena ili je samo ostavljena otvorena mogućnost za izvršenje povrede.
Agencija je utvrdila kako je u konkretnom slučaju riječ o zabranjenom sporazumu između konkurenata odnosno poduzetnika koji djeluju na istoj razini proizvodnje odnosno pružanja usluga. Dakle,