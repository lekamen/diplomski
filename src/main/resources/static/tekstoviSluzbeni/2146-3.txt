 obradu otpadnih baterija i akumulatora;
– u najvećoj mogućoj mjeri uporabljen reciklirani materijal u proizvodnji baterija i akumulatora.
(2) Proizvođač ne smije specifičnošću dizajna baterije ili akumulatora ili proizvodnog postupka sprječavati ponovnu uporabu baterije ili akumulatora.
(3) Iznimno od stavka 2. ovoga članka proizvođač može specifičnošću dizajna baterije ili akumulatora ili proizvodnog postupka ograničiti ponovnu uporabu te baterije ili akumulatora kad takav dizajn ili postupak predstavljaju osobitu prednost u pogledu zaštite okoliša i/ili sigurnosnih zahtjeva prilikom korištenja baterija i akumulatora i opreme u koju su ugrađeni.
Članak 8.
(1) Proizvođač uređaja je dužan osigurati da dizajn uređaja omogućava jednostavno izdvajanje otpadne baterije ili akumulatora iz uređaja.
(2) Iznimno od stavka 1. ovoga članka, kada dizajn uređaja ne omogućava da krajnji korisnik jednostavno izdvoji otpadnu bateriju ili akumulator iz uređaja, proizvođač uređaja je dužan osigurati da dizajn uređaja omogućava da stručna osoba jednostavno izdvoji otpadnu bateriju ili akumulator iz uređaja.
(3) Proizvođač uređaja je dužan osigurati da je uređaju, kojeg stavlja na tržište i koji sadrži ugrađenu bateriju ili akumulator, priložena uputa o načinu izdvajanja ugrađene baterije ili akumulatora iz uređaja i informacija o vrsti baterije ili akumulatora koja je ugrađena u taj uređaj.
(4) Odredbe stavka 1., 2. i 3. ovoga članka ne primjenjuju se u slučaju kada je neophodno neprekidno napajanje i nužna je trajna veza uređaja s baterijom ili akumulatorom iz razloga sigurnosti, neprekidnog rada uređaja, medicinskih zahtjeva ili iz razloga očuvanja cjelovitosti podataka.
Članak 9.
(1) Proizvođač i prodavatelj su dužni informirati krajnjeg korisnika o gospodarenju otpadnim baterijama i akumulatorima i upoznati ga s informacijama o:
– mogućim učincima koje tvari korištene u baterijama i akumulatorima imaju na okoliš i ljudsko zdravlje,
– obvezi odvojenog sakupljanja otpadnih baterija i akumulatora u cilju olakšavanja procesa recikliranja i obrade otpadnih baterija i akumulatora,
– programima sakupljanja i recikliranja,
– doprinosu krajnjih korisnika u recikliranju otpadnih baterija i akumulatora,
– značenju simbola iz Priloga II. ovoga Pravilnika i
– značenju simbola Hg, Cd i Pb iz članka 14. ovoga Pravilnika.
(2) Proizvođač je dužan snositi troškove informiranja propisane ovim člankom.
Članak 10.
(1) Prodavatelj je dužan osigurati preuzimanje otpadnih prijenosnih baterija i akumulatora od krajnjeg korisnika na lokaciji prodajnog prostora u kojem prodaje prijenosne baterije ili akumulatore, bez troškova po krajnjeg korisnika i bez obveze kupnje nove prijenosne baterije ili akumulatora.
(2) Proizvođač koji stavlja na tržište industrijske baterije ili akumulatore, dužan je osigurati preuzimanje otpadnih industrijskih baterija i akumulatora od krajnjeg korisnika, neovisno o kemijskom sastavu i porijeklu te industrijske baterije ili akumulatora.
(3) Prodavatelj i proizvođač koji stavlja na tržište automobilske baterije i akumulatore, dužan je osigurati preuzimanje otpadnih automobilskih baterija i akumulatora od krajnjeg korisnika koji je posjednik iz kućanstva, bez troškova po tog krajnjeg korisnika i bez obveze kupnje nove baterije ili akumulatora.
(4) Serviser i osoba koja upravlja reciklažnim dvorištem dužna je osigurati preuzimanje otpadnih automobilskih baterija i akumulatora od posjednika iz kućanstva bez troškova po tog posjednika iz kućanstva.
(5) Osoba, koja je, sukladno članku 42. Zakona i ovom Pravilniku, dužna preuzeti otpadnu bateriju i akumulator, dužna je na vidnom mjestu na ulazu u prodajni prostor ili na blagajni postaviti obavijest krajnjem korisniku o mogućnosti predaje odnosno o obvezi preuzimanja otpadnih baterija ili akumulatora oznakom sadržaja »PREUZIMAMO OTPADNE BATERIJE« veličine jednake ili veće od 15 x 5 centimetara, sukladno Prilogu III. ovoga Pravilnika, te po potrebi i usmeno obavijestiti krajnjeg korisnika o načinu 