80 07.09.2016 Pravilnik o dopunama Pravilnika o obrascima isprava te obrascima i načinu vođenja evidencija o oružju i streljivu
MINISTARSTVO UNUTARNJIH POSLOVA
1811
Na temelju članka 107. stavka 1. točke 1., 2. i 3. Zakona o oružju (»Narodne novine«, br. 63/07., 146/08. i 59/12.), ministar unutarnjih poslova donosi
PRAVILNIK
O DOPUNAMA PRAVILNIKA O OBRASCIMA ISPRAVA TE OBRASCIMA I NAČINU VOĐENJA EVIDENCIJA O ORUŽJU I STRELJIVU
Članak 1.
U Pravilniku o obrascima isprava te obrascima i načinu vođenja evidencija o oružju i streljivu (»Narodne novine« br. 33/08., 155/08. i 52/13.) u članku 1. iza riječi: »odobrenja za nabavu oružja,« dodaju se riječi: »prethodne suglasnosti za unos oružja ili streljiva u Republiku Hrvatsku, obavijesti o nabavi oružja ili streljiva u Republici Hrvatskoj, odobrenja za iznos oružja ili streljiva iz Republike Hrvatske,«.
Članak 2.
U članku 3. iza stavka 2. dodaju se stavci 3., 4. i 5. koji glase:
»Osobi koja oružje ili streljivo nabavlja u državama članicama Europske unije uz odobrenje iz stavka 1. ovoga članka izdaje se i prethodna suglasnost za unos oružja ili streljiva u Republiku Hrvatsku na obrascu 2a.
Osobi koja nabavi oružje ili streljivo u Republici Hrvatskoj, a ima prebivalište ili boravak u nekoj drugoj državi članici Europske unije izdaje se odobrenje za iznos oružja ili streljiva iz Republike Hrvatske na obrascu 2b.
Nadležnom tijelu države članice Europske unije u kojoj osoba iz stavka 4. ovoga članka ima prebivalište ili boravak šalje se obavijest o nabavi oružja ili streljiva u Republici Hrvatskoj na obrascu 2c«.
Članak 3.
Obrasci 2a, 2b i 2c tiskani su uz ovaj Pravilnik i čine njegov sastavni dio.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-57907/1-2016.
Zagreb, 31. kolovoza 2016.
Ministar Vlaho Orepić, v. r.
Obrasci

