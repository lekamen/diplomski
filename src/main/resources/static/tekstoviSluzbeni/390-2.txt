 Novorođenčad do 1 tjedna starosti 16 mg Odgovarajuća doza peroralne otopine* Dojenčad do 1 mjeseca starosti 16 mg Odgovarajuća doza peroralne otopine* Djeca između 1 mjeseca i 3 godine starosti 32 mg 1/2 tablete od 65 mg kalijeva jodida, odnosno 1/4 tablete od 130 mg kalijeva jodida (po potrebi rastopljeno) Djeca između 3 godine i 12 godina starosti 65 mg 1 tableta od 65 mg kalijeva jodida, odnosno ½ tablete od 130 mg kalijeva jodida Adolescenti između 12 i 18 godina starosti 130 mg ** 2 tablete od 65 mg kalijeva jodida ili jedna tableta od 130 mg kalijeva jodida Odrasli između 18 i 40 godina starosti 130 mg 2 tablete od 65 mg kalijeva jodida ili jedna tableta od 130 mg kalijeva jodida Trudnice i dojilje do 40 godina starosti 130 mg *** 2 tablete od 65 mg kalijeva jodida ili jedna tableta od 130 mg kalijeva jodida
* Može se primijeniti gotova peroralna otopina kalijeva jodida, ili se odgovarajuća doza (¼ tablete od 65 mg kalijeva jodida, odnosno 1/8 tablete od 130 mg kalijeva jodida) zdrobi i rastopi u vodi, voćnom soku, mlijeku ili se pomiješa s pekmezom ili džemom.

** Za adolescente tjelesne težine 70 kg i više (prosječna težina odraslog čovjeka) preporuča se primjena doze za odrasle. Za adolescente znatno lakše od 70 kg preporuča se primjena doze za djecu.

*** Preporučena doza za trudnice ujedno štiti i plod. Trudnicama i dojiljama ne preporuča se uzimanje više od jedne dnevne doze zbog posljedično mogućih poremećaja funkcioniranja štitnjače ploda ili dojenčeta.
VII. ODGOVORNE OSOBE I NOSITELJI PROVEDBE SOP-a
Glavni nositelji zadataka u području podjele pripravaka kalijeva jodida su:
• Savjetnik ministra zdravlja za krizne slučajeve i incidentna stanja;
• Upravni referent u službi Ministarstva zdravlja za međunarodnu suradnju, informiranje i protokol.
Obveze nositelja zadataka Ministarstva zdravlja:
1. Savjetnik ministra zdravlja za krizne slučajeve i incidentna stanja – nabavlja i osigurava potreban broj pripravaka kalijevog jodida i njihovu raspoređenost po skladištima iz Priloga 2 ovog SOP-a te brine o obnavljanju zaliha prije isteka roka njihove valjanosti.
2. Upravni referent u službi Ministarstva zdravlja za međunarodnu suradnju, informiranje i protokol – brine se o odgovarajućem skladištenju pripravaka kalijevog jodida i osigurava u slučaju potrebe brzu dostupnost pripravaka kalijevog jodida u skladištima.
Provođenje mjere primjene jodne profilakse predlaže ravnatelj DZRNS-a ili djelatnik DZRNS-a određen od strane ravnatelja za komunikaciju s DUZS-om.
Provođenje mjere jodne profilakse se predlaže na temelju analiza i proračuna djelatnika DZRNS-a.
Mjeru jodne profilakse provode djelatnici Zavoda za javno zdravstvo pogođenih županija, pod nadzorom Ministarstva zdravlja, sukladno vlastitim SOP-ovima.
Djelatnici DZRNS-a dokumentiraju procjene područja ugroženosti te potrebnog broja pripravaka KI uvrštavanjem tih procjena u ovaj SOP u obliku priloga. Svaki prilog mora imati jasno istaknut datum zadnje revizije.
Djelatnici Ministarstva zdravlja vode evidenciju o broju pripravaka u skladištima Ministarstva zdravlja, broju pripravaka danim na skladištenje Zavodima za javno zdravstvo te o broju izdanih pripravaka u slučaju izvanrednog događaja. Djelatnici Ministarstva zdravlja vode evidenciju o roku trajanja pripravaka te o nabavi novih zaliha ili postupku produljenja roka valjanosti postojećih zaliha.
Zavodi za javno zdravstvo Krapinsko-zagorske županije, Zagrebačke županije te svih ostalih pogođenih županija nakon izvanrednog događaja dokumentiraju podjelu pripravaka KI – broj podijeljenih pripravaka te uspješnost podjele (koliko je ljudi bilo obuhvaćeno podjelom u odnosu na planirani broj ljudi).
VIII. RIZICI
Glavni rizik ispunjavanja zahtjeva ovog SOP-a predstavlja neinformiranost te needuciranost građana. Nedovoljno informirani i needucirani građani mogu odbiti uzeti pripravke, mogu popiti doze za više dana odjednom ili mogu izbjegavati preuzimanje samih pripravaka.
Rizik neinformiranosti i needuciranosti građana