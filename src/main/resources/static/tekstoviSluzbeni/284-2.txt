 imovine.
Investicijsko održavanje obuhvaća dodatno ulaganje u nefinancijsku imovinu zdravstvenih ustanova kojim se produžuje vijek uporabe, povećava kapacitet, mijenja namjena ili znatno poboljšavaju funkcionalna svojstva nefinancijske imovine.
Mjerila za utvrđivanje prava na bilančne rashode iz točke III. ove Odluke čini opseg djelatnosti svake zdravstvene ustanove ugovoren u osnovnom zdravstvenom osiguranju.
Opseg djelatnosti utvrđuje se u skladu s planom i programom mjera zdravstvene zaštite i mrežom javne zdravstvene službe.
Sredstva iz stavka 2. točke I. ove Odluke ne mogu se koristiti u svrhu uređenja prostora i medicinske i nemedicinske opreme i prijevoznih sredstava u svrhu pružanja zdravstvenih usluga izvan osnovnog zdravstvenog osiguranja.
VI.
Županije i Grad Zagreb donose zaključak kojim utvrđuju popis prioriteta za raspored dodijeljenih sredstava između zdravstvenih ustanova na svom području uvažavajući svrhu utvrđenu u stavcima 1. i 5. točke I. ove Odluke uz primjenu kriterija i mjerila iz točaka III. i IV. ove Odluke.
Ukoliko se u popis prioriteta uvrste obveze po ugovorima koji zahtijevaju plaćanje u sljedećim godinama, županije, odnosno Grad Zagreb trebaju sukladno članku 44. stavku 6. Zakona o proračunu prioritetno osigurati sredstva u okviru dodijeljene visine, te o istome izvijesti Ministarstvo zdravlja uz dostavu dokumentacije.
Županije, odnosno Grad Zagreb utvrđeni popis prioriteta iz stavka 1. ove točke dostavljaju na suglasnost ministru nadležnom za zdravlje.
Po dobivenoj suglasnosti ministra nadležnog za zdravlje, županije i Grad Zagreb donose odluke o rasporedu sredstava između zdravstvenih ustanova na svom području.
VII.
Na temelju kriterija i mjerila iz ove Odluke bilanciraju se sredstva županijama i Gradu Zagrebu za financiranje decentraliziranih rashoda zdravstvenih ustanova za osiguranje minimalnog financijskog standarda.
Ako županije, odnosno Grad Zagreb iz dodatnog udjela u porezu na dohodak ne osiguraju potrebnu visinu sredstava za financiranje rashoda prenesenih funkcija zdravstva, potrebnu razliku ostvaruju s pozicije pomoći izravnanja za decentralizirane funkcije u Državnom proračunu Republike Hrvatske za 2015. godinu, sukladno kriterijima i mjerilima iz ove Odluke, s tim da su dužni dokazati da se prihodi u njihovim proračunima ne ostvaruju u planiranim iznosima. Kontrolu ostvarivanja tih prihoda vrši Ministarstvo financija, a kontrolu izvršavanja rashoda vrši Ministarstvo zdravlja.
VIII.
Županije i Grad Zagreb dužni su Ministarstvu zdravlja izvještaje za razdoblje od 1. siječnja do 30. lipnja 2015. godine dostaviti u roku od 20 dana po isteku izvještajnog razdoblja, a izvještaje za razdoblje od 1. siječnja do 31. prosinca 2015. godine dužni su dostaviti do 31. ožujka 2016. godine na obrascima Z-1 – Izvještaj o ostvarenim prihodima i rashodima zdravstvenih ustanova i Z-2 – Izvještaj o ostvarenim prihodima i rashodima jedinica lokalne i područne (regionalne) samouprave, koji su sastavni dio ove Odluke.
IX.
Županije i Grad Zagreb dužni su u svojim proračunima posebno planirati sredstva za financiranje decentraliziranih funkcija za zdravstvene ustanove.
Županije i Grad Zagreb dužni su uskladiti dinamiku financiranja decentraliziranih rashoda s dinamikom ostvarivanja prihoda iz dodatnog udjela u porezu na dohodak u svom proračunu i sredstvima s pozicije pomoći izravnanja.
X.
Ministarstvo zdravlja na zahtjev nositelja financiranja može predložiti Vladi Republike Hrvatske preraspodjelu ili prenamjenu utvrđenih bilančnih prava županijama, odnosno Gradu Zagrebu u sklopu ukupno utvrđenih sredstava za financiranje decentralizirane funkcije zdravstva, ako utvrdi da je zbog provedbe plana i programa mjera zdravstvene zaštite to prijeko potrebno. Svoje zahtjeve nositelji financiranja podnose Ministarstvu zdravlja najkasnije do 30. lipnja 2015. godine, a Ministarstvo zdravlja je najkasnije do 31. kolovoza 2015. godine dužno predložene izmjene i dopune dostaviti na mišljenje Ministarstvu financija.
XI.