sljedećim bitnim zahtjevima:
1. zahtjevima zaštite zdravlja i sigurnosti ljudi i životinja, te zaštite imovine, uključujući zahtjeve u pogledu sigurnosti u skladu s posebnim propisom kojim se uređuje područje električne opreme namijenjene za uporabu unutar određenih naponskih granica, ali bez primjene naponskih ograničenja
2. zaštitnim zahtjevima elektromagnetske kompatibilnosti u skladu s posebnim propisom kojim se uređuje područje elektromagnetske kompatibilnosti
3. zahtjevima u pogledu projektiranja i proizvodnje radijske opreme koja djelotvorno upotrebljava radiofrekvencijski spektar i podržava učinkovitu uporabu radiofrekvencijskog spektra, kako bi se izbjegle štetne smetnje
4. zahtjevima koji se odnose na:
a) mogućnost rada s dodacima, a osobito s jedinstvenim punjačima
b) mogućnost umreženog rada s drugim uređajima
c) mogućnost priključenja na odgovarajuće vrste sučelja
d) zaštitu elektroničkih komunikacijskih mreža od mogućih zlouporaba, ometanja rada ili neprihvatljivog umanjivanja kakvoće usluge
e) zaštitu osobnih podataka i privatnosti pretplatnika i korisnika usluga
f) osiguravanje sprječavanja zlouporaba i prijevara
g) osiguravanje pristupa hitnim službama
h) olakšavanje uporabe osobama s invaliditetom
i) osiguravanje da se softver može učitavati samo u radijsku opremu kod koje je jasno dokazana sukladnost kombinacije radijske opreme i softvera.
(2) Kategorije ili razrede radijske opreme obuhvaćene zahtjevima iz stavka 1. točke 4. ovoga članka određuje Europska komisija mjerodavnim propisima.
Pružanje podataka o sukladnosti kombinacija radijske opreme i softvera
Članak 6.
(1) Proizvođači radijske opreme i softvera, koji omogućuju da se radijska oprema upotrebljava u skladu s predviđenom namjenom, obvezni su dostaviti Agenciji i Europskoj komisiji podatke o sukladnosti kombinacije radijske opreme i softvera s bitnim zahtjevima iz članka 5. ovoga Pravilnika. Takvi podaci proizlaze iz ocjenjivanja sukladnosti provedenog u skladu s člankom 19. ovoga Pravilnika, a pružaju se u obliku EU izjave o sukladnosti koja sadržava podatke navedene u Dodatku 5. ovoga Pravilnika. Ovisno o posebnoj kombinaciji radijske opreme i softvera, tim je podacima točno utvrđena radijska oprema i softver za koje je proveden postupak ocjenjivanja, i ti se podaci moraju redovito obnavljati.
(2) Kategorije ili razrede radijske opreme obuhvaćene zahtjevima iz stavka 1. ovoga članka određuje Europska komisija mjerodavnim propisima.
Registracija vrsta radijske opreme unutar određenih kategorija
Članak 7.
(1) Proizvođač je obvezan registrirati vrste radijske opreme unutar kategorija radijske opreme, na koje se odnosi niska razina sukladnosti s bitnim zahtjevima iz članka 5. ovoga Pravilnika, u središnjem sustavu koji uspostavlja Europska komisija, prije nego što se radijska oprema unutar tih kategorija stavlja na tržište. Prigodom registracije tih vrsta radijske opreme proizvođač dostavlja dio tehničke dokumentacije ili, ako je to opravdano, sve dijelove tehničke dokumentacije iz Dodatka 4. točaka a), d), e), f), g), h) i i). Europska komisija svakoj registriranoj vrsti radijske opreme dodjeljuje registracijski broj koji proizvođači stavljaju na radijsku opremu koja se stavlja na tržište.
(2) Kategorije radijske opreme obuhvaćene zahtjevima iz stavka 1. ovoga članka te dijelove tehničke dokumentacije, koji se dostavljaju, određuje Europska komisija mjerodavnim propisima.
(3) Središnji sustav iz stavka 1. ovoga članka mora osigurati odgovarajuću kontrolu pristupa povjerljivim podacima.
Stavljanje radijske opreme na raspolaganje na tržištu
Članak 8.
Radijska oprema može se slobodno stavljati na raspolaganje na tržištu u Republici Hrvatskoj samo ako je u skladu s odredbama ovoga Pravilnika.
Stavljanje radijske opreme u pogon i uporaba
Članak 9.
Radijska oprema može se staviti u pogon i upotrebljavati samo ako je u skladu s odredbama ovoga Pravilnika te je pravilno ugrađena, održavana i upotrebljava se za svoju predviđenu namjenu.
Obavješćivanje o