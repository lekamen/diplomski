ili u bilo kojem društvu za upravljanje.
(2) U slučajevima kada to Agencija ocijeni opravdanim, Agencija je ovlaštena izdati i privremenu zabranu obavljanja funkcije člana uprave društva za upravljanje u tom ili u bilo kojem društvu za upravljanje.
ODJELJAK 2.
Uvjeti za obavljanje funkcije člana nadzornog odbora društva za upravljanje
Članak 44.
(1) Za člana nadzornog odbora društva za upravljanje može biti izabrana ili imenovana osoba koja ima dobar ugled, odgovarajuće stručne kvalifikacije i iskustvo za nadziranje vođenja poslova društva za upravljanje.
(2) Smatra se da je uvjet iz stavka 1. ovoga članka ispunjen ako osoba ima najmanje petogodišnje iskustvo vođenja ili nadzora nad vođenjem poslova društva usporedive veličine i predmeta poslovanja kao i društvo za upravljanje.
(3) Agencija može naložiti društvu za upravljanje opoziv člana nadzornog odbora društva za upravljanje ako:
1. član nadzornog odbora krši svoje dužnosti određene ovim i drugim zakonima te propisima donesenim na temelju tih zakona
2. postoji ili nastupi zapreka za izbor ili imenovanje člana nadzornog odbora ili
3. član nadzornog odbora ne ispunjava uvjete iz stavaka 1. i 4. ovoga članka.
(4) Agencija će pravilnikom detaljnije propisati uvjete kojima moraju udovoljavati članovi nadzornog odbora društva za upravljanje.
Ovlasti nadzornog odbora društva za upravljanje
Članak 45.
Pored ovlasti koje nadzorni odbor ima prema odredbama zakona koji uređuje osnivanje i poslovanje trgovačkih društava, nadzorni odbor društva za upravljanje nadležan je i za davanje suglasnosti upravi:
1. za određivanje poslovne politike društva za upravljanje
2. na financijski plan društva za upravljanje
3. na organizaciju mehanizama unutarnjih kontrola društva za upravljanje
4. na okvirni godišnji program rada interne revizije, kada je to primjenjivo, i
5. u drugim slučajevima kada je to određeno ovim Zakonom.
Dužnosti i odgovornost nadzornog odbora društva za upravljanje
Članak 46.
(1) Nadzorni odbor društva za upravljanje mora:
1. kada je to primjenjivo, nadzirati primjerenost postupanja i učinkovitost rada interne revizije
2. dati svoje mišljenje Agenciji o nalazima Agencije u postupcima nadzora društva za upravljanje, i to u roku od 30 dana od dana dostave zapisnika Agencije o obavljenom nadzoru te nadzirati postupanje društva za upravljanje u skladu s nalozima i rješenjima Agencije
3. podnijeti izvješće glavnoj skupštini, odnosno skupštini o nalozima Agencije te postupcima iz točke 2. ovoga stavka
4. odlučiti o davanju suglasnosti na financijske izvještaje te o njima pisanim putem izvijestiti glavnu skupštinu ili skupštinu društva za upravljanje i
5. kada je to primjenjivo, obrazložiti glavnoj skupštini ili skupštini društva za upravljanje svoje mišljenje o godišnjem izvješću interne revizije i o godišnjem izvješću uprave.
(2) Članovi nadzornog odbora društva za upravljanje solidarno odgovaraju društvu za upravljanje za štetu koja je nastala kao posljedica kršenja njihovih obveza i dužnosti, osim ako dokažu da su pri izvršavanju svojih obveza i dužnosti postupali pažnjom dobrog stručnjaka.
Dužnosti i odgovornost članova uprave, nadzornog odbora, prokurista i radnika društva za upravljanje
Članak 47.
(1) Društvo za upravljanje, članovi njegove uprave, nadzornog odbora i prokuristi dužni su:
1. u obavljanju svoje djelatnosti, odnosno svojih dužnosti, postupati savjesno i pošteno te u skladu s pravilima struke
2. u izvršavanju svojih obveza postupati s pažnjom dobrog stručnjaka
3. postupati u najboljem interesu UCITS fondova i ulagatelja u UCITS fondove kojima upravljaju, kao i štititi integritet tržišta kapitala
4. uspostaviti i učinkovito koristiti sredstva i procese potrebne za uredno obavljanje djelatnosti društva za upravljanje
5. poduzeti sve razumne mjere kako bi se izbjegli sukobi interesa, a kada se isti ne mogu izbjeći, za prepoznavanje, upravljanje, praćenje te, kada je to primjenjivo, objavljivanje takvih sukoba interesa, kako bi se spriječio njihov negativan utjecaj