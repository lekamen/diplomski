na što jednostavniji i razumljiviji način, definirati osnovne zadatke, aktivnosti i odluke nužne za provedbu Nacionalnog plana te razinu odgovornosti, rokove i drugo. Pri tome, bolnice posebno moraju voditi računa o kvaliteti i dostupnosti zdravstvene zaštite, njenoj učinkovitosti; kao i sagledati ostale preduvjete pružanja zdravstvene zaštite (mogućnosti pružanja pojedinih zdravstvenih usluga s obzirom na opremu kojom raspolažu, trenutno stanje prostornih kapaciteta i slično).
8.3. Sustav izvještavanja o provedbi Nacionalnog plana
S obzirom na to da je Nacionalni plan jedna od ključnih mjera predviđenih Projektnim planom provedbe dugoročnih reformskih mjera fiskalne konsolidacije za razdoblje od 2014. do 2016., provedba Nacionalnog plana pratit će se onako kako je opisano u tom Projektnom planu. Resorna radna skupina čiji su članovi predstavnici Ministarstva zdravlja i drugih tijela mjerodavnih za provedbu Nacionalnog plana šalje izvješća Operativnoj radnoj skupini za projektnu provedbu pojedinih reformskih i drugih mjera fiskalne konsolidacije za razdoblje od 2015. do 2016. godine. Redovita izvješća odnose se na aktualne aktivnosti predviđene Projektnim planom, a izvanredna izvješća sadržavaju spoznaje i informacije koje utječu na provedbu mjere, primjerice, pojava rizičnog događaja, kašnjenja u provedbi određene aktivnosti, informacije dobivene od trećih strana koje utječu na provedbu mjere, relevantni prijedlozi ili komentari u odnosu na provedbu mjere koji nisu predmet redovitih izvješća te promjene u organizaciji ili sastavu Resorne radne skupine.
Operativna radna skupina sastavlja i podnosi cjelovita izvješća Radnoj skupini za koordinaciju i praćenje provedbe reformskih i drugih mjera fiskalne konsolidacije za razdoblje od 2015. do 2016. Radna skupina kao koordinacijsko tijelo proučava i procjenjuje dostavljena izvješća te daje sistematizirane i precizne upute za daljnji rad koje se putem Operativne radne skupine dostavljaju voditelju i članovima Resorne radne skupine. Upute se zasnivaju na aktivnostima i rokovima određenima Projektnim planom i/ili definiranima na sjednicama koordinacijskog tijela odnosno Radne skupine (slika 1).
Klasa: 022-03/14-01/174
Zagreb, 27. veljače 2015.
HRVATSKI SABOR
Predsjednik Hrvatskoga sabora Josip Leko, v. r.
Slika 1. Praćenje provedbe Nacionalnog plana

PRILOG 1.
OCJENA STANJA

