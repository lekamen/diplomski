119 30.10.2015 Odluka o izmjenama i dopunama Odluke o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013
HRVATSKA NARODNA BANKA
2263
Na temelju članka 17. Provedbene uredbe Komisije (EU) br. 680/2014 od 16. travnja 2014. o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 Europskog parlamenta i Vijeća (Tekst značajan za EGP) (SL, L 191, 28. 6. 2014.), članka 11. stavka 1. i stavka 3., članka 101. stavka 2. točke 7. i članka 290. točke 4. Zakona o kreditnim institucijama (»Narodne novine«, br. 159/2013., 19/2015. i 102/2015.) te članka 43. stavka 2. točke 9. i članka 77. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZMJENAMA I DOPUNAMA ODLUKE O PROVEDBI PROVEDBENE UREDBE KOMISIJE (EU) BR. 680/2014 O UTVRĐIVANJU PROVEDBENIH TEHNIČKIH STANDARDA O NADZORNOM IZVJEŠĆIVANJU INSTITUCIJA U SKLADU S UREDBOM (EU) BR. 575/2013
Članak 1.
U Odluci o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 (»Narodne novine«, br. 84/2014., 116/2014., 16/2015. i 67/2015.) članak 1. mijenja se i glasi:
»(1) Ovom se Odlukom pobliže uređuju:
1) način dostavljanja izvještaja iz Provedbene uredbe Komisije (EU) br. 680/2014 od 16. travnja 2014. o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 Europskog parlamenta i Vijeća (Tekst značajan za EGP) (SL, L 191, 28. 6. 2014.; u nastavku teksta: Provedbena uredba Komisije (EU) br. 680/2014) koje kreditna institucija dostavlja Hrvatskoj narodnoj banci,
2) izvještajna razdoblja i
3) obveze kreditne institucije da Hrvatskoj narodnoj banci dostavlja izvještaje.
(2) Izvještaji iz ove Odluke dostavljaju se u skladu s Uputom za sastavljanje i dostavljanje izvještaja iz Uredbe, koja je u prilogu ove Odluke i čini njezin sastavni dio.«
Članak 2.
Poglavlje II. briše se.
Članak 3.
U članku 8. na kraju točke 5. riječ »i« zamjenjuje se zarezom.
Na kraju točke 6. točka se zamjenjuje riječju »i«.
Iza točke 6. dodaje se točka 7., koja glasi:
»7) izvještaje o velikim izloženostima iz Poglavlja 5. Provedbene uredbe Komisije (EU) br. 680/2014.«.
Članak 4.
U članku 9. stavku 3. riječ »slijedeći« zamjenjuje se riječju »sljedeći«.
Članak 5.
Članak 10. stavak 1. mijenja se i glasi:
»(1) Kreditna institucija dužna je za referentne datume iz članka 2. stavaka 1. i 2. Provedbene uredbe Komisije (EU) br. 680/2014 dostavljati Hrvatskoj narodnoj banci izvještaje iz članka 8. točaka od 1. do 4., točke 6. i točke 7. ove Odluke.«
Iza stavka 1. dodaje se novi stavak 2., koji glasi:
»(2) Kreditna institucija dužna je za referentne datume iz članka 2. stavka 1. točaka (b), (c) i (d) i stavka 2. Provedbene uredbe Komisije (EU) br. 680/2014 dostavljati Hrvatskoj narodnoj banci izvještaje iz članka 8. točke 5. ove Odluke i na nekonsolidiranoj osnovi. Te izvještaje kreditna institucija dužna je dostavljati u skladu s pravilima iz Poglavlja 3. odjeljka 2. Provedbene uredbe Komisije (EU) br. 680/2014, i to na način da se ta pravila prilagode nekonsolidiranoj osnovi izvještavanja.«
Dosadašnji stavak 2. postaje stavak 3. i glasi:
»(3) Izvještaji iz stavaka 1. i 2. ovog članka nazivaju se nerevidirani privremeni izvještaji (NP).«
Članak 6.
Članak 11. stavak 1. mijenja se i glasi:
»(1) Matična kreditna institucija u RH dužna je za svoju grupu kreditnih institucija u RH za referentne datume iz članka 2. stavaka 1. i 2. Provedbene uredbe Komisije (EU) br. 680/2014 dostavljati Hrvatskoj narodnoj banci izvještaje iz članka 8. ove Odluke.«
Članak 7.
U naslovu članka 13. brišu se riječi »i podataka za sastavljanje izvještaja«.
U članku 13. stavku 1. brišu se riječi »podatke za sastavljanje izvještaja