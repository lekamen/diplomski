 točki a. Uredbe (EU) br. 1307/2013,
– novi poljoprivrednici definirani člankom 30. stavkom 11. točki b. Uredbe (EU) br. 1307/2013 koji započinju obavljati svoju poljoprivrednu aktivnost,
– poljoprivrednici koji su stekli pravo korištenja poljoprivrednog zemljišta u vlasništvu Republike Hrvatske,
– sukladno članku 30. stavka 7. točki b. Uredbe (EU) br. 1307/2013, poljoprivrednici čijih se najmanje 50% poljoprivrednih površina upisanih u ARKOD nalazi na područjima posebne državne skrbi, otocima i poluotoku Pelješac, brdsko-planinskim područjima te područjima s prirodnim ili ostalim posebnim ograničenjima, koja su propisana posebnim propisima,
– sukladno članku 30. stavku 7. točki c. Uredbe (EU) br. 1307/2013, poljoprivrednici kojima se zbog više sile ili iznimnih okolnosti nisu mogla biti dodijeljena prava na plaćanja, te
– sukladno članku 30. stavku 7. točki e. Uredbe (EU) br. 1307/2013, za linearno povećanje vrijednosti svih prava na plaćanje u okviru programa osnovnih plaćanja.
(3) Dodjela prava na plaćanje u svakoj od prioritetnih skupina iz stavka 2. ovoga članka ima prednost pred povećanjem vrijednosti postojećih prava iz stavka 2. podstavka 6. ovoga članka.
(4) Prava na plaćanje iz nacionalne rezerve utvrđuju se sukladno odredbama članaka 28. do 31. Delegirane uredbe Komisije (EU) br. 639/2014.
(5) Sukladno članku 30. stavku 9. Uredbe (EU) br. 1307/2103 korisniku se mogu na temelju pravomoćne odluke suda ili akta nadležnog tijela, donesenih prije roka iz članka 6. stavka 1. ovoga Pravilnika, iz nacionalne rezerve dodijeliti prava na plaćanja ili povećati vrijednost postojećih prava na plaćanja na zadnji dan roka iz članka 6. stavka 1. ovoga Pravilnika.
Aktiviranje prava na plaćanja
Članak 26.
(1) Prava na plaćanja dodijeljena korisniku aktiviraju se svake godine podnošenjem jedinstvenog zahtjeva.
(2) Uvjet za aktiviranje prava na plaćanja je korištenje odgovarajućeg broja prihvatljivih hektara i posjedovanje prava na plaćanje na zadnji dan roka za podnošenje jedinstvenog zahtjeva iz članka 6. stavka 1. ovoga Pravilnika, a sukladno članku 24. Delegirane uredbe Komisije (EU) br. 639/2014.
(3) Korisnik može podnijeti zahtjev za aktiviranje prava na plaćanja koja posjeduje i tijekom roka za zakašnjele zahtjeve iz članka 8. stavka 1. ovoga Pravilnika pod uvjetom da ta prava na plaćanje za tu godinu nije prijavio drugi poljoprivrednik.
(4) Ako poljoprivrednik stekne prava na plaćanja prijenosom od drugog poljoprivrednika koji je već podnio jedinstveni zahtjev i prijavio navedena prava na plaćanja, može ih u svom jedinstvenom zahtjevu prijaviti i aktivirati samo ako je poljoprivrednik koji je već podnio jedinstveni zahtjev povukao prenesena prava na plaćanja iz svog jedinstvenog zahtjeva do zadnjeg dana roka za zakašnjele zahtjeve iz članka 8. stavka 1. ovoga Pravilnika.
(5) Korisnik može aktivirati svoja prava na plaćanja dodijeljena za površine pod krškim pašnjacima ako u godini podnošenja zahtjeva drži minimalni broj uvjetnih grla po prihvatljivom hektaru iz članka 20. stavka 1. ovoga Pravilnika.
2.4. PRIJENOS PRAVA NA PLAĆANJA
Članak 27.
(1) Sukladno članku 37. Zakona prava na plaćanja mogu se prenositi samo između korisnika sa sjedištem gospodarstva na području Republike Hrvatske, osim u slučaju prijenosa prava na plaćanja nasljeđivanjem.
(2) Prava na plaćanja mogu se prenositi sa ili bez zemljišta i to putem prodaje, darovanja, nasljeđivanja ili davanja prava na plaćanja u zakup.
(3) Prava na plaćanja mogu se prenositi tijekom cijele godine sukladno članku 25. Delegirane uredbe Komisije (EU) br. 639/2014, a prijenos se prijavljuje u regionalnim uredima Agencije za plaćanja u razdoblju od 1. veljače do 1. svibnja.
(4) Sukladno članku 26. Delegirane uredbe Komisije (EU) br. 639/2014 prijenos prava na plaćanja bez zemljišta ima za posljedicu vraćanje dijela vrijednosti prava na plaćanja u nacionalnu rezervu i to smanjenjem vrijednosti prava na plaćanja ili jednakovrijednih iznosa izraženih u broju prava na plaćanja:
– za 50%