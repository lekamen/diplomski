puštanje robe za ulaz ili izlaz iz zemlje, motiviranje gospodarstva na primjenu sustava »Ovlaštenog gospodarskog subjekta« (AEO)
– uporabu opreme koja omogućuje brz, nenametljiv i neinvanzivan pregled putnika, prtljage i tereta
– razvoj sustava ulazne i izlazne skraćene sigurnosne deklaracije, kao jamstva za siguran prihvat/otpremu tereta i ubrzano postupanje u okviru carinskih procedura
– sklapanje Memoranduma o razumijevanju s operaterima zračnih luka i zrakoplova u cilju razmjene podatka, a u cilju ubrzanja prometa putnika i tereta
– međunarodnu suradnju u okviru multilateralnih i bilateralnih sporazuma u cilju razvoja sustava »ranih najava« o putnicima i teretu i uspostavu sustava otpuštanja tereta u slobodan promet prije slijetanja zrakoplova.
5.5. MINISTARSTVO TURIZMA
5.5.1 Opće zadaće
Ministarstvo turizma obavlja upravne i druge poslove koji se odnose na: turističku politiku Republike Hrvatske, strategiju razvitka hrvatskog turizma; razvoj i investicije u turizmu; razvitak kongresnoga, seoskoga, lovnoga, zdravstvenoga, omladinskoga i drugih selektivnih oblika turizma; unapređivanje i razvoj malog poduzetništva u turizmu i ugostiteljstvu; sanacijske programe u svezi s restrukturiranjem hotelsko-ugostiteljskih tvrtki, praćenje i sudjelovanje u procesu privatizacije; turističku informatiku, promicanje hrvatskog turizma u inozemstvu; sustav turističkih zajednica; turističku i ugostiteljsku statistiku; stanje i pojave na području turističkih i ugostiteljskih usluga; međunarodnu suradnju u svezi s turizmom; djelovanje instrumenata gospodarskog sustava i mjera gospodarske politike na razvoj ponude i pružanje turističkih i ugostiteljskih usluga i poslovanje turističkih i ugostiteljskih gospodarskih subjekata; uvjete obavljanja turističke i ugostiteljske djelatnosti, praćenje i analiziranje kvalitete turističke ponude, turističkih i ugostiteljskih usluga, uvođenje međunarodnih standarda kvalitete ponude smještaja i usluga; kategorizaciju turističkih i ugostiteljskih objekata; unapređivanje turističke i ugostiteljske djelatnosti.
Ministarstvo turizma obavlja inspekcijske poslove u području ugostiteljske djelatnosti i pružanja usluga u turizmu, osim nadzora nad naplatom proračunskih i ostalih prihoda koji su utvrđeni u djelokrugu Ministarstva financija.
Ministarstvo turizma obavlja poslove koji se odnose na sudjelovanje Republike Hrvatske u radu tijela Europske unije u područjima iz njegove nadležnosti.
Ministarstvo turizma obavlja i druge poslove koji su mu stavljeni u nadležnost posebnim zakonom.
5.5.2 Zadaće povezane s olakšicama
Osiguravati pravovremeno upoznavanje pružatelja turističkih usluga s olakšicama u zračnom prometu, a koje se odnose na granične, vizne i zdravstvene formalnosti u pogledu putovanja.
5.6 MINISTARSTVO VANJSKIH I EUROPSKIH POSLOVA
5.6.1 Opće zadaće
Zadaće Ministarstva vanjskih i europskih poslova obuhvaćaju obavljanje upravnih i drugih poslova koji se odnose na:
– predstavljanje Republike Hrvatske u drugim državama, međunarodnim organizacijama i na međunarodnim konferencijama
– aktivno sudjelovanje u jačanju međunarodne sigurnosti i suradnje
– zaštitu prava i interesa Republike Hrvatske i pravnih osoba sa sjedištem u Republici Hrvatskoj i hrvatskih državljana koji žive ili borave u inozemstvu, te promicanje njihovih veza s domovinom
– suradnju i pregovore s predstavnicima drugih država, međunarodnih organizacija i ostalih subjekata međunarodnog prava i međunarodnih odnosa, pripremu, sklapanje i izvršenje međunarodnih ugovora
– održavanje i razvijanje veza s misijama stranih država i međunarodnih organizacija u Republici Hrvatskoj
– koordiniranje poslova koji se odnose na predstavljanje i sudjelovanje Republike Hrvatske u radu tijela Europske unije te usklađivanje pravnog sustava Republike Hrvatske s pravnim sustavom Europske unije
– koordiniranje poslova vezanih uz pripremu stajališta za potrebe sudjelovanja Republike Hrvatske u radu NATO-a, te
– obavljanje drugih poslova stavljenih pravnim propisima u