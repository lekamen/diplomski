 stavka 1. ovoga članka korisnik mreže je dužan podnijeti zahtjev opskrbljivaču za prijenos ugovora o opskrbi krajnjeg kupca i/ili otkupljivaču za prijenos ugovora o otkupu električne energije.
Članak 7.
(1) U slučaju privremene obustave isporuke električne energije iz članaka 95., 96. i 103. ovih Općih uvjeta, koja traje dulje od pet godina, korisnik mreže gubi pravo na korištenje mreže.
(2) U razdoblju privremene obustave isporuke električne energije iz članaka 95., 96. i 103. ovih Općih uvjeta, koja traje dulje od tri mjeseca, korisnik mreže ne plaća naknadu za obračunsko mjerno mjesto.
(3) Operator sustava dužan je najkasnije 60 dana prije isteka razdoblja iz stavka 1. ovoga članka pisanim putem upozoriti korisnika mreže na mogućnost otkaza ugovora o korištenju mreže i gubitka prava na korištenje mreže.
(4) Priključak obračunskog mjernog mjesta na kojem je izgubljeno pravo na korištenje mreže može se demontirati, a ponovno priključenje na mrežu provodi se u skladu s propisom kojim se utvrđuju pojedinačni uvjeti priključenja novog korisnika mreže na mrežu operatora sustava.
Ugovor o otkupu električne energije
Članak 8.
(1) Proizvođač ili kupac s vlastitom proizvodnjom ne smije isporučivati električnu energiju u mrežu bez sklopljenog ugovora o otkupu električne energije.
(2) Ukoliko proizvođač ili kupac s vlastitom proizvodnjom nema sklopljen ugovor o otkupu električne energije tijekom pokusnog rada ili redovnog pogona postrojenja za proizvodnju električne energije, operator sustava nema financijskih obveza vezanih za proizvedenu i u mrežu isporučenu električnu energiju.
(3) U slučaju raskida ili prestanka važenja ugovora o otkupu električne energije, proizvođač ili kupac s vlastitom proizvodnjom dužan je o tome obavijestiti operatora sustava najkasnije osam dana prije dana raskida odnosno prestanka važenja ugovora o otkupu električne energije.
(4) U slučaju raskida ili prestanka važenja ugovora o otkupu električne energije, proizvođač ili kupac s vlastitom proizvodnjom dužan je operatoru sustava dostaviti novi ugovor o otkupu električne energije u roku od osam dana od dana sklapanja ugovora, u protivnom će operator sustava proizvođaču ili kupcu s vlastitom proizvodnjom privremeno obustaviti isporuku proizvedene električne energije u mrežu.
Ugovor o opskrbi krajnjeg kupca
Članak 9.
Uvjetima opskrbljivača za opskrbu električnom energijom osobito se uređuju:
– načini ugovaranja,
– sklapanje i sadržaj ugovora o opskrbi krajnjeg kupca,
– modeli isporuke i jedinične cijene električne energije za krajnje kupce iz kategorije kućanstvo,
– izbor načina plaćanja i uvjeti plaćanja,
– način informiranja o potrošnji električne energije i troškovima te davanju obavijesti o svim pravima koja se odnose na javne usluge,
– rokovi na koje se sklapa ugovor o opskrbi krajnjeg kupca te uvjeti obnove, promjene i raskida ugovora,
– uvjeti prekida usluge opskrbe električnom energijom,
– pravo korištenja podataka krajnjeg kupca i o krajnjem kupcu,
– prava i obveze opskrbljivača,
– prava i obveze krajnjeg kupca,
– način obračuna i naplate električne energije,
– ugovorna kazna,
– način podnošenja prigovora,
– način rješavanja sporova,
– način donošenja izmjena i dopuna uvjeta opskrbljivača za opskrbu električnom energijom.
Članak 10.
(1) Prava i obveze između opskrbljivača i krajnjeg kupca uređuju se ugovorom o opskrbi krajnjeg kupca.
(2) Sklapanje ugovora o opskrbi krajnjeg kupca mora biti utemeljeno na pravičnim i unaprijed poznatim uvjetima.
(3) Odredbe ugovora o opskrbi krajnjeg kupca moraju biti poštene te na jasan, jednostavan i nedvojben način obuhvaćati prava i obveze opskrbljivača i krajnjeg kupca, a opskrbljivač mora osigurati da su njegovom krajnjem kupcu uvjeti ugovora poznati unaprijed.
(4) Obavijesti o uvjetima ugovora o opskrbi krajnjeg kupca trebaju biti pružene prije njegovog sklapanja, a o svakoj promjeni uvjeta ugovora opskrbljivač je dužan obavijestiti krajnjeg kupca najkasnije 15 dana prije primjene.
(5) Ugovor o opskrbi krajnjeg