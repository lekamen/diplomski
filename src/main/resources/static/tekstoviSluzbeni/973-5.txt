 godine.
Članak 20.
Obvezna dokumentacija pri izvođenju letačkih operacija
Prilikom izvođenja letačkih operacija rukovatelj je odgovoran da sa sobom ima sljedeće dokumente:
(a) letački priručnik ili upute za upotrebu sustava bespilotnog zrakoplova,
(b) izvornik ili ovjerenu presliku odobrenja za izvođenje letačkih operacija, ako je primjenjivo,
(c) policu osiguranja, kada je primjenjivo,
(d) dodatno uz dokumente iz točaka (a) do (c) ovoga članka, za kategorije A i B letačkih operacija, dokaz o poznavanju primjenjivih zrakoplovnih propisa, psihofizičkoj sposobnosti i osposobljenosti za upravljanje tipom/modelom sustava bespilotnog zrakoplova u skladu s Dodatkom 4 ovoga Pravilnika, i
(e) dodatno uz dokumente iz točaka (a) do (c) ovoga članka, za kategorije C i D letačkih operacija:
i. Operativni priručnik
ii. Dokaz o osposobljenosti za upravljanje sustavom u skladu s Dodatkom 4 ovoga Pravilnika,
iii. Pilotsku dozvolu ili potvrdu o položenom teorijskom ispitu iz poznavanja pravila letenja koji provodi Agencija, i
iv. Dokaz o psihofizičkoj sposobnosti u skladu s Dodatkom 4 ovoga Pravilnika, za upravljanje sustavom bespilotnog zrakoplova.
Dodaci
Članak 21.
(1) Dodaci tiskani uz ovaj Pravilnik čine njegov sastavni dio.
(2) Dodaci iz stavka 1. ovoga članka su:
(a) Dodatak 1: Kategorije letačkih operacija
(b) Dodatak 2: Obrazac Izjave za izvođenje letačkih operacija sustavima bespilotnih zrakoplova
(c) Dodatak 3: Hazard log za UAS operacije
(d) Dodatak 4: Operativni i tehnički zahtjevi za izvođenje letačkih operacija
(e) Dodatak 5: Obrazac analize kvarova i njihovog utjecaja
Članak 22.
Stupanje na snagu
(1) Ovaj Pravilnik stupa na snagu osmog dana od dana objave u »Narodnim novinama«.
(2) Danom stupanja na snagu ovoga Pravilnika odredbe Pravilnika o projektiranju, prihvaćanju, gradnji i održavanju zrakoplova koji nisu u nadležnosti Europske agencije za sigurnost zračnog prometa (EASA) (»Narodne novine«, broj 40/12) prestaju se primjenjivati na:
(a) zrakoplovne modele,
(b) sustave bespilotnih zrakoplova koji se koriste za letačke operacije kategorija A, B i C, i
(c) sustave bespilotnih zrakoplova koji se koriste za letačke operacije kategorije D i kojima je operativna masa pripadajućeg bespilotnog zrakoplova manja od 5 kilograma.
Klasa: 011-01/15-01/56
Urbroj: 530-06-1-1-15-2
Zagreb, 24. travnja 2015.
Ministar pomorstva, prometa i infrastrukture dr. sc. Siniša Hajdaš Dončić, v. r.
Dodatak 1 – Dodatak 5
