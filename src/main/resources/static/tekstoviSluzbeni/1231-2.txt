 struke iz članka 36. Pravilnika o unutarnjem redu Ministarstva vanjskih i europskih poslova, a koji ispunjava ostale uvjete sukladno propisima službe vanjskih poslova.
Prvi diplomatski ispit polaže se u odgovarajućem sadržaju prilagođenom odredbama ovog Pravilnika i Pravilnika o unutarnjem redu Ministarstva vanjskih i europskih poslova kao preduvjet za upis u Jednogodišnji studij.
Smatra se da su položili prvi diplomatski ispit svi diplomati u službi vanjskih poslova koji su prošli odgovarajući klasifikacijski postupak iz članka 7. stavka 2. ovog Pravilnika.
Članak 15.
Završni stručni diplomatski ispit Jednogodišnjeg studija iz članka 8. stavka 3. ovog Pravilnika polaže se pred tročlanim povjerenstvom koje određuje glavni tajnik, na prijedlog načelnika Sektora, s popisa članova ispitnih povjerenstava iz članka 19. stavka 3. ovog Pravilnika.
Tijekom Jednogodišnjeg studija polaznik izrađuje pisani rad tema kojeg se utvrđuje iz područja programa Jednogodišnjeg studija u suglasnosti s načelnikom Sektora i mentorom.
Mentor iz prethodnog stavka je jedan od predavača u Diplomatskoj akademiji, odnosno na Specijalističkom studiju diplomacije.
Nakon položenog završnog stručnog diplomatskog ispita, polazniku Jednogodišnjeg studija izdaje se potvrda o uspješno završenom studiju.
Članak 16.
Savjetnički ispit jedan je od uvjeta za stjecanje diplomatskih zvanja: savjetnik i viša diplomatska zvanja.
Savjetnički ispit mogu polagati profesionalni diplomati koji imaju zvanje I. tajnika i završen Jednogodišnji studij ili Specijalistički studij diplomacije.
Položen istovrsni studij u inozemnim diplomatskim akademijama, završen sveučilišni poslijediplomski studiji (strani ili domaći), u trajanju od najmanje godinu dana iz područja vanjske politike, međunarodnih odnosa i diplomacije, može se priznati kao uvjet za pristupanje savjetničkom ispitu, ukoliko takav studij svojim kvalitativnim sadržajem i obujmom odgovara Jednogodišnjem studiju ili Specijalističkom studiju diplomacije.
O sukladnosti programa iz prethodnog stavka prosuđuje kolegij koji čine načelnik Sektora i voditelji službi u Sektoru. Nakon pozitivnog mišljenja kolegija, u programe takvih studija izvršit će uvid i članovi Vijeća te dati svoje mišljenje o sukladnosti programa, kao i mogućnosti da kandidat pristupi savjetničkom ispitu bez završenog Jednogodišnjeg studija ili Specijalističkog studija diplomacije.
Članak 17.
Savjetnički ispit se sastoji od pisanog i usmenog dijela.
Pisani dio ispita iz stavka 1. ovog članka sastoji se u izradi pisanog rada u dogovoru s mentorom, na temu iz područja vanjske politike, međunarodnih odnosa i diplomacije, a u skladu s nekim od područja rada službe vanjskih poslova.
Mentor je stručna osoba iz redova predavača u Diplomatskoj akademiji iz članka 3. stavka 1. ovog Pravilnika.
Vijeće, na prijedlog načelnika Sektora, utvrđuje popis tema i mentora koje kandidat može odabrati za ispit iz stavka 1. ovog članka, te daje suglasnost na izbor mentora.
Sve uprave Ministarstva, Glavno tajništvo i ostale samostalne ustrojstvene jedinice Ministarstva, dužne su u skladu s prioritetima vanjske politike Republike Hrvatske predložiti popis aktualnih tema iz područja svojega rada i dostaviti Diplomatskoj akademiji najkasnije do 1. srpnja svake godine.
Temu pisanog rada iz stavka 2. ovog članka, na prijedlog kandidata, odobrava povjerenstvo u sastavu: načelnik Sektora, mentor i još tri člana iz redova predavača u Diplomatskoj akademiji.
Prijedlog kandidata iz prethodnog stavka ovog članka sadrži sažetak rada, obrazloženje teme, sadržaj, opis metoda koje će koristiti u izradi rada, te literaturu koja se namjerava koristiti.
Članak 18.
Pisani rad iz članka 17. stavka 2. ovog Pravilnika svojom strukturom, sadržajem i obujmom (od 2 do 3 arka) slijedi opća stručna i znanstvena pravila i kriterije za izradu stručnog rada, uz obavezan kratak sadržaj (eng. abstract) i zaključni sažetak (eng. summary) na engleskom jeziku te popis korištene literature (bibliografija).
Pisani rad