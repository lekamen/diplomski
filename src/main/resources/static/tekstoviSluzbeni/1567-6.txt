 voditi odvojeno od imovine i obveza drugih djelatnosti Agencije.
(5) Agencija najmanje jednom godišnje, do kraja lipnja tekuće godine za prethodnu godinu, izrađuje izvještaj o radu sustava osiguranja depozita, koji uključuje u izvještaj o radu Agencije. Izvještaj o radu Agencije, zajedno s mišljenjem neovisnog vanjskog revizora, Agencija podnosi Hrvatskome saboru i Vladi Republike Hrvatske te ih objavljuje na svojim mrežnim stranicama.
Fond osiguranja depozita
Članak 13.
(1) Izvori sredstava fonda osiguranja depozita su:
1. inicijalne naknade za pristupanje sustavu osiguranja depozita
2. premije za osigurane depozite naplaćene od kreditnih institucija u skladu s odredbama ovoga Zakona
3. sredstva naplaćena u stečajnim postupcima nad kreditnim institucijama po osnovi isplate obeštećenja
4. sredstva od naplate preuzete imovine kreditnih institucija nad kojima je otvoren stečajni postupak
5. prihodi od ulaganja sredstava fonda osiguranja depozita i ostalih izvora.
(2) Iznimno od stavka 1. ovoga članka, Agencija može odlučiti da se premija za osigurane depozite prikuplja i u obliku neopozivih obveza plaćanja, a najviše do 30 % ukupnih sredstava fonda osiguranja depozita.
(3) Radi ispunjenja obveza Agencija je ovlaštena u ime i za račun fonda osiguranja depozita:
1. prikupiti sredstva izdavanjem dužničkih vrijednosnih papira
2. prikupiti sredstva zaduživanjem kod:
a) kreditnih institucija u zemlji i inozemstvu
b) institucionalnih investitora
c) državnog proračuna Republike Hrvatske
d) drugih sustava osiguranja depozita unutar Europske unije.
(4) Agencija se u ime i za račun fonda osiguranja depozita može zaduživati kod drugih sustava osiguranja depozita unutar Europske unije samo u slučaju:
1. nedostatka raspoloživih financijskih sredstava za ispunjenje svojih obveza u skladu s člankom 18. stavkom 2. ovoga Zakona
2. ako ni temeljem prikupljenih izvanrednih premija u skladu s člankom 14. stavkom 4. ovoga Zakona nije u mogućnosti ispuniti svoje obveze
3. ako će pozajmljena sredstva koristiti za podmirenje obveza u skladu s člankom 15. ovoga Zakona
4. ako prethodno nije u obvezi otplate zajma drugim sustavima osiguranja depozita
5. ako pozajmljeni iznos ne premašuje 0,5 % osiguranih depozita sustava osiguranja depozita u Republici Hrvatskoj
6. ako je temeljem redovitih i izvanrednih premija u mogućnosti otplatiti zajam i kamatu u roku od pet godina.
(5) Agencija će u slučaju pozajmljivanja iz stavka 4. ovoga članka osigurati prikupljanje premija na dovoljno visokoj razini koja će omogućiti postizanje ciljane razine iz članka 14. stavka 1. ovoga Zakona što je prije moguće.
(6) Agencija će obavijestiti EBA-u o traženom iznosu i razlozima zbog kojih smatra da su ispunjeni uvjeti za pozajmljivanje kod drugih sustava osiguranja depozita u skladu sa stavkom 3. ovoga članka.
(7) Ministar financija donijet će pravilnik radi usklađivanja sa smjernicom EBA-e, a kojom se pobliže uređuju obveze plaćanja.
Ciljana razina fonda osiguranja depozita
Članak 14.
(1) Sredstva fonda osiguranja depozita moraju iznositi najmanje 2,5 % iznosa ukupne visine osiguranih depozita svih kreditnih institucija s odobrenjem za rad u Republici Hrvatskoj, a prema revidiranim financijskim izvještajima za prethodnu godinu do 3. srpnja 2024.
(2) Iznimno od stavka 1. ovoga članka, ako sredstva fonda osiguranja depozita prijeđu minimalnu ciljanu razinu 2,5 % iznosa osiguranih depozita svih kreditnih institucija, visina premijske stope može biti određena i u nižem iznosu od iznosa utvrđenog u članku 21. stavku 7. ovoga Zakona, a o čemu odluku donosi Agencija uz prethodno mišljenje Hrvatske narodne banke.
(3) Ako su raspoloživa sredstva fonda osiguranja depozita smanjena na manje od 1,5 % iznosa ukupno osiguranih depozita, razina premije osiguranja bit će određena tako da se minimalna ciljana razina od 2,5 % ukupno osiguranih depozita može postići u roku od šest godina, o čemu odluku donosi Agencija uz prethodno mišljenje Hrvatske narodne banke.
(4) Ako raspoloživa sredstva 