 uvjete za registraciju kao natjecateljsko vozilo, Tehnička komisija HAKS-a upisuje u KNV napomenu »ZA REGISTRACIJU« te ovjerava istu. Obrazac KNV propisan je u Prilogu 2. koji je tiskan uz ovaj Pravilnik i njegov je sastavni dio.
(4) Natjecateljsko vozilo s napomenom iz stavka 3. ovog članka registrira se sukladno posebnom propisu koji uređuje registraciju vozila i produženje važenja prometne dozvole. Prilikom registracije vozila prilaže se preslik KNV, a njezin izvornik daje se na uvid.
(5) Tehnička ispravnost natjecateljskog vozila dokazuje se redovnim tehničkim pregledom koji sadržava osnovnu provjeru tehničke ispravnosti serijskih uređaja za označavanje i rasvjetu, uređaja za upravljanje, uređaja za kočenje, ovjesa osovina i kotača, te stanja vanjštine vozila i pričvršćenosti dijelova i uređaja na vanjštini vozila.
(6) Detaljniju uputu o provedbi redovnog tehničkog pregleda natjecateljskog vozila propisuje stručna organizacija ovlaštena za poslove organiziranja i jedinstvenog provođenja tehničkog pregleda vozila.
Članak 6.
KNV mora sadržavati najmanje sljedeće podatke:
1) ime, prezime ili naziv vlasnika vozila,
2) adresu ili sjedište vlasnika vozila,
3) jedinstveni broj registra/evidencije HAKS-a u kojoj se natjecateljsko vozilo vodi,
4) natjecateljsku kategorizaciju motornog vozila,
5) marku, tip i model tipno ili pojedinačno odobrenog vozila prije bilo koje preinake potrebne za natjecanje,
6) broj šasije,
7) obavezne preinake propisane Prilogom 1. ovoga Pravilnika, a koje su na vozilu utvrđene Pregledom,
8) popis tehničkih karakteristika koje su promijenjene u odnosu na podatke u prometnoj dozvoli,
9) posebne uvjete za prometovanje po javnim cestama, ako postoje.
Članak 7.
(1) Upravljanje natjecateljskim vozilom dopušteno je u svrhu:
– odlazak i dolazak s natjecanja i prometovanje na etapama natjecanja,
– odlazak i dolazak s ispitne / probne vožnje,
– odlazak i dolazak s Pregleda, popravka ili održavanja vozila.
(2) Pri upravljanju natjecateljskim vozilom na javnim prometnicama, u vozilu se uz licenciranog vozača smije nalaziti samo suvozač.
(3) U obavezne rubrike prometne dozvole natjecateljskog vozila upisuju se tehnički podaci tipno ili pojedinačno odobrenog vozila prije bilo koje preinake potrebne za natjecanje, u rubriku namjene vozila obavezno se upisuje »NATJECATELJSKO VOZILO«, a u napomenu prometne dozvole obavezno se upisuje jedinstveni broj KNV u obliku »HAKS-KNV BR. 123/1234«, gdje prvi broj označava redni broj u registru KNV HAKS-a, a drugi broj označava godinu u kojoj je KNV izdana. Tehničke karakteristike koje su promijenjene u odnosu na podatke u prometnoj dozvoli trebaju biti navedene u KNV.
(4) Pri prometovanju natjecateljskog vozila na javnim prometnicama (etapama), između brzinskih ispita natjecanja koja se odvijaju na prometnicama zatvorenim za javni promet, natjecateljsko vozilo mora biti označeno registarskim pločicama sukladno posebnim propisima. U okviru registriranih, službenih natjecanja, na brzinskim ispitima na kojima je javni promet privremeno obustavljen, s natjecateljskog vozila je dozvoljeno skinuti registarske pločice, ali ih je potrebno imati u vozilu.
(5) Za vrijeme vožnje na javnim prometnicama ili natjecanjima u vozilu se mora nalaziti KNV, licenca vozača i prometna dozvola vozila.
Članak 8.
(1) Vlasnik vozila, odnosno licencirani vozač dužan je bilo koje odstupanje od uvjeta propisanih u Prilogu 1. ovoga Pravilnika, kao i uvjeta odobrenih sukladno članku 7. stavku 3. ovoga Pravilnika, evidentirati u KNV podvrgavanjem vozila dodatnom Pregledu.
(2) Ako se ne postupi sukladno stavku 1. ovoga članka, KNV je nevažeća.
Članak 9.
Ovaj Pravilnik stupa na snagu 30 dana od dana objave u »Narodnim novinama«.
Klasa: 011-01/15-02/75
Urbroj: 530-05-1-1-2-1-5-1
Zagreb, 28. rujna 2015.
Ministar dr. sc. Siniša Hajdaš Dončić, v. r.
PRILOG 1 – PRILOG 2

