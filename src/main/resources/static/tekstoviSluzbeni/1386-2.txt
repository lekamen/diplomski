 ispostava lučke kapetanije na zahtjev vlasnika. Nakon obavljenog tehničkog pregleda lučka kapetanija/ispostava dužna je sastaviti zapisnik o tehničkom pregledu čamca.
(4) Tehničke preglede radi utvrđivanja sposobnosti za plovidbu čamaca za javne namjene i čamaca za gospodarske namjene, prijevoz putnika i stvari, obavlja Tehničko nadzorno tijelo na zahtjev vlasnika. Nakon obavljenog tehničkog pregleda Tehničko nadzorno tijelo dužno je izdati potvrdu o tehničkim podacima i pregledu čamca.
(5) Sadržaj zapisnika i potvrde iz stavka 3. i 4. ovoga članka dan je u prilogu 1. ovoga Pravilnika.
(6) Zabranjeno je korištenje čamca protivno namjeni određenoj tehničkim pregledom.
Članak 5.
(1) Vlasniku čamca upisanog u Upisnik čamaca za koji je tehničkim pregledom iz članka 4. stavka 3. i 4. ovoga Pravilnika utvrđena sposobnost za plovidbu, nadležna lučka kapetanija/ispostava izdat će dozvolu za plovidbu čamca, odnosno, ovjerit će valjanost ranije izdane dozvole za plovidbu čamca.
(2) Motorni čamac nije sposoban za plovidbu ako plovi s porivnim strojem snage veće od snage porivnog stroja upisanog u upisnik čamca, odnosno dozvolu za plovidbu čamca.
(3) Tehnički pregled čamca čiji vlasnik namjerava ploviti s porivnim strojem veće snage od snage porivnog stroja određene u EU Izjavi o sukladnosti, bez obzira na namjenu čamca, obavlja tijelo za ocjenjivanje sukladnosti na zahtjev vlasnika.
(4) Iznimno od odredbe stavka 1. ovoga članka, lučka kapetanija/ispostava može na zahtjev voditelja čamca izdati neupisanom čamcu privremeno odobrenje za plovidbu u trajanju do 30 dana zbog obavljanja probnih vožnji ili uplovljavanja u luku na čijem području se nalazi sjedište lučke kapetanije/ispostave u kojoj će se čamac upisati.
Članak 6.
Kada se plovila izuzeta od primjene Direktive upotrebljavaju za iznajmljivanje ili sportsko i rekreacijsko osposobljavanje, prilikom stavljanja na tržište takvih plovila u rekreacijske svrhe, primjenjuju se odredbe Direktive.
Članak 7.
(1) Motornim čamcima koji imaju snagu porivnog stroja jednaku ili manju od 5 kW, a koji se ne upisuju u upisnik čamaca, može upravljati osoba koja je osposobljena najmanje kao voditelj čamca kategorije A.
(2) Pored opreme propisane ovim Pravilnikom i Tehničkim pravilima, gliser mora imati sigurnosnu narukvicu, a kada vuče skijaša, padobranca ili drugu osobu, na gliseru mora biti ugrađen konveksni retrovizor.
(3) Osobe na osobnom plovilu na vodomlazni pogon (vodeni skuter) u plovidbi moraju imati na sebi prsluke za spašavanje i sigurnosne kacige. Osobno plovilo na vodomlazni pogon (vodeni skuter) od obvezne opreme mora imati sigurnosnu narukvicu, a ako im je namjena gospodarska, moraju imati i mogućnost daljinskog zaustavljanja s obale.
(4) Članovi posade čamaca za javne i gospodarske namjene, osim čamaca za iznajmljivanje radi sporta i rekreacije, dužni su u plovidbi nositi prsluke za spašavanje.
Članak 8.
(1) Na čamcu namijenjenom za prijevoz putnika mora uvijek na vidljivom mjestu biti ispisan najveći dopušteni broj putnika koji se smije prevoziti.
(2) Čamac namijenjen za prijevoz putnika koji prometuje na rijekama ili na stajaćim vodama na relacijama duljim od 500 metara, mora imati porivni stroj.
(3) Čamac za gospodarske namjene kod kojeg je najveći dopušteni broj osoba veći od 12, pored posade nije ovlašten prevoziti više od 12 putnika.
(4) Čamcem se ne smije prevoziti veći broj osoba od dopuštenog.
(5) Najveći dopušteni broj osoba utvrđen EU Izjavom o sukladnosti čamca uzima se kao važeći te nije podložan dodatnim provjerama i u pravilu se ne može povećavati.
(6) Čamcem duljine jednake ili manje od 2,5 metara mogu se istovremeno prevoziti najviše dvije osobe.
Članak 9.
(1) Lučka kapetanija/ispostava kojoj je prijavljena plovidbena nesreća čamca dužna je provesti istragu nesreće u slučajevima i na način utvrđen posebnim propisom.
(2) Vlasnik čamca koji je doživio plovidbenu nesreću ne smije staviti u plovidbu čamac dok nadležno tijelo ne obavi izvanredni tehnički pregled čamca ako