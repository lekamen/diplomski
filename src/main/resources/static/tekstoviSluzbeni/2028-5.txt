 porezu na promet nekretnina (»Narodne novine«, broj 69/97., 26/00., 153/02., 22/11. i 143/14.), i to:
– temeljne odredbe (članci 1. – 3.)
– predmet oporezivanja (članci 4. i 5.)
– porezni obveznik (članci 6. – 8.)
– porezna osnovica (članak 9.)
– porezna stopa (članak 10.)
– porezna oslobođenja (članci 11. – 13.)
15. Zakon o obveznom zdravstvenom osiguranju (»Narodne novine«, broj 80/13. i 137/13.), i to:
– opće odredbe (članci 1. – 3.)
– osigurane osobe (članci 7. – 16.)
– financiranje obveznoga zdravstvenog osiguranja (članci 72. – 86.)
– prekršajne odredbe (članci 149. – 153.)
16. Zakon o mirovinskom osiguranju (»Narodne novine«, broj 130/10. – pročišćeni tekst, 61/11., 114/11., 76/12.,112/13., 133/13., 157/13., 151/14. i 33/15.), i to:
– opće odredbe (članci 1. – 9.)
– vrste osiguranja, osigurane osobe i prava iz mirovinskog osiguranja (članci 10. – 36.)
– financiranje – doprinosi (članci 136., 140. i 146.)
– kazne (članci 168. – 170.)
Članak 23.
Pravne izvore za polaganje stručnoga ispita čine i sve izmjene i dopune propisa iz članaka 20., 21. i 22. ovog Pravilnika, kao i svi novi propisi iz područja iz kojih se polaže stručni ispit, a koji budu doneseni nakon stupanja na snagu ovog Pravilnika.
III. STRUČNA OBUKA
Članak 24.
Nakon položenog stručnog ispita provodi se stručna obuka osoba upisanih na listu B stečajnih upravitelja u trajanju od jedne godine radi stjecanja znanja, vještina i sposobnosti za učinkovito obavljanje dužnosti stečajnog upravitelja te stjecanja uvjeta za upis na listu A stečajnih upravitelja.
Članak 25.
(1) Stručna obuka obuhvaća obavljanje stručne prakse u trgovačkim sudovima, stručnu praksu uz mentora i završnu provjeru znanja pred Ispitnim povjerenstvom.
(2) Jedinstveni program stručne obuke iz stavka 1. ovog članka utvrđuje Ispitno povjerenstvo.
Stručna praksa u trgovačkim sudovima i stručna praksa uz mentora
Članak 26.
(1) Zahtjev za obavljanje stručne prakse u trgovačkim sudovima stečajni upravitelj podnosi predsjedniku nadležnog trgovačkog suda koji rješenjem određuje njezinu provedbu.
(2) Predsjednik nadležnog trgovačkog suda dužan je rješenje iz stavka 1. ovog članka donijeti u roku od 30 dana.
Članak 27.
(1) Tijekom obavljanja stručne prakse stečajni upravitelj mora prisustvovati na najmanje tri ispitna ročišta, tri izvještajna ročišta, tri ostale skupštine vjerovnika i tri završna ročišta.
(2) Potvrdu o obavljenoj stručnoj praksi stečajnom upravitelju izdaje ovlašteni službenik trgovačkog suda.
Članak 28.
(1) Stručna praksa stečajnog upravitelja uz mentora traje najmanje 96 sati.
(2) Listu mentora utvrđuje predsjednik nadležnog trgovačkog suda na prijedlog stečajnih sudaca toga suda. Na listu mentora može biti upisana osoba koja se nalazi na listi A stečajnih upravitelja.
(3) Mentor se stečajnom upravitelju dodjeljuje automatskim (elektroničkim) nasumičnim odabirom s liste mentora koja se vodi za svaki trgovački sud.
(4) Nakon obavljene stručne prakse mentor stečajnom upravitelju izdaje potvrdu.
(5) Mentori stečajnih upravitelja oslobođeni su obveze sudjelovanja u jednoj stručnoj radionici iz članka 32. ovog Pravilnika.
Završna provjera znanja
Članak 29.
(1) Nakon obavljene stručne prakse u trgovačkim sudovima i stručne prakse uz mentora stečajni upravitelj dužan je pristupiti završnoj pisanoj provjeri znanja pred Ispitnim povjerenstvom radi utvrđivanja osposobljenosti za obnašanje dužnosti stečajnog upravitelja.
(2) Završna provjera znanja sastoji se od izrade pisane radnje iz područja obuhvaćenog stručnom praksom, čiji sadržaj utvrđuje Ispitno povjerenstvo.
(3) Prijava za pristupanje završnoj provjeri podnosi se ministarstvu nadležnom za poslove pravosuđa. Prijavi se prilažu potvrde iz članka 27. stavka 2. i članka 28. stavka 4. ovog Pravilnika te dokaz o uplati troškova završne provjere znanja.
(4) O ispunjenosti uvjeta za pristupanje završnoj provjeri znanja ministarstvo nadležno za poslove pravosuđa odlučuje rješenjem.
(5) Troškove završne provjere znanja snosi stečajni upravitelj.