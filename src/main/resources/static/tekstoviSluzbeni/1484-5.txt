 ovjerene kod javnog bilježnika, da podnositelju i osobi ovlaštenoj po zakonu za zastupanje nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zloupotreba položaja i ovlasti, zloupotreba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca, izjave, ovjerene kod javnog bilježnika, da nakladnik nije poduzetnik u teškoćama u smislu članka 9. do 12. Smjernica Zajednice o državnim potporama za sanaciju i restrukturiranje poduzeća u teškoćama (2004/C 244/02., 2009/C 156/02. i 2012/C 296/02), potvrde (obavijesti) nadležnog tijela da mu je dodijeljena potpora male vrijednosti u 2012., 2013. i 2014. godini ili izjave ovjerene kod javnog bilježnika da su/nisu u razdoblju 2012., 2013. i 2014. godine dodijeljene potpore u određenom iznosu (izjava se nalazila na web- -stranicama AEM-a te ju je bilo potrebno ispuniti i ovjeriti kod javnog bilježnika) i statut medija.
Navedene isprave nisu smjele biti starije od 60 dana od dana objave javnog natječaja u »Narodnim novinama«.
Prema uvjetima raspisanog Javnog natječaja, sredstva Fonda ne mogu se dodijeliti: nakladnicima radija kojima je Vijeće za elektroničke medije izreklo opomenu u prethodnih 12 mjeseci i/ili koji su u prethodnih 12 mjeseci prekršajno kažnjeni na temelju pravomoćne sudske odluke zbog kršenja odredbi Zakona o elektroničkim medijima, nakladnicima koji nemaju statut medija, nakladnicima koji su poduzetnici u teškoćama u smislu članka 9. do 12. Smjernica Zajednice o državnim potporama za sanaciju i restrukturiranje poduzeća u teškoćama (2004/C 244/02., 2009/C 156/02. i 2012/C 296/02), nakladnicima kojima je naložen povrat nezakonite državne potpore ili se nalaze u postupku povrata potpore.
Vijeće je analiziralo i ocjenjivalo predložene programe pojedinog podnositelja sukladno kriterijima za dodjelu potpore koji su propisani Zakonom o elektroničkim medijima, Pravilnikom o Fondu za poticanje pluralizma i raznovrsnosti elektroničkih medija te Javnim natječajem broj 01/15 te obuhvaćaju:
1. Značenje radijskog programa za realizaciju tema iz članka 6. Pravilnika. Kriteriji se odnose na:
• značenje prijavljenog programskog usmjerenja emisije za ostvarivanje prava na javno informiranje i na obaviještenost svih državljana Republike Hrvatske, pripadnika hrvatskih nacionalnih manjina i zajednica u inozemstvu, te ostvarivanje prava nacionalnih manjina u Republici Hrvatskoj; ostvarivanje ljudskih prava i političkih prava građana te unaprjeđivanje pravne i socijalne države te civilnog društva; djecu i mlade ili su namijenjeni djeci i mladima; osobe s posebnim potrebama; očuvanje hrvatskoga nacionalnog i kulturnog identiteta; poticanje kulturnog i umjetničkog stvaralaštva, kulturu javnog dijaloga; razvoj obrazovanja, znanosti, umjetnosti i športa, zaštitu prirode, okoliša i ljudskog zdravlja, poticanje medijske pismenosti,
• razrađenost i obrazloženost relevantnosti teme i potreba ciljanih publika zbog kojih je ta tema u skladu s javnim interesom,
• izvornost ponuđenog sadržaja (do koje se mjere u okviru programa obrađuju teme koje nisu prisutne u ostalim medijima),
• predloženi sadržaj mora biti usmjeren javnosti i na širenje kritičkog mišljenja i prostora javnog dijaloga,
• ostvarena suradnja s drugim medijima, civilnim društvom i zainteresiranom javnošću koja je važna za prikupljanje relevantnih informacija i pripreme kvalitetnog medijskog sadržaja. Uspostavljeno partnerstvo s predstavnicima svih zainteresiranih dionika pripomaže stalnom i uspješnom poticanju proizvodnje medijskog sadržaja,
2. Kvaliteta i sadržajna inovativnost ponuđenog radijskog programa:
a) Sadržajna kvaliteta
• aktualnost
• profesionalnost (poštivanje novinarskih standarda i etike, pripremljenost za temu koja se