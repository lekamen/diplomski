 zakonodavnom tijelu biti uravnoteživanje suprotstavljenih interesa, kako bi se izbjeglo bilo kakvo opće, automatsko i neselektivno ograničenje’.9 20. Neovisnost sudstva temelj je vladavine prava. Vlasti mogu zlouporabiti kaznene postupke da bi se riješile protivnika. To bi bilo protivno članku 18. EKLJP-a, prema kojemu ‘ograničenja prava i sloboda dopuštena ovom Konvencijom neće se primjenjivati u druge svrhe osim onih za koje su propisana’.10 21. Kodeks dobre prakse u izbornim pitanjima, koji je izradila Venecijanska komisija, predviđa nešto detaljnije standarde:11 ‘i. dopušteno je propisati odredbu kojom će se pojedincima oduzeti njihovo pravo da biraju i budu birani, ali samo pod sljedećim kumulativnim uvjetima: ii. to mora biti propisano zakonom; iii. mora se poštovati načelo razmjernosti; uvjeti za oduzimanje pojedincima prava da budu kandidirani na izborima moraju biti blaži nego oni kojima im se oduzima pravo glasovanja; iv. oduzimanje se mora temeljiti ili na mentalnoj nesposobnosti ili na kaznenoj osudi za teško kazneno djelo; v. uz to, politička prava mogu se oduzeti ili mentalna nesposobnost utvrditi samo izričitom odlukom suda.’ 22. Polazeći od recentne prakse Europskog suda za ljudska prava, gore navedeni paragraf I.1.1. d.v. Kodeksa dobre prakse u izbornim pitanjima ne smije se uzeti doslovno, kao da zahtijeva posebnu presudu u svakom predmetu. 23. Venecijanska komisija također je navela kako ‘…nije neobično da se zbog kaznene osude za teško kazneno djelo pojedinci lišavaju prava kandidiranja na izborima. Međutim, to se može smatrati spornim ako se pasivno biračko pravo ne priznaje zbog bilo koje osude, neovisno o prirodi djela o kojem je riječ. Takva blanketna zabrana mogla bi biti u neskladu s Europskom konvencijom za zaštitu ljudskih prava i temeljnih sloboda (...) S druge strane, moglo bi biti neprimjereno uopće ne obuhvatiti (ili ne primijeniti) nikakvo ograničenje pravne mogućnosti da se biraju osobe koje su počinile kaznena djela (...)’.12 24. Temeljitije istraživanje o ograničenjima pasivnog biračkog prava na lokalnim izborima proveo je Kongres lokalnih i regionalnih vlasti Vijeća Europe13, ali su moguće razlike usporede li se (lokalni izbori) s parlamentarnim izborima, s obzirom na to da se članak 3. Protokola br. 1 uz Konvenciju ne primjenjuje na te (lokalne) izbore. 25. Preporuka je Kongresa da Odbor ministara pozove vlade država članica da preispitaju svoje domaće zakonodavstvo vezano uz lokalne i regionalne izbore, kako bi se osiguralo da one zemlje u kojima se trenutno primjenjuje automatska zabrana kandidiranja na izborima osobama koje su osuđene za određena kaznena djela (automatic ban on standing for election following certain criminal convictions), ponovo preispitaju svoje zakonodavstvo s ciljem da svaka odluka o pravnoj nemogućnosti da se bude biran (ineligibility) zahtijeva određenu sudsku odluku ograničenog trajanja, te da bude razmjerna težini počinjenog djela, u skladu s praksom Europskog suda za ljudska prava.14 Bilješke: 3 V. primjerice ESLJP Tănase protiv Moldavije, presuda [VV], zahtjev br. 7/08, 27. travnja 2010., § 154ff, Ždanoka protiv Latvije, presuda [VV], 16. ožujka 2006., zahtjev br. 58278/00, § 102., Hirst protiv Ujedinjenog Kraljevstva (br. 2), presuda [VV], 6. listopada 2005., zahtjev br. 74025/01, § 57. 4V. primjerice gore spomenuti predmet Hirst (br. 2); Scoppola (br. 3) protiv Italije, presuda [VV], 22. svibnja 2012., zahtjev br. 126/05, Anchugov i Gladkov protiv Rusije, presuda, 4. srpnja 2013., zahtjevi br. 11157/04 i 15162/05. 5O uvjetima ograničenja pasivnog biračkog prava v. primjerice Tănase, § 154. i dalje. 6Hirst (br. 2), § 74. 7Hirst (br. 2), § 82. 8Melnychenko protiv Ukrajine, presuda, 19. listopada 2004., zahtjev br. 17707/02, § 57; usporedi Paksas protiv Litve [VV], presuda, 6. siječnja 2011., zahtjev br. 34932/04, § 96. 9Scoppola (br. 3) protiv. Italije, presuda, 22. svibnja 2012., zahtjev br. 126/05, § 96. 10 U vezi s politički motiviranim progonima v.