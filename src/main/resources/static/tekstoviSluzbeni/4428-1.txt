 utvrditi predstavlja li odobravanje popusta od 10% na cijenu usluge ukopa ako se u trgovini pogrebne opreme tog poduzetnika kupi oprema za ukop, predviđeno Cjenikom pogrebnih usluga – Grad Virovitica od 23. studenoga 2015., zlouporabu vladajućeg položaja na mjerodavnom tržištu pružanja usluga ukopa na grobljima na području grada Virovitice, s posljedicom narušavanja tržišnog natjecanja na tržištu prodaje pogrebne opreme i pogrebnih potrepština na području grada Virovitice.
1.1. Rješenje o privremenoj mjeri
Agencija je, istovremeno s donošenjem zaključka o pokretanju postupka protiv Flore, donijela i rješenje o privremenoj mjeri klase: UP/I 034-03/2015-01/045, urbroja: 580-10/76-2016-009, u smislu članka 51. ZZTN-a, zbog opasnosti od nastanka značajne i nepopravljive štete, kako za takmace na tržištu prodaje pogrebne opreme i pogrebnih potrepština, tako i za opravdane interese krajnjih korisnika.
Flori je predmetnim rješenjem naloženo, sukladno članku 51. ZZTN-a, sljedeće: 1. da Cjenik pogrebnih usluga – Grad Virovitica od 23. studenoga 2015. privremeno stavi izvan snage u dijelu kojim se odobrava popust od 10% na cijenu usluga ukopa ako se u trgovini pogrebne opreme tog poduzetnika kupi oprema za ukop te 2. da prestane reklamirati popust od 10% na cijenu usluga ukopa ako se u trgovini pogrebne opreme tog poduzetnika kupi oprema za ukop, što podrazumijeva privremenu zabranu postavljanja, dijeljenja ili ostavljanja na vidljivim mjestima reklame takvog sadržaja odnosno uklanjanje s vidljivih mjesta svih postojećih plakata, letaka, podsjetnica i sl. koji sadrže takvu promociju.
Navedena privremena mjera određena je na rok od 6 (šest) mjeseci od dana dostave tog rješenja stranci.
Podneskom od 25. travnja 2016. Flora je dostavila dokaz o pravodobnom ispunjenju naloga iz točki I. i II. naprijed navedenog rješenja o privremenoj mjeri, na način da je, uz suglasnost Grada Virovitice objavljene u Službenom vjesniku Grada Virovitice br. 3/16., donijela Odluku o stavljanju izvan snage popusta od 10% na cijenu usluga ukopa pokojnika od 12. travnja 2016. Flora na rok od 6 (šest) mjeseci, čime je izmijenila Cjenik pogrebnih usluga – grad Virovitica od 20. listopada 2015. na način da iz njega izbacuje u cijelosti napomenu koja se nalazila ispod tablice s cijenama, a koja glasi, cit.:
»NAPOMENA: Odobravamo popust od –10% na cijenu usluga iz stavka 1., 2., 3., 20. i 21. Popust se odobrava kupcu u našoj trgovini pogrebne opreme kada se kupi sljedeća oprema za ukop:
– drveni lijes, limeni lijes, tekstil za lijes i nadgrobni znak (za ukop u grobnicu)
– drveni lijes, tekstil za lijes i nadgrobni znak (za ukop u grob)
– lijes za kremiranje, vreća za kremiranje, urna i nadgrobni znak (za ukop urne).«
Navedeni cjenik sastavni je dio predmetne Odluke.
2. Prijedlog preuzimanja obveza od strane poduzetnika
U predmetnom slučaju Flora je ubrzo nakon pokretanja postupka u podnesku zaprimljenom 6. lipnja 2016. podnijela Agenciji konkretan prijedlog za preuzimanje obveze izvršenja određenih mjera i uvjeta kako bi se otklonili mogući negativni učinci njenog postupanja ili propuštanja postupanja na tržišno natjecanje.
Flora je predložila da Agencija prihvati njenu Odluku od 3. lipnja 2016. o trajnoj obustavi popusta od 10% na cijenu usluga ukopa pokojnika ako kupac u trgovini pogrebne opreme Flore kupi opremu za ukop te da se ista Odluka objavi na službenoj internetskoj stranici poduzetnika, kao mjeru dostatnu za otklanjanje mogućih negativnih učinaka i ponovnu uspostavu tržišnog natjecanja na mjerodavnom tržištu prodaje pogrebne opreme i pogrebnih potrepština na području grada Virovitice, kako je navedeno u točki I. izreke ovog rješenja.
Agencija je posebnim rješenjem od 15. lipnja 2016. ukinula privremenu mjeru određenu rješenjem od 4. travnja 2016., budući da je trajnom izmjenom spornog Cjenika predmetno rješenje o privremenoj mjeri izgubilo svoju svrhu odnosno prestali su postojati objektivno opravdani razlozi radi kojih je privremena mjera bila određena