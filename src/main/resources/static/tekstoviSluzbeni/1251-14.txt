 osposobljavanja,
c) cilj i zadaće osposobljavanja,
d) didaktičko metodičke upute,
e) popis stručne literature koja se koristi tijekom osposobljavanja,
f) oprema za komunikaciju, i
g) razradu osposobljavanja.
(3) Odgovorni rukovoditelj mora potpisom ovjeriti izjavu kojom potvrđuje:
a) da je program osposobljavanja usklađen s primjenjivim propisima, i
b) da će provoditi osposobljavanje u skladu s odobrenim programom osposobljavanja.
(4) Razrada teorijskog osposobljavanja mora obuhvatiti najmanje sljedeće:
a) detaljnu razradu nastavnih cjelina u skladu s primjenjivim propisima, i
b) razradu satnica po pojedinoj nastavnoj cjelini.
(5) Razrada praktičnog osposobljavanja mora obuhvatiti detaljnu razradu praktičnih vježbi.
(6) Detaljna razrada praktičnih vježbi mora obuhvatiti najmanje sljedeće:
a) razradu skokova,
b) zadaću vježbe,
c) elemente vježbe,
d) način izvođenja vježbe,
e) meteorološke uvjete za izvođenje vježbe, i
f) ocjenu uspješnosti svladavanja vježbe.
(7) Organizacija za osposobljavanje mora kontinuirano održavati usklađenost programa osposobljavanja s primjenjivim propisima i silabusima.
(8) Program osposobljavanja mora biti dostupan svim osobama uključenim u osposobljavanje.
GLAVA IV. INFRASTRUKTURA, PADOBRANI I OPREMA
Infrastruktura organizacije, oprema i učila
Članak 74.
(1) Organizacija za osposobljavanje mora osigurati infrastrukturu, opremu i učila potrebna za provođenje odobrenog osposobljavanja, što uključuje odgovarajući prostor za:
a) provedbu teorijskog osposobljavanja,
b) rukovodeće osobe i osobe za osposobljavanje, i
c) spremanje padobrana, kao i druge opreme koja se koristi za osposobljavanje.
(2) Prostor za provedbu teorijskog osposobljavanja mora biti primjeren broju učenika i prikladan za korištenje opreme i učila koja se koriste u osposobljavanju.
(3) Literatura potrebna za teorijsko i praktično osposobljavanje mora biti dostupna svim osobama uključenim u osposobljavanje.
Oprema za komunikaciju
Članak 75.
Organizacija za osposobljavanje mora procijeniti potrebu i osigurati, ako je potrebno, prikladnu opremu za komunikaciju u svrhu nesmetane komunikacije između osobe za osposobljavanje i učenika.
GLAVA V. DOKUMENTACIJA ORGANIZACIJE
Praćenje osposobljavanja i napredovanja učenika
Članak 76.
(1) Organizacija za osposobljavanje mora osigurati sustav praćenja teorijskog i praktičnog osposobljavanja, kao i napredovanja učenika.
(2) Organizacija za osposobljavanje mora osigurati da je osoba za osposobljavanje upoznata sa statusom teorijskog i praktičnog osposobljavanja, kao i napredovanja učenika.
(3) Osoba za osposobljavanje ne smije započeti osposobljavanje učenika prije nego što se upozna sa statusom teorijskog i praktičnog osposobljavanja, kao i napredovanja učenika.
Provođenje teorijskog ispita
Članak 77.
(1) Organizacija za osposobljavanje mora osigurati sustav provođenja teorijskog ispita.
(2) Teorijski ispit za stjecanje dozvole padobranca i ovlaštenja mora obuhvatiti provjeru znanja iz predmeta za teorijsko osposobljavanje kako je propisano ovim Pravilnikom.
Osposobljavanje učenika koji je započeo osposobljavanje u drugoj organizaciji
Članak 78.
Osposobljavanje učenika koji je započeo osposobljavanje u nekoj drugoj organizaciji za osposobljavanje provodi se prema razlici programa osposobljavanja, koju je prema proceduri utvrdila organizacija za osposobljavanje u kojoj se nastavlja osposobljavanje.
Dokumentacija organizacije
Članak 79.
(1) Organizacija za osposobljavanje mora osigurati vođenje dokumentacije koja se sastoji od najmanje sljedećeg:
a) dosjea rukovodećih osoba i osoba za osposobljavanje,
b) dosjea učenika,
c) registra osposobljavanja učenika,
d) potvrda o završenom osposobljavanju, i
e) izvješća o osposobljavanju.
(2) Organizacija za osposobljavanje može voditi dokumentaciju u pisanom i/ili elektroničkom obliku.
Dosje rukovodećih osoba i osoba za osposobljavanje
Članak 80.
Dosje odgovornog rukovoditelja, voditelja osposobljavanja i osoba za osposobljavanje mora sadržavati najmanje