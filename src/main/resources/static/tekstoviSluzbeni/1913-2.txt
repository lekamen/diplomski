 naknadu ne koristi ili neće koristiti za zadovoljavanje potrebe prehrane djeteta koje je član kućanstva korisnika zajamčene minimalne naknade, nadležni ured državne uprave u županiji, odnosno nadležni ured Grada Zagreba će na temelju obavijesti centra za socijalnu skrb iz članka 29.a stavka 6. ovoga Zakona odrediti da se zajamčena minimalna naknada djelomično izravno uplati obrazovnoj ustanovi na ime troška toplog obroka učenika koji je član kućanstva korisnika zajamčene minimalne naknade.«.
Članak 13.
U članku 35. stavku 1. riječi: »centru za socijalnu skrb« zamjenjuju se riječima: »nadležnom tijelu iz članka 100. stavka 2. ovoga Zakona«.
U stavku 2. riječi: »centar za socijalnu skrb« zamjenjuju se riječima: »nadležno tijelo iz članka 100. stavka 2. ovoga Zakona«.
Članak 14.
U članku 37. stavku 5. iza riječi: »o prihodu« dodaju se riječi: »i imovini«, a iza riječi: »omogućio« dodaju se riječi: »uredu državne uprave u županiji, odnosno nadležnom uredu Grada Zagreba ili«.
Članak 15.
U članku 38. stavku 1. iza riječi: »Centar za socijalnu skrb« stavlja se zarez i dodaju riječi: »ured državne uprave u županiji, odnosno nadležni ured Grada Zagreba«.
U stavku 2. iza riječi: »centara za socijalnu skrb« stavlja se zarez i dodaju riječi: »ureda državne uprave u županiji, odnosno nadležnog ureda Grada Zagreba«.
U stavku 4. riječi: »Centar za socijalnu skrb« zamjenjuju se riječima: »Ured državne uprave u županiji, odnosno nadležni ured Grada Zagreba«.
U stavku 5. riječi: »centar za socijalnu skrb« zamjenjuju se riječima: »ured državne uprave u županiji, odnosno nadležni ured Grada Zagreba«.
Članak 16.
U članku 39. stavci 1. i 2. brišu se.
Dosadašnji stavak 3. postaje stavak 1.
U dosadašnjem stavku 4., koji postaje stavak 2., riječi: »stavka 3.« zamjenjuju se riječima: »stavka 1.«.
Dosadašnji stavak 5. postaje stavak 3.
U dosadašnjem stavku 6., koji postaje stavak 4., te u dosadašnjem stavku 7., koji postaje stavak 5., riječi: »stavka 5.« zamjenjuju se riječima: »stavka 3.«.
U dosadašnjem stavku 8., koji postaje stavak 6., riječi: »Centar za socijalnu skrb« zamjenjuju se riječima: »Ured državne uprave u županiji, odnosno nadležni ured Grada Zagreba«.
Iza dosadašnjeg stavka 9., koji postaje stavak 7., dodaje se stavak 8. koji glasi:
»(8) Odredbe stavaka 1. do 7. ovoga članka ne odnose se na osobe iz članka 24. stavka 2. ovoga Zakona.«.
Članak 17.
U članku 41. stavku 3. riječi: »članku 30. stavku 1.« zamjenjuju se riječima: »članku 30. stavcima 1. i 2.«.
Članak 18.
U članku 42. stavku 1. riječi: »članka 30. stavka 1.« zamjenjuju se riječima: »članka 30. stavaka 1. i 2.«.
Članak 19.
U članku 54. stavku 2. podstavak 4. briše se.
Dosadašnji podstavak 5. postaje podstavak 4.
Članak 20.
U članku 57. stavku 2. podstavak 6. briše se.
Dosadašnji podstavci 7. i 8. postaju podstavci 6. i 7.
Članak 21.
U članku 64. stavku 2. ispred riječi: »osobe« dodaje se riječ: »roditelja«.
Članak 22.
U članku 83. stavku 5. riječi: »šest sati tjedno, a ne više od dva sata dnevno.« zamjenjuju se riječima: »dvanaest sati tjedno, od čega najviše šest sati individualno, a ostalo u grupi.«.
Iza stavka 5. dodaje se novi stavak 6. koji glasi:
»(6) Djetetu s teškoćama u razvoju, odnosno odrasloj osobi s invaliditetom iz jednoroditeljske obitelji čijem je roditelju priznato pravo na status roditelja njegovatelja usluga iz stavka 5. ovoga članka može se priznati u obitelji korisnika do pet sati tjedno, a kod pružatelja usluga iz stavka 4. ovoga članka do osamnaest sati tjedno, od čega najviše šest sati individualno, a ostalo u grupi.«.
Dosadašnji stavci 6. i 7. postaju stavci 7. i 8.
Članak 23.
Iza članka 94. dodaju se naslov iznad članka i članak 94.a koji glase:
»12. Naknada za ugroženog kupca energenata
Članak 94.a
(1) Pravo na naknadu za ugroženog kupca energenata priznaje se samcu ili kućanstvu koji ispunjava kriterije za stjecanje statusa ugroženog kupca koji su propisani propisima kojima se uređuje energetski sektor.
(2) Centar za socijalnu skrb će na zahtjev osobe 