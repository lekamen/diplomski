7 22.01.2016 Pravilnik o uvjetima za stjecanje i provjeru stručnih znanja potrebnih za obavljanje poslova ovlaštenog aktuara
HRVATSKA AGENCIJA ZA NADZOR FINANCIJSKIH USLUGA
104
Na temelju članka 186. stavka 4. Zakona o osiguranju (»Narodne novine« broj 30/15) i članka 55. stavka 4. Zakona o mirovinskim osiguravajućim društvima (»Narodne novine« broj 22/14), Hrvatska agencija za nadzor financijskih usluga na sjednici Upravnog vijeća održanoj 15. siječnja 2016. donijela je
PRAVILNIK
O UVJETIMA ZA STJECANJE I PROVJERU STRUČNIH ZNANJA POTREBNIH ZA OBAVLJANJE POSLOVA OVLAŠTENOG AKTUARA
Opće odredbe
Članak 1.
(1) Ovim Pravilnikom propisuju se uvjeti za stjecanje i provjeru stručnih znanja potrebnih za dobivanje ovlaštenja za obavljanje poslova ovlaštenog aktuara.
(2) Osobama koje uspješno polože ispite za provjeru stručnih znanja potrebnih za dobivanje ovlaštenja za obavljanje poslova ovlaštenog aktuara Hrvatska agencija za nadzor financijskih usluga (dalje u tekstu: Agencija) izdat će Uvjerenje o uspješno obavljenoj provjeri stručnih znanja potrebnih za obavljanje poslova ovlaštenog aktuara.
Stručna znanja potrebna za obavljanje poslova ovlaštenog aktuara
Članak 2.
(1) Stručna znanja potrebna za obavljanje poslova ovlaštenog aktuara dokazuju se uspješno položenim ispitima iz sljedećih predmeta:
1. Obvezni ispiti:
– Vjerojatnost i matematička statistika
– Financijska matematika
– Stohastičko modeliranje
– Ekonomija
– Modeli doživljenja
– Aktuarska matematika I
– Aktuarska matematika II
– Investiranje i upravljanje imovinom
– Životno osiguranje
– Neživotno osiguranje
– Mirovinsko osiguranje
– Zdravstveno osiguranje.
2. Dodatni obvezni ispiti:
– Praksa osiguranja i mirovinskog osiguranja u Republici Hrvatskoj
– Profesionalizam aktuarske struke
– Pravo osiguranja i mirovinskog osiguranja u Republici Hrvatskoj
– Računovodstvo osiguranja i mirovinskog osiguranja u Republici Hrvatskoj.
(2) Obvezni ispiti iz stavka 1. točke 1. ovoga članka polažu se u okviru poslijediplomskog specijalističkog studija aktuarske matematike na Prirodoslovno-matematičkom fakultetu – Matematički odsjek Sveučilišta u Zagrebu ili drugoj instituciji ako je ispunjen uvjet iz članka 5. stavka 1. točke 3. ovoga Pravilnika.
(3) Dodatni obvezni ispiti iz stavka 1. točke 2. ovoga članka (dalje u tekstu: Dodatni ispiti) polažu se pred Komisijom za provjeru stručnih znanja za obavljanje poslova ovlaštenog aktuara (dalje u tekstu: Komisija).
(4) Agencija će na svojoj mrežnoj stranici objaviti detaljni sadržaj Dodatnih ispita te literaturu potrebnu za polaganje istih.
Komisija
Članak 3.
(1) Komisija se sastoji od pet članova od kojih je jedan predsjednik. Predsjednika i članove Komisije za svaki ispitni rok posebnom odlukom imenuje Agencija.
(2) Komisija je u obvezi tijekom postupka održavanja Dodatnih ispita jamčiti tajnost podataka.
(3) Članovi Komisije određuju popis pitanja i zadataka Dodatnih ispita koji odobrava Agencija.
(4) Članovi Komisije primaju naknadu za svoj rad, koju utvrđuje Agencija Odlukom, a isplaćuje se iz sredstava Agencije.
Obrazovni program za Dodatne ispite
Članak 4.
(1) Agencija može organizirati obrazovni program za Dodatne ispite (dalje u tekstu: obrazovni program).
(2) Agencija može obrazovni program organizirati samostalno ili u suradnji s drugim institucijama.
(3) Agencija na svojoj mrežnoj stranici objavljuje detalje obrazovnog programa.
(4) Obrazovnom programu može pristupiti osoba koja je podnijela zahtjev za pohađanje obrazovnog programa i koja je podmirila naknadu pohađanja obrazovnog programa.
(5) Zahtjev za pohađanje obrazovnog programa podnosi se Agenciji na Obrascu AKTUAR – 1 koji je sastavni dio ovoga Pravilnika.
(6) Agencija nakon prikupljenih zahtjeva utvrđuje listu kandidata za pohađanje obrazovnog programa. Lista kandidata objavljuje se na mrežnoj stranici Agencije, objavom šifre kandidata navedene u zahtjevu za polaganje ispita.
(7) Ako se prema procjeni Agencije ne prijavi dovoljan broj kandidata za pohađanje obrazovnog