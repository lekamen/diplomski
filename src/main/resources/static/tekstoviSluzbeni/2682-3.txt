 svog brata Crvenom križu u Bujama, te da je dala i izjavu u o nestanku svog brata u PP Umag.
Ovo Državno odvjetništvo zatražilo je od Policijske uprave Istarske dostavljanje prikupljene dokumentacije, iz koje proizlazi da je dana 01. rujna 2006., u PP Umag, osobno pristupila nepozvana Ljubica Anđelković iz Novigrada i podnijela prijavu o nestanku svog brata Gorana Đukića. Temeljem razgovora sa Ljubicom Anđelković, prikupljene su druge obavijesti, pa je tako obavljen razgovor sa Dragom Penava, Hasanom Mustićem i Antonom Jankovićem. Također su izvršene provjere u Ministarstvu obrane RH – Područni ured Pazin. Obavljeni su obavijesni razgovori sa Pinom Valenta, Hasanom Mustićem, Marijanom Opačekom i Mirjanom Stabile te Antonom Jankovićem, Zvonkom Ponjavićem, Mijom Ponjavićem, Franjom Šimičevićem (prilog – kopija posebnog izvješća PU Istarske)
Iz obavijesnog razgovora obavljenog dana 01. rujna 2006., s Ljubicom Anđelković proizlazi da je njen brat Goran Đukić zajedno sa Brankom Đukićem tijekom 1992. godine radio u staklarskoj radionici 'Mustić' u Novigradu. Dana 18. kolovoza 1992., u radionicu su pristupili policijski službenici Frane Šimičević i Janko Šuster te su odveli njenog brata i Branka Đukića u PP Umag pod izgovorom da isti moraju ići braniti BIH iz razloga što su isti državljani BIH. Isti su zajedno sa Marjanom Opaček i osobom pod nadimkom Pepsi kombi vozilom iz PP Umag prebačeni do Luke Rijeka gdje su ukrcani na trajekt za Split. Za vrijeme plovidbe njezin brat i Branko Đukić bili su izdvojeni od ostalih državljana BIH te su od strne pratnje, najvjerojatnije vojnih osoba bili fizički maltretirani te da su im uzeti osobni dokumenti. Dolaskom u Split ukrcani su na autobus zajedno sa ostalim državljanima BIH te odvezeni u mjesto Grude. Branko Đukić vratio se iz BIH te joj je rekao da nezna gdje je završio njezin brat goran Đukić i ostali. (prilog – bilješka)
Iz obavijesnog razgovora sa Dragom Penava proizlazi da je isti bio zaposlen u staklarskoj radionici Mustić. U kolovozu 1992. godine u radnju su došli dvojica policajaca za koje nezna kao se zovu te su tražili osobne dokumente zaposlenika pa tako i njega. Tom prilikom su utvrdili da Goran i Branko Đukić nemaju prijavljeno prebivalište na području RH nakon čega su ih odveli. Poznato mu je da se nakon mjesec dva u Novigradu pojavio Branko Đukić, dok Gorana nije bilo. Pogovorom je saznao da je navodno Branko Đukić pobjegao negdje u Posušju, također mu je poznato da isti sada živi u Italiji.
Mustić Hasan, vlasnik staklarske radnje navodi da su 1992. godine kod njega radili Goran Đukić i Branko Đukić. Navodi da su ga dana 18. kolovoza 1992. godine obavijestili da su u radnju došli policajci od kojih je jedan bio Frane Šimičević dok za drugog nezna kako se zove te da su Gorana i Branka Đukića odveli u PP. Kasnije je javnim pogovorom saznao da su ih, jer nisu imali prijavljeno prebivalište na području RH, odveli brodom zajedno sa drugim osobama njihovog statusa u BIH. Mjesec dana nakon tog događaja da ga je nazvala nepoznata osoba najvjerojatnije iz Posušja koji su se predstavili kao pripadnicima 'paragine' postrojbe te pitali da li poznaje Gorana i Branka Đukića nakon što je predmetni odgovorio da ih poznaje rekli su mu da ishodi njihove dokumente i da dođe po njih u Posušje. Isti je to i učinio i poslao jednog svog radnika u Posušje gdje je isti našao samo Branka Đukića i doveo ga natrag u Novigrad dok Gorana Đukića nije pronašao.
Iz obavijesnog razgovora sa Antonom Jankovićem dana 12. veljače 2007., proizlazi da je lijekom 1992. godine bio na području Novigrada te iako je po nacionalnosti Hrvat nije uspio pribaviti svu dokumentaciju. U to vrijeme civilna policija privodila je sve osobe s područja BIH, a koje su se bez dokumenata nalazile u Istri, tako da je jednog jutra privela i njega najprije u Umag odakle su autobusima prebačeni u Rijeku gdje su ih nastavno ukrcali na jedan putnički brod za Split. U Splitu da su ih iskrcali gdje je rađen jedan vid selekcije pa je on