2 07.01.2015 Pravilnik o izmjenama i dopunama Pravilnika o poticajima pri zapošljavanju osoba s invaliditetom
MINISTARSTVO RADA I MIROVINSKOGA SUSTAVA
48
Na temelju članka 29. stavka 2. Zakona o profesionalnoj rehabilitaciji i zapošljavanju osoba s invaliditetom (»Narodne novine«, broj 157/13 i 152/14), ministar nadležan za rad donosi
PRAVILNIK
O IZMJENAMA I DOPUNAMA PRAVILNIKA O POTICAJIMA PRI ZAPOŠLJAVANJU OSOBA S INVALIDITETOM
Članak 1.
U Pravilniku o poticajima pri zapošljavanju osoba s invaliditetom (»Narodne novine«, broj 44/14) u članku 1. ispred riječi: »Ovim« dodaje se oznaka: »(1)«.
Iza stavka 1. dodaju se stavci 2., 3. i 4. koji glase:
»(2) Poticaji pri zapošljavanju osoba s invaliditetom propisani ovim Pravilnikom isplaćivat će se na temelju pravila o državnim potporama sukladno Uredbi Komisije (EU) br. 651/2014 od 17. lipnja 2014. o ocjenjivanju određenih kategorija potpora spojivima s unutarnjim tržištem u primjeni članaka 107. i 108. Ugovora o funkcioniranju Europske unije (Službeni list Europske unije L 187, 26. 6. 2014. – u daljnjem tekstu: Uredba o općem skupnom izuzeću).
(3) Iznimno, Zavod može donijeti odluku da za pojedine namjene iz ovoga Pravilnika, umjesto državnih potpora iz Uredbe o općem skupnom izuzeću, dodijeli potpore male vrijednosti sukladno Uredbi Komisije (EU) br. 1407/2013 od 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore (Službeni list Europske unije L 352, 24. 12. 2013.). Za dodjelu potpora male vrijednosti, Zavod će donijeti poseban program koji će naročito sadržavati:
– namjenu,
– tko ne može biti primatelj potpore,
– vrijeme trajanja programa,
– najviši iznos potpore,
– instrument dodjele potpore,
– odredbe o zbrajanju potpore,
– odredbe o praćenju i transparentnosti potpore.
(4) Za vrijeme trajanja programa koji je odobren temeljem Uredbe o općem skupnom izuzeću, za iste namjene neće se donositi program o dodjeli potpora male vrijednosti.«.
Članak 2.
Iza članka 1. dodaje se članak 1.a koji glasi:
»Članak 1.a
(1) Poticaje pri zapošljavanju osoba s invaliditetom propisane ovim Pravilnikom ne mogu ostvariti tijela državne uprave, tijela sudbene vlasti, tijela državne vlasti i druga državna tijela, tijela jedinica lokalne i područne (regionalne) samouprave, javne službe, javne ustanove, izvanproračunski i proračunski fondovi, pravne osobe u vlasništvu ili u pretežitom vlasništvu Republike Hrvatske, pravne osobe u vlasništvu ili pretežitom vlasništvu jedinica lokalne i područne (regionalne) samouprave, te pravne osobe s javnim ovlastima.
(2) Iznimno, tijela iz stavka 1. ovoga članka mogu ostvariti pravo na sufinanciranje troškova prilagodbe uvjeta rada za osobu s invaliditetom i pravo na sufinanciranje troškova stručne podrške.«.
Članak 3.
U članku 4. iza stavka 2. dodaju se stavci 3. i 4. koji glase:
»(3) Ovisno o tome da li se radi o ugovoru o radu za puno ili nepuno radno vrijeme, za izračun subvencije plaće primjenjuje se razmjeran dio osnovice, i to:
– za radno vrijeme od 20 do 24 sata tjedno, 50% osnovice
– za radno vrijeme od 25 do 29 sati tjedno, 62,5% osnovice
– za radno vrijeme od 30 do 34 sati tjedno, 75% osnovice
– za radno vrijeme od 35 do 39 sati tjedno, 87,5% osnovice
– za radno vrijeme od 40 i više sati tjedno, 100% osnovice.
(4) U slučaju da je radni odnos nastupio do i uključujući 15. dan u mjesecu poslodavac ima pravo na subvenciju plaće za taj mjesec, a ako je radni odnos nastupio nakon 15. dana u mjesecu poslodavac nema pravo na subvenciju plaće za taj mjesec.«.
Članak 4.
U članku 6. stavak 1. mijenja se i glasi:
»(1) Radi ostvarivanja prava na subvenciju plaće iz članka 4. stavka 1. ovoga Pravilnika, poslodavac koji zapošljava osobu s invaliditetom na otvorenom tržištu rada, odnosno osoba s invaliditetom koja se samozapošljava može podnijeti Zavodu zahtjev za subvenciju plaće nakon što je osoba s invaliditetom zaposlena i ako je nalazom i mišljenjem centra utvrđena potreba za potporom putem subvencije