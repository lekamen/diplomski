 prvi put upisali prvu godinu prve razine studija i do dana prijave na natječaj stekli 30 i više ECTS bodova.
2. Studenti, djeca poginulih, umrlih i nestalih pod okolnostima iz članka 6., 7. i 8. Zakona o zaštiti vojnih i civilnih invalida rata, studenti koji su civilni invalidi rata čije je oštećenje organizma nastalo pod okolnostima iz članka 8. navedenoga zakona te studenti, djeca mirnodopskih vojnih i civilnih invalida rata I. skupine sa 100% oštećenjem organizma, koji:
– imaju prosječno 55 i više ECTS bodova u prethodnim godinama studiranja ili
– prvi put upisuju prvu godinu studija, a u srednjoj školi su imali prosjek 4,0 i više ili
– su u tekućoj akademskoj godini prvi put upisali prvu godinu prve razine studija i do dana prijave na natječaj stekli 30 i više ECTS bodova.
3. Studenti stipendisti Fonda za stipendiranje hrvatskih branitelja iz Domovinskoga rata i djece hrvatskih branitelja iz Domovinskoga rata, uz uvjet:
– imaju prosječno 55 i više ECTS bodova u prethodnim godinama studiranja ili
– su u tekućoj akademskoj godini prvi put upisali prvu godinu prve razine studija i do dana prijave na natječaj stekli 30 i više ECTS bodova,
te da imaju potpisan ugovor s Fondom o dodjeli studentske stipendije (ne odnosi se na studente koji upisuju prvu godinu studija te imaju ugovor o dodjeli stipendije za srednjoškolsko obrazovanje).
Članak 6.
Pravo na izravan smještaj imaju i studenti koji ostvaruju jedan od sljedećih uvjeta:
1. Studenti kojima su oba roditelja umrla, nestala ili nepoznata;
2. Studenti čiji su roditelji razvedeni (uključujući i djecu iz izvanbračnih zajednica), a preminuo je onaj kome su bili sudski dodijeljeni ili s kojim su živjeli. Uvjet ostvarivanja prava na izravan smještaj u dom na temelju ove točke postojanje je odluke o privremenom uzdržavanju nadležnoga centra za socijalnu skrb, što je doneseno sukladno odredbi članka 352. Obiteljskoga zakona zbog propuštanja drugog roditelja da ispunjava obvezu uzdržavanja studenta;
3. Studenti koji su bili smješteni u domove socijalne skrbi ili u udomiteljske obitelji do punoljetnosti;
4. Studenti s invaliditetom od 1. do 5. kategorije invalidnosti (iznad 50% tjelesnog oštećenja), uključujući i studente s invaliditetom na poslijediplomskome sveučilišnom studiju. Status ovih studenata dokazuje se rješenjem o postotku tjelesnog oštećenja nadležne ustanove. 5. Studenti iz ovoga članka mogu ostvariti pravo na subvencionirani smještaj i u razdoblju od 15. srpnja do 1. rujna.
UVJETI ZA OSTVARENJE PRAVA NA SMJEŠTAJ U DOMU I NAČIN BODOVANJA
Članak 7.
Studenti koji ne ostvaruju pravo na izravan smještaj u domu, a zadovoljavaju opće uvjete iz članka 3. ovog pravilnika, mjesto u domu mogu dobiti na temelju ukupnog broja bodova koji su ostvarili. Ukupni broj bodova studenti ostvaruju na temelju prosjeka ocjena, uspjeha na studiju, osvajanih nagrada, studiranja na studiju za deficitarna zanimanja, na temelju socijalno-ekonomskoga statusa te statusa hrvatskoga branitelja ili djeteta hrvatskoga branitelja.
Broj bodova na temelju prosjeka ocjena
Članak 8.
(1) Studenti koji će u akademskoj godini za koju se raspisuje natječaj upisati prvi put prvu godinu preddiplomskoga sveučilišnog studija, integriranoga preddiplomskog i diplomskog studija, kratkoga stručnog ili preddiplomskoga stručnog studija u RH, broj bodova na temelju prosjeka ocjena u svim razredima srednjoškolskoga obrazovanja ostvarit će tako da im se izračunani osobni prosjek na tri decimale podijeli s prosjekom na tri decimale svih studenata koji prvi put upisuju prvu godinu preddiplomskoga sveučilišnog studija, integriranoga preddiplomskog i diplomskoga studija, kratkoga stručnog ili preddiplomskoga stručnog studija iz natječaja.
(2) Studenti koji su u tekućoj akademskoj godini prvi put upisali prvu godinu preddiplomskoga sveučilišnog, kratkoga stručnog ili preddiplomskoga stručnog studija, integriranoga preddiplomskog i diplomskoga studija ostvaruju broj bodova na temelju prosjeka ocjena na način da se izračunani osobni