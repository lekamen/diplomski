 potrebi, i
– skupine fluida za koju je namijenjen,
a odgovarajući dijagram za posude ili cjevovode mora se upotrebljavati za određivanje kategorije za ocjenjivanje sukladnosti.
Kada su i obujam i nazivni promjer primjereni drugoj alineji ove točke, tlačni se pribor mora klasificirati prema onom dijagramu koji ga svrstava u višu kategoriju.
4. U sljedećim dijagramima za ocjenjivanje sukladnosti granične linije označavaju gornju granicu za svaku kategoriju.

Dijagram 1.  – Dijagram 9.  

DODATAK III
POSTUPCI ZA OCJENJIVANJE SUKLADNOSTI
Obveze koje proizlaze iz odredbi o tlačnoj opremi u ovom Dodatku primjenjuju se i na sklopove.
Modul A (unutarnja kontrola proizvodnje)
1. Ovim se modulom opisuje postupak kojim proizvođač ili njegov ovlašteni zastupnik s nastanom u Europskoj uniji koji izvršava obveze iz točke 2. osigurava i izjavljuje da tlačna oprema zadovoljava zahtjeve ovoga Pravilnika. Proizvođač ili njegov ovlašteni zastupnik moraju staviti oznaku CE na svaku jedinicu tlačne opreme te sastaviti pisanu Izjavu o sukladnosti.
2. Proizvođač mora sastaviti tehničku dokumentaciju opisanu u točki 3. te je on ili njegov ovlašteni zastupnik s nastanom u Europskoj uniji moraju moći staviti na raspolaganje nadležnim tijelima u razdoblju od deset godina nakon proizvodnje posljednjeg komada tlačne opreme.
Kada proizvođač, a ni njegov ovlašteni zastupnik nisu s nastanom u Europskoj uniji, osoba koja stavlja tlačnu opremu na tržište je dužna osigurati tehničku dokumentaciju.
3. Tehnička dokumentacija mora omogućiti ocjenjivanje sukladnosti tlačne opreme sa zahtjevima ovoga Pravilnika. Tehnička dokumentacija mora u onoj mjeri koliko je to bitno za takvo ocjenjivanje, obuhvaćati konstrukciju, proizvodnju, način rada tlačne opreme te sadržavati:
– opis općih karakteristika tlačne opreme,
– sklopni crtež te radioničke crteže i sheme sastavnih dijelova, podsklopova, način spajanja, itd.,
– opise i objašnjenja potrebna za razumijevanje navedenih crteža i shema te način rada tlačne opreme,
– popis norma iz članka 5. ovoga Pravilnika koje su primijenjene u cijelosti ili samo djelomično te opis primijenjenih rješenja kojima se zadovoljavaju bitni zahtjevi ovoga Pravilnika kada norme iz članka 5. nisu primijenjene,
– rezultate proračuna konstrukcije, izvršenih ispitivanja, itd.,
– ispitne izvještaje.
4. Proizvođač ili njegov ovlašteni zastupnik s nastanom u Europskoj uniji moraju čuvati primjerak izjave o sukladnosti s tehničkom dokumentacijom.
5. Proizvođač mora poduzeti sve potrebne mjere kako bi proizvodni proces osigurao da proizvedena tlačna oprema bude u skladu s tehničkom dokumentacijom iz točke 2. te sa zahtjevima ovoga Pravilnika.
Modul A1 (unutarnja provjera proizvodnje uz praćenje završnog ocjenjivanja)
Uz zahtjeve modula A također se provodi završno ocjenjivanje koju provodi proizvođač, a kontrolira ga prilikom nenajavljenih posjeta tijelo za ocjenjivanje sukladnosti koje odabire proizvođač.
Za vrijeme takvih posjeta tijelo za ocjenjivanje sukladnosti mora:
– utvrditi da proizvođač uistinu provodi završno ocjenjivanje u skladu s točkom 3.2. Dodatka I,
– uzeti uzorke tlačne opreme iz proizvodnje ili skladišta kako bi provelo provjere. Tijelo za ocjenjivanje sukladnosti određuje broj komada opreme za uzorkovanje te procjenjuje je li potrebno provesti ili dati provesti cjelokupno ili djelomično završno ocjenjivanje uzoraka tlačne opreme.
U slučaju da se utvrdi da jedan ili više elemenata tlačne opreme ne zadovoljava zahtjevima, tijelo za ocjenjivanje sukladnosti poduzet će odgovarajuće mjere.
Pod odgovornošću tijela za ocjenjivanje sukladnosti proizvođač mora staviti identifikacijski broj tijela za ocjenjivanje sukladnosti na svaki element tlačne opreme.
Modul B (EU pregled tipa)
1. Ovim se modulom opisuje postupak kojim tijelo za ocjenjivanje sukladnosti provjerava i potvrđuje da reprezentativni uzorak tlačne opreme zadovoljava zahtjeve ovoga Pravilnika.
2. Zahtjev za EU pregled tipa mora podnijeti proizvođač ili njegov ovlašteni