 točke a) ovoga Priloga ističe se i sljedeća izjava: »Europski poljoprivredni fond za ruralni razvoj: Europa ulaže u ruralna područja«.
(c) Oznaka obavezno sadrži i naziv fonda iz kojeg se projekt sufinancira (EPFRR), naziv projekta te iznos sufinanciranja iz proračuna Europske unije i Republike Hrvatske (izraženo u postotcima).
(d) Minimalno 25% površine oznake (reklamnog panoa/ploče/plakata/banera na mrežnoj stranici) zauzimaju zastave Europske unije i Republike Hrvatske te obavezni tekst.
(e) Detaljne informacije o grafičkim rješenjima oblikovanja simbola Europske unije, dostupne su na stranici http://ec.europa.eu/dgs/communication/services/visual_identity/index_en.htm.
PRILOG III.
POPIS GREŠAKA U POSTUPCIMA JAVNE NABAVE S PRIMJENJIVOM STOPOM ISPRAVKA
Br. Vrsta greške Opis greške Stopa ispravka 1. Pogrešan odabir vrste postupka javne nabave Nije odabran odgovarajući postupak u skladu s propisima kojima se uređuje postupak javne nabave 100% 2. Izostanak objave Poziva na nadmetanje Poziv za nadmetanje nije objavljen u skladu s propisima koji uređuju postupak javne nabave (objava u Elektroničkom oglasniku javne nabave Narodnih novina RH ili u Službenom listu Europske unije (SLEU) kada je to primjenjivo). 100% 25% ako poziv na nadmetanje nije objavljen u SLEU-u. 3. Podjela procijenjene vrijednosti ugovora o radovima/uslugama/nabavi robe Procijenjena vrijednost nabave je podijeljena na način da se izbjegava primjena propisa koji uređuju postupak javne nabave. Ukoliko se izbjegava objava u SLEU-u za cijelu skupinu predmetnih radova, usluga ili robe 100% 25% ako se objava poziva na nadmetanje zahtijeva direktivama, a poziv na nadmetanje nije objavljen u SLEU-u 4. Neusklađenost – s rokovima za zaprimanje ponuda, ili – s rokovima za zaprimanje zahtjeva za sudjelovanje. Rokovi za zaprimanje ponuda (ili zaprimanje zahtjeva za sudjelovanje) bili su kraći od rokova propisanih propisima koji uređuju postupak javne nabave. 25% ako je smanjenje rokova >= 50% 10% ako je smanjenje rokova >= 30% 5% ako je drukčije smanjenje rokova (ta se stopa ispravka može smanjiti na od 2% do 5% kada se smatra da priroda i ozbiljnost nedostatka ne opravdavaju stopu ispravka od 5%). 5. Izostanak objave – produljenih rokova za zaprimanje ponuda, ili – produljenih rokova za zaprimanje zahtjeva za sudjelovanje. Rokovi za zaprimanje ponuda (ili zaprimanje zahtjeva za sudjelovanje) produljeni su bez objave u skladu s relevantnim pravilima (tj. objave u SLEU-u ako je javna nabava obuhvaćena direktivama). 10% Ispravak se može smanjiti na 5% ovisno o ozbiljnosti greške 6. Nisu propisani: – uvjeti sposobnosti u pozivu na nadmetanje, i/ili – kriteriji za odabir ponude (i njihova ponderiranja) u pozivu na nadmetanje ili u dokumentaciji za nadmetanje. Pozivom za nadmetanje nisu određeni uvjeti sposobnosti. i/ili Kada ni u pozivu na nadmetanje niti u dokumentaciji za nadmetanje nisu dovoljno detaljno opisani kriteriji za odabir ponude te njihovo ponderiranje (primjenjivo kad je kriterij odabira ekonomski najpovoljnija ponuda). 25% Ispravak se može smanjiti na 10% ili 5% ako su uvjeti sposobnosti/kriteriji za odabir ponude navedeni u pozivu na nadmetanje (ili u dokumentaciji za nadmetanje, u pogledu kriterija za odabir ponude), ali nedovoljno detaljno. 7. Nezakoniti i/ili diskriminacijski uvjeti sposobnosti i/ili kriteriji za odabir ponude utvrđeni u pozivu na nadmetanje ili dokumentaciji za nadmetanje. Slučajevi u kojima su gospodarski subjekti spriječeni dati ponudu zbog nezakonitih uvjeta sposobnosti i/ili kriterija za odabir ponude navedenih u pozivu na nadmetanje ili dokumentaciji za nadmetanje. 25% Ispravak se može smanjiti na 10% ili 5% ovisno o ozbiljnosti greške 8. Uvjeti sposobnosti nisu povezani s predmetom ugovora i nisu razmjerni predmetu ugovora. Može se dokazati da minimalne razine sposobnosti za određeni ugovor nisu povezane s predmetom ugovora niti su razmjerne predmetu ugovora, pri čemu se ne osigurava jednak pristup ponuditeljima ili to ima učinak