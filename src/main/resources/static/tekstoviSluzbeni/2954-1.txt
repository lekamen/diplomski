 nadležan za poslove pravosuđa.
(2) Rješenja iz stavka 1. ovoga članka su upravni akti protiv kojih nije dopuštena žalba, ali se može pokrenuti upravni spor.
Podaci koji se upisuju na listu
Članak 8.
(1) U Liste povjerenika unose se sljedeći podaci:
– ime i prezime povjerenika
– OIB
– adresa, telefon/mob, e-mail
– podatak o završenom studiju
– podatak o položenom stručnom ispitu
– podatak o obavljenoj stručnoj obuci
– radno iskustvo
– objavljeni stručni i znanstveni radovi.
(2) Liste povjerenika, kao i sve dopune i brisanja s lista, objavljuju se na mrežnoj stranici e-Oglasna ploča sudova za svaki općinski sud.
Popis povjerenika
Članak 9.
(1) Ministarstvo nadležno za poslove pravosuđa vodi službenu evidenciju povjerenika.
(2) Službena evidencija vodi se u obliku popisa povjerenika koji se objavljuje na mrežnoj stranici e-Oglasna ploča sudova.
(3) Popis povjerenika sadrži:
– ime i prezime povjerenika
– naznaku općinskog suda
– naznaku suda i poslovni broj postupka stečaja potrošača u kojima su imenovani
– naznaku dužnika
– naznaku suca koji vodi postupak
– naznaku razrješenja i razloga razrješenja
– naznaku izrečenih novčanih kazni.
(4) Pravomoćna rješenja o imenovanju i razrješenju povjerenika te izrečenim novčanim kaznama povjerenicima sudovi su dužni bez odgode dostaviti ministarstvu nadležnom za poslove pravosuđa.
Službena iskaznica
Članak 10.
(1) Povjerenicima se izdaje službena iskaznica.
(2) Službena iskaznica povjerenika je pravokutnog oblika veličine 8,5 x 5,5 cm na kartonskoj podlozi bijele boje.
(3) Grb Republike Hrvatske otisnut je na obrascu u izvornim bojama.
(4) Službena iskaznica povjerenika izrađuje se tehnikom zaštitnog tiska Republike Hrvatske.
(5) Obrazac službene iskaznice povjerenika s odgovarajućim sadržajem otisnut je u prilogu ovog Pravilnika i čini njegov sastavni dio.
(6) Trošak izrade službene iskaznice snosi povjerenik.
(7) Po primitku rješenja o brisanju s liste povjerenika, povjerenik je dužan službenu iskaznicu vratiti ministarstvu nadležnom za poslove pravosuđa.
Završne odredbe
Članak 11.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/149
Urbroj: 514-03-02-02-02-16-01
Zagreb, 29. siječnja 2016.
Ministar Ante Šprlje, v. r.
PRILOG


