 2014-2020«. Takvu studiju izvodljivosti obvezno je priložiti uz zahtjev za potporu koju korisnici moraju dostaviti uz svu ostalu obveznu dokumentaciju propisanu natječajem.
(2) Prijave kod kojih studija izvodljivosti priložena u zahtjevu za potporu ne sadrži sve podatke propisane »Vodičem za izradu studija izvodljivosti projekata navodnjavanja koji se planiraju financirati iz EPFRR-a za programsko razdoblje 2014. – 2020.«, a koje su nužne za donošenje odluke o zadovoljenju kriterija iz stavka 6., članka 10, biti će odbijene.
(3) Ako će za donošenje odluke o zadovoljenju kriterija iz prethodnog stavka biti potrebni dodatni podaci, korisnik će dobiti zahtjev za obrazloženje i/ili ispravak sa specifikacijom podataka koje treba dostaviti. Korisnik je dužan dostaviti traženu dokumentaciju preporučenom pošiljkom s povratnicom ili neposredno u Agenciju za plaćanja u roku od 10 dana od dana zaprimanja zahtjeva za obrazloženje/ispravak. Zahtjevi za potporu za koje korisnik na zaprimljeni zahtjev za obrazloženje/ispravak ne dostavi tražene podatke u propisanom roku (ili ako ti podaci budu nepotpuni ili neodgovarajućeg sadržaja), biti će odbijeni.
(4) Podaci navedeni u studiji izvodljivosti podložni su provjerama nadležnih institucija i nakon isplate sredstava iz EPFRR-a i to u periodu od pet godina nakon konačne isplate potpore iz EPFRR-a.
Članak 14.
(1) Prilikom administrativne kontrole zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te maksimalni iznos prihvatljivih troškova.
(2) Agencija za plaćanja će dodijeliti broj bodova sukladno kriterijima odabira iz Priloga I. ovoga Pravilnika i na temelju traženih iznosa potpore formirati rang listu.
(3) Za nepravovremene zahtjeve za potporu izdaje se Odluka o odbijanju.
(4) Za zahtjeve za potporu u kojima u sklopu propisane dokumentacije nije dostavljen obrazac zahtjeva za potporu Agencija za plaćanja će donijeti Odluku o odbijanju.
(5) Ako je zahtjev za potporu nepotpun ili ako je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će korisniku izdati zahtjev za dopunu/obrazloženje/ispravak. Korisnik je dužan dostaviti traženu dokumentaciju preporučenom pošiljkom s povratnicom ili neposredno u Agenciju za plaćanja u roku od 10 dana od dana zaprimanja zahtjeva za dopunu/obrazloženje/ispravak.
(6) Ako korisnik nije preuzeo zahtjev za dopunu/obrazloženje/ispravak prilikom prve dostave, dostava preporučene pošiljke bit će ponovljena još jednom. Ako korisnik ne preuzme zahtjev za dopunu/obrazloženje/ispravak niti nakon ponovljene dostave, zahtjev za dopunu/obrazloženje/ispravak će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom osmoga dana od dana stavljanja zahtjeva za dopunu/obrazloženje/ispravak na oglasnu ploču Agencije za plaćanja.
(7) Datumom podnošenja potpunog zahtjeva za potporu smatra se datum dostave tražene dokumentacije i/ili traženih podataka iz stavka 5. ovoga članka.
(8) Za nepravovremeno dopunjene zahtjeve za potporu Agencija za plaćanja će korisniku izdati Odluku o odbijanju.
(9) Potpuni i pravovremeno dopunjeni zahtjevi za potporu ulaze u daljnju obradu u skladu s procedurama Agencije za plaćanja.
POGLAVLJE II. DONOŠENJE ODLUKA I POSTUPAK UGOVARANJA I ADMINISTRATIVNA KONTROLA POSTUPKA NABAVE
Članak 15.
(1) Nakon završene administrativne kontrole i provjere dostupnosti sredstava Agencija za plaćanja će donijeti:
(a) Odluku o prihvatljivosti za sve pozitivno ocijenjene zahtjeve za potporu za koje su sredstva dostatna kojom će definirati prihvatljive troškove te najviši iznos javne potpore i sklopiti ugovor o financiranju
(b) Odluku o odbijanju za sve negativno ocijenjene zahtjeve za potporu donijeti ili
(c) Odluku o odbijanju za sve zahtjeve za potporu koji su pozitivno ocijenjeni u administrativnoj kontroli ali sredstava nisu dostatna.
(2) Agencija za plaćanja donosi 