 obrane uz pribavljeno prethodno mišljenje nadležnog državnog odvjetništva.«.
Članak 32.
U članku 130. iza riječi: »roditelja« dodaju se riječi: »ili posvojitelja«.
Članak 33.
Članak 133. mijenja se i glasi:
»Članak 133.
(1) Djelatnu vojnu osobu može se rasporediti u mjesto službe koje je više od 50 km udaljeno od mjesta stalnog stanovanja ili se nalazi na otoku.
(2) Djelatnu vojnu osobu iz stavka 1. ovoga članka koja će u roku od pet godina ispuniti uvjete za starosnu mirovinu može se rasporediti na osobni zahtjev u mjesto službe najbliže mjestu stanovanja u skladu s nepopunjenim ustrojbenim mjestima.
(3) Djelatnim vojnim osobama raspoređenima po potrebi službe u mjesto službe koje je najmanje 50 km udaljeno od dosadašnjeg mjesta službe ili se nalazi na otoku, a nisu smještene u vojnim lokacijama, isplatit će se naknada za stanovanje.
(4) Dočasnici i časnici smješteni u vojnim lokacijama ostvaruju pravo na 50% najniže naknade za stanovanje.
(5) Pod smještajem u vojnim lokacijama iz stavka 4. ovoga članka smatra se smještaj dočasnika i časnika koji neprekidno traje najmanje 30 dana.
(6) Pod vojnim lokacijama u smislu odredbi ovoga članka ne smatraju se službeni stanovi te osobe smještene u službenim stanovima ne ostvaruju pravo na naknadu za stanovanje.
(7) Visinu naknade iz stavaka 3. i 4. ovoga članka, kao i način utvrđivanja prava na naknadu za stanovanje određuje odlukom ministar obrane ovisno o razmještaju ustrojstvenih jedinica Oružanih snaga na području Republike Hrvatske te se ona ne smatra oporezivim primitkom po osnovi nesamostalnog rada u skladu s propisima o porezu na dohodak.
(8) Djelatni vojnici/mornari kojima nije osiguran smještaj u vojnim lokacijama imaju pravo na naknadu za stanovanje.
(9) Pravo na naknadu za stanovanje isključuje pravo na naknadu troškova međumjesnog prijevoza i pravo na naknadu troškova zbog odvojenog života od obitelji.
(10) Pravo na naknadu za stanovanje isključuje pravo na korištenje organiziranog prijevoza.
(11) Pravo na naknadu za stanovanje ostvaruje se umjesto naknade troškova zbog odvojenog života od obitelji.«.
Članak 34.
U članku 137. iza stavka 4. dodaje se novi stavak 5. koji glasi:
»(5) Iznimno od odredbi ovoga članka, na pojedina ustrojbena mjesta u Hrvatskom vojnom učilištu koja su određena u skladu s nazivima radnih mjesta u javnim službama pri obračunu plaće primjenjuju se koeficijenti složenosti poslova utvrđeni za javne službe.«.
Dosadašnji stavak 5. postaje stavak 6.
Članak 35.
Iza članka 139. dodaju se naslov 4.a i članak 139.a koji glase:
»4.a RADNA MJESTA SLUŽBENIKA I NAMJEŠTENIKA U ORUŽANIM SNAGAMA S POSEBNIM UVJETIMA RADA
Članak 139.a
Ministar obrane odlukom određuje radna mjesta službenika i namještenika u Oružanim snagama na kojima se zbog posebnih uvjeta rada, težine i naravi posla i odgovornosti osnovna plaća uvećava najviše do 20%.«.
Članak 36.
U članku 140. stavku 2. riječi: »u iznosu od 100% prosječne plaće isplaćene joj u posljednja tri mjeseca prije mjeseca u kojem je nastupila privremena nesposobnost za rad« zamjenjuju se riječima: »u skladu s propisima o obveznom zdravstvenom osiguranju«.
Članak 37.
U članku 144. stavak 3. mijenja se i glasi:
»(3) Status vojnodiplomatskih osoba, administrativno-tehničkog osoblja i članova njihove uže obitelji upućenih na rad u međunarodne organizacije i u Europsku uniju te njihova mjerila za plaće, materijalna prava i druga primanja uredbom propisuje Vlada Republike Hrvatske.«.
Članak 38.
U članku 147. iza stavka 1. dodaje se novi stavak 2. koji glasi:
»(2) Organiziran ili ugovoren međumjesni prijevoz isključuje pravo na naknadu za stanovanje.«.
Dosadašnji stavci 2. i 3. postaju stavci 3. i 4.
Članak 39.
U članku 149. stavak 3. mijenja se i glasi:
»(3) Djelatna vojna osoba ima pravo na 40% iznosa dnevnice kada joj je osigurana dnevna prehrana, a nema pravo na naknadu troškova za smještaj kada joj je osiguran smještaj u čvrstom objektu.«.
Članak 40.
U članku 157. stavku 1. riječi: »samostalne bojne« zamjenjuju se riječima: