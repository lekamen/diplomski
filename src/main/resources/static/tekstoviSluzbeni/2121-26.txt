 IV. skupine imaju pravo na medicinsku, odnosno fizikalnu rehabilitaciju ako im je prijeko potrebna u svezi s oštećenjem organizma koje su zadobile obavljajući poslove dopunskog općeg izvida, tehničkog izvida, razminiranja, kontrole kvalitete, završne kontrole kvalitete i inspekcijskog nadzora.
Članak 117.
Osobe iz članka 107. ovoga Zakona kod kojih, zbog ozljede na radu ili profesionalne bolesti koja je neposredna posljedica obavljanja poslova dopunskog općeg izvida, tehničkog izvida, razminiranja, kontrole kvalitete, završne kontrole kvalitete i inspekcijskog nadzora, postoji smanjenje radne sposobnosti uz preostalu radnu sposobnost imaju pravo na profesionalnu rehabilitaciju bez obzira na to je li im nakon profesionalne rehabilitacije osigurano zaposlenje.
Članak 118.
(1) Osobe iz članka 107. ovoga Zakona, koje su stekle pravo na profesionalnu rehabilitaciju zbog ozljede na radu ili profesionalne bolesti, imaju od dana nastanka smanjenja radne sposobnosti uz preostalu radnu sposobnost do dana stjecanja prava na profesionalnu rehabilitaciju kao i tijekom profesionalne rehabilitacije i od dana završetka profesionalne rehabilitacije do dana zaposlenja na odgovarajućem poslu pravo na naknadu plaće prema Zakonu o mirovinskom osiguranju.
(2) Naknada plaće zbog profesionalne rehabilitacije pripada osobama iz članka 107. ovog Zakona najduže dvadeset i četiri mjeseca od dana završetka profesionalne rehabilitacije, pod uvjetom da se u roku od 30 dana od dana završetka profesionalne rehabilitacije prijavi nadležnoj službi za zapošljavanje i da se u skladu s propisima o zapošljavanju prijavljuje toj službi.
Članak 119.
Tijela državne uprave i druga državna tijela, tijela lokalne i područne (regionalne) samouprave, javne službe, izvanproračunski fondovi, pravne osobe te pravne osobe u vlasništvu ili pretežnom vlasništvu Republike Hrvatske obvezni su primiti na profesionalnu rehabilitaciju osobe iz članka 107. ovoga Zakona na temelju rješenja o priznavanju prava na profesionalnu rehabilitaciju.
Članak 120.
(1) Članovi obitelji smrtno stradalih osoba iz članka 107. ovoga Zakona, čija je smrt nastala zbog ozljede na radu za vrijeme obavljanja poslova iz članka 107. ovoga Zakona, imaju pravo na:
– obiteljsku invalidninu
– prednost pri dobivanju stipendija
– prednost pri smještaju u učeničke, odnosno studentske domove
– besplatne udžbenike.
(2) Članovi obitelji stradalih osoba I. i II. skupine iz članka 110. ovoga Zakona, pod uvjetima propisanim ovim Zakonom, imaju pravo na:
– prednost pri dobivanju stipendija
– prednost pri smještaju u učeničke, odnosno studentske domove
– besplatne udžbenike.
(3) Osobe iz stavka 1. ovoga članka imaju pravo na obiteljsku mirovinu koju ostvaruju sukladno propisima kojima su uređena prava hrvatskih branitelja iz Domovinskog rata i članova njihovih obitelji.
Članak 121.
(1) Obiteljska invalidnina je osnovno pravo po osnovi gubitka člana obitelji i na temelju toga prava ostvaruju se prava iz članka 120. stavka 1. ovog Zakona.
(2) Članovi obitelji smrtno stradalih osoba iz članka 107. ovoga Zakona imaju pravo na obiteljsku invalidninu sukladno propisima kojima se uređuju prava hrvatskih branitelja iz Domovinskog rata i članova njihovih obitelji.
Članak 122.
(1) Djeca smrtno stradalih osoba iz članka 107. ovoga Zakona imaju pravo na prednost pri dobivanju stipendija tijekom redovitog studiranja na visokim učilištima te imaju prednost pri smještaju u učeničke, odnosno studentske domove, pod uvjetom da im redoviti prihodi po članu kućanstva ne prelaze 60 % od utvrđene proračunske osnovice u Republici Hrvatskoj.
(2) Djeca smrtno stradalih osoba iz članka 107. ovoga Zakona imaju pravo na besplatne obvezatne udžbenike za potrebe redovitog ili izvanrednog školovanja u osnovnim i srednjim školama, pod uvjetom ako to pravo ne mogu ostvariti po drugim propisima i ako im redoviti prihodi mjesečno po članu kućanstva ne prelaze prosjek netoplaće u Republici Hrvatskoj.
(3) Iznos sredstava potrebnih za kupnju udžbenika