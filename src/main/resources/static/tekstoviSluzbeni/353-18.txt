 od strane Agencije, dužna je tromjesečno dostavljati Agenciji nadzorne izvještaje koji su vezani za financijske pokazatelje središnje druge ugovorne strane, članke 41., 42., 43. i 49. Uredbe (EU) br. 648/2012 i članke 49., 50., 51., 53., 54. i 57. Delegirane uredbe Komisije (EU) br. 153/2013 od 19. prosinca 2012. o dopuni Uredbe (EU) br. 648/2012 Europskog parlamenta i Vijeća u vezi s regulatornim tehničkim standardima o zahtjevima za središnje druge ugovorne strane.
(3) Agencija je ovlaštena pravilnikom propisati strukturu, sadržaj i rokove dostave izvještaja iz stavaka 1. i 2. ovoga članka.«.
Članak 14.
U članku 519. iza stavka 1. dodaje se novi stavak 2. koji glasi:
»(2) Središnje klirinško depozitarno društvo ovlašteno je podatke o izdavatelju, imatelju, članu ili drugoj osobi razmjenjivati s Hrvatskom narodnom bankom za potrebe izrade službene statistike vrijednosnih papira. Hrvatska narodna banka dužna je primljene podatke čuvati kao tajnu u smislu članka 53. i članka 85. Zakona o Hrvatskoj narodnoj banci.«.
Dosadašnji stavci 2., 3. i 4. postaju stavci 3., 4. i 5.
Članak 15.
U članku 555. iza stavka 4. dodaje se stavak 5. koji glasi:
»(5) Ako neko tijelo u Republici Hrvatskoj koje nije Agencija ima sanacijske ovlasti sukladno zakonu kojim se uređuje sanacija investicijskih društava, Agencija i to tijelo međusobno će razmjenjivati informacije o investicijskom društvu koje su potrebne u postupku provođenja sanacije investicijskog društva.«.
Članak 16.
U članku 561. stavku 1. točki 6. iza riječi: »ESMA-i,« dodaje se riječ: »EBA-i«.
Članak 17.
U članku 570. stavku 1. točka 23. mijenja se i glasi:
»23. ako postupi suprotno zahtjevima iz pravilnika donesenog temeljem odredbe članka 163. stavka 4. ovoga Zakona,«.
Iza točke 54. dodaju se točke 55., 56., 57. i 58. koje glase:
»55. ako ne izradi ili Agenciji ne dostavi plan oporavka ili usvojeni plan oporavka, ne primjenjuje ili ne ažurira plan oporavka sukladno člancima 43.a do 43.d ovoga Zakona i pravilnika donesenog temeljem članka 43.a stavka 8. ovoga Zakona,
56. ako sklopi sporazum o potpori suprotno članku 43.e stavku 3. ovoga Zakona ili ne obavijesti Agenciju o sklapanju sporazuma o potpori sukladno članku 43.i stavcima 1., 2. i 3. ovoga Zakona,
57. ako suprotno članku 43.l stavku 1. ovoga Zakona da potporu bez prethodne suglasnost Agencije ili ako ne obavijesti o namjeri davanja potpore sukladno članku 43.l stavcima 1. i 2. ovoga Zakona,
58. ako ne dostavi odluku o davanju financijske potpore sukladno članku 43.m stavku 1. ovoga Zakona ili ako javno ne objavi ili najmanje jednom godišnje ne ažurira informacije iz članka 43.m stavka 3. ovoga Zakona protivno članku 43.m stavku 3. ovoga Zakona.«.
Članak 18.
Iza članka 580.a dodaje se članak 580.b koji glasi:
»Prekršaji središnje druge ugovorne strane
Članak 580.b
(1) Novčanom kaznom u iznosu od 200.000,00 do 500.000,00 kuna kaznit će se za prekršaj središnja druga ugovorna strana ako ne izradi i/ili ne dostavi Agenciji godišnje financijske izvještaje i/ili godišnje izvješće i/ili revizijsko izvješće i/ili nadzorni izvještaj u propisanom roku u skladu s člankom 518.a ovoga Zakona.
(2) Novčanom kaznom u iznosu od 20.000,00 do 50.000,00 kuna kaznit će se za prekršaj iz stavka 1. ovoga članka i odgovorna osoba središnje druge ugovorne strane.«.
Članak 19.
U članku 581. stavak 5. mijenja se i glasi:
»(5) O svim javno objavljenim mjerama i prekršajima Agencija će pravodobno obavijestiti ESMA-u, kao i EBA-u u odnosu na planove oporavka i sporazume o potpori.«.
Članak 20.
Agencija će u roku od 90 dana od dana stupanja na snagu ovoga Zakona donijeti pravilnike kojima će propisati strukturu i sadržaj godišnjih financijskih izvještaja središnje druge ugovorne strane te strukturu i sadržaj nadzornih izvještaja središnje druge ugovorne strane iz članka 13. ovoga Zakona.
Članak 21.
Ovaj Zakon stupa na snagu osmoga dana od dana objave u »Narodnim novinama«, osim članka 10. i članka 12. ovoga Zakona u dijelu kojim je dodan članak 501.a