 parkirališno mjesto izoliranog hidroaviona, ili
b) kada to zbog objektivnih okolnosti nije moguće, uz suglasnost Agencije, pisanim putem upoznati odgovorne s područjem ili područjima koja su prikladna za vezivanje/sidrenje hidroaviona za koji je:
− poznato ili se vjeruje da je predmet nezakonitog ometanja, ili
− koji iz drugih razloga treba izolirati od uobičajenih aktivnosti na aerodromu na vodi.
(7) Izolirano parkirališno mjesto za hidroavion mora biti smješteno na najvećoj mogućoj udaljenosti, ali nikada manjoj od 100 m od drugih parkirališnih mjesta, zgrada, drugih objekata ili javnih površina.
(8) Izolirano parkirališno mjesto ne smije biti postavljeno u blizini instalacija kao što su plin, gorivo za hidroavione, te koliko je moguće električnih ili telekomunikacijskih kablova i antena.
(9) Mjesto sidrenja hidroaviona na moru (izvan područja aerodroma na vodi), na lučkom području određuje nadležna lučka uprava uz suglasnost nadležne lučke kapetanije. U slučaju potrebe sidrenja hidroaviona izvan lučkog područja mjesto sidrenja određuje nadležna lučka kapetanija.
Najmanja dozvoljena dubina vode za površinu za pristajanje/sidrenje hidroaviona
Članak 25.
Najmanja dozvoljena dubina vode u vrijeme najveće oseke, cijelom duljinom i širinom površine za pristajanje/sidrenje hidroaviona određena je tehničkim karakteristikama hidroaviona za koji je površina za slijetanje i uzlijetanje projektirana

Slika 1-1. Primjer površine za sidrenje/pristajanje hidroaviona sa pripadajućim putničkim terminalom
Stajanka aerodroma na vodi izgrađena na kopnu
Članak 26.
Za izgradnju, održavanje i uporabu stajanke za hidroavione aerodroma na vodi, izgrađenu na kopnu, primjenjuju se odredbe Pravilnika o aerodromima (»Narodne novine« broj 58/14).
DIO ČETVRTI OGRANIČENJE, UKLANJANJE I OZNAČAVANJE PREPREKA
Površine ograničenja prepreka
Članak 27.
(1) Kako bi se osigurao najveći stupanj sigurnosti zračnog prometa te spriječilo zatvaranje aerodroma na vodi zbog prisutnosti prepreka opasnih po sigurnost zračnog prometa, zračni prostor oko aerodroma na vodi mora biti slobodan od prepreka.
(2) Površine ograničenja prepreka iz stavka 1. ovoga članka kojima je određena najveća visina prirodnih i umjetnih prepreka u prostoru oko aerodroma na vodi, definirane su kako slijedi:
a) prilazna površina
b) prijelazna površina
c) unutarnja horizontalna površina
d) stožasta površina
(3) Dimenzije i nagibi površina za ograničenje prepreka propisani su Tabelom 3-1, a opis površina dan je u Pravilniku o aerodromima (»Narodne novine« broj 58/14).
Tabela 3-1 – dimenzije i nagibi površina za ograničenje prepreka
KLASIFIKACIJA STAZA Neinstrumentalne površine Površina i dimenzije Referentni kod A B C D (1) (2) (3) (4) (5) STOŽASTA Nagib 5% 5% 5% 5% Visina 100 m 75 m 55 m 35 m UNUTARNJA HORIZONTALNA Visina 45 m 45 m 45 m 45 m Radijus 4000 m 4000 m 2500 m 2000 m PRILAZNA Duljina unutarnjeg ruba 150 m 150 m 80 m 60 m Udaljenost od praga 60 m 60 m 60 m 30 m Divergencija (svaka strana) 10% 10% 10% 10% Prva sekcija Duljina 3000 m 3000 m 2500 m 1600 m Nagib 2,5% 3,33% 4% 5% Druga sekcija Duljina - - - - Nagib - - - - Horizontalna sekcija Duljina - - - - Ukupna duljina - - - - PRIJELAZNA Nagib 14,3% 14,3% 20% 20%
Objekti unutar površina ograničenja prepreka
Članak 28.
Za sve nove objekte koji se planiraju graditi u radijusu od 4 km oko aerodroma na vodi, a kojih je planirana visina:
a) 30 m iznad tla na kojem se planiraju graditi, i
b) 45 m iznad nadmorske visine aerodroma na vodi (u radijusu kojeg je planirana gradnja)
obvezna je suglasnost Agencije, utemeljena na upućenom zahtjevu za davanje suglasnosti, te uz zahtjev priloženoj aeronautičkoj studiji kojom se dokazuje da je:
a) objekt zaklonjen nekim drugim objektom koji se ne može ukloniti, ili da
b) objekt neće negativno utjecati na sigurnost i redovitost operacija hidroaviona.
Ostali objekti
Članak 29.
(1) Objekti koji ne probijaju prilaznu površinu ograničenja prepreka, ali zbog svojih značajki mogu negativno utjecati na optimalni 