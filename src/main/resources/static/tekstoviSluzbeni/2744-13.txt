 obaviti tranziciju u drukčiju socijalnu rodnu ulogu ili podvrgnuti se kirurškim zahvatima, ali i onima koji/e to nisu u mogućnosti obaviti (Meyer WJ III, 2009).
Feminizirajuću/maskulinizirajuću hormonalnu terapiju najbolje je pružati u kontekstu cjelovitoga pristupa zdravstvenoj skrbi što uključuje obuhvatnu primarnu zdravstvenu zaštitu i koordinirani pristup psihosocijalnim pitanjima (Feldman i Safer, 2009). Psihoterapija i kontinuirano savjetovanje nisu uvjet za započinjanje s hormonskom terapijom.
Kriteriji za terapiju s hormonalnim učincima
Hormonalnu terapiju moguće je započeti nakon provedenog postupka psihodijagnostike i psihološkog savjetovanja.
Kriteriji za terapiju su:
1. dosljedna i detaljno dokumentirana rodna disforija;
2. sposobnost donošenja potpuno informirane odluke i pružanja informiranoga pristanka na tretman (primjer teksta informiranog pristanka se nalazi u Prilogu 1);
3. ako su prisutne druge medicinske tegobe ili smetnje psihičkog zdravlja, potrebno ih je držati pod adekvatnom kontrolom, uz uvažavanje apsolutnih i relativnih medicinskih kontraindikacija za primjenu svakog pojedinog lijeka.
U posebnim okolnostima hormonalnu terapiju mogu primati i pacijenti/ce koji ne ispunjavaju navedene kriterije. Primjerice, moguće je pružati nadziranu terapiju hormonima potvrđene kvalitete da bi se izbjegla ilegalna ili nenadzirana primjena hormona. Ona se može pružati i pacijentima/cama koji/e već žive u svome afirmiranome rodu i u prošlosti su koristili/e hormone. Neetično je odbiti pristup hormonalnoj terapiji ili osobu smatrati neprikladnom za hormonalnu terapiju samo zato što je ona seropozitivna na HIV ili hepatitis B ili C.
U rijetkim slučajevima hormonalna terapija može biti kontraindicirana zbog ozbiljnih zdravstvenih teškoća.
Tjelesni učinci terapije s hormonalnim učincima
Feminizirajuća/maskulinizirajuća hormonalna terapija izazvat će tjelesne prilagodbe koje više odgovaraju pacijentovom/ičinom rodnome identitetu.
• Očekivane tjelesne prilagodbe kod maskulinizirajuće hormonalne terapije su: produbljenje glasa, povećanje klitorisa (varira), povećanje facijalne i tjelesne dlakavosti, prestanak menstruacije, atrofija tkiva dojki te smanjenje postotka masnoga tkiva u odnosu na mišićnu masu.
• Očekivane tjelesne prilagodbe kod feminizirajuće hormonalne terapije su: rast dojki (varira), slabljenje erektilne funkcije, smanjenje testisa te rast postotka masnoga tkiva u odnosu na mišićnu masu.
Do većine tjelesnih prilagodbi, kako u pravcu feminizacije tako i u pravcu maskulinizacije, doći će u razdoblju od dvije godine. Broj fizičkih prilagodbi i vremenski tijek učinaka može izrazito varirati. Tablice 1 i 2 prikazuju aproksimativni vremenski slijed tih fizičkih prilagodbi.
Tablica 1. Učinci i očekivani vremenski tijek maskulinizirajućih lijekova[2][3][4][5]
Učinak Očekivani početak3 Očekivani maksimalni učinak masna koža/akne 1 – 6 mjeseci 1 – 2 godine rast facijalne/tjelesne dlake 3 – 6 mjeseci 3 – 5 godina gubitak kose >12 mjeseci4 varira povećana mišićna masa/snaga 6 – 12 mjeseci 2 – 5 godina5 preraspodjela masnoga tkiva 3 – 6 mjeseci 2 – 5 godina prestanak menstruacije 2 – 6 mjeseci Ø povećanje klitorisa 3 – 6 mjeseci 1 – 2 godine urogenitalna atrofija 3 – 6 mjeseci 1 – 2 godine produbljenje glasa 3 – 12 mjeseci 1 – 2 godine
Tablica 2. Učinci i očekivani vremenski tijek feminizirajućih lijekova[6][7][8][9]
Učinak Očekivani početak7 Očekivani maksimalni učinak preraspodjela masnoga tkiva 3 – 6 mjeseci 2 – 5 godina smanjenje mišićne mase/snage 3 – 6 mjeseci 1 – 2 godine8 omekšavanje kože/smanjenje masnoće kože 3 – 6 mjeseci nepoznato smanjenje libida 1 – 3 mjeseci 1 – 2 godine smanjenje učestalosti spontanih erekcija 1 – 3 mjeseca 3 – 6 mjeseci muška spolna disfunkcija varira Varira rast grudi 3 – 6 mjeseci 2 – 3 godine smanjenje veličine testisa 3 – 6 mjeseci 2 – 3 godine smanjenje proizvodnje sperme varira Varira stanjivanje i usporeni rast tjelesnih i facijalnih dlaka 6 – 12 mjeseci >3 godine9 muški obrazac