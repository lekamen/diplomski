 provode zrakoplovi iz dvije ili više letačkih postrojbi istodobno, dužnost voditelja letenja obnaša pilot kojeg odredi njima nadređeni zapovjednik.
(6) Voditelj letenja za vrijeme obnašanja dužnosti nalazi se na poziciji propisanoj Elaboratom vojne zrakoplovne priredbe.
XVI. RAŠČLAMBA LETENJA
Nositelji i provedba
Članak 104.
(1) Zapovjednik postrojbe koja provodi letenje odgovoran je za provedbu raščlambe letenja radi sagledavanja učinaka provedenih letačkih zadaća, otkrivanja nedostataka i određivanja mjera za njihovo uklanjanje.
(2) Raščlamba letenja u pravilu se provodi samo s posadama zrakoplova i to prije početka sljedeće prethodne pripreme, a po potrebi na raščlambi mogu biti i voditelji skupina za potporu i osiguranje letenja i drugi sudionici.
(3) Zapovjednik vojnog zrakoplova s višečlanom posadom obvezan je nakon provedene letačke zadaće provesti raščlambu leta s posadom.
(4) Vođa grupe vojnih zrakoplova obvezan je nakon provedene letačke zadaće provesti raščlambu leta s pratiteljima.
(5) Posada zrakoplova evidentira raščlambu leta u Radnu bilježnicu, a raščlamba letenja u kojoj su sudjelovali svi sudionici pripreme i provedbe letačkih zadaća evidentira se u Knjizi pripreme i raščlambe letenja.
Članak 105.
Ako je tijekom leta bila ugrožena sigurnost letenja, kao i u drugim slučajevima kada to odluči zapovjednik postrojbe koja provodi letenje, raščlamba letenja provodi se sa svim sudionicima pripreme i provedbe letenja.
Sadržaj raščlambe letenja
Članak 106.
Osoba koja provodi raščlambu letenja obvezna je:
– raščlaniti rezultate provedbe planiranih letačkih zadaća, nedostatke i pozitivne strane u pripremi, organizaciji, potpori i provedbi letenja
– izdati konkretne upute za uklanjanje uočenih propusta
– analizirati iskustva drugih posada i postrojbi
– razmotriti primjedbe ostalih sudionika u letenju.
XVII. IZVJEŠĆIVANJE O LETENJU
Članak 107.
(1) Zapovjednik vojnog zrakoplova i/ili vođa grupe nakon provedene letačke zadaće podnosi izvješće u skladu s izdanom zapovijedi za provedbu letačke zadaće, a u slučaju ugrožavanja sigurnosti letenja podnosi i izvješće u skladu s Pravilnikom o istraživanju i izvješćivanju o nesrećama i ostalim događajima ugrožavanja sigurnosti letenja vojnih zrakoplova.
(2) Voditelji skupina za potporu i osiguranje letenja po završetku letenja izvješćuju zapovjednika postrojbe koja organizira letenje.
(3) Izvješće o provedenoj letačkoj zadaći može biti usmeno i/ili pisano.
XVIII. VIZUALNO LETENJE
Meteorološki minimum za vizualno letenje
Članak 108.
(1) Na vizualno letenje vojnih zrakoplova primjenjuju se meteorološki minimumi propisani Pravilnikom o letenju zrakoplova.
(2) U zračnom prostoru koji nije rezerviran za vojno letenje, letovi po pravilima vizualnog letenja mogu se obavljati i iznad FL 195 uz prethodno dobiveno odobrenje nadležne kontrole zračnog prometa.
(3) Vojni zrakoplovi mogu koristiti i druge minimalne vrijednosti za vidljivost u letu, udaljenost od oblaka, vidljivost pri tlu i podnicu oblaka ako je nužno za provedbu letova u svrhu zaštite zračnog prostora Republike Hrvatske, potrage i spašavanja, hitnog zračnog medicinskog prijevoza i gašenja požara.
Postupak posade vojnog zrakoplova pri pogoršanju meteoroloških uvjeta u letu
Članak 109.
(1) Ako tijekom leta nastupe meteorološki uvjeti koji onemogućuju daljnji let po pravilima vizualnog letenja, posada vojnog zrakoplova obvezna je tražiti prelazak na letenje prema pravilima za instrumentalno letenje od nadležne kontrole zračnog prometa ako je zrakoplov opremljen a posada osposobljena i u trenaži za instrumentalno letenje ili se vratiti na aerodrom uzlijetanja, alternativni ili drugi aerodrom na kojemu su meteorološki uvjeti pogodni za vizualno prilaženje i slijetanje.
(2) Ako u fazi prilaženja na slijetanje nastupe meteorološki uvjeti koji onemogućuju vizualno prilaženje i slijetanje, a posada vojnog zrakoplova nije osposobljena i/ili nije u trenaži za instrumentalno letenje odnosno zrakoplov nije opremljen za instrumentalno