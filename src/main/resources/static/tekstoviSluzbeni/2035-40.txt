 od 2003. godine. S obzirom da je razmjernost sankcije nevaljanosti već detaljno obrazložena, potrebno je naglasiti činjenicu koja se odnosi na sustav sankcija propisan člankom 35. ZRS-a 2008. Kada bi se propisani iznosi novčanih kazni iz članka 35. ZRS-a 2008 sustavno primjenjivali na političke stranke koje sudjeluju u izborima u više ili u svim izbornim jedinicama, a posebno na one koje sudjeluju na lokalnim izborima, značajan broj njih bi bankrotirao, a time i prestao postojati. Stoga Klub zastupnika smatra da je predložena mjera, iako na prvi pogled (nepravedno) stroga, razmjerna i daleko povoljnija za političke aktere jer je jasna, predvidljiva pa stoga u kontekstu lakoće primjene, odmjerena. Stoga, Klub zastupnika drži da je u slučaju ocjene da je odredba članka 14. ZID ZIZHS-a protivna Ustavu, odnosno, ako je sankcija nevaljanosti neustavna, tada nužno neustavan i članak 15. ZRS-a 2008, kao i sustav sankcija stvoren odredbom članka 35. ZRS-a 2008. Sve ostalo bilo bi logički i pravno potpuno nekoherentno.«
108. Predlagatelj ZID-a ZIZHS-a/15 osvrće se na više mjesta u svom očitovanju na standarde i trendove u Europskoj uniji kad je riječ o promicanju ravnopravnosti spolova. Tako navodi:
»Klub zastupnika je, pri tome, imao u vidu i činjenicu da u okvirima Europske unije, koje je Republika Hrvatska danas članica, postoji jasan trend rodnog uravnoteživanja tijela ne samo političkog već i ekonomskog odlučivanja radi promicanja vrednota jednakosti spolova i demokratičnosti poluga vlasti i društvene moći unutar Europske unije. Tu posebno valja naglasiti činjenicu kako se u zakonodavnom postupku Europske unije trenutno nalazi i prijedlog Direktive kojima bi se države članice obvezale da do 2020. godine osiguraju minimalno 40% zastupljenost žena na svim neizvršnim pozicijama u upravama i nadzornim tijelima izlistanih dioničkih društava! (...) U onim državama članicama Europske unije koje su ozakonile identičnu ili vrlo sličnu mjeru rodnog uravnoteživanja izbornih lista uočen je postepeni porast zastupljenosti žena u predstavničkim tijelima pri kojem je taj rast bio niži nakon prvih, a puno veći nakon drugih ili trećih izbora. Ti podaci ukazuju da mjera ne jamči automatski ili spektakularan porast zastupljenosti žena u zastupničkom tijelu prilikom prve primjene već djeluje sustavno i dugoročno dovodi do većeg rasta zastupljenosti.« (...) Kao što je navedeno, Klub zastupnika se prilikom predlaganja predmetne mjere nije vodio samo nacionalnim zakonodavstvom, odnosno praksom nastalom u primjeni ZRS 2003 i ZRS 2008 već je prilikom donošenja zakona u obzir uzet čitav niz primjera iz komparativne prakse te preporuka nastalih na međunarodnom nivou pa stoga Klub zastupnika drži potrebnim ukazati na kontekst donošenja predmetne mjere sa stajališta komparativnog prava. Pozitivne mjere, koje kolokvijalno zovemo pozitivnom diskriminacijom, u pogledu ravnopravnosti spolova izrijekom su dopuštene primarnim pravom Europske unije, dakle i Republike Hrvatske, i to člankom 23. Povelje o temeljnim pravima Europske unije koji glasi: ‘Ravnopravnost žena i muškaraca mora biti osigurana u svim područjima, uključujući zapošljavanje, rad i plaćanje. Načelo ravnopravnosti ne sprječava zadržavanje ili usvajanje mjera kojima se uvode posebne pogodnosti u korist nedovoljno zastupljenog spola.’’.
109. U nastavku očitovanja, predlagatelj ZID-a ZIZHS-a/15 dao je pregled »komparativnog iskustva drugih europskih država, članica Europske unije«:
»Komparativno iskustvo drugih europskih država, članica Europske unije, s kojima Republika Hrvatska dijeli i zajednički promiče temeljne ustavne vrednote i tradicije, pokazuju da od 28 država članica, 21 država ima neki oblik posebnih mjera radi uravnoteživanja izbornih lista. Od toga njih 9 ima zakonom propisani prag uravnoteživanja izražen u postotku i popratnu sankciju dok je ostalih 12 ostvarilo ono što je hrvatski pravni poredak pokušavao ostvariti u periodu od 2003. – 2008. godine, odnosno, uspjele su privoliti