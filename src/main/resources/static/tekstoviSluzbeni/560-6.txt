 društva, na razini društva kćeri i, prema potrebi, na razini značajnih podružnica.
Plan komunikacije i javne objave
Članak 12.
(1) Plan komunikacije i javne objave iz članka 5. stavka 1. točke 4. ovoga Pravilnika, kao sastavni dio plana oporavka, mora sadržavati:
a) plan interne komunikacije, a osobito komunikacije sa zaposlenicima, sindikatima, radničkim vijećima ili ostalim predstavnicima zaposlenika,
b) plan vanjske komunikacije, a osobito komunikacije s dioničarima odnosno članovima društva i ostalim ulagačima, nadležnim i sanacijskim tijelima, drugim ugovornim stranama, financijskim tržištima, infrastrukturom financijskih tržišta, klijentima i ako je to potrebno s javnosti i
c) prijedloge za učinkovito upravljanje mogućim negativnim reakcijama tržišta.
(2) Plan oporavka mora uključiti i analizu načina primjene plana komunikacije i javne objave u slučaju provedbe jedne ili više mjera ili sporazuma iz plana oporavka.
(3) Planom komunikacije i javne objave moraju se predvidjeti i posebne komunikacijske potrebe vezane uz pojedinu opciju oporavka.
Pripremne mjere
Članak 13.
(1) Plan oporavka mora uključivati analizu pripremnih mjera koje je investicijsko društvo ili grupa za koju se plan izrađuje provela ili je njihova provedba nužna radi olakšanja provedbe ili poboljšanja učinkovitosti plana oporavka.
(2) Planom oporavka mora biti definiran vremenski okvir za provedbu pripremnih mjera iz stavka 1. ovoga članka.
(3) Pripremne mjere moraju u sebi sadržavati mjere za uklanjanje prepreka utvrđenih u planu oporavka, a koje su neophodne za djelotvornu provedbu opcija oporavka.
IV. IZVJEŠTAVANJE AGENCIJE
Članak 14.
(1) Investicijsko društvo dužno je jednom godišnje ažurirati postojeći plan oporavka.
(2) U slučaju da ažuriranje postojećeg plana oporavka ne dovede do izmjene plana oporavka, o istom je potrebno bez odgode obavijestiti Agenciju. U slučaju da dođe do promjene postojećeg plana oporavka, isti je potrebno bez odgode dostaviti Agenciji.
(3) Investicijsko društvo dužno je ažurirati plan oporavka i po svakoj promjeni u poslovnoj ili financijskoj situaciji ili pravnoj ili organizacijskoj strukturi investicijskog društva ili članice grupe za koju se plan oporavka izrađuje a koja promjena bi mogla bitno utjecati na sam plan oporavka ili uzrokovati potrebu za njegovom promjenom.
V. PRIJELAZNE I ZAVRŠNE ODREDBE
Stupanje na snagu
Članak 15.
(1) Ovaj Pravilnik stupa na snagu osmog dana od dana objave u »Narodnim novinama«.
(2) Prvi plan oporavka sukladno ovom Pravilniku investicijsko društvo je dužno dostaviti Agenciji najkasnije do 1. rujna 2015. godine.
Klasa: 011-02/15-01/03
Urbroj: 326-01-330-15-1
Zagreb, 27. veljače 2015.
Predsjednik Upravnog vijeća Petar-Pierre Matek, v. r.
