 verifikacije, te dokaznice da su elementi kritični za sigurnost, te zaštitu okoliša i prirode, kao i svi navedeni pogoni u sustavu održavani i u dobrom stanju
c. opis načina verifikacije iz točke b. ovoga stavka koji uključuje pojedinosti o načelima koja će se primjenjivati za izvršavanje funkcija u okviru sustava i za redovito preispitivanje tijekom rada odobalnog objekta, što uključuje:
I. ispitivanje elemenata kritičnih za sigurnost, te zaštitu okoliša i prirode od strane neovisnih verifikatora
II. provjeru projektnih rješenja, normi, certifikata ili drugih sustava sukladnosti elemenata koji su kritični za sigurnost, te zaštitu okoliša i prirode
III. pregled radova u tijeku
IV. izvješćivanje o slučajevima nesukladnost
V. korektivne radnje koje poduzima operator ili vlasnik.
(4) Rezultati neovisne verifikacije ne dovode u pitanje odgovornost operatora ili vlasnika za pravilno i sigurno funkcioniranje opreme i sustava koji se provjeravaju.
(5) Odabir neovisnog verifikatora i oblikovanje sustava za neovisnu verifikaciju mora zadovoljavati sljedeće uvjete:
a. neovisni verifikator nije u obvezi razmatrati elemente koji su kritični za sigurnost, te zaštitu okoliša i prirode, niti dijelove odobalnih objekata koje je razmatrao prije verifikacije ili u slučaju kada bi objektivnost verifikatora mogla biti dovedena u pitanje
b. neovisni verifikator mora biti neovisan od svih dijelova sustava upravljanja koji su obuhvaćeni sustavom neovisne verifikacije, kako bi se osigurala objektivnost u izvršavanju dužnosti verifikatora u okviru sustava.
(6) Koordinacija je dužna osigurati da su glede sustava neovisne verifikacije ispunjeni sljedeći uvjeti:
a. neovisni verifikator mora imati odgovarajuću tehničku sposobnost i dovoljan broj odgovarajuće kvalificiranih zaposlenika, te unutarnju organizaciju i sustav upravljanja kako bi osigurao ispunjavanje obveza iz ovoga Zakona
b. neovisni verifikator mora raspodijeliti zadaće u okviru sustava neovisne verifikacije zaposlenicima koji su kvalificirani za njihovo izvršavanje
c. da je uspostavljena komunikacija između operatora ili vlasnika i neovisnog verifikatora.
(7) Neovisni verifikator mora biti u potpunosti neovisan od Koordinacije, operatora ili vlasnika, kao i ovlaštenika dozvole.
(8) Operator ili vlasnik dužni su obavijestiti neovisnog verifikatora o bitnim promjenama radi daljnje verifikacije u skladu sa sustavom neovisne verifikacije, a rezultati takve daljnje verifikacije dostavljaju se, putem ovlaštenika dozvole, Koordinaciji.
(9) Ako je za neovisnu verifikaciju potrebno dostaviti dodatne informacije, ovlaštenik dozvole dužan je na zahtjev Koordinacije, u roku ne dužem od 15 dana, dostaviti sve tražene informacije i izvršiti sve tražene radnje, uključujući promjenu neovisnog verifikatora i/ili sustava neovisne verifikacije.
(10) Sustavi neovisne verifikacije uspostavljaju se:
a. glede odobalnih objekata, kako bi se dobila neovisna potvrda da su elementi kritični za sigurnost, te zaštitu okoliša i prirode koji su utvrđeni tijekom procjene rizika za odobalni objekt kako je opisano u izvješću o velikim opasnostima, prikladni i da je raspored pregledavanja i ispitivanja elemenata kritičnih za sigurnost, te zaštitu okoliša i prirode prikladan, ažuriran, te da se primjenjuje kako je planirano
b. glede obavijesti o radovima u bušotini, kako bi se dobila neovisna potvrda da su projekt bušotine i mjere nadzora bušotine prikladni u svakom trenutku za predviđene uvjete u bušotini.
(11) Operatori i vlasnici obvezni su odgovoriti na preporuke neovisnog verifikatora i u skladu s njima poduzeti odgovarajuće mjere.
(12) Ovlaštenik dozvole obvezan je dostaviti Koordinaciji preporuke neovisnog verifikatora, u skladu s odredbama ovoga članka, kao i zapisnik o izvršenim radnjama koje su poduzeli na temelju takvih preporuka, te ih je obvezan čuvati najmanje šest mjeseci nakon završetka odobalnih radova na koje se odnose.
(13) Operator ili vlasnik je dužan osigurati da se zaključci i primjedbe neovisnog