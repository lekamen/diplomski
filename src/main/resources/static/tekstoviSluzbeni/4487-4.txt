 vijeka trajanja dotične pomorske opreme;
(b) na temelju opravdanog zahtjeva Ministarstva, dostavlja Ministarstvu sve informacije i dokumentaciju potrebnu za dokazivanje sukladnosti proizvoda;
(c) surađuje s nadležnim tijelima na njihov zahtjev u svakoj poduzetoj radnji kako bi se uklonili rizici koje predstavljaju proizvodi obuhvaćeni njegovim ovlaštenjem.
Ostali gospodarski subjekti
Članak 14.
(1) Uvoznici na proizvodu ili, ako to nije moguće, na njegovo pakiranje odnosno u popratnom dokumentu ili prema potrebi na oba mjesta navode svoje ime, registrirano trgovačko ime ili registriranu trgovačku oznaku i adresu na kojoj su dostupni za informacije o proizvodu.
(2) Uvoznici i distributeri, na temelju opravdanog zahtjeva Ministarstva, dostavljaju Ministarstvu sve podatke i dokumentaciju potrebnu za dokazivanje sukladnosti proizvoda na hrvatskom jeziku. Uvoznici i distributeri surađuju s Ministarstvom na njegov zahtjev u svakoj poduzetoj radnji kako bi se uklonili rizici koje predstavljaju proizvodi koje su stavili na tržište.
(3) Uvoznik ili distributer smatra se proizvođačem za potrebe ovog Pravilnika i podliježe obvezama proizvođača iz članka 12. ovog Pravilnika kada stavlja pomorsku opremu na tržište ili je ugrađuje na brod hrvatske državne pripadnosti koji je obuhvaćen područjem primjene međunarodnih konvencija pod svojim imenom ili oznakom odnosno ako mijenja pomorsku opremu koja je već stavljena na tržište na način koji može utjecati na sukladnost s važećim zahtjevima.
(4) Na zahtjev Ministarstva, u razdoblju od najmanje 10 godina nakon stavljanja znaka kormilarskog kola i ni u kojem slučaju kraće od očekivanog vijeka trajanja dotične pomorske opreme, gospodarski subjekti Ministarstvu priopćuju podatke za:
(a) svaki gospodarski subjekt koji ih je opskrbio proizvodom;
(b) svaki gospodarski subjekt koji su oni opskrbili proizvodom.
V. OCJENA SUKLADNOSTI
Postupci ocjene sukladnosti
Članak 15.
(1) Postupak ocjene sukladnosti utvrđen je u Prilogu II. koji je sastavni dio ovoga Pravilnika.
(2) Proizvođač ili proizvođačev ovlašteni predstavnik provodi ocjenu sukladnosti za pojedinačnu stavku pomorske opreme putem prijavljenog tijela koje je ovlašteno od Ministarstva za obavljanje certifikacije pomorske opreme, pri čemu može birati između sljedećih postupaka:
(a) ako se upotrebljava EZ tipno ispitivanje (modul B), prije stavljanja na tržište sva pomorska oprema podliježe:
– osiguranju kvalitete proizvodnje (modul D), ili
– osiguranju kvalitete proizvoda (modul E), ili
– provjeri proizvoda (modul F);
(b) ako se kompleti pomorske opreme proizvode pojedinačno ili u malim količinama, a ne serijski ili u velikim količinama, postupak ocjenjivanja sukladnosti može biti EZ pojedinačna provjera (modul G).
EU izjava o sukladnosti
Članak 16.
(1) U EU izjava o sukladnosti navodi se da je dokazano ispunjenje zahtjeva iz članka 5. ovog Pravilnika.
(2) EU izjava o sukladnosti slijedi strukturu uzorka iz Priloga IV. koji je sastavni dio ovoga Pravilnika. EU izjava o sukladnosti mora sadržavati elemente utvrđene u relevantnim modulima iz Priloga II. ovoga Pravilnika i ažurirati se.
(3) Sastavljanjem EU izjave o sukladnosti proizvođač preuzima odgovornost i obveze iz članka 12. stavka 1. ovoga Pravilnika.
(4) Na brodu hrvatske državne pripadnosti, a koji je obuhvaćen područjem primjene međunarodnih konvencija, mora se nalaziti primjerak EU izjave o sukladnosti pomorske opreme koja je ugrađena na brod i ondje se čuvati sve dok se ta oprema ne ukloni s broda.
Proizvođač EU izjavu o sukladnosti izrađuje na hrvatskom jeziku i engleskom jeziku ili je prevodi na hrvatski i engleski jezik.
(5) Primjerak izjave EU-a o sukladnosti dostavlja se prijavljenom tijelu ili tijelima koja su provela odgovarajuće postupke ocjenjivanja sukladnosti.
Prijavljivanje tijela za ocjenu sukladnosti
Članak 17.
(1) Tijelo za ocjenu sukladnosti može obavljati poslove ocjenjivanja sukladnosti pomorske opreme na koju se odnose odredbe ovoga Pravilnika samo ako zadovoljava