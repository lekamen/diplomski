22 25.02.2015 Pravilnik o izmjenama i dopunama Pravilnika o priređivanju lutrijskih igara
MINISTARSTVO FINANCIJA
452
Na temelju članka 12. stavka 2. i članka 14. stavka 8. Zakona o igrama na sreću (»Narodne novine«, br. 87/2009, 35/2013, 158/2013, 41/2014 i 143/14) donosim
PRAVILNIK
O IZMJENAMA I DOPUNAMA PRAVILNIKA O PRIREĐIVANJU LUTRIJSKIH IGARA
Članak 1.
U Pravilniku o priređivanju lutrijskih igara (»Narodne novine«, br. 78/2010 i 69/2011), u članku 16. iza stavka 1. dodaje se novi stavak 2. koji glasi:
»(2) Dobitak igrača može se isplatiti samo na račun koji je registriran kod priređivača.«.
Članak 2.
Iza članka 16. dodaje se novi članak 16.a koji glasi:
»Članak 16.a
(1) Novčana sredstva igrača su sredstva raspoloživa za igru, evidentiraju se na virtualnom računu igrača (I-konto) i sastoje se od uplata na I-konto i isplaćenih dobitaka koji nisu uplaćeni u igru.
(2) Novčana sredstva igrača vode se na posebnom računu priređivača.
(3) Na posebnom računu priređivača iz stavka 2. ovoga članka u svakom trenutku mora biti raspoloživ iznos jednak najmanje ukupnom zbroju novčanih sredstava svih igrača.
(4) Priređivač ne smije koristiti novčana sredstva igrača za podmirenje nekih drugih obaveza proizašlih iz poslovanja priređivača.«.
Članak 3.
U članku 25. stavak 3. briše se.
Članak 4.
Ovaj Pravilnik stupa na snagu osmog dana od dana objave u »Narodnim novinama«.
Klasa: 461-01/15-01/96
Urbroj: 513-07-21-01/15-1
Zagreb, 2. veljače 2015.
Ministar financija mr. sc. Boris Lalovac, v. r.
