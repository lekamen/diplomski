 Pilot je odgovoran za sigurnost putnika tijekom:
a) pripreme za let, i
b) izvođenja leta.
(6) Nastavnik letenja je odgovoran osigurati sve potrebne uvjete i informacije neophodne za sigurno izvođenje leta učenika.
(7) Odobrenje za izvanaerodromsko slijetanje i uzlijetanje zrakoplovom nije potrebno.
Pravo upravljanja zrakoplovom
Članak 4.
(1) Pilot smije upravljati zrakoplovom u skladu s:
a) dozvolom, ovlaštenjima i povlasticama upisanim u dozvolu i ako posjeduje valjan certifikat o zdravstvenoj sposobnosti u skladu s posebnim propisom (u daljnjem tekstu: certifikat o zdravstvenoj sposobnosti), ili
b) dozvolom i ovlaštenjima izdanim u inozemstvu i ako posjeduje valjan dokaz o zdravstvenoj sposobnosti u skladu s propisima države koja je izdala dozvolu.
(2) Iznimno od stavka 1. ovoga članka zrakoplovom smije upravljati učenik pod nadzorom nastavnika letenja.
Prava s obzirom na kategoriju dozvole
Članak 5.
(1) Imatelj dozvole pilota ovjesne jedrilice smije upravljati ovjesnom jedrilicom u skladu sa sljedećim uvjetima:

(2) Imatelj dozvole pilota parajedrilice smije upravljati parajedrilicom u skladu sa sljedećim uvjetima:

(3) Imatelj dozvole pilota padobrana s pogonom smije upravljati padobranom s pogonom u skladu sa sljedećim uvjetima:

Letenje s putnikom
Članak 6.
(1) Tandem pilot mora informirati putnika i roditelja ili staratelja ako je putnik mlađi od 18 godina o:
a) postojanju ili nepostojanju police osiguranja koja pokriva rizik od štete nanesene putniku,
b) standardnim postupcima, i
c) prinudnim postupcima u slučaju nužde.
(2) Tandem pilot ne smije izvoditi let s putnikom ako:
a) ne posjeduje potpisanu izjavu kojom putnik, odnosno roditelj ili staratelj ako je putnik mlađi od 18 godina, potvrđuje da je upoznat sa svim informacijama propisanim stavkom 1. ovoga članka te da je suglasan za izvođenje leta,
b) sumnja da je putnik pod utjecajem alkohola, droga i drugih psihoaktivnih sredstava, i
c) postoji bilo koji drugi razlog koji bi mogao negativno utjecati na sigurnost.
(3) Tandem pilot mora izraditi i dokumentirati proceduru o načinu i sadržaju informiranja putnika, a koja može biti izrađena u formi liste provjere.
Korištenje prava dodijeljenih ovlaštenjem tandem pilota
Članak 7.
(1) Pilot smije koristiti prava dodijeljena ovlaštenjem tandem pilota samo ako je u zadnja 24 mjeseca obavio najmanje 10 letova tandem zrakoplovom.
(2) Ako pilot ne ispuni uvjete iz stavka 1. ovoga članka, prije ponovnog korištenja prava dodijeljenih ovlaštenjem tandem pilota mora obaviti 2 leta tandem zrakoplovom s nastavnikom letenja koji ima upisano ovlaštenje tandem pilot.
Obavezna oprema
Članak 8.
(1) Osoba koja leti zrakoplovom mora nositi zaštitnu kacigu.
(2) Pilot mora imati uređaj za mjerenje visine za letove na visinama višim od 150 metara iznad tla.
(3) Za letove na visinama višim od 150 metara iznad tla, padobranom za spašavanje moraju biti opremljeni:
a) zrakoplov, ili
b) osoba koja leti zrakoplovom.
Održavanje
Članak 9.
(1) Zrakoplov se mora održavati u skladu s uputama proizvođača.
(2) Zrakoplov smije održavati:

Obaveza nošenja dokumenata
Članak 10.
(1) Učenik tijekom osposobljavanja letovima s velikih visina sa sobom mora imati sljedeće dokumente:
a) identifikacijski dokument sa slikom,
b) valjan certifikat o zdravstvenoj sposobnosti, i
c) dokaz o tehničkoj ispravnosti zrakoplova.
(2) Pilot tijekom leta zrakoplovom sa sobom mora imati sljedeće dokumente:
a) dozvolu pilota,
b) identifikacijski dokument sa slikom,
c) valjan certifikat o zdravstvenoj sposobnosti,
d) dokaz o tehničkoj ispravnosti zrakoplova.
(3) Uz dokumente iz stavka 2. ovoga članka, tandem pilot sa sobom mora imati sljedeće dokumente:
a) proceduru o načinu i sadržaju informiranja putnika, i
b) potpisanu izjavu iz članka 8. stavka 2. točke a) ovoga Pravilnika.
Evidencija letova
Članak 11.
(1) Pilot je obavezan voditi evidenciju letova koja sadrži najmanje:
a) osobne podatke pilota,
b) ukupan nalet, i
c) za svaki pojedini let:
1. datum leta,
2. mjesto uzlijetanja,