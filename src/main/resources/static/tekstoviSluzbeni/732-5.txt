 Zavod može u svrhu ispitivanja, kada je to nužno, oštetiti predmet ili veći broj predmeta bez obveze plaćanja naknade za oštećeni predmet.
(4) Ako rezultat kemijske analize nije u skladu s navedenim stupnjem čistoće u zahtjevu za ispitivanje i žigosanje predmeta od plemenitih kovina, troškove kemijske analize snosi podnositelj zahtjeva.
(5) Visinu i način plaćanja troškova iz stavaka 2., 3. i 4. ovoga članka pravilnikom propisuje ravnatelj Zavoda.
Članak 24.
Ako se predmet od plemenitih kovina koji je označen i žigosan državnim žigom doradi ili preradi, mora se prije stavljanja na tržište ili na raspolaganje na tržištu ponovno ispitati i žigosati državnim žigom.
Članak 25.
Proizvođač odnosno dobavljač predmeta od plemenitih kovina ne smije prenositi utisnuti znak proizvođača odnosno znak dobavljača, oznake čistoće i državni žig s jednoga na drugi predmet od plemenitih kovina.
Predmeti od plemenitih kovina koji ne podliježu obveznom ispitivanju i žigosanju državnim žigom
Članak 26.
(1) Obvezno ispitivanje i žigosanje ne provodi se za:
1. predmete od zlata mase manje od 3 g (tri grama)
2. predmete od srebra mase manje od 3 g (tri grama).
(2) Predmeti iz stavka 1. ovoga članka mogu se ispitati i žigosati državnim žigom ako to proizvođač ili dobavljač pismeno zatraži.
Članak 27.
Predmeti od plemenitih kovina proizvedeni u Republici Hrvatskoj a namijenjeni stavljanju na tržište ili na raspolaganje na tržištu izvan Republike Hrvatske, moraju biti označeni oznakom čistoće, ali ne podliježu obvezi utiskivanja znaka proizvođača niti podliježu obvezi ispitivanja i žigosanja državnim žigom osim ako to pismeno zatraži proizvođač.
Certifikat o žigosanju
Članak 28.
(1) Zavod će nakon provedenog postupka ispitivanja predmeta od plemenitih kovina, u zamjenu za državni žig, izdati certifikat o žigosanju ako bi se žigosanjem oštetio predmet od plemenitih kovina te ako je zbog tehničkih razloga teško utisnuti državni žig.
(2) Izgled i sadržaj certifikata o žigosanju iz stavka 1. ovoga članka te visinu i način plaćanja troškova njegova izdavanja pravilnikom propisuje ravnatelj Zavoda.
(3) Na postupak izdavanja certifikata o žigosanju sukladno se primjenjuju odredbe članka 21. ovoga Zakona.
Oprema i prostor za ispitivanje i žigosanje
Članak 29.
(1) Zavod provodi ispitivanje i žigosanje predmeta od plemenitih kovina državnim žigom u službenim prostorijama Zavoda.
(2) Iznimno, na zahtjev proizvođača odnosno dobavljača predmeta od plemenitih kovina Zavod može odobriti ispitivanje i žigosanje predmeta od plemenitih kovina državnim žigom izvan prostorija Zavoda ako prostorije proizvođača odnosno dobavljača udovoljavaju propisanim tehničkim uvjetima.
(3) Troškove ispitivanja i žigosanja predmeta od plemenitih kovina državnim žigom izvan prostorija Zavoda snosi podnositelj zahtjeva iz stavka 2. ovoga članka.
(4) Tehničke uvjete koje moraju ispunjavati radne prostorije i oprema za ispitivanje i žigosanje državnim žigom predmeta od plemenitih kovina iz stavaka 1. i 2. ovoga članka te visinu i način plaćanja troškova iz stavka 3. ovoga članka pravilnikom propisuje ravnatelj Zavoda.
3. Međusobno priznavanje
Članak 30.
(1) Obvezi označivanja znakom dobavljača ne podliježu dobavljači predmeta od plemenitih kovina ako su predmeti označeni znakom proizvođača druge države članice Europske unije, države potpisnice Sporazuma o Europskom gospodarskom prostoru (EGP)/Europskom udruženju za slobodnu trgovinu (EFTA) ili Turske.
(2) Obvezi označivanja znakom dobavljača ne podliježu ni dobavljači predmeta od plemenitih kovina ako su predmeti od plemenitih kovina označeni znakom proizvođača iz trećih zemalja s kojima je u tom smislu Republika Hrvatska sklopila međunarodni sporazum.
Članak 31.
(1) U Republici Hrvatskoj priznaju se državni žigovi koji su izdani u drugoj državi članici Europske unije, državi potpisnici Sporazuma o Europskom gospodarskom prostoru (EGP)/Europskom udruženju za slobodnu trgovinu (EFTA) ili Turskoj pod uvjetom da primjenjuje sustav ispitivanja i 