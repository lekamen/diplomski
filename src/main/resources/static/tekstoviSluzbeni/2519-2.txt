 ili kandidat koji nije položio dodatnu usmenu provjeru iz podstavka 2. ovoga članka, nije položio ispit i zaključuje mu se ocjena »nije položio« te se upućuje na ponovno polaganje ispita.
(2) Okončanjem usmenog dijela ispita zaključuje se ocjena »položio« ili »nije položio«.
(3) Kandidatu koji nije položio usmeni dio ispita zaključuje se konačna ocjena »nije položio« i upućuje ga se na ponovno polaganje ispita.
(4) Kandidatu koji je uspješno položio pisani i usmeni dio ispita zaključuje se konačna ocjena »položio«.
(5) Lista kandidata s pregledom uspjeha na ispitu objavljuje se u prostorijama održavanja ispita neposredno nakon ispita.
VI. PRIGOVOR
Članak 19.
(1) Kandidat koji smatra da su tijekom postupka polaganja ispita povrijeđene odredbe ovoga Pravilnika ima pravo prigovora.
(2) Prigovor se podnosi u pisanom obliku Žalbenoj komisiji u roku 24 sata od objave liste kandidata s pregledom uspjeha.
(3) Odluku o ponavljanju ispita Žalbena komisija može donijeti samo ako su povrijeđene odredbe ovoga Pravilnika, u roku od 15 dana od primitka prigovora.
(5) Ispit se može ponavljati pred komisijom u izmijenjenom sastavu.
Članak 20.
(1) Žalbenu komisiju čine tri člana, a koju s liste ispitivača imenuje predsjednik Hrvatske obrtničke komore.
(2) U sastavu Žalbene komisije ne mogu biti članovi komisije koji su provodili ispit i članovi komisije iz članka 7. ovoga Pravilnika.
VII. UVJERENJE
Članak 21.
(1) Kandidatu koji je položio ispit Hrvatska obrtnička komora izdaje Uvjerenje.
(2) Obrazac Uvjerenja iz stavka 1. ovog članka tiskan je na papiru Mould 90 g/m2 sa zaštitnim UV vlakancima i vodenim znakom (multi ton s logotipom »Narodnih novina« u obliku zastave koja se vijori). U sredini obrasca Uvjerenja otisnut je grb Republike Hrvatske.
(3) Na Uvjerenju iz stavka 1. nalazi se tekst sljedećeg sadržaja:
– znak Hrvatske obrtničke komore
– Republika Hrvatska
– Hrvatska obrtnička komora
– Uvjerenje o stručnoj osposobljenosti.
(4) U prazan prostor Uvjerenja upisuju se sljedeći podaci nositelja Uvjerenja:
– ime, očevo ime i prezime
– OIB
– datum, općina, mjesto rođenja i državljanstvo
– datum polaganja ispita
– broj Uvjerenja
– naziv zanimanja za koje se Uvjerenje izdaje
– datum i mjesto izdavanja Uvjerenja
– potpis predsjednika Hrvatske obrtničke komore i pečat s državnim grbom Hrvatske obrtničke komore.
(5) Obrazac Uvjerenja iz stavka 1. ovog članka tiskan je uz ovaj Pravilnik i čini njegov sastavni dio kao Prilog 1.
VIII. TROŠKOVI
Članak 22.
(1) Troškovi polaganja ispita podmiruju se iz sredstava koja uplaćuju kandidati.
(2) Cijena polaganja ispita je 1500.00 kn po kandidatu.
(3) Raspodjelu sredstava iz stavka 1. ovoga članka posebnom odlukom utvrđuje Hrvatska obrtnička komora.
IX. ZAVRŠNA ODREDBA
Članak 23.
Ovaj Pravilnik stupa na snagu prvog dana od dana objave u »Narodnim novinama«.
Klasa: 053-01/12-01/213
Urbroj: 516-04-02/1-15-59
Zagreb, 16. studenoga 2015.
Ministar Gordan Maras, v. r.

