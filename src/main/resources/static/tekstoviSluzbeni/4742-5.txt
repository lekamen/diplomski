 predstavnici unutarnjih i vanjskih korisnika na bazu podataka spajaju se preko Interneta, koristeći web-preglednike.
Članak 23.
(1) Sigurnost baze podataka ostvaruje se primjenom sigurnosnih mjera i standarda informacijske sigurnosti.
(2) Unutarnja ustrojstvena jedinica Državne uprave u sjedištu zadužena za uspostavu, održavanje i nadogradnju baze podataka i savjetnik za informacijsku sigurnost kontinuirano provode procjenu sigurnosnih rizika korištenja baze podataka za potrebe normiranja provođenja mjera unutar svih područja informacijske sigurnosti.
(3) U svrhu osiguravanja zahtijevanih standarda obrade podataka, u bazu podataka se ugrađuju odgovarajući poslovni procesi i nadzorni mehanizmi kako bi se spriječilo nastajanje hardverskih pogrešaka, pogrešaka obrade, gubitak podataka, neovlaštena promjena ili zlouporaba podataka u aplikacijama.
(4) Svi korisnici obvezni su administratoru baze podataka i savjetniku za informacijsku sigurnost Državne uprave prijaviti svaki uočeni sigurnosni propust ili sigurnosni incident u bazi podataka.
(5) U slučaju sigurnosne ugroze baze podataka, Državna uprava ima pravo djelomično ili potpuno ukinuti pristup podacima na poslužitelju baze podataka.
IV. PRIJELAZNA I ZAVRŠNA ODREDBA
Članak 24.
Operativne snage iz članka 2. stavka 1. ovog Pravilnika dužne su sve podatke unijeti u bazu podataka u roku od 12 mjeseci od stupanja na snagu ovog Pravilnika.
Članak 25.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 012-02/16-03/20
Urbroj: 543-01-08-01-16-3
Zagreb, 24. listopada 2016.
Ravnatelj dr. sc. Jadran Perinić, v. r.
PRILOG 1. – PRILOG 2.

