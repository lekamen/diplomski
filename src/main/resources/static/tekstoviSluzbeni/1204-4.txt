 plaćanja u poljoprivredi, ribarstvu i ruralnom razvoju u provedbi izravne potpore.«.
Članak 6.
Naslov iznad članka 67. i članak 67. mijenjaju se i glase:
»7.2.2. Služba za poljoprivredne informacije
Članak 67.
Služba za poljoprivredne informacije obavlja poslove prikupljanja i organiziranja gotovih statističkih podataka, informacija iz propisanih evidencija i baza podataka iz djelokruga poljoprivrede, prikupljanja i obrade podataka o cijenama i količinama određenih poljoprivredno-prehrambenih proizvoda i poljoprivrednih inputa s domaćeg reprezentativnog tržišta, administrativne kontrole i kontrole na terenu te pripremanja izvješća o cijenama za nacionalne potrebe i potrebe Europske komisije, izrade analiza cijena određenih poljoprivredno-prehrambenih proizvoda i poljoprivrednih inputa, analiza proizvodnje, strukture i dohotka poljoprivredne djelatnosti, analiza vanjsko-trgovinske razmjene poljoprivredno-prehrambenih proizvoda; koordinira i izrađuje godišnje izvješće o stanju poljoprivrede (Zeleno izvješće), koordinira i sudjeluje u izradi nacrta zakonskih i podzakonskih akata u dijelu koji se odnosi na Sustav poljoprivrednih knjigovodstvenih podataka (FADN), daje administrativnu podršku radu Vijeća za istraživanja u poljoprivredi, koordinira i sudjeluje u izradi proizvodno-potrošnih bilanci poljoprivrednih proizvoda.
Za obavljanje poslova Službe za poljoprivredne informacije ustrojavaju se:
7.2.2.1. Odjel za poljoprivredne podatke
7.2.2.2. Odjel za tržišni cjenovni informacijski sustav u poljoprivredi.«.
Članak 7.
Naslov iznad članka 68. i članak 68. mijenjaju se i glase:
»7.2.2.1. Odjel za poljoprivredne podatke
Članak 68.
Odjel za poljoprivredne podatke obavlja poslove prikupljanja i organiziranja gotovih statističkih podataka, informacija iz propisanih evidencija i baza podataka iz djelokruga poljoprivrede, surađuje s domaćim i međunarodnim institucijama u području informacija u poljoprivredi, obavlja poslove analiza proizvodnje, strukture i dohotka domaće poljoprivredne djelatnosti, koordinira i sudjeluje u izradi proizvodno-potrošnih bilanci poljoprivrednih proizvoda, izrađuje analize vezane uz domaću poljoprivrednu proizvodnju, strukturu i dohodak poljoprivrednih gospodarstava, izrađuje analize vanjsko-trgovinske razmjene poljoprivredno-prehrambenih proizvoda, koordinira i izrađuje godišnje izvješće o stanju poljoprivrede (Zeleno izvješće), sudjeluje u izradi strateških dokumenata vezanih uz razvoj poljoprivrede i ruralnog razvoja, a čiji je predlagač Ministarstvo, koordinira i sudjeluje u izradi nacrta zakonskih i podzakonskih akata u dijelu koji se odnosi na Sustav poljoprivrednih knjigovodstvenih podataka (FADN) te daje prijedloge za njihovo unaprjeđenje, koordinira rad tijela uključenih u FADN sustav, prati zakonodavstvo Europske unije u području FADN-a i tipologije poljoprivredne proizvodnje u sklopu Zajedničke poljoprivredne politike Europske unije, koordinira rad Nacionalnog odbora za FADN, predlaže područja od interesa za istraživanja u poljoprivredi i uvjete za ostvarenje sredstava potpore za njihovu provedbu te daje administrativnu podršku radu Vijeća za istraživanja u poljoprivredi.«.
Članak 8.
Članak 69. mijenja se i glasi:
»Članak 69.
Odjel za tržišni cjenovni informacijski sustav u poljoprivredi obavlja poslove prikupljanja, obrade, i pohrane podataka o cijenama i količinama određenih poljoprivrednih proizvoda i određenih poljoprivrednih inputa s domaćeg reprezentativnog tržišta, administrativne kontrole i kontrole na terenu te izvješćivanja za nacionalne potrebe i potrebe Europske komisije, obavlja poslove analiza cijena određenih poljoprivredno-prehrambenih proizvoda i poljoprivrednih inputa, uređuje i održava web-stranicu, propisuje metodologiju prikupljanja i obrade podataka, unaprjeđuje sustav prikupljanja i obrade podataka i izvješćivanja o cijenama, prati zakonodavstvo Europske unije u području cjenovnog izvješćivanja, usklađuje sustav praćenja i izvješćivanja o cijenama određenih