na teretnom brodu, računajući od trenutka kad je dan znak za napuštanje broda;
.3 biti izveden tako da splavi za spašavanje može sigurno pričvrstiti za platformu ili ih otpustiti od platorme jedna osoba, bilo iz splavi ili s platforme;
.4 omogućiti otpuštanje u nepovoljnim uvjetima trima do 10° i nagiba do 20° na bilo koju stranu broda;
.5 ako je klizna staza kosa, imati kut nagiba u odnosu na horizontalu:
.1 u rasponu od 30° do 35° kad je brod u okomitom položaju i pri najmanjem gazu; i
.2 kod putničkog broda, najviše 55° u završnoj fazi naplavljenosti koja je određena zahtjevima navedenim u Pravilima, Dio 5. – Pregrađivanje, 3.5.1.10.
.6 imati kapacitet prema rasporedu napuštanja određenom u luci;
.7 omogućiti odgovarajuća sredstva napuštanja pri stanju mora s vjetrom snage od 6 Bf;
.8 koliko je to praktički moguće, mora ostati sposoban za rad u uvjetima zaleđivanja; i
.9 biti tako izveden da je potrebno vrlo malo rutine za održavanje. Svaki dio kojeg održava posada broda, mora biti lako dostupan i mora se lako održavati.
6.20.8.6 Ako brod ima jedan ili više sustava za napuštanje broda, najmanje 50% takvih sustava mora se podvrgnuti pokusnom otpuštanju nakon postavljanja. Ako su ispitivanja zadovoljila, neispitani sustavi moraju se otpustiti u roku od 12 mjeseci nakon postavljanja
6.20.9 Samonapuhavajuće splavi za spašavanje pridružene sustavima za napuštanje broda
Svaka samonapuhavajuća splav koja je pridružena sustavu za napuštanje broda mora:
.1 biti u skladu sa zahtjevima navedenim u 6.9;
.2 biti smještena blizu spremnika sustava za napuštanje broda tako da njen položaj osigura pad dalje od sustava za napuštanje broda i pripadajuće platforme za ukrcaj;
.3 se pojedinačno otpustiti sa svog ležišta zajedno s opremom koja omogućava njeno privezivanje uz platformu;
.4 biti smještena u skladu sa 2.7;
.5 imati spojenu užad ili užad koja se lako spaja za privlačenje uz platformu.
6.20.10 Spremnici sustava za napuštanje broda
6.20.10.1 Klizna staza i platforma se moraju držati u spremniku koji mora biti:
.1 tako izveden da izdrži teške uvjete na moru; i
.2 koliko je to moguće, vodonepropusan, osim otvora za drenažu na dnu spremnika.
6.20.10.2 Na kontejneru moraju biti oznake:
.1 ime ili oznaka proizvođača;
.2 serijski broj;
.3 naziv ustanove koja ga je odobrila i kapacitet sustava;
.4 SOLAS;
.5 datum proizvodnje (mjesec, godina);
.6 datum i mjesto servisiranja (»last service«);
.7 najveća dopuštena visina postavljanja iznad vodne linije; i
.8 mjesto postavljanja na brodu.
6.20.10.3 Upute o spuštanju i rukovanju moraju se označiti na kontejneru ili u njegovoj blizini.
6.20.11 Označavanje sustava za napuštanje broda
Na sustavu za napuštanje broda moraju biti označeni:
.1 ime proizvođača;
.2 serijski broj;
.3 datum proizvodnje (mjesec, godina);
.4 naziv ustanove koja ga je odobrila;
.5 ime i mjesto servisne stanice u kojoj je izvršen zadnji servis i datum izvršenja;
.6 kapacitet sustava.
6.21 SPRAVA ZA DOBACIVANJE KONOPA
6.21.1 Sprava za dobacivanje konopa mora:
.1 omogućavati bacanje konopa s prihvatljivom točnošću:
.2 imati najmanje četiri rakete od kojih svaka može dobaciti konop barem 230 m pri mirnom vremenu;
.3 imati najmanje četiri konopa s prekidnom čvrstoćom ne manjom od 2 kN;
.4 imati kratke upute ili slikovne prikaze, koji objašnjavaju korištenje sprave za dobacivanje konopa.
6.21.2 Raketa koja je namijenjena za ispaljivanje pištoljem, ili slog ako su raketa i konop zajedno, moraju se čuvati u vodonepropusnoj kutiji.
Uz to za rakete koje se ispaljuju pištoljem, konop i raketa zajedno sa sredstvima paljenja moraju se držati u spremniku, koji pruža zaštitu od vremenskih nepogoda.
6.22 OPĆI SUSTAV UZBUNE U NUŽDI
6.22.1 Opći sustav uzbune u nuždi mora omogućavati čujnost općeg signala za uzbunu koji se sastoji od sedam ili više kratkih zvukova nakon kojih slijedi jedan dugi zvuk brodske zviždaljke ili sirene, i dodatno električnog zvona, ili drugog jednakovrijednog uređaja za upozoravanje, koji se napaja iz glavnog izvora