 odredbama članka 31. Zakona o komunalnom gospodarstvu. Iz osporavane Odluke razvidno je da je u potpunosti u skladu sa zakonom te jasno i nedvojbeno sadrži odredbe koje su obvezatne sukladno članku 31. stavak 7. Zakona o komunalnom gospodarstvu. Dalje, navodi da su odredbom članka 31. stavak 7. točka 5. Zakona o komunalnom gospodarstvu, predviđeni opći uvjeti i razlozi zbog kojih se u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa, a koji uvjeti i razlozi su razrađeni u člancima 7. i 12. Odluke o komunalnom doprinosu. Sukladno tome, Zakon o komunalnom gospodarstvu dao je mogućnost jedinici lokalne samouprave da svojim općim aktom sama odredi razloge i uvjete zbog kojih bi se u pojedinačnim slučajevima mogli odrediti »povoljniji« uvjeti plaćanja komunalnog doprinosa što je u Odluci o komunalnom doprinosu, određeno u članku 7. i članku 12. Stoga su neosnovani i neutemeljeni navodi podnositeljice zahtjeva za ocjenu zakonitosti da se radi o arbitrarnom određivanju i »uvođenju nejednakosti« među obveznicima plaćanja komunalnog doprinosa. Sukladno tome stajalište je Općinskog vijeća Općine Tisno zauzeto na sjednicama na kojima se raspravljalo o predmetnoj Odluci, koje je razvidno i iz zapisnika sa sjednica, da se mogućnosti koje daje odredba članka 31. stavak 7. Zakona o komunalnom gospodarstvu primjenjuju na osobe s prebivalištem na području općine Tisno, sve u svrhu kako bi se pomoglo lokalnom stanovništvu koje tu trajno živi odnosno namjerava trajno živjeti. Takvo stajalište je potvrđeno odlukom Ustavnog suda Republike Hrvatske broj U-II-577/2002 od 12. ožujka 2013., gdje stoji da Sud nije utvrdio da bi to bilo u nesuglasju s najvišim vrednotama ustavnog poretka RH sadržanim u članku 3. Ustava. Slijedom iznijetog donositelj osporavanog akta smatra da je osporavani akt sukladan zakonu.
Zahtjev je osnovan.
Osporavanu Odluku donijelo je Općinsko vijeće općine Tisno na sjednici održanoj 26. kolovoza 2013. na temelju članka 31. Zakona o komunalnom gospodarstvu i članka 32. Statuta općine Tisno (»Službeni vjesnik Šibensko-kninske županije«, broj 5/13.). Odluka je stupila na snagu 8. dana od dana njene objave u »Službenom vjesniku Šibensko-kninske županije«.
Osporene odredbe članka 7. smještene su u poglavlje V Odluke o komunalnom doprinosu, kojim se određuje jedinična vrijednost komunalnog doprinosa.
Odredbe članka 7. Odluke glase:
(1) Za sve fizičke osobe u funkciji investitora (obveznika), koji imaju prebivalište na području Općine Tisno najmanje 10 (deset) godina, računajući od dana obračunavanja komunalnog doprinosa prema pristigloj projektnoj dokumentaciji u nadležnom Upravnom odjelu Općine Tisno, a što se dokazuje uvjerenjem nadležnog državnog tijela, te sve pravne osobe ili obrte u funkciji investitora (obveznika), koji imaju sjedište na području Općine Tisno 5 (pet) i više godina, računajući od dana obračuna komunalnog doprinosa prema pristigloj projektnoj dokumentaciji u nadležnom Upravnom odjelu Općine Tisno, a što dokazuju izvodom iz poslovnog registra, utvrđuje se jedinična vrijednost komunalnog doprinosa za gradnju odnosno dogradnju, nadogradnju ili rekonstrukcije odnosno ozakonjenje građevina, neovisno o namjeni građevine (zgrade), po vrsti objekata i uređaja komunalne infrastrukture i po pojedinim zonama, određena u kunama po m3 građevine, kako slijedi:
ZONA kn/m³ NAMJENA SREDSTAVA Javn. površine Nerazvrst. ceste Groblje Javn. rasvjeta I. 138,00 40% 30% 20% 10% II. 17,00 40% 30% 20% 10% III. 11,00 20% 40% 10% 30% IV. 11,00 20% 40% 10% 30% V. 11,00 20% 40% 10% 30%
(2) Za sve fizičke osobe u funkciji investitora (obveznika), koji nemaju prebivalište na području općine Tisno najmanje 10 (deset) godina, računajući od dana obračunavanja komunalnog doprinosa prema pristigloj projektnoj dokumentaciji u nadležnom Upravnom odjelu Općine Tisno (prema uvjerenju nadležnog državnog tijela), te sve pravne osobe ili obrte u funkciji investitora (obveznika), koji nemaju