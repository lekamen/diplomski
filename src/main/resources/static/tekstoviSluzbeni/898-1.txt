 kojega je pokrenuta istraga zbog osnovane sumnje da je (na način i u vrijeme pobliže opisano u izreci tog tješenja) počinio kaznena djela protiv službene dužnosti, i to: – trgovanje utjecajem iz članka 295. stavka 1. Kaznenog zakona (»Narodne novine« broj 125/11. i 144/12., u daljnjem tekstu: KZ), – zlouporabom položaja i ovlasti iz članka 291. stavaka 1. i 2. KZ-a, i – utajom poreza ili carine iz članka 256. stavka 1. KZ-a, sve u vezi s člankom 51. KZ-a.
4. 7. studenoga 2014. sudac istrage Županijskog suda u Zagrebu rješenjem broj: Kir-Us-418/14 odbio je žalbu podnositelja protiv rješenja USKOK-a o provođenju istrage.
2) Prvotni istražni zatvor te određivanje jamčevine i mjera opreza
5. 13. studenoga 2014. rješenjem suca istrage Županijskog suda u Zagrebu broj: Kir-Us-475/14 podnositelju je određen istražni zatvor iz razloga navedenih u članku 123. stavku 1. točkama 2. i 3. ZKP-a u trajanju od mjesec dana.
5.1. Tim je rješenjem sudac istrage (u točki III. izreke u odnosu na podnositelja), na temelju članka 102. stavka 1. ZKP-a, odredio jamstvo u iznosu od 15.000,000,00 kn (u daljnjem tekstu: 15 milijuna kuna) kao zamjenu za istražni zatvor.
Istodobno, na temelju članka 98. stavka 2. točaka 5. i 6. i stavka 3. ZKP-a u vezi s člankom 102. stavkom 4. ZKP-a sudac istrage je (u točki III. izreke u odnosu na podnositelja) odredio i mjere opreza i to:
– zabranu podnositelju uspostavljanja ili održavanja veze s osobama koje će biti ispitane kao svjedoci u (tom) postupku, i
– zabranu podnositelju obavljanja »zakonite profesionalne djelatnosti gradonačelnika Grada Zagreba«.
6. 18. i 19. studenoga 2014. vijeće Županijskog suda u Zagrebu, rješenjem broj: Kv-Us-171/14-3 (Kir-Us-475/14) potvrdilo je (u dijelu koji se odnosi na podnositelja) rješenje suca istrage.
a) Ukidanje istražnog zatvora
7. 19. studenoga 2014. sudac istrage Županijskog suda u Zagrebu donio je, na temelju članka 125. stavka 1. točke 3. u vezi članka 102. stavka 1. ZKP-a rješenje broj: Kir-Us-475/14 kojim je (u točki I. izreke) ukinuo istražni zatvor (i) podnositelju ustavne tužbe.
U točki II. izreke navedeno je da se podnositelj i ostali okrivljenici moraju pridržavati »sljedećih uvjeta« da »sukladno danom obećanju neće utjecati na svjedoke niti će počiniti novo kazneno djelo«, a ako postupe protivno uvjetima rješenja o određivanju jamstva (prema točki III. izreke) »rješenjem će se odrediti naplata iznosa jamstva u korist proračuna ... i odrediti istražni zatvor.«
Prethodno je (istoga dana, 19. studenoga 2014.) pred sucem istrage održano ročište na kojem su podnositelj i drugi okrivljenici »dali obećanje da neće ometati kazneni postupak utjecajem na svjedoke i da neće ponoviti novo kazneno djelo« (str. 3. obrazloženja rješenja).
Ujedno je na ročištu utvrđeno da je izvršena uplata iznosa jamstva od 15 milijuna kuna na depozitni račun Županijskog suda u Zagrebu.
8. Sukladno tome, podnositelj je pod navedenim uvjetima pušten na slobodu 19. studenoga 2014.
b) Određivanje privremene mjere
9. 23. prosinca 2014. sudac istrage Županijskog suda u Zagrebu u predmetu broj: Kir-Us-580/14 – u povodu prijedloga USKOK-a za određivanje privremene mjere oduzimanja imovinske koristi tijekom postupka protiv podnositelja i dr. zbog kaznenog djela iz članka 291. stavaka 1. i 2. i dr. KZ-a – donio je rješenje o određivanju privremene mjere osiguranja oduzimanja imovinske koristi kojom se (u točki I. izreke) zabranjuje:
»MILANU BANDIĆU ..., s prebivalištem u Zagrebu, ulica Hermana Bužana 4, ili trećoj osobi po ovlaštenju ili nalogu Milana Bandića, da otuđi ili optereti pokretnine – umjetničke slike i skulpture ...«
Pokretnine o kojima je riječ pobliže su navedene u točkama I.A)., I.B) i I.C) izreke rješenja.
U točki II. izreke rješenja sudac istrage odredio je »privremeno oduzimanje pokretnina – umjetničkih slika i skulptura iz točke I. te povjeravanje na čuvanje i upravu Državnom uredu za upravljanje državnom imovinom.«
U točki III. izreke sudac istrage podnositelju je naložio:
»... da