službeni automobil srednje ili niže klase, sa ili bez službenog vozača isključivo za službene potrebe.
Državni dužnosnici koji imaju status štićene osobe koriste službeni automobil koji im je dodijeljen sukladno posebnim propisima o određivanju štićenih osoba i provođenju njihove zaštite i osiguranja.
V.
Čelnik tijela može, posebnom pisanom odlukom koja mora biti obrazložena, pod određenim uvjetima odobriti korištenje službenog automobila sa ili bez službenog vozača isključivo za službene potrebe državnom službeniku iz točke III. ove Odluke, kao i drugom državnom službeniku i namješteniku, a s obzirom na djelokrug i vrstu poslova koji se obavljaju u pojedinom tijelu.
Čelnik tijela dužan je internim aktom urediti način korištenja službenih automobila, posebno u dijelu vođenja putnih radnih listova te praćenja troškova po svakom službenom vozilu.
VI.
Službeni automobil sa službenim vozačem koristi se izvan sjedišta tijela isključivo za službena putovanja temeljem putnog naloga.
Ministar uprave će u suradnji s ministrom financija i predstojnikom Državnog ureda za središnju javnu nabavu izraditi Smjernice za upravljanje voznim parkom, u kojima će se pobliže odrediti klase vozila i druga pitanja vezana uz upravljanje voznim parkom.
SLUŽBENI MOBILNI TELEFONI
VII.
Službene mobilne telefone imaju pravo koristiti svi državni dužnosnici i državni službenici iz točaka II. i III. ove Odluke.
Čelnik tijela može posebnom pisanom odlukom odobriti korištenje službenog mobilnog telefona i drugim državnim službenicima i namještenicima, ako to zahtijevaju potrebe službe.
Troškovi mobilnih telefona uključuju i troškove mobilnog interneta.
VIII.
Službeni mobilni telefoni moraju biti međusobno umreženi.
IX.
Državni dužnosnici I. skupine iz točke II. ove Odluke mogu, bez ograničenja, koristiti službene mobilne telefone.
Državni dužnosnici II. i III. skupine iz točke II. ove Odluke mogu koristiti službene mobilne telefone do iznosa od 400,00 kuna mjesečno, uključujući PDV i druge fiksne troškove po korisničkom broju.
Državni službenici iz točke III. ove Odluke, kao i ostali državni službenici i namještenici iz točke VII. stavka 2. ove Odluke, mogu koristiti službene mobilne telefone do iznosa od 150,00 kuna mjesečno, uključujući PDV i druge fiksne troškove po korisničkom broju.
Troškove iznad iznosa iz stavaka 2. i 3. ove točke podmiruje neposredni korisnik, pri obračunu prve sljedeće plaće nakon dostave mjesečnog računa.
Iznimno od stavka 3. ove točke čelnik tijela može za pojedine državne službenike iz točke III. ove Odluke, kao i za ostale državne službenike i namještenike iz točke VII. stavka 2. ove Odluke, pisanom odlukom odrediti korištenje službenih mobilnih telefona u manjem iznosu od utvrđenog iznosa u stavku 3. ove točke, a sukladno službenim potrebama.
Iznimno od stavaka 2. i 3. ove točke, čelnik tijela može, na temelju obrazloženog zahtjeva neposrednog korisnika, pisanom odlukom odobriti prekoračenje iznosa iz stavaka 2. i 3. ove točke, ako je to neophodno za obavljanje zadataka tijela.
REDOVNE ZRAKOPLOVNE LINIJE
X.
Pravo na korištenje zrakoplovne putničke karte poslovnog razreda pripada predsjedniku i potpredsjednicima Vlade Republike Hrvatske isključivo za službene potrebe.
Drugi državni dužnosnici I., II. i III. skupine iz točke II. ove Odluke, državni službenici i namještenici u tijelima, kao i druge osobe koje putuju na teret sredstava državnog proračuna Republike Hrvatske za službene potrebe, imaju pravo na korištenje zrakoplovne putničke karte ekonomskog razreda.
Iznimno, čelnik tijela može osobama iz stavka 2. ove točke, ako je to neophodno za obavljanje zadataka tijela, pisanom odlukom odobriti korištenje putničke karte višeg razreda, isključivo za prekooceanske letove.
POSLOVNE KREDITNE KARTICE
XI.
Poslovne kreditne kartice mogu koristiti isključivo za službene potrebe državni dužnosnici iz točke II. ove Odluke.
Poslovne kreditne kartice mogu koristiti isključivo za službene potrebe i državni službenici koji za to dobiju pisano 