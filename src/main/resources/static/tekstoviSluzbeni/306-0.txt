16 11.02.2015 Odluka o izmjenama i dopunama Odluke o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013
HRVATSKA NARODNA BANKA
307
Na temelju članka 17. Provedbene uredbe Komisije (EU) br. 680/2014 od 16. travnja 2014. o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 Europskog parlamenta i Vijeća (SL, L 191, 28. 6. 2014.), članka 11. stavka 1. i stavka 3., članka 101. stavka 2. točke 7. i članka 290. točke 4. Zakona o kreditnim institucijama (»Narodne novine«, br. 159/2013.) te članka 43. stavka 2. točke 9. i članka 77. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZMJENAMA I DOPUNAMA ODLUKE O PROVEDBI PROVEDBENE UREDBE KOMISIJE (EU) BR. 680/2014 O UTVRĐIVANJU PROVEDBENIH TEHNIČKIH STANDARDA O NADZORNOM IZVJEŠĆIVANJU INSTITUCIJA U SKLADU S UREDBOM (EU) BR. 575/2013
Članak 1.
U Odluci o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 (»Narodne novine«, br. 84/2014. i 116/2014.), u članku 4. stavku 1. točka 3. mijenja se i glasi:
»3) ako su izvještaji zadovoljili validacijska pravila koja objavljuje Europsko nadzorno tijelo za bankarstvo na svojoj internetskoj stranici i koja vrijede za određeni izvještajni datum.«.
Članak 2.
U članku 8. na kraju točke 4. riječ »i« briše se i dodaje zarez.
Na kraju točke 5. briše se točka i dodaje riječ »i«.
Iza točke 5. dodaje se točka 6., koja glasi:
»6) izvještaje o opterećenosti imovine iz Poglavlja 7.a Provedbene uredbe Komisije (EU) br. 680/2014«.
Članak 3.
U članku 9. stavku 3. točka 3. mijenja se i glasi:
»3) izvještaji su zadovoljili validacijska pravila koja objavljuje Europsko nadzorno tijelo za bankarstvo na svojoj internetskoj stranici i koja vrijede za određeni izvještajni datum.«.
Članak 4.
U članku 10. stavku 1. točka 2. mijenja se i glasi:
»2) izvještaje iz članka 8. stavaka 1. do 4. i stavka 6. ove Odluke.«.
Članak 5.
U Uputi za sastavljanje i dostavljanje izvještaja iz Uredbe, u Dijelu II. »Sastavljanje izvještaja«, u poglavlju II.1.2. »Podaci o drugoj ugovornoj strani« točka 15. mijenja se i glasi:
»15. Izvještaj LE1 sastavlja se za sve protustranke koje su u izvješću »PO« u obilježju 27. »Osnova identificiranja« označene modalitetom »ZZ« te izloženosti prikazane na instrumentima Z2009 i Z2012 budući da:
– čine izloženost prema osobama, grupama povezanih osoba i grupama odnosnih izloženosti koja je prije primjene izuzeća i priznatih tehnika smanjenja kreditnog rizika jednaka ili veća od 10% priznatoga kapitala izvještajne institucije (izloženost prikazana u stupcu 210 Izvještaja LE2) na nekonsolidiranoj osnovi i, ako se na izvještajnu instituciju ne primjenjuje posljednja rečenica iz članka 394. stavka 1. Uredbe (EU) br. 575/2013, na konsolidiranoj osnovi
– čine 20 najvećih izloženosti izvještajne institucije na konsolidiranoj osnovi u skladu s posljednjom rečenicom članka 394. stavka 1. Uredbe (EU) br. 575/2013 i
– čine 10 najvećih izloženosti izvještajne institucije prema institucijama i 10 najvećih izloženosti prema nereguliranim financijskim subjektima na konsolidiranoj osnovi prema članku 394. stavku 2. Uredbe (EU) br. 575/2013.«
U točki 16. treća alineja mijenja se i glasi:
»– definirane oznake grupa odnosnih izloženosti Z2009 i Z2012 za grupe odnosnih izloženosti.«
U točki 17. treća alineja mijenja se i glasi:
»– definirani nazivi grupa odnosnih izloženosti:
– Z2009 »odnosna izloženost koja nije pojedinačno utvrđena« i
– Z2012 »odnosna izloženost iznad 0,25%«.«
Članak 6.
U poglavlju II.1.3. »Izloženosti u knjizi pozicija kojima se ne trguje i u knjizi trgovanja« točka 24. mijenja se i glasi:
»24. Izvještaj LE2 sastavlja se za sve osobe koje nisu članice nijedne grupe