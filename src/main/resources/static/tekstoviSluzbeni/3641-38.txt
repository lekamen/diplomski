 pričvršćena, te nakon toga ukloniti s tim da se vreća prethodno zatvori kako bi se sadržaj izolirao. Veličina otvora treba biti takva da se smjesti planirani otpad, što može uključivati opremu koju je potrebno zamijeniti. Filteri iz digestora i ventilacijski sustav trebaju imati projektirane značajke. U svim slučajevima, sustavi trebaju osigurati izolaciju, kontrolu kritičnosti (ako je potrebno) i kontrolu doza operatera.
Prikupljanje otpada
(2) Projektom je potrebno osigurati prikupljanje i prijevoz otpada u kontejnerima koji će pružiti dodatnu razinu zadržavanja. Pozornost je potrebno usmjeriti na kontrolu kritičnosti, ako je potrebno, i izloženost ionizirajućem zračenju operatera, kada je prikupljeno više vreća otpada.
Privremeno skladištenje otpada
(3) Skladište treba biti projektirano kako bi se osigurala kontrola s obzirom na kritičnost, ako je potrebno, kontrola izolacije i kontrola izloženosti ionizirajućem zračenju operatera.
4.2.8 Upravljanje zračnim i tekućim ispuštanjima
Ispuštanje je potrebno mjeriti kontinuirano.
4.2.9 Ostala specifična razmatranja u projekatima specifičnim za postrojenja za proizvodnju mox goriva
Privremena MOX i PuO2 skladišta
(1) Prilikom projektiranja privremenog MOX i PuO2 skladišta za postrojenja za proizvodnju MOX goriva, treba uzeti u obzir:
a) kritičnost;
b) požar;
c) zadržavanje i izolaciju;
d) uklanjanje topline (ako je potrebno);
e) izloženost operatera zbog ulaska u skladište i rukovanja materijalom;
f) pristup zbog odgovora na predviđene pogonske događaje kao što su ispuštene posude ili tablete;
g) održavanje opreme za rukovanje, dizanje i prijenos objekata u skladištu.
Način održavanja
(2) Način održavanja treba biti utvrđen prije nego je projekt dovršen.
4.3 POSTROJENJE ZA PRERADU ISTROŠENOG NUKLEARNOG GORIVA
Sljedeći zahtjevi su specifični za prerađivačka postrojenja koja koriste proces tekuće ekstrakcije (npr. PUREX procesi) na industrijskoj razini. Postrojenja za preradu sudjeluju u obradi istrošenog goriva iz nuklearnih elektrana i iz istraživačkih reaktora tako da dobivaju fisibilni materijal (uranij i plutonij) za proizvodnju svježeg goriva, npr. MOX gorivo za lakovodne reaktore ili gorivo za brze oplodne reaktore. Procesi obuhvaćeni ovdje su:
a) rezanje, uklanjanje košuljice i otapanje istrošenog goriva;
b) svi kemijski ciklusi razdvajanja i pročišćavanja (uključujući uklanjanje otapala iz vodene otopine, obradu i kondicioniranje otapala, i izvlačenje kiselina);
c) koncentracija fisijskih produkata te nitrata plutonija i uranija; konverzija nitrata plutonija i uranija u okside;
d) skladištenje tih proizvoda te privremeno skladištenje otpada iz procesa (npr. skladištenje otopina fisijskih produkata u posudama).
U postrojenjima za preradu prisutan je cijeli spektar radioaktivnih materijala i rizika koji se mogu pojaviti u nuklearnom gorivnom ciklusu. Ovo poglavlje ne pokriva procese kao što su oni koji se provode u objektima za istovar spremnika, pohranu istrošenog goriva i kondicioniranje otpada, npr. objekti za vitrifikaciju visoko radioaktivnog otpada ili za imobilizaciju radioaktivnog taloga.
4.3.1 Sigurnosne funkcije
Postrojenje je potrebno projektirati kako bi se spriječila nesreća s postizanjem kritičnosti i slučajno ispuštanje opasnih tvari. Projektom je potrebno osigurati da je izloženost radijaciji tijekom normalnog pogona i u uvjetima tijeka nesreće svedena na najmanju moguću razumnu mjeru.
4.3.2 Tehnički projekt
(1) Prilikom projektiranja potrebno je uzeti u obzir povratne informacije iz pogonskog iskustva u sličnim postrojenjima i relevantnog pogonskog iskustva na drugim industrijskim objektima.
Hlađenje
(2) Rashladni sustavi, uključujući sve sustave za podršku, trebaju imati dovoljan kapacitet, dostupnost i pouzdanost za uklanjanje topline nastale radioaktivnim raspadom ili, ako je potrebno, topline nastale kemijskim reakcijama.
(3) Rashladni sustavi, uključujući sve sustave za podršku, za uklanjanje topline nastale kemijskim reakcijama trebaju imati dovoljan