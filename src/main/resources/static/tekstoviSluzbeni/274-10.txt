 u svom zahtjevu naveo:
»... smatrajući da odredba članka 45 st. 5., st. 6., st. 7st. 8. i st. 9. Zakona o financiranju jedinica lokalne i područne (regionalne) samouprave (...), kako je konačno promijenjen odredbom članka 6. Zakona o izmjenama i dopunama Zakona o financiranju jedinica lokalne i područne (regionalne) samouprave (NN 147/14) nije suglasna sa odredbom članka 3., članka 14 st. 1 i članka 14 st. 2., članka 129.a st. 1. i članka 129.a. st. 2., članka 131. st. 1. i čl. 131. st. 2., čl. 131. st. 3. Ustava Republike Hrvatske (NN 56/1990, 135/1997, 113/2000, 28/2001, 76/2010, dalje u tekstu: Ustav) ..., odredbom članka 4. st. 1. i st. 4., članka 4. stavka 6 te članka 9. st. 1. i st. 2. Europske povelje o lokalnoj samoupravi (NN MU 2/07, 14/97, 4/08, dalje u tekstu: Europska povelja o lokalnoj samoupravi).«
24.1. U daljnjem obrazloženju svoga zahtjeva, podnositelj je ponovio prigovore već iznesene u zahtjevu Gradske skupštine Grada Zagreba, samo u skraćenom obliku. Tako je navedena kronologija osporenih zakonskih rješenja te je prikazana usporedba prijašnjeg i sadašnjeg zakonskog uređenja. Dalje je istaknuto:
»Navedeno treba značiti da će prihodi po navedenome biti 50% manji, matematički, a zbog općepoznatih implikacija izmjena i dopuna Zakona o porezu na dohodak na početni prikupljeni iznos, čak i 62% manji. Ovakav Zakon Vlada Republike Hrvatske donijela je bez konzultacija s jedinicama lokalne i područne samouprave, odnosno s udrugom općina i gradova, u koju su učlanjenje gotovo sve jedinice LPS. Europska povelja je nedvojbena, po čl. 4. st. 6. jasno govori da će se lokalne jedinice pitati za mišljenje u donošenju odluka kojih se neposredno tiču. Vlada Republike Hrvatske navedeno nije izvršila pa je jedino ispravno ocijeniti kako je izglasani Zakon o financiranju jedinica lokalne uprave i samouprave izglasan na način protivan Europskoj povelji o lokalnoj upravi i samoupravi.
Decentralizirane funkcije su upravo one funkcije koje su propisane čl. 129.a st. 1. i 2. Ustava Republike Hrvatske, a tiču se ugroženih skupina, djece vrtićke dobi, maloljetnika koji pohađaju osnovnu i srednju školu, korisnika centara za socijalnu skrb, starijih i nemoćnih osoba, bolesnih osoba te posebnih služba vatrogastva. Osim posebno navedenih, jasno je da je riječ o socijalno najosjetljivijim skupinama društva za koje je, bez konzultacija s pružateljima usluga (JPS) prepolovljen iznos financiranja. U navedenome je, dakle, jasno da je Zakonom o izmjenama i dopunama ZFJLPS-a (NN 147/14) umanjen proračun jedinica LPS za decentralizirane funkcije suprotno temeljnim Ustavnim načelima.«
b) Učinci članka 6. ZID-a ZoFJLPRS-a/14 na otočne općine i gradove
25. Uz izmijenjene stavke 5., 6., 7. i 8. članka 45. ZoFJLPRS-a, koje osporavaju i podnositeljica i podnositelj zahtjeva, podnositelj Gradsko vijeće grada Starog Grada osporava i dio članka 6. ZID-a ZoFJLPRS-a/14 kojim se uređuje raspodjela udjela u porezu na dohodak na području općine, odnosno grada na otoku, koji međusobno zaključe sporazum o zajedničkom financiranju kapitalnog projekta od interesa za razvoj otoka (članak 45. stavak 9. ZoFJLPRS-a).
Naime, na području općine, odnosno grada na otoku izmijenjena je raspodjela poreza na dohodak u odnosu na dotadašnju raspodjelu. Nenamjenski udio u dohotku općine, odnosno grada na otoku povećava se s 56,5% na 60,0%. Udio županije je sa 16,0% povećan na 16,5%. Smanjen je udio za decentralizirane funkcije s dosadašnjih 12,0% na 6,0%. Udio za poziciju za pomoći izravnanja za decentralizirane funkcije je 0,0%. Udio pozicije za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije odnosno pravne osobe u njihovom većinskom vlasništvu ili suvlasništvu i ustanovama čiji su osnivači je 1,5%. Udio koji su općine, odnosno gradovi na otocima izdvajali za financiranje kapitalnog projekta od interesa za razvoj otoka povećan je s 15,5% na 16,0%. Do tada su općine i gradovi na otoku mogli