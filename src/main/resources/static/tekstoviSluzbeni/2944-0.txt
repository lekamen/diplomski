11 03.02.2016 Odluka o zajamčenom prinosu obveznih mirovinskih fondova za 2015. godinu
HRVATSKA AGENCIJA ZA NADZOR FINANCIJSKIH USLUGA
293
Na temelju odredbi članka 15. stavka 1. točke 1. i članka 8. stavka 1. Zakona o Hrvatskoj agenciji za nadzor financijskih usluga (»Narodne novine« br. 140/05 i 12/12), primjenom odredbi članka 113. stavka 4. Zakona o obveznim mirovinskim fondovima (»Narodne novine« broj 19/14 i 93/15) i članka 4. stavka 1. Pravilnika o načinu i roku izračuna zajamčenog prinosa obveznog mirovinskog fonda (»Narodne novine« broj 103/14), Hrvatska agencija za nadzor financijskih usluga na sjednici Upravnog vijeća održanoj 29. siječnja 2016. donijela je
ODLUKU
O ZAJAMČENOM PRINOSU OBVEZNIH MIROVINSKIH FONDOVA ZA 2015. GODINU
Članak 1.
Referentni prinos obveznih mirovinskih fondova kategorije B za 2015. godinu utvrđen u visini ponderirane aritmetičke sredine stopa prosječnih godišnjih prinosa svih mirovinskih fondova kategorije B za razdoblje od prethodne tri kalendarske godine iznosi 7,3009%.
Članak 2.
Zajamčeni prinos obveznih mirovinskih fondova kategorije B za 2015. godinu utvrđen u visini referentnog prinosa za fondove kategorije B umanjenog za šest postotnih bodova iznosi 1,3009%.
Članak 3.
Kako su ostvarene stope godišnjih prinosa svih obveznih mirovinskih fondova kategorije B kroz razdoblje od prethodne tri kalendarske godine iznad visine stope zajamčenog prinosa, niti jedno mirovinsko društvo nema obvezu uplate razlike do zajamčenog prinosa obveznom mirovinskom fondu kategorije B kojim upravlja.
Članak 4.
U skladu s odredbom članka 5. stavka 1. Pravilnika o načinu i roku izračuna zajamčenog prinosa obveznog mirovinskog fonda (»Narodne novine« broj 103/14) zajamčeni prinos se ne izračunava za mirovinske fondove kategorije A i C.
Članak 5.
Ova Odluka stupa na snagu prvi dan od dana objave u »Narodnim novinama«.
Klasa: 011-02/16-03/01
Urbroj: 326-01-440-442-16-1
Zagreb, 29. siječnja 2016.
Predsjednik Upravnog vijeća Petar-Pierre Matek, v. r.
