 Pravilnika, obrađuju se po redoslijedu zaprimanja.
(2) Prilikom administrativne kontrole Prijava utvrđuje se pravovremenost, potpunost, prihvatljivost prijave te udovoljavanje propisanim uvjetima i kriterijima za provedbu mjere Promidžba. Po završenoj administrativnoj kontroli prijave se rangiraju prema bodovima iz članka 16. ovoga Pravilnika te se izračunava iznos prihvatljivih troškova.
(3) Podnositelj prijave u ime poljoprivrednog gospodarstva je nositelj poljoprivrednog gospodarstva upisan u Upisnik poljoprivrednih gospodarstava, odnosno u ime javnog tijela odgovorna osoba za zastupanje javnog tijela, u ime udruge proizvođača vina predsjednik udruge odnosno predsjednik zadružnog saveza u ime zadružnog saveza.
(4) Prijava treba biti potpisana (fizičke osobe) i ovjerena (pravne osobe) od nositelja poljoprivrednog gospodarstva koji se vodi u Upisniku poljoprivrednih gospodarstava odnosno potpisana i ovjerena od odgovorne osobe za zastupanje (udruženja i javna tijela) te uvezana zajedno s Planom aktivnosti, potrebnom dokumentacijom i drugim prilozima sukladno Natječaju, a listovi numerirani (stranice).
(5) Prijave se podnose isključivo preporučenom poštom s povratnicom na adresu Agencije za plaćanja objavljenu u Natječaju.
(6) Uz obrazac Prijave Podnositelj je dužan priložiti popunjeni Plan aktivnosti s pratećom dokumentacijom sukladno Natječaju iz članka 10. ovoga Pravilnika.
(7) Ukoliko je Podnositelj javno tijelo utemeljeno zakonom koje predstavlja proizvođače vina, udruga proizvođača vina ili zadružni savez, pri podnošenju prijave prilaže dokumentaciju koja se odnosi na Podnositelja ili njegove članove sukladno Natječaju iz članka 10. ovoga Pravilnika, a kojom dokazuje:
– članstvo proizvođača vina koji sudjeluju u mjeri te
– udovoljavanje kriterijima Podnositelja prema članku 5. ovoga Pravilnika na temelju proizvodnog, financijskog i administrativnog kapaciteta članova proizvođača koje Podnositelj predstavlja.
(8) Nepravovremene prijave neće se razmatrati te će Podnositelju prijave biti izdana Odluka o odbacivanju prijave.
Članak 13.
(1) Ukoliko je Prijava nepotpuna Agencija za plaćanja će pisanim putem zatražiti dopunu dokumentacije. Podnositelj je dužan dostaviti traženu dokumentaciju preporučenom poštom u roku iz Zahtjeva za dopunu.
(2) Agencija za plaćanja će ukoliko je potrebno, tražiti dopunu, ispravke ili dodatna obrazloženja vezana uz dostavljenu dokumentaciju iz Prijave, a koja moraju biti dostavljena u Agenciju za plaćanja u roku iz Zahtjeva za dopunu.
(3) Agencija za plaćanja će tražene dopune, ispravke ili dodatna obrazloženja od Podnositelja tražiti dostavom pismena preporučenom poštom a ukoliko Podnositelj nije preuzeo pošiljku prilikom prve dostave, dostava preporučene pošiljke bit će ponovljena samo još jednom uz objavu obavijesti na internetskim stranicama Agencije za plaćanja te će se time smatrati da je Podnositelj obaviješten o roku za dopunu.
(4) Podnositelj je dužan pratiti objave o rezultatima obrade predanih Prijava na internetskoj stranici Agencije za plaćanja radi pravovremene dostave dokumentacije u Agenciju za plaćanja.
(5) U slučajevima traženja dopuna, ispravka, obrazloženja datum dostave dokumentacije kojom se Prijava dopunjuje, ispravlja ili pojašnjava, smatra se datumom zaprimanja potpune prijave.
Članak 14.
(1) U prikazu Plana aktivnosti prijavljeni projekt mora udovoljavati sljedećim kriterijima prihvatljivosti:
– za projekte za koje se uz sredstva EU traži i dio sredstava državne potpore proračuna Republike Hrvatske planirane promotivne aktivnosti moraju imati opći karakter te ne smiju biti namijenjene isključivo za pojedini proizvod, robnu marku ili za samo jednog proizvođača, a kod vina koja nose zemljopisnu oznaku, izvornost proizvoda mora biti dio informacije ili promotivne aktivnosti;
– za projekte za koje se traži sufinanciranje samo sredstvima EU planirane promotivne aktivnosti mogu biti namijenjene za pojedini proizvod, robnu marku ili samo jednog proizvođača, a kod vina koja