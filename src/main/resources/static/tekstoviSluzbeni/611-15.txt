odlukama i ugovorima proizašlim iz provedbe mjera iz stavka 1. ovoga članka
– podnosi kaznene prijave kada ocijeni da su u provedbi mjera prekršene odredbe Kaznenog zakona.
(3) U provedbi mjera iz stavka 1. ovoga članka Agencija za plaćanja donosi odluke i sklapa ugovore u svezi s pravima i obvezama pravnih i fizičkih osoba sukladno načinu i uvjetima utvrđenim Uredbom (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
(4) Odluke iz stavka 3. ovoga članka nisu upravni akti.
(5) Na odluke iz stavka 3. ovoga članka pravna i fizička osoba ima pravo podnijeti prigovor Povjerenstvu za prigovore u Agenciji za plaćanja u roku od osam dana od dana dostave odluke.
Obuhvat mjera i pravila vezanih uz zajedničku organizaciju tržišta poljoprivrednih proizvoda
Članak 51.
(1) U interesu zajedničke organizacije tržišta poljoprivrednih proizvoda i jednakog konkurentskog položaja svih korisnika mjera i obveznika pravila na cijelom području Republike Hrvatske, u skladu s propisima Europske unije, uvode se mjere i pravila vezana uz zajedničku organizaciju tržišta poljoprivrednih proizvoda.
(2) Mjere i pravila vezana uz zajedničku organizaciju tržišta poljoprivrednih proizvoda su:
– mjere uređenja unutarnjeg tržišta
– mjere trgovine s trećim zemljama
– pravila tržišnoga natjecanja.
(3) Detaljne odredbe kojih se moraju pridržavati pravne i fizičke osobe u pogledu poštivanja odredbi vezanih uz mjere i pravila vezana uz zajedničku organizaciju tržišta poljoprivrednih proizvoda propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
Korisnici mjera i obveznici pravila
Članak 52.
(1) Pravne i fizičke osobe korisnici su mjera i obveznici pravila (u daljnjem tekstu: korisnik) odredaba iz ove glave ako su temeljem djelatnosti koju obavljaju u pojedinim sektorima poljoprivrede i prehrambeno-prerađivačke industrije stekli i/ili koristili prava na određene mjere, odnosno u obvezi su primjene određenih mjera i pravila iz ovoga Zakona.
(2) Korisnik iz stavka 1. ovoga članka dužan je nadležnim i provedbenim tijelima dostaviti točne tražene podatke.
(3) Korisnik iz stavka 1. ovoga članka dužan je omogućiti nadležnom i provedbenom tijelu iz članaka 49. i 50. ovoga Zakona obavljanje kontrole na terenu te tijekom provedbe kontrole na terenu dati na uvid podatke i dokumente.
(4) Podaci iz stavka 2. ovoga članka smatraju se poslovnom tajnom i mogu se dostaviti trećoj strani samo ako je to uređeno posebnim zakonom ili uz pisanu suglasnost korisnika iz stavka 1. ovoga članka.
(5) Korisnik iz stavka 1. ovoga članka, koji je u provođenju odredaba iz ove glave stekao prava ili financijska sredstva iz državnog proračuna Republike Hrvatske i/ili EFJP-a i EPFRR-a na temelju netočnih podataka ili protivno propisanim pravilima mora vratiti dobivena sredstva, odnosno sredstva stečena takvim pravom.
(6) Ako korisnik iz stavka 1. ovoga članka ne vrati sredstva iz stavka 5. ovoga članka u naređenom roku, dužan je platiti zakonske zatezne kamate.
(7) Korisnik koji nije vratio sredstva iz stavaka 5. i 6. ovoga članka ne ostvaruje pravo na mjere propisane ovom glavom do podmirenja nastalih novčanih obveza.
(8) Korisnici iz stavka 1. ovoga članka dužni su čuvati dokumentaciju pet godina od dana podnošenja zahtjeva na temelju kojeg su ostvarili pravo ili imaju obvezu, osim ako je uredbama iz članka 1. ovoga Zakona, propisima iz članka 8. i pravilnicima koje će donijeti ministar drukčije propisano.
(9) Vrsta, opseg, način, rokovi i učestalost dostavljanja podataka iz stavka 2. ovoga članka kojih se mora pridržavati korisnik iz stavka 1. ovoga članka propisani su uredbama iz članka 1. ovoga Zakona, propisima iz članka 8. ovoga Zakona i pravilnicima koje će donijeti ministar.
Sustav izvanrednih mjera
Članak 53.
(1) Sustavom izvanrednih mjera u okviru zajedničke organizacije tržišta:
– uspostavljaju se mjere protiv tržišnih poremećaja
– uspostavljaju se mjere tržišne