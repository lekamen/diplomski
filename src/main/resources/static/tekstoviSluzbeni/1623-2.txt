 izreci tako i u obrazloženju rješenja koje se tumači zajedno s izrekom, pa slijedom izloženog predlaže da se tužbu odbije kao neosnovanu.
Odgovor na tužbu podnio je i H1 Telekom d.d. iz Splita u svojstvu zainteresirane osobe očitujući se prvenstveno u odnosu na prigovore nenadležnosti navodeći kako je osnovni zadatak tuženika upravo reguliranje obveza i spornih pitanja među operatorima pa svakako i pitanje naknada za kašnjenje. Smatra da tužitelj svojim korištenjem izraza »ugovorna kazna« nastoji dovesti Sud u zabludu i dovesti u pitanje nadležnost tuženog za odlučivanje. S tim u vezi navodi kako je veza između predmeta spora i obveza iz ZEK-a neposredna, određena i konkretna, pa je tuženi donio pobijano rješenje u granicama svojih ovlasti.
Također navodi da je visina naknada koje je tužitelj dužan plaćati operatorima za kašnjenje u pružanju usluga određena od strane tuženog kao regulatornog tijela u okviru regulatorne obveze pristupa i korištenja posebnih dijelova mreže što je kao obvezujuće tužitelj ugradio u svoju standardnu ponudu, što također govori u prilog nadležnosti tuženog za odlučivanje u sporovima u vezi navedenih naknada.
U odnosu na naknade za kašnjenje u otklanjanju kvarova/smetnje za usluge izdvojenog pristupa lokalnoj petlji i za uslugu veleprodajnog širokopojasnog pristupa upozorava kako je kroz odredbe Standardne ponude za uslugu izdvojenog pristupa lokalnoj petlji propisana zaštita od neosnovanih prijava kvarova /smetnji od strane operatora korisnika te tužitelj ima pravo na naknadu od 400,00 kn za neosnovanu prijavu. Nastavno osporava tvrdnje da nije aktivno surađivao po pitanju otklona odnosno rješavanja kvara ili smetnji s tužiteljem već naprotiv ističe kako je upravo tužitelj nemalo puta iskoristio situaciju te prijavljivao otklon kvara ili smetnje dok u stvarnosti do toga nije došlo.
Nadalje osporava navode tužbe o povredi načela materijalne istine i načela saslušanja stranaka, jer je tužitelj, suprotno navodima tužbe, dostavio zainteresiranoj osobi i tuženome specifikaciju koja nije bila u skladu s ranijim rješenjem od 11. listopada 2013., kao što osporava i procesne prigovore o neodređenosti izreke osporenog rješenja. Ovo iz razloga što je tuženi utvrdio sporna potraživanja temeljem specifikacije tužitelja i zainteresirane osobe te utvrdio način plaćanja s jasno određenim parametrima za izračunavanje i plaćanje predmetne naknade.
Predlaže da se tužba odbije kao neosnovana.
Odgovori na tužbu tuženog tijela i zainteresirane osobe dostavljeni su tužitelju u smislu odredbe članka 6. Zakona o upravnim sporovima (»Narodne novine« 20/10., 143/12. i 152/14., dalje u tekstu: ZUS).
Tužbeni zahtjev nije osnovan.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, sve to u okviru navoda i razloga iz tužbe, Sud ne nalazi počinjenih procesnih povreda u provedenom postupku.
Prvenstveno, Sud ne nalazi osnovanim prigovor nenadležnosti tuženog tijela za odlučivanje o predmetnoj stvari s obzirom na odredbu članka 20. ZEK-a. Naime, navedenom odredbom je tuženo tijelo određeno mjerodavnim za rješavanje sporova između operatora, pa tako prema stavku 1., u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz ovog Zakona, ili spora između tih operatora i drugih pravnih osoba koje se koriste uslugama pristupa i/ili međupovezivanja na temelju ovog Zakona, Agencija mora na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od četiri mjeseca od dana pokretanja postupka s tim što se rok može produljiti samo u iznimnim okolnostima. Prema stavku 3. članka 20. ZEK-a, u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. tog Zakona, te se svaka obveza koju Agencija određuje operatoru mora temeljiti na odredbama ovog Zakona. Prema stavku 5. članka 20. ZEK-a, postupak 