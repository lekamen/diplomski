 zrakoplova
Članak 13.
(1) U svrhu izdavanja Dopuštenja za letenje pojedinom zrakoplovu, potrebno je obaviti ispitivanja čvrstoće, položaja težišta, te ispitivanja u letu prema programu ispitivanja prihvaćenom od Agencije. Program ispitivanja pojedinog zrakoplova predlaže voditelj obnove zrakoplova uz suglasnost zrakoplovnog stručnjaka.
(2) Iznimno, umjesto nekih od ispitivanja iz članka 1. ovog stavka, Agencija kao dokaz o plovidbenosti pojedinog zrakoplova čiji je projekt prihvaćen, može prihvatiti dnevnik obnove zrakoplova s opisom upotrijebljenih dijelova, materijala i postupaka.
(3) Ako je projekt povijesnog zrakoplova bio certificiran u skladu s Čikaškom konvencijom potrebno je dokazati da je zrakoplov obnovljen u skladu s tim projektom.
Povjerenstvo za prihvaćanje povijesnog zrakoplova
Članak 14.
(1) Povjerenstvo za prihvaćanje povijesnog zrakoplova čine:
a) voditelj obnove predmetnog zrakoplova;
b) zrakoplovni stručnjak uključen u obnovu;
c) zrakoplovni kontrolor uključen u obnovu;
d) osoba koja će obavljati ispitivanje zrakoplova u letu;
e) predstavnik Agencije.
(2) Povjerenstvo iz stavka 1. ovoga članka mora nakon obnove utvrditi da je zrakoplov obnovljen prema odobrenim programu obnove, da su radovi obavljeni u skladu s pravilima struke te da prilikom ispitivanja nisu uočene osobine koje bi zrakoplov činile opasnim za ispitivanje u letu.
Dozvola za ispitivanje u letu
Članak 15.
(1) Nakon završetka obnove, povijesni zrakoplov se ispituje u letu. Na zahtjev vlasnika, a prema prijedlogu Povjerenstva za prihvaćanje povijesnog zrakoplova, Agencija izdaje dozvolu za ispitivanje zrakoplova u letu.
(2) Uz zahtjev iz stavka 1. ovog članka, podnosi se sljedeća dokumentacija:
a) dnevnik obnove zrakoplova;
b) prethodna uputa za korištenje zrakoplova;
c) pismeni pristanak osobe koja će obavljati ispitivanje zrakoplova u letu;
d) pismeni pristanak nosioca prava raspolaganja aerodromom sa kojega će se obavljati ispitivanje zrakoplova u letu;
e) polica obveznog osiguranja u skladu s posebnim propisom;
f) odobrenje nadležne službe kontrole letenja, ako je potrebno;
g) kalendarski period u kojem će se obavljati ispitivanja zrakoplova;
h) izvješće o obavljenim ispitivanjima i probama;
i) program ispitivanja u letu.
Provjera plovidbenosti
Članak 16.
(1) Prije izdavanja i produžavanja valjanosti Dopuštenja za letenje/Svjedodžbe o plovidbenosti obavlja se provjera plovidbenosti zrakoplova.
(2) Provjera plovidbenosti za izdavanje i produžavanje valjanosti Dopuštenja za letenje uključuje pregled dokumentacije i zrakoplova te provjeru u letu.
(3) Provjera plovidbenosti za izdavanje i produžavanje valjanosti Svjedodžbe o plovidbenosti u skladu s Čikaškom konvencijom uključuje pregled dokumentacije i provjeru sukladnosti s certificiranim projektom.
(4) Vlasnik odnosno operator zrakoplova mora osigurati posadu zrakoplova potrebnu za obavljanje provjere zrakoplova u letu.
(5) Prilikom obavljanja provjere u letu, predstavnik Agencije se ne mora nalaziti u zrakoplovu.
Ovlast za obavljanje provjere plovidbenosti
Članak 17.
(1) Agencija može ovlastiti pravnu ili fizičku osobu za obavljanje provjere plovidbenosti i izdavanje preporuke za produžavanje valjanosti Svjedodžbe o plovidbenosti.
(2) Da bi stekla ovlast iz stavka 1. ovog članka, pravna osoba mora dokazati stručnost predloženog osoblja, postojanje procedura, dosljednost u njihovom provođenju te organizacijsku strukturu sa jasnom raspodjelom nadležnosti i odgovornosti. Strukturu, odgovornosti, opis procedura i kvalifikacije osoblja pravna osoba mora prikazati u organizacijskom priručniku koji odobrava Agencija u postupku izdavanja ovlasti.
(3) Da bi stekla ovlast iz stavka 1. ovog članka, fizička osoba mora dokazati stručnost i način rada prikazati u priručniku koji odobrava Agencija u postupku izdavanja ovlasti.
Izdavanje Dopuštenja za letenje/Svjedodžbe o plovidbenosti
Članak 18.
(1) Zahtjev za izdavanje Dopuštenja za letenje/Svjedodžbe o plovidbenosti povijesnog zrakoplova podnosi se