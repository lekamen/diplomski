prije dana podnošenja zahtjeva, odnosno ako je pravna osoba osnovana unutar protekle dvije godine, financijske izvještaje za svaku godinu od osnivanja, a kada navedeni financijski izvještaji podliježu obvezi revizije, prilažu se revidirani financijski izvještaji, a ako je član te pravne osobe matično društvo odnosno nadređena osoba u grupi, navedena dokumentacija dostavlja se na konsolidiranoj osnovi, kad je primjenjivo,
3. nacrt zajedničkog plana pripajanja u skladu s odredbama Zakona o trgovačkim društvima,
4. ovjereni izvadak iz sudskog registra Društva koje se pripaja, a ukoliko isti ne sadrži podatke o članovima društva tada i ispis iz registra dionica s navedenim podacima članova društva,
5. druge podatke na zahtjev Agencije.
Članak 3.
Na zahtjev za izdavanje odobrenja za pripajanje koji Agenciji podnosi Društvo koje se pripaja Društvu preuzimatelju sa sjedištem izvan Republike Hrvatske na odgovarajući način se primjenjuju odredbe članka 1. stavka 3. i članka 2. stavka 1., 2., 3. i 4. ovog Pravilnika.
Zahtjev za izdavanje odobrenja za spajanje društava za osiguranje
Članak 4.
Na sadržaj zahtjeva te dokumentaciju i podatke koji se dostavljaju uz zahtjev za izdavanje odobrenja za spajanje društava, na odgovarajući se način primjenjuju odredbe ovoga Pravilnika o pripajanju.
Zahtjev za izdavanje odobrenja za provođenje razdvajanja društava za osiguranje s osnivanjem
Članak 5.
(1) Zahtjev za izdavanje odobrenja za provođenje razdvajanja s osnivanjem, koji Agenciji podnosi Društvo koje se razdvaja, tako da istodobno svu svoju imovinu prenosi na dva ili više novih društava za osiguranje koja se osnivaju radi provođenja razdvajanja sa sjedištem u Republici Hrvatskoj, mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane osoba ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za podjelu te ciljevi koji se namjeravaju postići razdvajanjem.
(2) Uz zahtjev iz stavka 1. ovoga članka Društvo je dužno dostaviti:
1. nacrt plana podjele koji će minimalno sadržavati podatke propisane odredbama Zakona o trgovačkim društvima,
2. zapisnik s Glavne skupštine Društva na kojoj je donesena odluka o podjeli koja kao sastavni dio sadrži plan podjele,
3. izvješće uprave, odnosno izvršnih direktora o podjeli, osim ako su se članovi društva odrekli tog izvješća,
4. izvješće revizora podjele, osim ako su se članovi društva odrekli tog izvješća,
5. revizija osnivanja novih društava propisana odredbama Zakona o trgovačkim društvima,
6. izvješće nadzornog, odnosno upravnog odbora o podjeli, osim ako su se članovi društva odrekli tog izvješća,
7. sve potrebne suglasnosti članova društva koje su potrebne u smislu odredaba Zakona o trgovačkim društvima,
8. izjavu Društva o obvezi objavljivanja prospekta u smislu odredbi Zakona koji uređuje tržište kapitala odnosno izjavu o izuzeću od navedene obveze uz obrazloženje ispunjenja uvjeta za navedeno izuzeće te naznaku dokumentacije u kojoj su dostupne informacije odgovarajuće informacijama sadržanim u prospektu, koja će biti potpisana od strane ovlaštenih osoba za zastupanje u skladu s odredbama Zakona koje uređuju zastupanje Društva prema Agenciji,
9. dokaze o plaćenoj naknadi i administrativnoj pristojbi propisanoj pravilnikom o vrsti i visini naknada i administrativnih pristojbi Agencije, koja se plaća uz podneseni zahtjev,
10. na poziv Agencije, po potrebi i druge podatke i dokumentaciju kojim se dokazuje ispunjavanje uvjeta propisanih Zakonom za izdavanje odobrenja za razdvajanja s osnivanjem uključujući i podatke koji su propisani zakonom koji uređuje sprječavanje pranja novca i financiranja terorizma, a koje prikupljaju obveznici tog zakona.
(3) Zahtjev za izdavanje odobrenja za provođenje razdvajanja s osnivanjem, koji podnosi Društvo koje se razdvaja, tako da istodobno svu svoju imovinu prenosi na dva ili više novih društava za osiguranje koja se osnivaju radi provođenja