25 06.03.2015 Odluka o osnivanju Konzulata Republike Hrvatske u Republici Angoli, sa sjedištem u Luandi
PREDSJEDNIK REPUBLIKE HRVATSKE
526
Na temelju odredbe članka 99. stavka 2. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 10. stavka 5. i članka 17. stavka 2. Zakona o vanjskim poslovima (»Narodne novine«, broj 48/96, 72/13 i 127/13) te točke I. podtočke 5. Odluke Vlade Republike Hrvatske o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-022-03/14-05/24, urbroj: 50301-21/21-15-6 od 10. veljače 2015., donosim
ODLUKU
O OSNIVANJU KONZULATA REPUBLIKE HRVATSKE U REPUBLICI ANGOLI, SA SJEDIŠTEM U LUANDI
Osniva se Konzulat Republike Hrvatske u Republici Angoli, sa sjedištem u Luandi, na čelu s počasnim konzulom i konzularnim ovlastima nad konzularnim područjem koje obuhvaća cjelokupni teritorij Republike Angole.
Ova Odluka stupa na snagu danom donošenja.
Klasa: 018-07/15-01/01 Urbroj: 71-05-03/1-15-2 Zagreb, 13. veljače 2015.
Predsjednik Republike Hrvatske Ivo Josipović, v. r.
