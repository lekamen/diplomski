 obrazovanja stečen školovanjem u obrazovnoj ustanovi, svladavanjem određenog i odobrenog programa obrazovanja,
– stupanj stručne spreme određenog zanimanja, pod čime se razumijevaju znanje, vještina i sposobnosti za obavljanje određenih poslova koje je radnik stekao svladavanjem određenog i odobrenog programa školovanjem u obrazovnoj ustanovi.
Za obavljanje određenih poslova može se predvidjeti i 2 stupnja obrazovanja, odnosno stupnja stručne spreme.
Članak 17.
Poslodavac može za poslove za čije je obavljanje kao uvjet utvrđen najviše četvrti (4) stupanj stručne spreme, odnosno srednja stručna sprema ili zvanje VKV radnika, sklopiti Ugovor o radu i sa radnikom koji nema sistematizacijom utvrđen stupanj obrazovanja odnosno stupanj stručne spreme ako je radnik radom osposobljen za obavljanje određenih ili sličnih poslova.
Pod sposobnošću stečenim radom iz stavka 1 ovog članka, smatraju se znanje, vještine i druge radne sposobnosti koje je radnik, bez odgovarajućeg stupnja obrazovanja, odnosno stupnja stručne spreme, stekao praktičnim radom.
Članak 18.
Provjeru znanja, sposobnosti i vještine za obavljanje određenih poslova radnika, iz prethodnog članka ovog Ugovora, poslodavac može povjeriti stručnoj komisiji.
Članovi stručne komisije iz stavka 1 ovog članka, moraju imati najmanje za jedan stupanj višu stručnu spremu od radnika čije se sposobnosti provjeravaju.
Ocjena komisije o utvrđenoj sposobnosti radnika smatra se interno priznatom kvalifikacijom radnika.
Članak 19.
Pod radnim stažom smatra se vrijeme koje je radnik proveo na radu, a ne koje se utvrđuje u radnoj knjižici radnika.
Pod radnim iskustvom smatra se vrijeme koje je radnik proveo obavljajući određene poslove u svom stupnju stručne spreme (zanimanja).
Članak 20.
Pod posebnim zanimanjima i vještinama smatraju se ona zanimanja i vještine koja su potrebna radi uspješnog i potpunog obavljanja posla (znanje stranog jezika, poznavanje rada na računalu, poznavanje daktilografije, osposobljenost za rad na određenom stroju i sl.).
Članak 21.
Navršenih osamnaest (18) godina života pretpostavljena je dobna granica za obavljanje svih poslova iz djelatnosti koje obavlja poslodavac.
Maloljetnici se ne mogu zapošljavati na poslovima za koje je Pravilnikom ministra nadležnog za rad utvrđeno da mogu ugroziti zdravlje, ćudorednost ili razvoj maloljetnika, te na poslovima za koje je propisano da maloljetnik može raditi samo nakon prethodnog utvrđivanja zdravstvene sposobnosti za obavljanje tih poslova, sve dok zdravstvena sposobnost nije utvrđena.
Članak 22.
Posebna zdravstvena sposobnost uvjet je za obavljanje onih poslova na kojima radnik po pravilniku ministra nadležnog za rad može raditi samo nakon prethodnog utvrđivanja zdravstvene sposobnosti za obavljanje tih poslova.
Poradi utvrđivanja zdravstvene sposobnosti za obavljanje određenih poslova, poslodavac može prije zasnivanja radnog odnosa uputiti na liječnički pregled i osobu koja kao radnik neće raditi na poslovima iz prethodnog stavka.
5. Zaštita života i zdravlja
Članak 23.
Poslodavac je dužan pribaviti i održavati postrojenja, uređaje, opremu, alate, mjesto rada i pristup mjestu rada, organizirati rad na način koji osigurava zaštitu života i zdravlja radnika i zaštitu okoliša.
Članak 24.
U organizaciji rada poslodavac će se pridržavati načela prevencije:
– u procjenjivanju i izbjegavanju opasnosti koje se mogu izbjeći,
– u prilagođavanju rada pojedinih radnika glede oblikovanja rada, izbora opreme i načina rada poradi otklanjanja štetnih utjecaja,
– u prilagođavanju tehnologije i organizacije rada, potrebi zaštite radnika i zaštite okoliša,
– u davanju prednosti kolektivnim mjerama zaštite nad individualnim,
– u davanju odgovarajućih uputa radnicima za izbjegavanje opasnosti.
Prilikom planiranja i uvođenja novih tehnologija poslodavac će se savjetovati sa radničkim vijećem i sindikalnim povjerenikom u svezi s izborom opreme, uvjetima rada i radne okoline koje utječu na sigurnost i zdravlje radnika.
Članak 25.
Poslodavac će 