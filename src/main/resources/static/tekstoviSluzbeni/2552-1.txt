 razinu ostvarivanja usluge. Svi drugi uvjeti eventualno mogu biti predmet komercijalnog dogovora između tužitelja i operatora korisnika. Tuženik je donio odluku suprotnu tome, odnosno postupio na nezakonit način već time što je nametnuo tužitelju drugačije uvjete od onih već propisanih Standardnom ponudom kojom se omogućuje i jamči osnovna razina usluge.
S tim u vezi tužitelj smatra da tuženik nije pravilno primijenio mjerodavno pravo, odnosno da je u konkretnom slučaju postupio protivno pravilima reguliranim Zakonom o elektroničkim komunikacijama, te je u cijelosti navedenom točkom odluke izmijenio postojeću regulatornu obvezu. Prethodno tome da nije proveo analizu tržišta u svrhu ocjene djelotvornosti tržišnog natjecanja na mjerodavnom tržištu, niti druge radnje koje bi ukazale i utvrdile nedostatnu djelotvornost tržišnog natjecanja na mjerodavnom tržištu sukladno pobliže navedenim odredbama Zakona o elektroničkim komunikacijama.
Time je zaključuje tužitelj izostala pravna osnova za nametanje tužitelju obveze, odnosno smatra da nisu ispunjeni zakonski uvjeti za izmjenu postojećih i obvezu novih regulatornih obveza tužitelju. Ovo osobito jer se prema članku 56. stavku 3. Zakona o elektroničkim komunikacijama regulatorne obveze moraju temeljiti na prirodi utvrđenog nedostatka na tržištu, te moraju biti razmjerne i opravdane s obzirom na regulatorna načela i ciljeve.
Tužitelj smatra da u predmetnom slučaju regulacija koju nalaže tuženik nije razmjerna niti opravdana obzirom na cilj koji želi time postići. Konačno ističe da nakon 2009. godine, odnosno od dana donošenja odluke tuženika nije niti sa jednim operatorom korisnikom s kojim ima potpisan ugovor o izdvojenom pristupu lokalnoj petlji koji proizlazi iz Standardne ponude potpisao ugovor temeljem kojeg bi operatorima korisnicima pružao usluge (uključujući i uslugu otklona kvara/smetnji) pod boljim uvjetima od onih koji su već propisani Standardnom ponudom.
Na naprijed opisani način tužitelj smatra da je tuženik postupio protivno ne samo odredbama Zakona o elektroničkim komunikacijama već i protivno načelu zakonitosti propisanim člankom 5. stavkom 1. Zakona o općem upravnom postupku.
Dodaje da se postavlja uopće pitanje svrhe i cilja odluke o analizi tržišta ukoliko ista nije i pravno obvezujući okvir regulatornih mjera koji operatoru sa značajnom tržišnom snagom daju određenu razinu pravne sigurnosti. Suprotno tome može se zaključiti da je pobijana odluka tuženika ne samo nepredvidiva već se istom ne poštuje pravna sigurnost koja je usko povezana sa već navedenim načelom zakonitosti iz članka 5. Zakona o općem upravnom postupku.
Tužitelj u tužbi navedeni dio odluke tuženika izričito pobija zbog nepravilne primjene materijalnog prava, te povrede pravila postupka. Dodaje da traži od suda postupanje na način da odgovarajuće primjeni odredbe Zakona o upravnim sporovima koje se odnose na rješavanje upravnog spora pred prvostupanjskim sudom. S time u vezi obzirom na složenost upravne stvari, a radi razjašnjenja predmetne stvari, te što boljeg razumijevanja bitnih činjenica i okolnosti predlaže Sudu održavanje usmene rasprave.
Zaključno tužitelj predlaže da Visoki upravni sud usvoji tužbeni zahtjev i poništi točku 1.6. Odluke tuženika klasa: UP/I-344-01/13-05/39, urbroj: 376-11-14-9 od 25. ožujka 2014.
U odgovoru na tužbu tuženik iscrpno navodi razloge zbog kojih smatra tužbene navode neosnovanima, ostajući pri tome u cijelosti kod razloga već navedenih u obrazloženju osporenog rješenja, pa predlaže Sudu da tužbu tužitelja odbije.
Zainteresirana osoba OT-Optima Telekom d.d. u odgovoru na tužbu navodi iscrpne razloge zbog kojih smatra da je osporena odluka tuženika i u dijelu koji tužitelj pobija u tužbi donesena upravo sukladno odredbama Zakona o elektroničkim komunikacijama, te u skladu s datom ovlasti tim zakonom, jer tuženik ukoliko ocijeni potrebnim, jedanput godišnje može provesti postupak izmjene standardnih ponuda radi provedbe regulatornih obveza koje određuje u skladu s