136 18.12.2015 Pravilnik o izmjenama i dopunama Pravilnika o obveznoj dostavi podataka u sektoru mlijeka i mliječnih proizvoda
MINISTARSTVO POLJOPRIVREDE
2555
Na temelju članka 8. stavka 2., članka 52. stavaka 8. i 9. i članka 58. stavka 6. Zakona o poljoprivredi (»Narodne novine« broj 30/15), ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O OBVEZNOJ DOSTAVI PODATAKA U SEKTORU MLIJEKA I MLIJEČNIH PROIZVODA
Članak 1.
U Pravilniku o obveznoj dostavi podataka u sektoru mlijeka i mliječnih proizvoda (»Narodne novine« broj 107/15) u članku 2. točka 3. mijenja se i glasi:
»3) proizvođač – poljoprivrednik koji obavlja djelatnost proizvodnje mlijeka.«
Točka 4. briše se.
Članak 2.
U članku 3. iza stavka 2. dodaje se stavak 3. koji glasi:
»(3) Prvi otkupljivač je obveznik dostave Hrvatskoj poljoprivrednoj agenciji (u daljnjem tekstu: HPA) izvješća koje sadrži točan popis proizvođača s područja Republike Hrvatske te podatke o količinama koje su mu isporučene po proizvođaču u prethodnom mjesecu.«.
Članak 3.
U članku 4. stavku 4. iza riječi: »članka 3.« dodaju se riječi: »stavka 1.«.
Iza stavka 4. dodaje se stavak 5. koji glasi:
»(5) Izvješće iz članka 3. stavka 3. ovoga Pravilnika dostavlja se HPA putem web-aplikacije ili na drugi način koji odredi HPA i objavi na svojim mrežnim stranicama.«
Članak 4.
U članku 5. stavku 2. riječi: »Agencija za plaćanja« zamjenjuje se riječju: »HPA«.
Stavak 4. mijenja se i glasi:
»(4) Izvješće iz stavka 1. ovoga članka dostavlja se HPA putem web aplikacije ili na drugi način koji odredi HPA i objavi na svojim mrežnim stranicama.«
Članak 5.
Članak 6. briše se.
Članak 6.
U članku 7. stavak 3. briše se.
Članak 7.
U članku 8. stavku 1. iza riječi: »plaćanja« dodaju se riječi: »i HPA«.
Članak 8.
U članku 9. stavak 2. podstavak 2. mijenja se i glasi:
»– Ministarstvo poljoprivrede jednom mjesečno o količinama mlijeka iz članka 3. stavka 1. ovoga Pravilnika.«
Članak 9.
U članku 11. stavku 1. riječi: »i III.« brišu se.
Prilog I. B zamjenjuje se novim Prilogom I. B koji je tiskan u dodatku ovoga Pravilnika i njegov je sastavni dio.
Članak 10.
U članku 12. stavak 1. briše se.
Ispred riječi: »Postupci« oznaka: »(2)« briše se.
Članak 11.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/15-01/04
Urbroj: 525-07/1470-15-14
Zagreb, 4. prosinca 2015.
Ministar Tihomir Jakovina, v. r.
PRILOG I. B
MJESEČNI IZVJEŠTAJ (PRVI OTKUPLJIVAČ)
Izvještaj popunite velikim tiskanim slovima
Br. Proizvođač: OIB proizvođača: MIBPG proizvođača* Količine mlijeka koje su isporučene sukladno članku 3. stavku 1. podstavku 2. Pravilnika** 1                       2 3 4 5 6 7 8 9 10 11 12 13 14 15 16 17 18 19 * jedinstveni matični identifikacijski broj poljoprivrednika **ukupna količina isporučenog mlijeka izražava se u kilogramima (za preračunavanje isporučenih količina mlijeka iz litre u kilograme koristi se koeficijent 1,03) i odnosi se na mlijeko stvarnog sadržaja mliječne masti*** ***stvarni sadržaj mliječne masti – ponderirani prosjek sadržaja mliječne masti u ukupnoj isporučenoj količini mlijeka IZJAVA Svojim potpisom/pečatom potvrđujem: – da su podaci na Izvještaju istiniti i – da sam upoznat s Pravilnikom o obveznoj dostavi podataka u sektoru mlijeka i mliječnih proizvoda 20 _____________________________                                                        ____________________________               (mjesto i datum)                                                                                     (potpis/pečat otkupljivača)
