 predsjednik i članovi te isti broj njihovih zamjenika, tako da s predsjednikom ima neparni broj članova, a najmanje tri člana i tri njihova zamjenika.
11) Dužnosti biračkog odbora su:
1) pripremiti, provesti i nadzirati pravilnost glasovanja na biračkom mjestu,
2) sastaviti zapisnik o rezultatima glasovanja na biračkom mjestu,
3) idućeg radnog dana nakon dana glasovanja objaviti zapisnik o rezultatima glasovanja na oglasnom mjestu biračkog mjesta, a primjerak toga zapisnika te izvoda iz popisa birača koji su na biračkom mjestu imali biračko pravo, kao i važeće, nevažeće i neupotrebljene glasačke listiće, dostaviti Zajedničkom izbornom odboru.
(12) Na Zajednički izborni odbor iz stavka 6. ovoga članka, na odgovarajući se način primjenjuju odredbe ovoga Pravilnika koje uređuju dužnosti i ovlaštenja te način rada Izbornog odbora.
Odluka o provođenju izbora za predstavnika radnika
Članak 4.
(1) Izborni odbor dužan je, u roku od pet radnih dana od dana dostave odluke o imenovanju, odnosno izboru Izbornog odbora, donijeti Odluku o provođenju izbora za predstavnika radnika u tijelo iz članka 1. ovoga Pravilnika.
(2) Prije donošenja odluke iz stavka 1. ovoga članka, Izborni odbor je dužan savjetovati se s poslodavcem o vremenu i mjestu, odnosno mjestima glasovanja na izborima te voditi računa da vrijeme i mjesto, odnosno mjesta glasovanja ne štete djelotvornosti poslovanja poslodavca.
(3) Ako se poslodavac ne slaže s predloženim vremenom i mjestom održavanja izbora, dužan se o tome pisano očitovati u roku od dva dana od dana zaprimljenog prijedloga Izbornog odbora, uz navođenje opravdanosti razloga protivljenja.
(4) Odlukom o provođenju izbora za predstavnika radnika u tijelo iz članka 1. ovoga Pravilnika:
1) određuje se zakonom propisani broj članova predstavnika radnika u tijelu iz članka 1. ovoga Pravilnika,
2) određuje se rok od najmanje pet radnih dana za podnošenje liste kandidata za predstavnika radnika,
3) određuje se vrijeme i mjesto održavanja izbora, odnosno mjesto glasovanja (dan, sat, adresa, naziv prostorije i slično),
4) ako je određeno više biračkih mjesta, pozivaju se podnositelji liste kandidata za predstavnika radnika, da u roku od pet radnih dana mogu odrediti po jednog svog predstavnika i njegovog zamjenika u svaki od biračkih odbora,
5) obavještava se o mogućnosti glasovanja putem pošte ili elektroničkim putem.
(5) Radnik koji iz bilo kojeg razloga neće biti na radu na dan glasovanja, može Izbornom odboru ili biračkom odboru, ako predstavnike radnika u tijelima iz članka 1. ovoga Pravilnika biraju radnici više poslodavaca, podružnica poslodavaca ili povezanih poslodavaca, najmanje pet radnih dana prije dana glasovanja, podnijeti pisani zahtjev da mu se uruči glasački listić i omotnica s poštanskom markom za obično rukovanje radi glasovanja putem pošte ili putem interno organizirane dostave pošte poslodavca. Glasački listić uzet će se u obzir kod utvrđivanja rezultata izbora, ako je na adresu sjedišta poslodavca upućen poštom, u zatvorenoj omotnici s naznakom: »ne otvarati – za Izborni odbor«, ili »ne otvarati – za birački odbor« i ako je Izbornom odboru ili biračkom odboru stigao do dana glasovanja, a omotnicu je otvorio Izborni odbor ili birački odbor.
(6) Odluka o provođenju izbora za predstavnika radnika u tijelo iz članka 1. ovoga Pravilnika objavljuje se na svim oglasnim mjestima i dostavlja sindikatima koji imaju svoje članove kod poslodavca te poslodavcu idućeg radnog dana od dana donošenja.
Lista kandidata za predstavnika radnika
Članak 5.
(1) Liste kandidata za predstavnika radnika u tijelo iz članka 1. ovoga Pravilnika mogu predložiti sindikati koji imaju svoje članove zaposlene kod određenog poslodavca, podružnice ili povezanog poslodavca ili skupina radnika koju podržava najmanje dvadeset posto radnika zaposlenih kod određenog poslodavca, podružnice ili povezanog poslodavca.
(2) Kada je predlagatelj iz stavka 1. ovoga članka skupina radnika, prijedlog mora sadržavati imena, prezimena i potpise tih