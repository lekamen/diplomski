 korisnicima proračuna iz nadležnosti Ministarstva. Služba procjenjuje sustave, procese i sustav unutarnjih kontrola na temelju upravljanja rizicima, provodi unutarnje revizije u skladu s najboljom strukovnom praksom i standardima unutarnje revizije usklađenim s Međunarodnim standardima unutarnje revizije i kodeksom strukovne etike unutarnjih revizora, testira, analizira i ocjenjuje sve poslovne funkcije iz nadležnosti Ministarstva, obavlja revizije informacijskih sustava, financijske revizije i revizije uspješnosti poslovanja i daje preporuke ministru u svrhu postizanja veće učinkovitosti i djelotvornosti sustava, izrađuje strateške i godišnje planove revizije, obavlja posebne revizije na zahtjev ministra ili prema potrebi, obavlja reviziju o korištenju sredstava Europske unije i drugih međunarodnih organizacija i institucija, izrađuje izvješća o obavljenoj unutarnjoj reviziji koja podnosi ministru, prati provedbe preporuka navedenih u izvješćima iz prethodno obavljenih revizija, izrađuje periodična i godišnja izvješća o radu Službe i dostavlja ih nadležnim institucijama i osobama u skladu s važećim propisima, surađuje sa Sektorom za harmonizaciju unutarnje revizije i financijske kontrole što uključuje i obvezu dostave strateških i godišnjih planova, te godišnjeg izvješća tom Sektoru, prati i predlaže stalnu edukaciju unutarnjih revizora u skladu s Međunarodnim standardima unutarnje revizije, surađuje s Agencijom za reviziju sustava provedbe programa Europske unije, Državnim uredom za reviziju i drugim vanjskim revizijama.
11. SAMOSTALNA SLUŽBA ZA EUROPSKE POSLOVE
Članak 160.
Samostalna služba za europske poslove sukladno djelokrugu i na razini Ministarstva koordinira izradu prijedloga nacionalnih stajališta i drugih dokumenata potrebnih za sudjelovanje predstavnika Republike Hrvatske u radu institucija i tijela Europske unije, na razini Ministarstva koordinira praćenje ispunjavanja obveza koje proizlaze iz obveze usklađivanje pravnog sustava Republike Hrvatske s pravnom stečevinom Europske unije, na razini Ministarstva djeluje kao kontakt točka za primanje i distribuciju dokumenata Europske unije, te sudjeluje u pripremi i provedbi drugih aktivnosti vezanih uz članstvo Republike Hrvatske u Europskoj uniji.
Za obavljanje poslova Samostalne službe za europske poslove, ustrojavaju se sljedeći odjeli:
11.1. Odjel za EU legislativu u donošenju
11.2. Odjel za provođenje EU legislative
11.1. Odjel za EU legislativu u donošenju
Članak 161.
Odjel za EU legislativu u donošenju sukladno djelokrugu i na razini Ministarstva koordinira pripremu i sudjeluje u izradi prijedloga nacionalnih stajališta koja usvaja Vlada Republike Hrvatske kao i drugih dokumenata Republike Hrvatske za sastanke radnih skupina u području prometa i telekomunikacija, sastanke Odbora zamjenika Stalnih predstavnika pri Europskoj uniji (COREPER I) za dosjee u nadležnosti Ministarstva, kao i Vijeća ministara u formatu prometa i telekomunikacija; prati i analizira politike EU u nadležnosti Ministarstva; koordinira izradu dokumenta kojim se određuju prioritetni dosjei EU za praćenje od strane Republike Hrvatske u područjima u nadležnosti Ministarstva, prati stajališta i aktivnosti institucija i tijela EU i država članica EU vezano uz prioritetne dosjee, te izrađuje dokumente s pregledom stanja spomenutih dosjea za potrebe Vlade Republike Hrvatske i Hrvatskoga sabora; te sudjeluje u pripremi i provedbi drugih aktivnosti vezanih uz članstvo Republike Hrvatske u Europskoj uniji.
11.2. Odjel za provođenje EU legislative
Članak 162.
Odjel za provođenje EU legislative sukladno djelokrugu i na razini Ministarstva koordinira izradu i prati provedbu dijelova Programa za preuzimanje i provedbu pravne stečevine EU u nadležnosti Ministarstva; koordinira aktivnosti ustrojstvenih jedinica Ministarstva radi učinkovitog usvajanja pravne stečevine EU; izrađuje redovita izvješća o provedbi Programa za preuzimanje i provedbu pravne stečevine EU; na razini Ministarstva koordinira