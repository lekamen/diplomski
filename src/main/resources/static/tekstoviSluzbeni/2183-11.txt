 propuštati plinove ili tekućine,
– vanjski dio spremnika mora biti otporan na uvjete privremenog skladištenja na lokaciji,
– spremnik mora biti tako izveden da može uspješno udovoljiti ispitivanja padom i ispitivanja nepropusnosti sukladno poglavljima 6.1.5.3 i 6.1.5.4. u Preporukama UN-a o prijevozu opasnih tvari – Priručnik za ispitivanje i kriterije,
– spremnik se smije napuniti najviše do 80% zapremine cjelokupnog spremnika kako bi se osigurao dodatni kalo i kako zbog širenja tekućine u slučaju visoke temperature ne bi došlo do propuštanja ili trajnog izobličenja spremnika.
3. Postupci prihvata
Samo spremnici koji sadrže Potvrdu da udovoljavaju zahtjevima za spremnike za elementarnu živu iz točke 2. ovoga Priloga mogu se prihvatiti na privremeno skladištenje.
Postupci prihvata moraju biti u skladu sa sljedećim:
– prihvaća se samo elementarna živa koja udovoljava gore navedenim uvjetima iz ovoga Priloga,
– spremnici moraju biti vizualno pregledani prije prihvaćanja na privremeno skladištenje,
– oštećeni, propusni ili korodirani spremnici ne smiju se prihvatiti na privremeno skladištenje,
– spremnici moraju imati utisnutu trajnu oznaku na kojoj se nalazi identifikacijski broj spremnika, materijal od kojeg je izrađen, masa praznog spremnika, naziv proizvođača spremnika i datum izrade,
– spremnici moraju imati trajno pričvršćenu oznaku na kojoj se nalazi identifikacijski broj potvrde sukladno uvjetima iz ovoga Priloga .
4. Potvrda
Potvrda mora sadržavati sljedeće:
– naziv i adresu proizvođača otpada,
– naziv i adresu osobe koja je napunila spremnike,
– mjesto i datum punjenja spremnika,
– količinu elementarne žive u spremniku,
– čistoću elementarne žive i prema potrebi opis svih nečistoća uključujući i analitičko izvješće,
– potvrdu/dokaz da se spremnici isključivo koriste za prijevoz i skladištenje elementarne žive,
– identifikacijske brojeve spremnika,
– ostale eventualne specifične komentare i podatke.
Potvrdu izdaje proizvođač otpada ili ovlaštena osoba koja je odgovorna za gospodarenje otpadnom elementarnom živom.
PRILOG II.
OSNOVNA KARAKTERIZACIJA OTPADA
Osnovnom karakterizacijom otpada utvrđuju se karakteristike otpada na osnovi svih podataka neophodnih za njegovo konačno odlaganje na siguran način, a izrađuje se sukladno Odluci 2003/33/EZ – Prilogu Kriteriji i postupci za prihvat otpada na odlagališta – odjeljcima 1.1., 1.1.1., 1.1.2., 1.1.3., i 1.1.4. i odredbama ovoga Pravilnika.
Osnovni načini i metode izrade karakterizacije otpada:
1. Osnovna karakterizacija otpada mora biti izrađena u elektronskom i pisanom obliku.
2. Uzorci koji se dostavljaju za potrebne izrade osnovne karakterizacije otpada i njegovog ispitivanja moraju biti reprezentativni.
3. U ispitivanje otpada potrebno je uključiti sve parametre onečišćenja otpada koji su važni za reaktivne procese na odlagalištu.
4. Ako je otpad zbog podrijetla ili mjesta nastanka netipično onečišćen opasnim tvarima, to je u karakterizaciji otpada potrebno posebno navesti.
5. Kada uzimanje reprezentativnog uzorka, zbog nehomogenosti otpada nije moguće, osnovna karakterizacija otpada mora se temeljiti na teoretskim podacima te empirijskim vrijednostima i obrazloženjima.
6. Ako otpad čini otpadna ambalaža onečišćena kemikalijama ili ostacima kemikalija, odnosno neupotrijebljene kemikalije za koje je u skladu s propisima koji reguliraju kemikalije izrađen sigurnosni list, za karakterizaciju otpada, umjesto rezultata kemijske analize, mogu se upotrijebiti podaci o sirovinskom sastavu iz sigurnosnog lista.
7. Za izradu karakterizacije otpada moraju biti poznati svi potrebni podaci i pruženi svi potrebni dokazi.
Osnovnoj karakterizaciji treba priložiti sljedeće podatke koji su bili temelj za njenu izradu:
– opis uzorkovanja otpada,
– predviđenu količinu i dinamiku nastanka otpada,
– izvještaj o istraživanjima opasnih svojstava otpada,
– izvještaj o istraživanju utjecaja odlaganja otpada na stabilnost tijela odlagališta,
– utemeljenje napuštanja prethodne obrade otpada prije