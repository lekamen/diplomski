 samouprave pružaju aktivnu podršku ulagačima u svim fazama i aktivnostima projekta ulaganja koje utječu na uspješnost i rok ostvarenja projekta ulaganja u Republici Hrvatskoj.
(3) Radi uspješnog i vremenski predvidivog ostvarenja projekta ulaganja HAMAG-BICRO, odnosno AIK i županijska razvojna agencija s jedinicama lokalne i područne (regionalne) samouprave na čijem području se projekt ulaganja ostvaruje, formiraju zajedničko proaktivno »ad hoc« tijelo za pojedini projekt ulaganja – »tim za podršku projektu ulaganja«, koji čine najmanje jedan predstavnik jedinice lokalne i područne (regionalne) samouprave, jedan predstavnik županijske razvojne agencije zadužen za poslove promocije i privlačenja ulaganja i jedan predstavnik AIK-a, odnosno HAMAG-BICRO-a zadužen za poslove promocije i privlačenja ulaganja.
(4) Tim za podršku projektu ulaganja iz stavka 3. ovoga članka pruža stručnu pomoć nositelju projekta ulaganja radi pravodobne realizacije svih aktivnosti iz članka 20. stavaka 2. i 3. ovoga Zakona, izravno surađujući s nadležnim tijelima zaduženima za navedene aktivnosti na lokalnoj, regionalnoj i nacionalnoj razini, te o tome kvartalno izvješćuju Upravno vijeće AIK-a, odnosno Upravno vijeće HAMAG-BICRO-a.
(5) Kvartalno izvješće tima za podršku projektu ulaganja za svaki projekt ulaganja sadržava uz informacije o stanju provedbe projekta ulaganja i informacije o utvrđenim administrativnim preprekama u ulagačkom okruženju koje onemogućuju pravodobno ostvarenje projekta ulaganja, kao i prijedlog rješenja, odnosno uklanjanja utvrđenih administrativnih prepreka radi unapređenja ulagačkog okruženja.
(6) Nakon prihvaćanja kvartalnog izvješća Upravno vijeće AIK-a, odnosno Upravno vijeće HAMAG-BICRO-a izvješće s prijedlozima rješenja za uklanjanje utvrđenih administrativnih prepreka za pravodobno ostvarenje projekta ulaganja dostavljaju nadležnom ministarstvu iz članka 6. točke 14. ovoga Zakona o čemu ono izvješćuje Vladu Republike Hrvatske.
(7) Na temelju dostavljenog izvješća i predloženih rješenja za uklanjane utvrđenih administrativnih prepreka za pravodobno ostvarenje projekta ulaganja, Vlada Republike Hrvatske će donijeti odluku kojom zadužuje nadležno ministarstvo iz članka 6. točke 14. ovoga Zakona da u suradnji s resornim tijelima državne uprave, odnosno regionalne i lokalne samouprave, u roku od 30 dana izradi konačni prijedlog rješenja kojim će se ukloniti utvrđena administrativna prepreka za pravodobno ostvarenje projekta ulaganja, odnosno kojim će se unaprijediti ulagačko okruženje u Republici Hrvatskoj.
Članak 22.
(1) Centralno će se na sveobuhvatnoj mrežnoj stranici o državnim potporama Ministarstva financija, u roku iz članka 9. stavka 6. Uredbe Komisije (EU) br. 651/2014 od 17. lipnja 2014., objaviti sljedeće:
1. sažetak informacija iz članka 11. Uredbe Komisije (EU) br. 651/2014 od 17. lipnja 2014. u standardiziranom obliku utvrđenom u Prilogu II. iste Uredbe ili poveznica za pristup tom sažetku
2. cjelovit tekst mjere potpore temeljem ovoga Zakona i uredbe iz članka 17. stavka 8. ovoga Zakona
3. podatke iz Priloga III. Uredbe Komisije (EU) br. 651/2014 od 17. lipnja 2014. o dodjeli svake pojedinačne potpore koja premašuje iznos protuvrijednosti kuna od 500.000,00 eura, kako slijedi: podaci o korisniku potpore, naziv, oznaka, vrsta poduzetnika prema veličini u vrijeme dodjele potpore, regija u koju je poduzetnik smješten (na razini NUTS II), glavni ekonomski sektor, odnosno djelatnost korisnika potpore na razini skupine sukladno nacionalnoj klasifikaciji djelatnosti 2007. – NKD 2007. (NACE), element potpore u kunama (u rasponima za porezne poticaje), instrument potpore, datum dodjele potpore, cilj potpore, naziv davatelja potpore, naziv mjere potpore temeljem ovoga Zakona.
Informacije iz ovoga stavka objavljuju se u roku od šest mjeseci od dana dodjele potpore, a za potpore u obliku porezne olakšice u roku od jedne godine od roka za podnošenje porezne prijave, a dostupne su najmanje 10 godina od dana dodjele