 trgovanja udjelima u državi članici domaćinu UCITS fonda, prevesti na:
1. engleski jezik
2. službeni jezik države članice domaćina UCITS fonda ili jedan od službenih jezika države članice domaćina UCITS fonda ili
3. jezik koji odobri nadležno tijelo države članice domaćina UCITS fonda.
(3) Društvo za upravljanje će ključne podatke za ulagatelje iz članka 151. stavka 2. točke 3. ovoga Zakona i sve njihove promjene prevesti na:
1. službeni jezik države članice domaćina UCITS fonda ili jedan od službenih jezika države članice domaćina UCITS fonda ili
2. jezik koji odobri nadležno tijelo države članice domaćina UCITS fonda.
(4) Agencija će potvrdu iz članka 152. stavka 3. ovoga Zakona izraditi na:
1. engleskom jeziku ili
2. hrvatskom jeziku i službenom jeziku države članice domaćina UCITS fonda, ako su se Agencija i nadležno tijelo države članice domaćina UCITS fonda unaprijed tako dogovorili.
(5) Za vjerodostojnost i točnost prijevoda iz stavaka 1., 2. i 3. ovoga članka odgovara društvo za upravljanje.
Obavijest o promjenama dokumentacije
Članak 154.
(1) Društvo za upravljanje koje trguje udjelima UCITS fonda u državi članici domaćinu UCITS fonda dužno je nadležnom tijelu države članice domaćina UCITS fonda omogućiti elektronski pristup prijevodima važeće dokumentacije UCITS fonda iz članka 151. stavka 3. ovoga Zakona i obavještavati nadležno tijelo države članice domaćina UCITS fonda o svim promjenama te dokumentacije.
(2) Ako društvo za upravljanje namjerava promijeniti podatke u obavijesti iz članka 151. stavka 1. ovoga Zakona koji se odnose na postojeće uvjete za trgovanje, odnosno na postojeće klase udjela UCITS fonda koji su predmet trgovanja u državi članici domaćinu UCITS fonda, prije uvođenja tih promjena mora o tome obavijestiti nadležno tijelo države članice domaćina UCITS fonda.
POGLAVLJE VI. TRGOVANJE UDJELIMA UCITS FONDOVA IZ REPUBLIKE HRVATSKE U TREĆOJ DRŽAVI
Obavijest o trgovanju udjelima UCITS fondova u trećoj državi
Članak 155.
(1) Trgovanje udjelima UCITS fonda iz Republike Hrvatske u trećoj državi može provoditi samo:
a) društvo za upravljanje koje ima odobrenje Agencije za upravljanje tim UCITS fondom i
b) društvo za upravljanje iz druge države članice koje ima odobrenje Agencije za upravljanje tim UCITS fondom.
(2) Društvo za upravljanje iz stavka 1. ovoga članka koje želi trgovati udjelima UCITS fondova u trećoj državi, prije početka trgovanja o tome mora obavijestiti Agenciju i u obavijesti navesti:
1. državu u kojoj namjerava trgovati udjelima
2. program planiranih aktivnosti koje namjerava obavljati u toj državi
3. točan opis načina trgovanja i uspostavljenih mogućnosti njegova ostvarenja
4. točan opis objavljivanja dokumentacije i informacija u toj državi i uspostavljenih mogućnosti njegova ostvarenja
5. točan opis poslovnih odnosa koje je uspostavilo u vezi s trgovanjem udjelima u toj državi i
6. popis UCITS fondova čijim udjelima namjerava trgovati u toj državi.
(3) Agencija može zabraniti društvu za upravljanje iz stavka 1. ovoga članka trgovanje udjelima UCITS fondova u trećoj državi ako postoji sumnja o prikladnosti načina trgovanja i uspostavljenih mogućnosti njegova ostvarenja, obavještavanja ulagatelja te poslovnih odnosa koje je društvo za upravljanje uspostavilo u vezi s trgovanjem udjelima u trećoj državi.
(4) Agencija može zabraniti društvu za upravljanje iz stavka 1. ovoga članka trgovanje udjelima UCITS fondova u trećoj državi i ako, s obzirom na propise treće države u kojoj društvo za upravljanje namjerava trgovati udjelima UCITS fondova te na praksu pri provedbi tih propisa, postoji vjerojatnost da bi bilo otežano obavljanje nadzora u skladu s odredbama ovoga Zakona.
(5) Društvo za upravljanje iz stavka 1. ovoga članka će najkasnije u roku od tri radna dana od početka trgovanja udjelima UCITS fondovima u trećoj državi o tome obavijestiti Agenciju.
(6) Ako društvo za upravljanje iz stavka 1. ovoga članka želi promijeniti neke od činjenica i okolnosti iz stavka 2. ovoga članka, prije