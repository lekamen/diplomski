99 27.10.2016 Pravilnik o vođenju jedinstvene evidencije i informacijskih baza podataka o operativnim snagama, materijalnim sredstvima i opremi operativnih snaga sustava civilne zaštite
DRŽAVNA UPRAVA ZA ZAŠTITU I SPAŠAVANJE
2091
Na temelju članka 62. stavka 4. Zakona o sustavu civilne zaštite (»Narodne novine«, broj 82/15), ravnatelj Državne uprave za zaštitu i spašavanje donosi
PRAVILNIK
O VOĐENJU JEDINSTVENE EVIDENCIJE I INFORMACIJSKIH BAZA PODATAKA O OPERATIVNIM SNAGAMA, MATERIJALNIM SREDSTVIMA I OPREMI OPERATIVNIH SNAGA SUSTAVA CIVILNE ZAŠTITE
I. OPĆA ODREDBA
Članak 1.
(1) Ovim Pravilnikom uređuje se vođenje jedinstvene evidencije i informacijskih baza podataka (u daljnjem tekstu: baza podataka) o operativnim snagama sustava civilne zaštite te materijalnim sredstvima i opremi koja se koristi za provođenje mjere i aktivnosti sustava civilne zaštite.
(2) Središnje tijelo državne uprave nadležno za poslove civilne zaštite (u daljnjem tekstu: Državna uprava) vodi jedinstvenu bazu podataka o spremnosti za djelovanje operativnih snaga sustava civilne zaštite, materijalnih sredstva i opreme u velikim nesrećama i katastrofama.
(3) Baza podataka je skup međusobno povezanih podataka koji omogućavaju pregled sposobnosti operativnih snaga sustava civilne zaštite, a koji se na odgovarajući način i pod određenim uvjetima koristi za potrebe provođenja mjera i aktivnosti sustava civilne zaštite u velikim nesrećama i katastrofama te za potrebe provođenja osposobljavanja.
(4) Operativne snage sustava civilne zaštite (u daljnjem tekstu: operativne snage) unose podatke u bazu podataka putem Internet preglednika te ažuriraju iste odmah po promjeni podatka.
(5) Operativne snage imaju pristup bazi podataka putem ovlaštenih predstavnika.
(6) Podatke iz baze podataka Državne uprave koriste jedinice lokalne i područne (regionalne) samouprave za potrebe izrade planova djelovanja civilne zaštite, a stožeri civilne zaštite za potrebe koordiniranja djelovanja operativnih snaga u velikim nesrećama i katastrofama na području njihove nadležnosti.
(7) Baza podataka koristi se i za potrebe osposobljavanja i organiziranja vježbi operativnih snaga.
II. STRUKTURA BAZE PODATAKA
Članak 2.
(1) Baza podataka vodi se u elektronskom formatu i podijeljena je u devet segmenata:
1. stožeri civilne zaštite
2. operativne snage vatrogastva
3. postrojbe civilne zaštite
4. operativne snage Hrvatskog Crvenog križa
5. operativne snage Hrvatske gorske službe spašavanja
6. udruge
7. povjerenici civilne zaštite
8. koordinatori na lokaciji
9. pravne osobe u sustavu civilne zaštite.
(2) Svaki segment baze podataka sastoji se od entiteta dok svaki entitet ima pripadajuću karticu u koju se unose traženi podaci.
(3) Svaki entitet baze podataka sadrži i kartice o raspoloživim materijalnim sredstvima i opremi s podacima o vozilima, plovilima, bespilotnim letjelicama, prikolicama, agregatima, pumpama, reflektorima, šatorima, grijačima, sirenama, alatima za logističku potporu, medicinskoj opremi, opremi za spašavanje iz ruševina, opremi za zbrinjavanje, opremi za spašavanje u poplavama, komunikacijskoj te ostaloj opremi koje se vode po tehničkim karakteristikama, sukladno Prilogu 1. koji je sastavni dio ovog Pravilnika.
(4) GPS koordinate za svaki pojedini entitet unose se u formatu WGS84.
1. Stožeri civilne zaštite
Članak 3.
(1) Baza podataka u segmentu stožera civilne zaštite podijeljena je u tri entiteta:
– stožer na razini jedinice lokalne samouprave
– stožer na razini jedinice područne (regionalne) samouprave
– stožer na razini države.
(2) Podaci o svakom od entiteta iz stavka 1. ovog članka vode se na pripadajućoj kartici koja sadrži: naziv, osnivač, datum odluke o osnivanju, ime, prezime i funkcija načelnika i zamjenika načelnika s kontakt podacima, broj članova, lokacija/adresa na kojoj se održavaju sjednice (primarna i sekundarna) s GPS koordinatama, naziv tijela nadležnog za aktiviranje stožera, datum i mjesto provedenih osposobljavanja, datum i mjesto provedenih vježbi.
(3)