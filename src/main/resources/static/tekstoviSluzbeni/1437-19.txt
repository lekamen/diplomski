 trećega ili četvrtoga voda.
Ravnanje po dubini u crti vodnih kolona izvode zapovjednici vodova, a u kolonama zapovjednik satnije.
Članak 119.
Satnija se postrojava prema zapovijedima i na način kako je propisano za vod. Pri kretanju u dvovrsnome stroju i u crti vodnih kolona zapovjednik satnije određuje usmjerni vod; ako ga nije odredio, onda je to treći vod.
Članak 120.
Satnija u mjestu pozdravlja iz dvovrsnoga stroja i crte vodnih kolona.
Zapovjednik satnije stane deset koraka ispred sredine satnije i kada osoba koja se pozdravlja, priđe na 25 do 30 koraka, zapovijeda: Pozdrav nade – SNO! ili Po – ZDRAV!
Zapovjednici vodova i prvi dočasnici pozdravljaju rukom (ako nisu naoružani kratkim strojnicama ili puškama).
Zapovjednik satnije prilazi vježbovnim korakom pozdravljanoj osobi, zaustavlja se na udaljenosti tri do četiri koraka i daje prijavak. Nakon prijavka tijekom pregleda stroja prati je korak poludesno i korak iza. Pozdravljana osoba pozdravlja i zastavu ako je zastava u sastavu stroja. Kada pozdravljana osoba pozdravi stroj, zapovjednik satnije zapovijeda: Po – ZOR!
U kretanju, kada je u koloni po dva, satnija pozdravlja tako da vojne osobe okreću glavu u zapovjeđenu stranu. Zapovjednik satnije, zapovjednici vodova i prvi dočasnici pozdravljaju rukom (ako su bez puške i kratke strojnice). Kada se satnija kreće u koloni po četiri (tri), kolona na stranu koje se pozdravlja, gleda ravno, ostali okreću glave u zapovjeđenu stranu prateći pozdravljanu osobu glavom i pogledom.
Kada satnija prođe pozdravljanu osobu, zapovjednik satnije zapovijeda: Po – ZOR!
Na tu zapovijed svi okreću glave u smjeru kretanja.
Kada je satnija u kretanju, pozdravlja vježbovnim korakom. Prije pristupa pozdravljanoj osobi 20 do 30 koraka zapovjednik satnije zapovijeda: Vježbovnim kora – KOM!, a zatim: Pozdrav nade – SNO (nalije – VO)!
Kada satnija prođe pozdravljanu osobu deset koraka, zapovjednik satnije zapovijeda: Po – ZOR!, a zatim: Običnim kora – KOM!
2. PRESTROJAVANJE
Članak 121.
Za prestrojavanje iz dvovrsnoga stroja u kolonu po dva u mjestu zapovjednik satnije zapovijeda: Nade – SNO!
Članak 122.
Satnija se iz dvovrsnoga poretka prestrojava u kolonu dvojnih redova i obratno prema zapovijedima i na način kako je propisano za vod.
Prije toga se satnija postroji po veličini i podijeli na vodove. Zapovjednici vodova su na desnome krilu svojih vodova, a između vodova nema odmaka.
Razbraja se istodobno u svim vodovima.
Članak 123.
Za prestrojavanje iz kolone po četiri (tri) u kolonu po dva (jedan) u kretanju zapovjednik satnije zapovijeda: Satnija, u kolonu po dva (jedan) prestroji SE!
Na tu se zapovijed vodovi istodobno prestrojavaju u kolonu po dva (jedan) kako je propisano za vod.
Članak 124.
Za prestrojavanje iz kolone po dva (jedan) u kolonu po četiri (tri) u kretanju zapovjednik satnije zapovijeda: Satnija, u kolonu po četiri (tri) prestroji SE!
Na tu zapovijed zapovjednik prvoga voda skraćuje korak i svi se vodovi istodobno prestrojavaju u kolonu po četiri (tri). Kada se prestrojavanje završi, zapovjednik satnije zapovijeda: Punim kora – KOM!
Na tu zapovijed svi vodovi nastavljaju kretanje korakom.
Članak 125.
Za prestrojavanje iz kolone po dva u kolonu po jedan u kretanju zapovjednik satnije zapovijeda: Satnija, u kolonu po jedan prestroji SE!
Na tu se zapovijed nastavlja kretanje korakom, a vodovi se prestrojavaju u kolonu po jedan.
Članak 126.
Za prestrojavanje iz kolone po jedan u kolonu po dva u kretanju zapovjednik satnije zapovijeda: Satnija, u kolonu po dva prestroji SE!
Na tu zapovijed zapovjednik prvoga voda skraćuje korak, ostali se ubrzanim korakom i u vodovima prestrojavaju u kolonu po dva. Kada se prestrojavanje završi, zapovjednik satnije zapovijeda: Punim kora – KOM! Na tu se zapovijed nastavlja kretanje korakom.
Članak 127.
Za prestrojavanje iz dvovrsnoga stroja u kolonu po četiri (tri) u istome smjeru kretanja zapovjednik satnije zapovijeda: Satnija, u kolonu po četiri (tri) NAPRIJED! ili Satnija, u kolonu po četiri