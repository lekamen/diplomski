55 15.06.2016 Pravilnik o razvrstavanju poslovnih subjekata prema Nacionalnoj klasifikaciji djelatnosti 2007. - NKD 2007.
DRŽAVNI ZAVOD ZA STATISTIKU
1435
Na temelju članka 5. stavka 3. i članka 8. stavka 2. Zakona o Nacionalnoj klasifikaciji djelatnosti (»Narodne novine«, br. 98/94.) i Odluke o Nacionalnoj klasifikaciji djelatnosti 2007. – NKD 2007. (»Narodne novine«, br. 58/07. i 72/07.) ravnatelj Državnog zavoda za statistiku donosi
PRAVILNIK
O RAZVRSTAVANJU POSLOVNIH SUBJEKATA PREMA NACIONALNOJ KLASIFIKACIJI DJELATNOSTI 2007. – NKD 2007.
I. UVODNE ODREDBE
Članak 1.
Ovim se Pravilnikom uređuje sadržaj i način podnošenja prijave za razvrstavanje pravnih osoba, fizičkih osoba koje obavijaju djelatnost u skladu s propisima, tijela javne vlasti (tijela državne uprave, druga državna tijela, jedinice lokalne I područne (regionalne) samouprave, pravne osobe i druga tijela koja imaju javne ovlasti, pravne osobe čiji je osnivač Republika Hrvatska ili jedinica lokalne ili područne (regionalne) samouprave, pravne osobe koje obavljaju javnu službu, pravne osobe koje se na temelju posebnog propisa financiraju pretežito ili u cijelosti iz državnog proračuna iz proračuna jedinica lokalne i područne (regionalne) samouprave odnosno iz javnih sredstava (nameta, davanja, i sl.), kao i trgovačka društva u kojima Republika Hrvatska i jedinice lokalne i područne (regionalne) samouprave imaju zasebno ili zajedno većinsko vlasništvo), (u daljnjem tekstu: poslovni subjekti) prema Nacionalnoj klasifikaciji djelatnosti 2007. — NKD 2007. (u daljnjem tekstu: NKD 2007.), postupak razvrstavanja prema NKD 2007., sadržaj i način dostavljanja Obavijesti o razvrstavanju poslovnog subjekta prema NKD-u (u daljnjem tekstu: Obavijest o razvrstavanju), način određivanja matičnog broja te ostala pitanja važna za Registar poslovnih subjekata Državnog zavoda za statistiku (u daljnjem tekstu: Registar).
Članak 2.
Državni zavod za statistiku dodjeljuje kontingente matičnih brojeva nadležnim tijelima koja vode registre ili evidencije o fizičkim osobama koje obavljaju djelatnost u skladu s propisima te isto tijelo, prema utvrđenim kriterijima, dodjeljuje izravno matične brojeve tim fizičkim osobama.
Tijelo nadležno za vođenje Obrtnog registra razvrstava obrtnike prema NKD-u 2007. te im Državni zavod za statistiku ne dodjeljuje matični broj.
Osobe iz stavka 1. 1 2. ovog članka ne vode se u Registru.
Strane udruge koje imaju sjedište u Republici Hrvatskoj ne upisuju se u Registar. Poslovni subjekti koji nemaju sjedište u Republici Hrvatskoj ne upisuju se u Registar.
II. PRIJAVE ZA RAZVRSTAVANJE POSLOVNIH SUBJEKATA
Sadržaj prijave
Članak 3.
Poslovni subjekt podnosi prijavu za razvrstavanje po djelatnostima prema NKD-u 2007. na obrascu RPS-1.
Članak 4.
Uz prijavu na obrascu RPS-1 poslovni subjekt podnosi i prijavu na obrascu RPS-2, i to:
1) kada u svom sastavu ima podružnicu, pogan i slično koji su upisani u registar kod nadležnog tijela (u daljnjem tekstu: dijelovi poslovnog subjekta)
2) kada u svom sastavu ima dijelove koji nisu upisani u registar kod nadležnog tijela, a koji na različitoj adresi odnosno u različitom sjedištu obavljaju istu ili različitu djelatnost, ili koji na istoj adresi odnosno u istom sjedištu obavljaju različitu djelatnost (u daljnjem tekstu: dijelovi poslovnog subjekta)
3) kada u svom sastavu ima urede, ispostave. postaje i slično kad je to utvrđeno propisom (u daljnjem tekstu: dijelovi poslovnog subjekta).
Članak 5.
Poslovni subjekt u obvezi je platiti troškove naknade svakog upisa/promjene/brisanja/prijepisa Obavijesti o razvrstavanju i Eurocertifikata (Obavijest o razvrstavanju na engleskom jeziku).
Naknada iz stavka 1. ovog članka prihod je Državnog proračuna i uplaćuje se u korist žiroračuna Državnog proračuna Republike Hrvatske.
Troškovi naknade uređuju se Cjenikom publikacija i usluga koji donosi i javno objavljuje ravnatelj Državnog zavoda za statistiku. Cjenik usluga može sadržavati i izuzeće od plaćanja u utvrđenim slučajevima.
Članak 6.
