 ćelavosti bez ponovnoga rasta izgubljene kose, opadanje prestaje nakon 1 – 3 mjeseca 1 – 2 godine
Stupanj i stopa tjelesnih učinaka ovise jednim dijelom o doziranju, načinu uzimanja i primijenjenim lijekovima koji se biraju u skladu sa specifičnim medicinskim ciljevima svakoga/e pacijenta/ice (npr. prilagodbama u rodnom izražavanju, planovima za prilagodbu spola) i zdravstvenim rizičnim profilom. Zasada nema dokaza koji bi išli u prilog tomu da je reakciju na hormonalnu terapiju moguće pouzdano predvidjeti temeljem dobi, tjelesne težine, etničke pripadnosti ili obiteljske anamneze. Budući da su svi ostali učinci jednaki, nema dokaza koji bi upućivali da je neka medicinski odobrena vrsta ili metoda primjene ovih lijekova učinkovitija od bilo koje druge u izazivanju željenih fizičkih prilagodbi.
Rizici terapije s hormonalnim učincima
Sve su medicinske intervencije rizične. Vjerojatnost da će doći do neke ozbiljne negativne nuspojave ovisi o brojnim faktorima: o samom lijeku, o dozi, načinu primjene i kliničkoj slici (dob, komorbiditeti, obiteljska anamneza, zdravstvene navike).
Rizici povezani s feminizirajućom/maskulinizirajućom terapijom kod transpolne, transrodne i rodno nenormativne populacije u cjelini jezgrovito su izneseni u Tablici 3. S obzirom na količinu podataka, rizici su kategorizirani na sljedeći način: (i) vjerojatno povećani rizik povezan s terapijom, (ii) moguće povećani rizik povezan s terapijom, ili (iii) nema povećanoga rizika ili bez jasnih rezultata. Stavke u posljednjoj kategoriji su one koje mogu predstavljati rizik, ali za koje su dokazi toliko minimalni da se nikakav jasan zaključak ne može donijeti.
Tablica 3. Rizici povezani s hormonalnom terapijom, istaknute stavke su klinički značajne[10]
Razina rizika Feminizirajući lijekovi Maskulinizirajući lijekovi vjerojatno povećani rizik venska tromboembolija10 žučni kamenci povišeni jetreni enzimi porast tjelesne težine hipertrigliceridemija policitemija porast tjelesne težine akne androgena alopecija (ćelavljenje) apneja tijekom spavanja vjerojatno povećani rizik ako su prisutni dodatni rizični faktori11 kardiovaskularne bolesti moguće povećani rizik hipertenzija hiperprolaktinemija ili prolaktinski tumor povišeni jetreni enzimi hiperlipidemija moguće povećani rizik ako su prisutni dodatni rizični faktori12 dijabetes tipa 213 destabilizacija određenih psihijatrijskih poremećaja14 kardiovaskularne bolesti hipertenzija dijabetes tipa 2 nema povećanoga rizika ili bez jasnih rezultata rak dojke gubitak koštane mase rak dojke rak vrata maternice rak jajnika rak maternice
Terapija s hormonalnim učincima – hodogram
Hormonalna terapija nakon uklanjanja spolnih žlijezda
Hormonalna zamjena estrogenom ili testosteronom nakon ooforektomije ili orhidektomije obično traje tijekom čitavoga života, osim u slučaju medicinskih kontraindikacija. Budući da se hormonalne doze često snižavaju nakon tih operativnih zahvata (Basson, 2001; Levy, Crown i Reid, 2003; Moore, Wisniewski i Dobs, 2003) i samo prilagođavaju životnoj dobi i komorbiditetnim zdravstvenim tegobama, primjena hormona u takvoj je situaciji vrlo slična nadomjesnoj hormonalnoj terapiji kod bilo kojih osoba s hipogonadizmom.
Održavanje razine hormona prije uklanjanja spolnih žlijezda
Jednom kada osoba postigne željene rezultate u feminizaciji/maskulinizaciji lijekovima (obično nakon dvije ili više godina), ostaje na dozi koja održava postignutu razinu hormona. Ta se doza potom prilagođava promjenama u zdravstvenome stanju, starenju i drugim faktorima poput promjena životnoga stila (Dahl i sur., 2006). Pacijenta/icu bi trebalo redovito pratiti fizičkim pregledima i laboratorijskim testovima, kao što se to navodi u literaturi (Feldman i Safer, 2009; Hembree i sur., 2009). Doziranje i oblik lijekova trebalo bi redovito preispitivati u odnosu na promjene u zdravstvenome statusu te dostupnim dokazima o potencijalnim rizicima povezanima s dugotrajnom primjenom hormona.
Započinjanje hormonalne