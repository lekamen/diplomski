 promijeniti strukturu i broj razrednih odjela te broj učenika u razrednom odjelu ovisno o broju učenika prijavljenih u pojedini razredni odjel obrazovnog programa.
(10) Ustroj i broj razrednih odjela objavljen u NISpuSŠ-u smatra se konačnim brojem razrednih odjela te broja upisanih učenika.
NAKNADE ZA POVEĆANE TROŠKOVE OBRAZOVANJA
XIX.
(1) Za pojedine programe obrazovanja mogu se utvrditi povećani troškovi obrazovanja.
(2) Odluku o iznosu participacije roditelja/skrbnika učenika te cijeni obrazovanja za svaku godinu obrazovanja donosi školski odbor, uz suglasnost osnivača školske ustanove, a objavljuje u natječaju za upis učenika u I. razred i NISpuSŠ-u.
(3) Škola može potpuno ili djelomično osloboditi učenika obveze plaćanja povećanih troškova obrazovanja. Odluku o oslobađanju od plaćanja donosi školski odbor na prijedlog ravnatelja te uz suglasnost osnivača.
NAKNADNI ROK ZA UPIS UČENIKA NAKON ISTEKA JESENSKOGA ROKA
XX.
(1) Učenici koji ne ostvare pravo na upis u ljetnome ili jesenskome upisnom roku mogu se prijaviti za upis u naknadnome roku za upis u srednju školu u program obrazovanja u kojemu je nakon jesenskoga upisnog roka ostalo slobodnih mjesta u okviru broja upisnih mjesta propisanih Strukturom, a utvrđenih u NISpuSŠ-u.
(2) Učenici iz stavka 1. ovog članka, za prijavu moraju ispunjavati sve uvjete propisane Pravilnikom o elementima i kriterijima te natječajem škole.
(3) Učenici se za upis u naknadnome roku školi mogu prijaviti od 5. do 9. rujna 2016. godine.
(4) Upisno povjerenstvo škole o upisu učenika u naknadnome roku odlučuje temeljem pisanoga zahtjeva učenika te podatke o upisu unosi u NISpuSŠ, po zaprimljenoj potpisanoj upisnici učenika te ostaloj dokumentaciji potrebnoj za upis.
(5) Nakon završetka naknadnoga upisnog roka Ministarstvo utvrđuje konačan broj razrednih odjela i broj upisanih učenika.
ZAVRŠNE ODREDBE
XXI.
O posebnostima upisa učenika u I. razred srednje škole koje nisu mogle biti predviđene odredbama ove odluke odlučuje ministar.
XXII.
Nadzor nad zakonitošću rada u provedbi ove odluke obavlja Ministarstvo.
XXIII.
Ova odluka stupa na snagu osmoga dana od dana objave u »Narodnim novinama«.
Klasa: 602-03/15-06/01033
Urbroj: 533-25-16-0005
Zagreb, 20. svibnja 2016.
Ministar Predrag Šustar, v. r.
STRUKTURA RAZREDNIH ODJELA I BROJ UČENIKA I. RAZREDA SREDNJIH ŠKOLA U ŠKOLSKOJ GODINI 2016./2017.
