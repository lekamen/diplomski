 nadležnosti države članice i druge jurisdikcije te se iz tih razloga smatra financijskom institucijom države članice i druge jurisdikcije ako je:
1. osnovana u skladu sa zakonima države članice i druge jurisdikcije,
2. mjesto njezine uprave (uključujući mjesto stvarne uprave) u državi članici i drugoj jurisdikciji ili
3. podliježe financijskom nadzoru u državi članici i drugoj jurisdikciji.
(3) Kada je financijska institucija (osim trusta) rezident u dvije i više država članica i drugih jurisdikcija, ta financijska institucija podlijegat će obvezama izvješćivanja i dubinske analize u državi članici i drugoj jurisdikciji u kojoj ima financijski račun/financijske račune.
8.10. Vođenje računa
Članak 93.
Smatra se da financijska institucija vodi račun u slučaju:
1. skrbničkog računa, financijska institucija koja ima skrbništvo nad imovinom na računu (što uključuje financijsku instituciju koja drži imovinu pod svojim imenom, ali za imatelja računa u takvoj instituciji),
2. depozitnih računa, financijska institucija koja je dužna izvršavati plaćanja u vezi s računom (što ne uključuje zastupnika financijske institucije neovisno o tome je li takav zastupnik financijska institucija),
3. vlasničkog ili dužničkog udjela u financijskoj instituciji koji čini financijski račun, ta financijska institucija,
4. ugovora o osiguranju ili ugovora o rentnom osiguranju uz mogućnost isplate otkupne vrijednosti police, financijska institucija koja je dužna izvršavati plaćanja u vezi s ugovorom.
8.11. Trustovi
Članak 94.
Subjekt kao što je partnerstvo, partnerstvo s ograničenom odgovornošću ili sličan pravni aranžman koji nije rezident u svrhu oporezivanja, smatra se u skladu s člankom 78. ovoga Pravilnika rezidentom u državi članici i drugoj jurisdikciji u kojoj se nalazi mjesto njegove stvarne uprave. U tu svrhu, pravna osoba ili pravni aranžman smatraju se sličnim partnerstvu i partnerstvu s ograničenom odgovornošću kada nisu oporezivi u državi članici i drugoj jurisdikciji u skladu s poreznim zakonima te države članice i druge jurisdikcije. Međutim, kako bi se izbjeglo dvostruko izvješćivanje (s obzirom na širok obuhvat pojma osobe koje imaju kontrolu u slučaju trustova), trust koji je pasivni subjekt koji nije financijska institucija ne može se smatrati sličnim pravnim aranžmanom.
8.12. Adresa sjedišta subjekta
Članak 95.
(1) Službena isprava u vezi sa subjektom može se smatrati dokumentiranim dokazom ako sadrži bilo adresu sjedišta subjekta u državi članici i drugoj jurisdikciji u kojoj subjekt tvrdi da je rezident ili u državi članici ili drugoj jurisdikciji u kojoj je subjekt osnovan ili organiziran, u skladu s člankom 89. stavkom 1. točkom 3. ovoga Pravilnika.
(2) Adresa sjedišta subjekta u načelu je mjesto u kojem se nalazi mjesto njegove stvarne uprave. Adresa financijske institucije koja vodi račun subjekta, poštanski pretinac ili adresa koja se upotrebljava isključivo za primanje pošte nije adresa sjedišta subjekta osim ako je takva adresa jedina adresa koju upotrebljava subjekt te se ona pojavljuje kao registrirana adresa subjekta u dokumentima o osnivanju subjekta.
(3) Adresa koja je dana uz nalog za zadržavanje svih poštanskih pošiljaka na toj adresi, nije adresa sjedišta subjekta.
V. ZAVRŠNE ODREDBE
Članak 96.
Odredbe članka 9. ovoga Pravilnika prestaju važiti 31. prosinca 2016.
Članak 97.
Na dan stupanja na snagu ovoga Pravilnika prestaje važiti Pravilnik o automatskoj razmjeni informacija u području poreza (»Narodne novine«, br. 157/14).
Članak 98.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/16-01/63
Urbroj: 513-07-21-11/16-5
Zagreb, 11. srpnja 2016.
Ministar financija dr. sc. Zdravko Marić, v. r.
