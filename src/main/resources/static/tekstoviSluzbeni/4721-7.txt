 vođenje LRSR umanjiti za 25 posto.
Članak 15.
Zahtjev za isplatu za operacije u okviru provedbe LRSR
(1) Sredstva potpore za provedbu operacija u okviru LRSR isplaćuju se korisniku na temelju Zahtjeva za isplatu, jednokratno ili u ratama.
(2) Zahtjev za isplatu iz stavka 1. ovoga članka Upravljačkom tijelu u ime korisnika podnosi FLAG.
(3) Ukoliko se sredstva isplaćuju jednokratno, FLAG Upravljačkom tijelu dostavlja Zahtjev za isplatu za operacije u okviru provedbe LRSR sa sadržanim ukupnim troškovima operacije.
(4) Ukoliko se sredstva isplaćuju u ratama, FLAG za svaku ratu Upravljačkom tijelu dostavlja Zahtjev za isplatu za operacije u okviru provedbe LRSR sa sadržanim troškovima operacije nastalima u obračunskom razdoblju.
(5) Obračunsko razdoblje iz stavka 4. ovoga članka traje najmanje 90 dana, a počinje teći istekom prethodnog, osim prvog obračunskog razdoblja koje počinje teći početkom razdoblja prihvatljivosti troškova iz članka 4. stavka 3. ovoga Pravilnika.
(6) Troškovi obuhvaćeni Zahtjevom za isplatu moraju biti u cijelosti plaćeni, a operacija odnosno dijelovi operacije u slučaju iz stavka 4. ovoga članka, fizički završena/i u trenutku podnošenja Zahtjeva za isplatu, ali ne kasnije od 31. prosinca 2023. godine.
(7) Prije podnošenja Zahtjeva za isplatu sukladno stavku 2. ovoga članka, FLAG je dužan izvršiti prethodnu administrativnu provjeru sukladno ovome članku te kontrolu na terenu operacije sukladno članku 19. ovoga Pravilnika.
(8) Za potrebe stavka 7. ovoga članka, FLAG u okviru Odluke o odabiru operacije definira dokumentaciju koju je korisnik obvezan dostaviti te rokove i način dostave istog.
(9) Zahtjev za isplatu za operacije u okviru provedbe LRSR se podnosi putem obrasca Zahtjeva za isplatu za operacije u okviru provedbe LRSR koji je dostupan na mrežnim stranicama Upravljačkog tijela (www.mps.hr/ribarstvo).
(10) Prilikom podnošenja Zahtjeva za isplatu za operacije u okviru provedbe LRSR, FLAG-ovi su uz obrazac Zahtjeva za isplatu za operacije u okviru provedbe LRSR obavezni priložiti i dokumentaciju propisanu Prilogom IV. ovoga Pravilnika.
(11) Obrazac Zahtjeva za isplatu za operacije u okviru provedbe LRSR se popunjava u elektroničkom obliku. Detaljne upute za podnošenje Zahtjeva za isplatu nalaze se u Vodiču za korisnike potpora iz Europskog fonda za pomorstvo i ribarstvo – Provedba LRSR, koji je dostupan na mrežnim stranicama Upravljačkog tijela (www.mps.hr/ribarstvo).
(12) Zahtjevi za isplatu za operacije u okviru provedbe LRSR, ovjereni od strane osobe ovlaštene za zastupanje FLAG-a, te pripadajuća dokumentacija, podnose se u papirnatom obliku i na CD-u preporučenom poštom ili osobno, u zatvorenoj omotnici na čijoj poleđini treba čitko ispisati ime i adresu pošiljatelja i dostaviti je na adresu:
Ministarstvo poljoprivrede Uprava ribarstva Planinska 2a, 10000 Zagreb s naznakom: »Zahtjev za isplatu – za operacije u okviru provedbe LRSR – NE OTVARATI«.
(13) U slučaju iz stavka 4. ovoga članka, Zahtjevi za isplatu za operacije u okviru provedbe LRSR, se podnose u roku od petnaest dana od završetka obračunskog razdoblja na koje se Zahtjev za isplatu odnosi.
Članak 16.
Zahtjev za isplatu za tekuće troškove i vođenje LRSR
(1) Sredstva potpore za tekuće troškove i vođenje LRSR isplaćuju se FLAG-u na temelju Zahtjeva za isplatu za tekuće troškove i vođenje LRSR, u ratama ili jednokratno.
(2) Ukoliko se sredstva isplaćuju u ratama, FLAG za svaku ratu Upravljačkom tijelu dostavlja Zahtjev za isplatu za tekuće troškove i vođenje LRSR sa sadržanim troškovima nastalima u obračunskom razdoblju, zajedno s pratećom dokumentacijom na propisanom obrascu u papirnatom obliku i na CD-u, u roku od petnaest dana od završetka obračunskog razdoblja na koje se Zahtjev za isplatu odnosi.
(3) Obračunsko razdoblje iz stavka 2. ovoga članka traje najmanje 30 dana, a počinje teći istekom prethodnog, osim prvog obračunskog razdoblja koje počinje teći početkom razdoblja prihvatljivosti troškova iz članka 4. stavka 3. ovoga