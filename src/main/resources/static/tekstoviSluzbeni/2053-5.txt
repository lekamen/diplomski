 nadležne agencije i druge organizacije kojih se to tiče, o značajnim razvojima u području civilnog zrakoplovstva povezanim s olakšicama (npr. rezultati radnog tijela Organizacije međunarodnog civilnog zrakoplovstva (ICAO) nadležnog za olakšice), te da im daje preporuke u vezi s pitanjima povezanim s Nacionalnim programom za olakšice
– poboljšava i provodi odredbe Nacionalnog programa za olakšice i
– koordinira s Nacionalnim povjerenstvom za zaštitu civilnog zračnog prometa.
4.2.3 Članstvo
Za članove Nacionalnog povjerenstva za olakšice imenuju se predstavnici ministarstava nadležnih za poslove civilnog zračnog prometa, unutarnjih poslova, financija (carine), turizma, vanjskih poslova, zdravstva, Agencije, operatora aerodroma i zračnih prijevoznika. Nacionalno povjerenstvo za olakšice sastoji se od stručnjaka iz pojedinih ministarstava koji raspolažu specifičnim znanjima u područjima povezanima s olakšicama u zračnom prometu te stoga mogu pomoći u ostvarenju ciljeva odnosno svrhe propisane Nacionalnim programom za olakšice. Dodatno, predsjednik Nacionalnog povjerenstva za olakšice na sastanke može pozivati stručnjake radi savjetovanja u vezi s određenim temama.
Predstavnici sljedećih ministarstava i subjekata s područja zračnog prometa su stalni članovi Nacionalnog povjerenstva za olakšice:
– Ministarstvo pomorstva, prometa i infrastrukture, (predsjedavatelj)
– Ministarstvo unutarnjih poslova
– Ministarstvo financija – Carinska uprava
– Ministarstvo turizma
– Ministarstvo vanjskih i europskih poslova
– Ministarstvo zdravlja
– Hrvatska agencija za civilno zrakoplovstvo
– Zračna luka Split d.o.o.
– Croatia Airlines d.d.
4.2.4 Zadaće
Nacionalno povjerenstvo za olakšice:
– redovito nadzire razinu olakšica u međunarodnim zračnim lukama u Republici Hrvatskoj
– razmatra i preporučuje rješenja u vezi s olakšicama
– razmjenjuje informacije o performansi, iskustvima i strateškim razvojima povezanim s Strategijom integriranog upravljanja granicom (»Narodne novine«, broj 92/14)
– razmatra predložene izmjene u međunarodnom i europskom zakonodavstvu koje predlažu međunarodni forumi i, prema potrebi, izrađuje prijedloge rješenja za izmjene nacionalne politike i zakonodavstva
– preispituje odredbe Priloga 9. Čikaške konvencije i njihovu provedbu u praksi i postupanje na nacionalnoj razini, kako bi se utvrdila sukladnost i/ili imenovanom tijelu prijavilo odstupanje od standarda iz Priloga 9. Čikaške konvencije
– utvrđuje i prosljeđuje informacije svih dionika o razvojima u njihovim područjima rada koji mogu utjecati na olakšice.
Nacionalno povjerenstvo za olakšice utvrđuje svoje prioritete i plan rada u redovito ažuriranom programu rada. Nacionalno povjerenstvo za olakšice redovito definira i provodi svoj program rada.
Radi učinkovitosti i djelotvornosti, Nacionalno povjerenstvo za olakšice može organizirati svoj rad u obliku sastanaka namjenskih podskupina. Rezultati rada podskupina izvješćuju se Nacionalnom povjerenstvu za olakšice.
4.2.5 Poslovnik
Nacionalno povjerenstvo za olakšice donosi Poslovnik kojim se utvrđuje organizacija i način rada.
5. RASPODJELA ODGOVORNOSTI
5.1 OPĆENITO
U ovom se poglavlju opisuje raspodjela odgovornosti za provedbu olakšica u Republici Hrvatskoj. Navode se primjeri zadaća u vezi s olakšicama koji su dodijeljeni ministarstvima i drugim subjektima s područja zračnog prometa u okviru njihovih nadležnosti. Iako ovaj popis ne odražava cjelokupan raspon zadaća povezanih s olakšicama, on omogućuje njihovo dodjeljivanje odgovarajućem entitetu.
5.2 MINISTARSTVO POMORSTVA, PROMETA I INFRASTRUKTURE
5.2.1 Opće zadaće
Ministarstvo pomorstva, prometa i infrastrukture je nadležno za sljedeće aktivnosti u području civilnog zrakoplovstva:
1. cjelokupnu politiku civilnog zrakoplovstva Republike Hrvatske
2. utvrđivanje nacionalne strategije razvoja civilnog zrakoplovstva
3. predstavljanje Republike Hrvatske u međunarodnim organizacijama s područja civilnog zrakoplovstva
4. pripremanje i provedbu pregovora i potpisivanje