Članak 32.
U članku 127. iza riječi: »prema« dodaju se riječi: »propisu o jedinstvenom tijelu vještačenja i«.
Članak 33.
U članku 128. stavak 1. mijenja se i glasi:
»(1) Kada se rješava o pravu osiguranika, odnosno osigurane osobe, kao dan nastanka smanjene radne sposobnosti uz preostalu radnu sposobnost, djelomičnog gubitka radne sposobnosti ili potpunog gubitka radne sposobnosti, odnosno tjelesnog oštećenja uzima se dan kada je na temelju pregleda područne ustrojstvene jedinice Zavoda za vještačenje dano mišljenje u smislu članka 125. stavka 2. ovoga Zakona ili mišljenje središnjeg ureda Zavoda za vještačenje iz članka 125. stavka 4. ovoga Zakona.«.
Iza stavka 1. dodaje se novi stavak 2. koji glasi:
»(2) Iznimno od stavka 1. ovoga članka može se utvrditi raniji datum nastanka smanjene radne sposobnosti uz preostalu radnu sposobnost, djelomičnog ili potpunog gubitka radne sposobnosti, odnosno tjelesnog oštećenja na temelju medicinske dokumentacije iz prethodnog razdoblja.«.
Dosadašnji stavak 2. postaje stavak 3.
Članak 34.
U članku 129. stavcima 1. i 2. riječi: »ovlaštenog vještaka« zamjenjuju se riječima: »Zavoda za vještačenje«.
U stavku 3. riječi: »odnosno Centru za medicinsko vještačenje Zavoda,« brišu se.
Stavak 4. mijenja se i glasi:
»(4) Kada se u postupku revizije iz stavka 2. ovoga članka utvrdi da nalaz i mišljenje Zavoda za vještačenje iz stavka 1. ovoga članka treba mijenjati, Zavod za vještačenje dužan je donijeti novi nalaz i mišljenje držeći se mišljenja danog u postupku revizije.«.
Iza stavka 4. dodaje se novi stavak 5. koji glasi:
»(5) Nalaz i mišljenje doneseni u postupku nadzora i kontrole iz članka 126.a ovoga Zakona prije donošenja rješenja, neovisno o donesenoj ocjeni podliježu reviziji koja se obavlja u ministarstvu nadležnom za mirovinski sustav. Reviziju ne mogu obavljati vještaci, odnosno vijeće vještaka – revizora koji su donijeli taj nalaz i mišljenje.«.
U dosadašnjem stavku 5. koji postaje stavak 6. riječi: »ovlaštenog vještaka« zamjenjuju se riječima: »Zavoda za vještačenje«, a riječi: »od dana davanja« zamjenjuju se riječima: »od dana zaprimanja«.
Iza stavka 6. dodaje se stavak 7. koji glasi:
»(7) Ministar nadležan za mirovinski sustav donosi pravilnik o reviziji i nadzoru medicinskog vještačenja u mirovinskom osiguranju.«.
Članak 35.
U članku 133. stavku 3. riječi: »ovlaštenog vještaka« zamjenjuju se riječima: »područne ustrojstvene jedinice Zavoda za vještačenje«, a riječi: »mišljenje ovlaštenog višeg vještaka« zamjenjuju se riječima: »nalaz i mišljenje središnjeg ureda Zavoda za vještačenje iz članka 125. stavka 4. ovoga Zakona«.
Članak 36.
Iza članka 140. dodaje se članak 140.a koji glasi:
»Članak 140.a
(1) Isprave koje Zavod izdaje u granicama svoje nadležnosti i u propisanom obliku smatraju se javnim ispravama.
(2) U postupku dokazivanja mikrofilmska preslika isprave i preslika nastala digitalizacijom isprave (digitalne preslike), kao i reprodukcija mikrofilmske preslike i digitalne preslike isprave izjednačava se s ispravom iz stavka 1. ovoga članka ako je takvu mikrofilmsku presliku, digitalnu presliku isprave, odnosno reprodukciju tih preslika izdao Zavod u granicama svoje nadležnosti.
(3) Dopušteno je dokazivati da su u takvoj ispravi, odnosno mikrofilmskoj preslici isprave ili digitalnoj preslici isprave, kao i reprodukciji tih preslika činjenice neistinito potvrđene, ili da je sama isprava, odnosno mikrofilmska preslika, digitalna preslika isprave ili reprodukcija tih preslika neispravno sastavljena.
(4) Dopušteno je dokazivati da mikrofilmska preslika ili digitalna preslika isprave, odnosno reprodukcija tih preslika nije vjerna izvorniku isprave.
(5) Mikrofilmska preslika isprave i digitalna preslika isprave, kao i reprodukcija tih preslika, koje je na propisan način izdao Zavod u granicama svoje nadležnosti, imaju u upravnom postupku i drugim postupcima pred nadležnim tijelima i na sudu dokaznu vrijednost izvornika isprave za rješavanje stvari o kojoj se vodi postupak.«.
Članak 37.