 iznosu od 9.100,00 kuna te datum dospijeća 30. lipnja 2014. u iznosu od 1.000,00 kuna zajedno s pripadajućim zakonskim zateznim kamatama.
Vijeće je 3. travnja 2014. donijelo Odluku, klasa: 612-12/11-06/0023, urbroj: 567-06-14-19 kojom se nakladniku izriče opomena zato što je promijenio programsku osnovu za više od 10% njezinog sadržaja bez prethodno pribavljene suglasnosti Vijeća. Istom odlukom naloženo je nakladniku da u roku od trideset dana uskladi emitiranje programa s programskom osnovom za koju ima suglasnost Vijeća, da po isteku navedenog roka dostavi Vijeću dokaze o ispunjenju naloga – snimke programa i očevidnike objavljenog programa za 7 dana (5 radnih dana i 2 dana vikenda) te očitovanje na koji je način usklađeno emitiranje programa s programskom osnovom za koju ima suglasnost Vijeća te da dostavi Vijeću dokaze o udovoljavanju minimalnim kadrovskim uvjetima za obavljanje medijske djelatnosti radija na području grada Zadra (L-ZD) sukladno odredbama Pravilnika o minimalnim uvjetima za obavljanje audio i audiovizualnih medijskih usluga i vođenju očevidnika (»Narodne novine« broj 66/10).
Nakladnik je gornju odluku zaprimio 11. travnja 2014.
Sukladno naprijed izrečenoj opomeni nakladnik je 23. svibnja 2014. dostavio snimke programa uz pripadajuće očevidnike.
Izvršenom analizom dostavljenih snimaka utvrđeno je kako nakladnik i dalje emitira program koji nije u skladu s programskom osnovom. Utvrđen je i nedostatan udio programa vlastite proizvodnje kao i nedostatan udio lokalnih informacija i obavijesti s područja koncesije.
Zbog uočenog daljnjeg kršenja odredbi ZEM-a, a na temelju gornje analize, nakladniku je 4. srpnja 2014. upućen zahtjev za očitovanje.
Nakladnik je očitovanje dostavio 18. srpnja 2014. u kojemu u bitnome navodi kako uvode nove emisije i zapošljavaju nove kadrove kako bi u cijelosti udovoljili odredbama Zakona.
Na temelju izvršene analize programa i očitovanja nakladnika Vijeće je 5. rujna 2014. donijelo odluku o izricanju upozorenja zbog promjene programske osnove za više od 10% sadržaja bez prethodno pribavljene suglasnosti Vijeća, zbog nedostatnog udjela vlastite proizvodnje, te nedostatnog udjela informacija i obavijesti s područja koncesije. Ujedno je nakladniku naloženo da u roku od 60 dana uskladi emitiranje programa s važećom programskom osnovom te da dostavi dokaze o broju zaposlenih.
Nakladnik, to jest trgovačko društvo Radio Trsat d.o.o., očitovanje po gore navedenom upozorenju dostavilo je 7. siječnja 2015. zajedno s snimkama programa i pripadajućim očevidnicima.
U očitovanju od 7. siječnja 2015. se navodi:
Prema zahtjevu Agencije za elektroničke medije, dostavljamo očevidnike i snimke programa za razdoblje od 19. do 26. prosinca 2014. godine, za tvrtke Mea Media d.o.o, Media Centar d.o.o., Otočni radio Kornati d.o.o. i Vanga d.o.o. Za razdoblje od 10. do 16. studenog dostavljamo samo očevidnike, jer su snimke iz studenog i ranijih razdoblja nažalost nedostupne. Naime, krajem studenog dogodio nam se potpuni pad domenskog servera na kojem se nalazio i file sharing servis. Te snimke se nalaze na diskovima, ali su nam trenutno nedostupne, sve dok Metronet ne podigne virtualni domenski server na koji prelazimo i prekopira podatke na cloud. Snimke možemo dostaviti naknadno, čim nam Metronet omogući pristup. Izvode iz evidencije HZMO-a također nismo dostavili, jer su sve navedene tvrtke bile u procesu rekonstruiranja nakon preuzimanja od dotadašnjeg vlasnika. Upravo zahvaljujući akcijama bivše uprave, dio navedenih tvrtki završile su u nezavidnim financijskim okolnostima, pa i u blokadi. Tvrtke u toj poziciji nisu u mogućnosti isplaćivati primanja, niti zapošljavati nove djelatnike, zbog čega smo bili prisiljeni nove djelatnike zaposliti na sestrinske tvrtke. Za nakladnika Mea Media d.o.o. tako već radi dvoje djelatnika, ali su prijavljeni na drugim tvrtkama. S prvim siječnja 2015. u tvrtki Media Centar počinje s radom nova djelatnica, a u sljedećim tjednima očekujemo i finaliziranje ugovora o