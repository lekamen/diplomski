 deset godina što u konkretnom slučaju znači da zastarni rok još uvijek nije istekao. Dakle, u konkretnom slučaju državna potpora u iznosu od 11.104.090,70 kn u obliku pretvaranja potraživanja u udjel u temeljnom kapitalu odobrena je rješenjem tuženika od 20. listopada 2005. Odluku o stjecanju udjela Republike Hrvatske u temeljnom kapitalu poduzetnika Slavonija modna konfekcija d.d. Osijek, klasa: 432-02/04-02/61, urbroj: 503-01-16-05-1 donijela je Vlada Republike Hrvatske na sjednici 10. studenog 2005., a navedena Odluka Vlade Republike Hrvatske provedena je tek 29. srpnja 2006. godine donošenjem odluke na Glavnoj skupštini tuženika.
Tuženik u odgovoru na tužbu ostaje pri svim navodima iz pobijanog rješenja i predlaže Sudu da tužbu odbije.
Ministarstvo gospodarstva Republike Hrvatske, iako pozvano, nije dostavilo odgovor na tužbu.
Tužba nije osnovana.
Ocjenjujući zakonitost osporenog rješenja na temelju spisa predmeta dostavljenog ovom Sudu uz odgovor na tužbu Sud nalazi da tim rješenjem nije povrijeđen zakon na štetu tužitelja.
Naime, nije sporno u ovoj upravnoj stvari da je tuženik sukladno svojim ovlastima iz članka 5. Zakona o državnim potporama (»Narodne novine«, broj 140/05. i 49/11.) rješenjem klasa: UP/I-430-01/2005-02/2, urbroj: 580-03-05-43-9 od 20. listopada 2005. godine (»Narodne novine«, broj 133/05.) odobrio tužitelju državnu potporu za restrukturiranje u iznosu od 11.104.097,70 kn. Kao instrument dodjele državne potpore, davatelj državne potpore, tadašnje Ministarstvo gospodarstva rada i poduzetništva, koji je ujedno i pokrenuo postupak u kojem je doneseno predmetno rješenje, predložio je pretvaranje potraživanja za poreze i doprinose iz 2003., 2004. i 2005. godine u ukupnom iznosu od 11.104.090,70 kn u udjel u temeljenom kapitalu poduzetnika. Instrumenti dodjele državne potpore, uključujući i pretvaranje potraživanja u temeljni kapital, navedeni su u dodatku IV. Pravilnika o obliku i sadržaju te načinu prikupljanja podataka i vođenja evidencija državnih potpora (»Narodne novine«, broj 11/05.) koji je bio na snazi u vrijeme donošenja predmetnog rješenja.
Nije također sporno da je sukladno članku 15. stavku 2. Zakona o državnim potporama tuženik po službenoj dužnosti pokrenuo postupak nadzora odobrene državne potpore. U postupku nadzora doneseno je rješenje klasa: UP/I-430-01/2007-00/39, urbroj: 580-03-06-43-24 od 3. studenoga 2010. godine u kojem je, u točki I. utvrđeno da poduzetnik Slavonija modna konfekcija d.d. sa sjedištem u Osijeku, nije izvršio sve mjere za restrukturiranje sadržane u Programu restrukturiranja i konsolidacije poduzetnika Slavonija modna konfekcija d.d., odobrenog rješenjem Agencije za zaštitu tržišnog natjecanja o davanju suglasnosti na Prijedlog Odluke Vlade Republike Hrvatske o stjecanju udjela Republike Hrvatske u temeljnom kapitalu poduzetnika Slavonija modna konfekcija d.d., Osijek, klasa: UP/I-430-01/2005-02/2, urbroj: 580-03-05-43-10 od 20. listopada 2005. godine. U točki II navedenog rješenja taksativno se navode utvrđene nepravilnosti dok se u točki III rješenja Ministarstvo gospodarstva, rada i poduzetništva kao davatelj državne potpore i poduzetnik Slavonija modna konfekcija d.d. sa sjedištem u Osijeku, u obvezi su otkloniti nepravilnosti utvrđene u točki II izreke ovog rješenja te dostaviti Agenciji za zaštitu tržišnog natjecanja dokaz o otklanjanju utvrđenih nepravilnosti, najkasnije u roku od 3 mjeseca od dana dostave ovog rješenja.
Prema odredbi članka 15. stavka 1. Zakona o državnim potporama (»Narodne novine«, broj 140/05. i 49/11.) nadzor provedbe odobrene državne potpore Agencija obavlja po službenoj dužnosti ili na prijedlog korisnika državne potpore, davatelja državne potpore te pravne ili fizičke osobe koja ima pravni interes. Prema stavku 2. istoga članka Zakona ako agencija pri obavljanju nadzora provedbe odobrene državne potpore iz članka 6. stavka 1. točke b) ovoga Zakona utvrdi nepravilnost, Agencija donosi rješenje kojim se davatelju državne potpore i/ili