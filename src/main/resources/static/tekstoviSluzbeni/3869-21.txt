 dodatna obrazloženja/ispravke vezane uz dostavljenu dokumentaciju, Agencija za plaćanja će odabranom LAG-u izdati Zahtjev za obrazloženje/ispravak putem elektroničke pošte i/ili preporučenom poštom s povratnicom.
(5) Zahtjev za obrazloženje/ispravak putem elektroničke pošte Agencija za plaćanja će poslati na e-mail adresu odabranog LAG-a koji je dužan u roku od pet radnih dana od zaprimanja elektroničke pošte dostaviti obrazloženje/ispravak vezano uz dostavljenu dokumentaciju. Vrijeme zaprimanja elektroničke pošte je trenutak potvrde o zaprimljenoj elektroničkoj pošti.
(6) Ukoliko odabrani LAG ne zaprimi Zahtjev za obrazloženje/ispravak putem elektroničke pošte u roku dva dana od slanja iste iz Agencije za plaćanja ili ne odgovori u zadanom roku iz stavka 5. ovoga članka, Agencija za plaćanje će poslati Zahtjev za obrazloženje/ispravak preporučenom poštom s povratnicom. Odabrani LAG je dužan dostaviti traženo obrazloženje/ispravak preporučenom poštom s povratnicom ili neposredno u Agenciju za plaćanja u roku od sedam dana od dana zaprimanja Zahtjeva.
(7) Ukoliko odabrani LAG nije preuzeo Zahtjev za obrazloženje/ispravak prilikom prve dostave, Zahtjev za obrazloženje/ispravak će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom petog dana od dana stavljanja na oglasnu ploču.
(8) Ukoliko odabrani LAG traženo obrazloženje/ispravak ne dostavi sukladno stavku 7. ovoga članka, Agencija za plaćanja donosi Odluku o odbijanju.
(9) Ukoliko korisnik uz Zahtjev za potporu ne učita dokumentaciju propisanu Natječajem, Agencija za plaćanja će donijeti Odluku o odbijanju.
(10) Potpuni i pravovremeno dopunjeni Zahtjevi za potporu ulaze u daljnju obradu u skladu sa procedurama Agencije za plaćanja.
Donošenje odluka
Članak 52.
(1) Agencija za plaćanja će nakon završene administrativne kontrole Zahtjeva za potporu donijeti:
1. Odluku o odobrenju pripreme/provedbe projekta suradnje, u slučaju ispunjavanja uvjeta i kriterija propisanih ovim Pravilnikom i Natječajem ili
2. Odluku o odbijanju pripreme/provedbe projekta suradnje u slučaju:
– neispunjavanja uvjeta i kriterija propisanih Pravilnikom i Natječajem
– nepotpunih Zahtjeva za potporu
– nepravovremeno dostavljenih Zahtjeva za obrazloženje/ispravak
– utvrđene nepravilnosti
– ometanja nesmetanog pristupa predstavnicima Agencije za plaćanja, Ministarstva, ARPA-e, Europske komisije, Europskog revizorskog suda i OLAF-a.
(2) Odlukom iz stavka 1. točke 1. ovoga članka utvrđuje se:
– iznos sredstava namijenjen za pripremu/provedbu projekta suradnje
– cilj, tip i tematsko područje planiranog projekta suradnje
– nositelj projekta i partner/i u pripremi/provedbi projekta suradnje
– obveza provođenja pripremnih aktivnosti u svrhu projekta suradnje kao i samo provođenje projekta suradnje na području partnera koji planiraju sudjelovati ili sudjeluju u projektu suradnje
– obveza nastanka troškova pripremnih aktivnosti projekta suradnje u razdoblju ne dužem od 18 mjeseci od donošenja Odluke o pokretanju pripremnih aktivnosti za provedbu planiranog projekta suradnje
– obveza završetka projekta suradnje najkasnije u roku od 36 mjeseci od dana sklapanja Sporazuma o suradnji
– obveza da ukoliko se projekt suradnje planira i/ili provodi izvan granica EU prihvatljive su one aktivnosti koje se odnose samo na ruralno područje
– obveza provođenja ciljeva, rezultata, aktivnosti i financijskog plana projekta navedenih u sklopljenom Sporazumu u suradnji za sve partnere projekta suradnje
– obavještavanje Upravljačkog tijela o svakom projektu transnacionalne suradnje
– zabrana poduzimanja radnji koje bi mogle dovesti do dvostrukog financiranja istih troškova iz proračuna EU.
(3) Ukoliko su partneri kod pripreme i/ili provedbe projekata suradnje odabrani LAG-ovi, istima se dostavljaju Odluke iz stavka 1. točke 1. ovoga članka, ali isti nemaju pravo podnijeti prigovor.
Promjene Zahtjeva za potporu
Članak 53.
(1) Promjene Zahtjeva za potporu podrazumijevaju promjenu