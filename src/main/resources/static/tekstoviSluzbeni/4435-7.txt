
f) kratak opis predviđene tehnologije gradnje i listu materijala, dijelova i opreme koji će biti ugrađeni u zrakoplov;
2) podatke o voditelju gradnje;
3) podatke o mjestu na kome će se graditi zrakoplov te o potrebnim tehnološkim postupcima, radionicama, alatu i opremi, kao i o predviđenom vremenu trajanja gradnje;
4) prijedlog zrakoplovnih stručnjaka, uz njihovu pisanu suglasnost;
5) prijedlog zrakoplovnih kontrolora, uz njihovu pisanu suglasnost.
Odobrenje za gradnju istraživačkih, eksperimentalnih i znanstvenih zrakoplova
Članak 37.
(1) Na temelju zahtjeva za izdavanje Odobrenja za gradnju istraživačkog, eksperimentalnog i znanstvenog zrakoplova, Agencija procjenjuje mogućnost gradnje prema programu iz članka 36. ovoga Pravilnika, te u slučaju povoljne procjene izdaje Odobrenje za gradnju.
(2) U Odobrenje za gradnju istraživačkog, eksperimentalnog i znanstvenog zrakoplova unosi se:
a) proizvođač, tip, model i serijski broj zrakoplova;
b) ime i prezime voditelja gradnje;
c) ime i prezime zrakoplovnih stručnjaka uključenih u gradnju;
d) ime i prezime zrakoplovnih kontrolora uključenih u gradnju;
e) rok važenja tog odobrenja.
(3) Odobrenje za gradnju istraživačkog, eksperimentalnog i znanstvenog zrakoplova izdaje se sa rokom važenja od 2 godine.
Dnevnik gradnje
Članak 38.
(1) Voditelj gradnje je dužan tijekom cijele gradnje istraživačkog, eksperimentalnog i znanstvenog zrakoplova voditi dnevnik gradnje. U dnevnik gradnje zrakoplova unose se:
a) podaci iz programa gradnje zrakoplova;
b) skice, mjere, vrste materijala i datum izrade dijelova i podsklopova zrakoplova, rezultati izvršenih ispitivanja i važnija zapažanja;
c) podaci o upotrijebljenim alatima, mjernim uređajima i dr.;
d) zapažanja zrakoplovnih stručnjaka i zrakoplovnih kontrolora;
e) skice i postupci izrade i mjere izrađenih glavnih sklopova;
f) rezultati izvršenih funkcionalnih proba komandi, motora i drugih sustava na zrakoplovu;
g) drugi podaci koje graditelj, zrakoplovni stručnjak za gradnju i kontrolor gradnje smatraju bitnim.
(2) Točnost podataka unesenih u dnevnik gradnje ovjeravaju zrakoplovni stručnjak i zrakoplovni kontrolor.
(3) Po završetku gradnje primjerak Dnevnika gradnje predaje se Agenciji.
Produžavanje roka valjanosti Odobrenja za gradnju
Članak 39.
Zahtjev za produženje roka valjanosti Odobrenja za gradnju podnosi se Agenciji, a prilaže mu se obrazloženje te, na uvid, dnevnik gradnje zrakoplova.
Glava 4 PRIHVAĆANJE ISTRAŽIVAČKIH, EKSPERIMENTALNIH I ZNANSTVENIH ZRAKOPLOVA
Prihvaćanje zrakoplova
Članak 40.
(1) U svrhu izdavanja Dopuštenja za letenje istraživačkom, eksperimentalnom i znanstvenom zrakoplovu potrebno je obaviti ispitivanja čvrstoće, položaja težišta, te ispitivanja na tlu. Ispitivanjima se mora dokazati sukladnost zrakoplova sa primjenjivim zahtjevima za plovidbenost.
(2) Iznimno od stavka 1. ovog članka, u slučaju detaljne projektne dokumentacije zrakoplova te provedene opsežne računske provjere, Agencija kao dokaz sukladnosti zrakoplova sa pojedinim od zahtjeva za plovidbenost može prihvatiti proračune i analize.
(3) Program ispitivanja mora izraditi ili ovjeriti ovlaštena organizacija ili zrakoplovni stručnjak, a voditelj gradnje zrakoplova podnosi ga Agenciji na prihvaćanje.
Izdavanje Dopuštenja za letenje
Članak 41.
(1) Zahtjev za izdavanje Dopuštenja za letenje istraživačkom, eksperimentalnom i znanstvenom zrakoplovu podnosi se Agenciji, a podnosi ga vlasnik odnosno operator istraživačkog, eksperimentalnog i znanstvenog zrakoplova.
(2) Dopuštenje za letenje istraživačkom, eksperimentalnom i znanstvenom zrakoplovu Agencija izdaje na rok od 1 godine na obrascu iz Dodatka 1 ovoga Pravilnika.
(3) U dopuštenje za letenje unosi se opseg koje ono pokriva te odgovarajuća ograničenja.
Označavanje zrakoplova
Članak 42.
(1) Na istraživačkom, eksperimentalnom i znanstvenom zrakoplovu mora se osim drugih propisanih oznaka, na vidljivom mjestu na vanjskoj strani zrakoplova, najmanje s dvije strane na postojan način nalaziti natpis velikim