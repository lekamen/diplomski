 pregleda koje je obavilo prijavljeno tijelo. Prijavljeno tijelo mora čuvati primjerak potvrde o EU ispitivanju tipa, njezine priloge i dodatke, kao i tehničku dokumentaciju, uključujući i dokumentaciju koju je dostavio proizvođač, u razdoblju od deset godina od dana kada je radijska oprema ocijenjena, ili do isteka valjanosti te potvrde.
9. Proizvođač je obvezan primjerak potvrde o EU ispitivanju tipa i njezine priloge i dodatke, zajedno s tehničkom dokumentacijom, dati na uvid nadležnom inspektoru na njegov zahtjev, u razdoblju od deset godina od dana stavljanja radijske opreme na tržište.
10. Ovlašteni zastupnik može podnijeti zahtjev iz točke 3. te ispuniti obveze iz točaka 7. i 9. ako su te obveze navedene u njegovu ovlaštenju.
MODUL C: SUKLADNOST S TIPOM NA TEMELJU UNUTARNJE KONTROLE PROIZVODNJE
1. Sukladnost s tipom na temelju unutarnje kontrole proizvodnje dio je postupka ocjenjivanja sukladnosti u kojem proizvođač ispunjava obveze iz točaka 2. i 3. te osigurava i izjavljuje da je radijska oprema sukladna s tipom za koji je izdana potvrda o EU ispitivanju tipa te udovoljava zahtjevima iz ovoga Pravilnika, koji se na nju odnose.
2. Proizvodnja
Proizvođač je obvezan poduzeti sve potrebne mjere kako bi se postupkom proizvodnje i njegovim praćenjem osigurala sukladnost proizvedene radijske opreme s odobrenim tipom, za koji je izdana potvrda o EU ispitivanju tipa, i sa zahtjevima iz ovoga Pravilnika koji se odnose na tu radijsku opremu.
3. Oznaka CE i EU izjava o sukladnosti
3.1. Proizvođač je obvezan staviti oznaku CE na svaku pojedinačnu radijsku opremu, koja je u skladu s tipom za koji je izdana potvrda o EU ispitivanju tipa, i koja ispunjava mjerodavne zahtjeve iz ovoga Pravilnika.
3.2. Proizvođač je obvezan sastaviti pisanu EU izjavu o sukladnosti za svaki model radijske opreme i dati na uvid nadležnom inspektoru u skladu s njegovim zahtjevom, u razdoblju od deset godina od dana stavljanja radijske opreme na tržište. U EU izjavi o sukladnosti navodi se model radijske opreme za koji je ta izjava sastavljena.
Na zahtjev nadležnih tijela proizvođač je obvezan dostaviti presliku EU izjave o sukladnosti.
4. Ovlašteni zastupnik
Obveze proizvođača iz točke 3., u njegovo ime i na njegovu odgovornost, može ispuniti njegov ovlašteni zastupnik ako su te obveze navedene u njegovu ovlaštenju.
DODATAK 3.
MODUL H: POTPUNO OSIGURANJE KAKVOĆE
1. Potpuno osiguranje kakvoće je postupak u kojem proizvođač, koji u potpunosti ispunjava obveze iz točaka 2. i 5. ovoga Dodatka, osigurava i izjavljuje na vlastitu odgovornost da određena radijska oprema udovoljava uvjetima propisanima ovim Pravilnikom.
2. Proizvodnja
Proizvođač upravlja odobrenim sustavom kakvoće iz točke 3. ovoga Dodatka za projektiranje, proizvodnju, završni nadzor i ispitivanje radijske opreme, te podliježe nadzoru iz točke 4. ovoga Dodatka.
3. Sustav kakvoće
3.1 Proizvođač je obvezan podnijeti zahtjev za ocjenjivanje svojeg sustava kakvoće za određenu radijsku opremu prijavljenom tijelu za ocjenjivanje sukladnosti, prema vlastitom izboru. Zahtjev osobito sadržava:
– naziv i adresu proizvođača, a ako je zahtjev podnio njegov ovlašteni zastupnik, i naziv i adresu ovlaštenog zastupnika
– tehničku dokumentaciju za svaki tip radijske opreme koji namjerava proizvoditi i koja, prema potrebi, sadržava sastavnice iz Dodatka 4. ovoga Pravilnika
– dokumentaciju o sustavu kakvoće
– pisanu izjavu da isti zahtjev nije podnesen nijednom drugom prijavljenom tijelu.
3.2. Sustav kakvoće mora osigurati sukladnost radijske opreme s uvjetima propisanima ovim Pravilnikom. Sve sastavnice, zahtjevi i odredbe koje proizvođač usvaja moraju biti uredno i sustavno dokumentirani, u obliku pisanih metodologija, postupaka i uputa. Dokumentacija o sustavu kakvoće mora omogućiti dosljedno tumačenje programa, planova, priručnika i zapisa o kakvoći, a osobito mora sadržavati odgovarajući opis:
– ciljeva kakvoće i organizacijskog ustrojstva, odgovornosti i ovlasti uprave u projektiranju i kakvoći proizvoda
–