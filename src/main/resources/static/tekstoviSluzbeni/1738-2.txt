pa je kroz cijelu cestu postavljena mreža različitih senzora, meteo-stanica i nadzornih uređaja koji neprekidno nadziru promet i stanje na cesti.
Dodaje da se promet odvija u više od 10 km tunela koji zbog vrlo složene sigurnosne situacije imaju posebno uređeni sustav praćenja i nadzora prometa. Da se u vršnim opterećenjima može na cesti u jednom trenutku naći više tisuća vozila i veliki broj putnika. Stoga da nadzor i upravljanje cestom mora biti neprekidno jer sustav sigurnosti i održavanje ceste, te nadzora ne može niti smije biti bilo čime ugrožen. Dakle, tužitelj smatra da se ne može osigurati uvlačenje novih kablova bez opasnosti za postojeće i bez prekida, niti popravak takvih kablova bez opsežnih priprema i mjera za osiguranje neometanog odvijanja prometa.
Stoga smatra da bi svako ometanje odnosno prekid u prometu izazvao nesagledive posljedice po korisnike autoceste te dodaje da nije moguće sa sigurnošću pretpostaviti da postojeća elektronička komunikacija infrastruktura omogućava korištenje iste od strane drugih korisnika bez posljedica po sigurnost odvijanja prometa.
Smatra tužitelj da je te činjenice tuženik propustio ocijeniti odnosno da je izvršio procjenu paušalno što je potencijalno i opasno jer je zaključio da pravo korištenja u konkretnom slučaju ne dovodi u pitanje ljudske živote i sigurnost korisnika autoceste.
Stoga da nije ranije niti zaključen ugovor o korištenju autoceste niti se prima naknada s te osnove već je tužitelj jedino u mogućnosti dati u najam uslugu korištenja u kablovsku kanalizaciju već postavljenih svjetlovodnih kablova (što je i učinjeno ugovorom s OIV-om, a ponuđeno je UNITEL-u). Uz to dodaje tužitelj da su kod donošenja osporene odluke dovedena u koliziju dva zakona, odnosno Zakon o sigurnosti prometa na cestama i Zakon o elektroničkim komunikacijama, jer je jednom cilj očuvanje života i zdravlja ljudi kroz uspostavu sigurnosti i neometanost odvijanja cestovnog prometa, dok je drugom cilj omogućavanje korištenja postojeće elektroničke komunikacijske infrastrukture.
Stoga da bi svaka odluka morala imati za cilj ostvarenje korištenja infrastrukture uz maksimalno uvažanje odredaba kojima se osigurava neometano odvijanje prometa, što smatra tužitelj ovdje nije slučaj jer se zbog ostvarivanja ciljeva propisanih u Zakonu o elektroničkim komunikacijama, odbacuju odnosno minoriziraju ciljevi propisani u Zakonu o sigurnosti prometa na cestama. S tim u vezi dodaje i da je suglasnost na tehničko rješenje sasvim nedostatan instrument, odnosno ne može osigurati sigurnost i ophodnost neprekidne kontrole odvijanja prometa.
Konačno tužitelj drži da je tuženik i u ranijim rješenjima točno utvrdio da tužitelj ne želi dati svoju elektroničku komunikacijsku infrastrukturu drugim korisnicima i operaterima na uporabu, pri čemu je propustio i utvrditi stvarno stanje stvari koje proizlazi iz ugovora tužitelja i OIV-a kojim se upravo regulira način davanja na korištenje te infrastrukture, a temeljem tog ugovora je upravo to i ponuđeno više puta UNITEL-u s čim u vezi napominje tužitelj da je upitna i namjera UNITEL-a jer su ponuđeni kapaciteti više nego dostatni za svako korištenje osim za namjeru postavljanja vlastite elektroničke komunikacijske infrastrukture i daljnju preprodaju prostora i kapaciteta. To bi smatra dovelo do iskorištavanja tuđe investicije uz minimalna ulaganja, bez uvažavanja činjenice da je tužitelj uložio značajna sredstva za izgradnju te infrastrukture, upravo zbog daljnje ponude vlastitih kapaciteta i usluga.
Nastavno u tužbi pobliže obrazlaže način na koji je tijekom postupka tuženik »utvrdio« stanje elektroničke komunikacijske infrastrukture tužitelja, a koje sadrži tabelu te prateći dopis u konstataciju da je moguće koristiti predmetnu infrastrukturu bez pobližeg obrazloženja odnosno dodatnih navoda temeljem čega je tuženik došao do takvog utvrđenja.
Pri tome da tuženik nije niti pokušao utvrditi utjecaj takvog korištenja navedene infrastrukture na sigurnost prometa i korisnika, a