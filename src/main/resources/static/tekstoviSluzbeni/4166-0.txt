60 01.07.2016 Plan prijama u državnu službu za pravosudna tijela u 2016. godini
MINISTARSTVO PRAVOSUĐA
1515
Na temelju članka 43. stavka 2. točka b) Zakona o državnim službenicima (»Narodne novine« broj 49/12 – pročišćeni tekst, 37/13, 38/13, 1/15 i 138/15), uz prethodnu suglasnost Ministarstva financija, Ministarstvo pravosuđa utvrđuje sljedeći
PLAN
PRIJAMA U DRŽAVNU SLUŽBU ZA PRAVOSUDNA TIJELA U 2016. GODINI
I.
Ovim Planom prijama u državnu službu planira se prijam službenika/ca u pravosudna tijela u Republici Hrvatskoj.
Plan prijama u državnu službu utvrđuje se za 2016. godinu.
Pravosudna tijela u kojima se planira prijam službenika/ca u državnu službu i planirani broj službenika/ca utvrđuje se u Tablici 1 koja čini sastavni dio ovoga Plana.
II.
Plan prijama u državnu službu sadrži:
– pravosudna tijela u koja se planira prijam službenika u državnu službu,
– stvarno stanje popunjenosti radnih mjesta u tim pravosudnim tijelima u 2015. godini,
– potreban broj državnih službenika na neodređeno vrijeme,
– potreban broj državnih službenika na određeno vrijeme zbog povećanja obima posla,
– podatke o popunjenosti radnih mjesta pripadnicima nacionalnih manjina,
– planirano zapošljavanje službenika pripadnika nacionalnih manjina.
III.
Prilikom popunjavanja radnih mjesta, pravosudna tijela dužna su provoditi odredbe zakona kojima je regulirano osiguravanje zastupljenosti pripadnika nacionalnih manjina u pravosudnim tijelima i voditi računa o zapošljavanju osoba s invaliditetom.
IV.
Pravosudna tijela popunjavat će radna mjesta prema ovom Planu, u skladu s pravilnicima o unutarnjem redu, a uz prethodno odobrenje Ministarstva pravosuđa.
Popunjavanje radnih mjesta provodit će se postupno tijekom godine, počevši od 1. rujna 2016. godine, vodeći računa o osiguranim financijskim sredstvima i zadaćama pravosudnih tijela.
V.
Plan prijama u državnu službu za pravosudna tijela u 2016. godini stupa na snagu danom ishođenja prethodne suglasnosti Ministarstva financija.
Klasa: 710-01/16-01/224 Urbroj: 514-03-01-13-1 Zagreb, 11. svibnja 2016.
Ministar Ante Šprlje, v. r.
Tablica 1
PLAN PRIJAMA U DRŽAVNU SLUŽBU ZA PRAVOSUDNA TIJELA U 2016. GODINI
Redni broj PRAVOSUDNO TIJELO Popunjenost radnih mjesta 31. 12. 2015. Popunjena radna mjesta pripadnicima nacionalnih manjina Planirani prijam službenika na neodređeno vrijeme Planiran zapošljavanje pripadnika nac. manj. Planirani prijam službenika zbog povećanja obima posla (određeno vrijeme) I. vrste II. vrste III. vrste I. vrste II. vrste III. vrste 1. Općinski sudovi 3.977 152 10 20 2. Državno odvjetništvo Republike Hrvatske 43 0 1 1 1 2. Ured za suzbijanje korupcije i organiziranog kriminaliteta 35 1 3 2 1 3. Županijska državna odvjetništva 268 17 11 6 2 UKUPNO 4.323 170 15 9 4* 10 20
*od ukupnog broja službenika planira se prijam 4 službenika pripadnika nacionalnih manjina
