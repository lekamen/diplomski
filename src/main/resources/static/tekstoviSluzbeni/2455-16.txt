 stranka trebati odgovoriti. Lista pitanja koje je sastavila jedna od stranaka dostavit će se protivnoj stranci, koja može u roku od osam dana svoju listu pitanja dopuniti daljnjim pitanjima.
(3) Iskazi svjedoka iz stavka 3. ovoga članka moraju biti javno ovjerovljeni, osim ako se stranke suglase da takva ovjera nije potrebna.
(4) Iskazi svjedoka i stranaka arbitar pojedinac dostavit će strankama odnosno protivnoj stranci, koje se mogu o njima očitovati u roku od osam dana. Na temelju tih očitovanja arbitar pojedinac može zatražiti dopunu iskaza svjedoka odnosno stranaka.
(5) Pismene iskaze svjedoka dužne su u pravilu pribaviti stranke koje su ih predložile kao dokaz. Ako stranka kojoj je to naloženo ne pribavi iskaze svjedoka u roku koji joj je za to određen, smatrat će se da saslušanje tih svjedoka nije bilo ni predloženo.
(6) Ako ocijeni da stranka iz opravdanih razloga nije uspjela pribaviti iskaz svjedoka, arbitar pojedinac može iznimno odlučiti da izravno zatraži od svjedoka da podnese pismeni iskaz. U tom će se slučaju na odgovarajući način primijeniti odredbe stavaka 2. do 4. ovoga članka. Kad ocijeni da je to potrebno, arbitar pojedinac može odlučiti da iskaze svjedoka pribavi preko državnog suda po pravilima o pravnoj pomoći.
(7) Nakon što primi iskaze svjedoka i stranaka odnosno očitovanja stranaka o tim iskazima, arbitar pojedinac može odlučiti da ipak održi ročište radi saslušanja svjedoka i stranaka, odnosno radi razjašnjenja spornih pitanja. To je ročište arbitar pojedinac dužan održati najkasnije u roku od trideset dana od primitka posljednjeg od navedenih iskaza odnosno posljednjeg od očitovanja stranaka.
Vještačenje
Članak 69.
(1) Ako je koja od stranaka predložila vještačenje radi utvrđivanja određenih činjenica, arbitar pojedinac će, ako ocijeni da je ono potrebno, osim ako se stranke nisu drukčije sporazumjele, u roku od osam dana odrediti fizičku ili pravnu osobu kojoj će se povjeriti vještačenje kao i rok za provedbu vještačenja. Tom će prigodom arbitar pojedinac odlučiti i o tome koja je od stranaka dužna predujmiti sredstva za izvođenje ovog dokaza, u kojem iznosu i u kojem roku. Taj rok ne može biti duži od petnaest dana,
(2) Ako stranka kojoj je bilo naloženo da predujmi sredstva za provođenje vještačenja u roku iz stavka 1. ovog članka, vještačenje se neće provesti.
(3) Vještaci su dužni svoju zadaću obaviti u roku koji im odredi arbitražni sud. Odgovarajuću izjavu o tome vještaci će dati u pismenu kojim će prihvatiti ponuđeno vještačenje.
(4) Arbitara pojedinac može odlučiti da svaka od stranaka sama povjeri vještačenje osobi koju izabere. U tom će slučaju strankama biti određen rok za pribavu i podnošenje nalaza i mišljenja takve osobe. Nalaz i mišljenje takve osobe stranka može pribaviti i prije podnošenja tužbe odnosno odgovora na tužbu.
(5) U slučaju iz stavka 4. ovoga članka svaka od stranaka moći će u roku od osam dana od primitka nalaza i mišljenja osobe kojoj je protivna stranka povjerila vještačenje, u pismenom obliku očitovati se na pribavljeni nalaz i mišljenje te postaviti pitanja toj osobi. Stranka koja je pribavila nalaz i mišljenje dužna je u roku koji odredi arbitar pojedinac pribaviti odgovore na ta pitanja od osobe koja ga je dala. O tim se odgovorima stranke mogu očitovati u roku od osam dana od njihova primitka.
(6) U slučajevima iz stavaka 4. i 5. ovoga članka arbitar pojedinac će po slobodnoj ocjeni vrednovati pribavljanje nalaze i mišljenja, odgovore na pitanja koja su postavljena osobi koja ih je dala te očitovanja stranaka o nalazu i mišljenju kao i o odgovorima na postavljena pitanja.
(7) Ako ocijeni da je to potrebno, arbitar pojedinac može odlučiti da se radi saslušanja vještaka kojeg je on odredio ili osoba kojima su same stranke povjerile provedbu vještačenja odredi ročište. To je ročište arbitar pojedinac dužan održati najkasnije u roku od trideset dana od dana kad je primio očitovanja stranaka iz stavka 5. ovoga članka.
Donošenje pravorijeka
Članak 70.
(1) Arbitar