 ili smetnje na dijelovima sustava brojača osovina, kao i kod prekida napajanja i prekida u prijenosnom/spojnom putu, mora dovesti sustav brojača osovina u stanje veće sigurnosti (odsjek zauzet), bez obzira na prethodno stanje kontroliranog odsjeka.
– vanjski elementi brojača osovina moraju raditi pouzdano i sigurno pri naponu vuče 25kV/50 Hz i biti imuni na djelovanja stranih električnih i magnatskih polja pod djelovanjem magnetskih kočnica ili kočnica s vrtložnim strujama, imuni na utjecaj povratne struje električne vuče prema normi HRN EN 50121-4 te imati zaštitu od atmosferskih pražnjenja.
(4) Senzori brojača osovina moraju ispunjavati sljedeće uvjete:
– odvajanje senzora od tračnice (bez prekida privodnoga kabela) mora prouzročiti stanje zauzeća brojačkog odsjeka,
– zaštita od prodiranja vode i prašine razine IP68 za senzor; IP65 za kontrolnu elektroniku,
– pouzdana funkcija rada brojača mora biti za brzine do 250 km/h, za minimalni promjer kotača od 330 mm uključivo i visinu vijenca kotača,
– vanjski elementi moraju biti imuni na utjecaj povratne struje električne vuče prema normi HRN EN 50121-4:2008 i imati zaštitu od atmosferskih pražnjenja.
(5) Brojači osovina moraju ispunjavati ostale uvjete prema normi HRN EN 50617-2.
1.5 SKLOPOVI ZA KONTROLU SKRETNICA I ISKLIZNICA
Članak 65.
(1) Skretnice se osiguravaju primjenom skretničkih postavnih sprava ili brava.
(2) Skretničke postavne sprave ugrađene na prugama najvećom dopuštenom brzinom vlaka do 160 km/h moraju biti presjecive pri brzini željezničkih vozila do 30 km/h. Djelovanje sile presijecanja na skretničku prijevodnicu ne smije prouzrokovati nikakva oštećenja na skretnici, postavnoj spravi te na kontrolnim linealima i kontrolnim motkama. Kada se dogodi presjek, postavna sprava mora doći u takav položaj koji onemogućuje normalno postavljanje voznih putova čiji je presječena skretnica dio. Takvi uvjeti moraju trajati dok se skretnica ne dovede u potpuno ispravno stanje.
(3) Sve skretnice i iskliznice koje su sastavni dio voznoga puta moraju biti osigurane u skladu s projektom za odnosni SSU.
(4) Skretničke postavne sprave moraju biti konstruirane i izrađene tako da se na skretnice sa strjeličastim zatvaračima mogu ugrađivati s lijeve i desne strane skretnice.
(5) Kod skretničkih postavnih sprava potrebno je predvidjeti mogućnost da se u slučaju presijecanja skretnice ono pokaže prije nego što se otvori mehaničko blokiranje priljubljene prijevodnice.
(6) Skretnička postavna sprava mora biti konstruirana tako da je pri postavljanju skretnice moguće u svakom trenutku promijeniti smjer kretanja (reverzibilnost postavne sprave).
(7) Skretnička postavna sprava mora udovoljavati sljedećim tehničkim uvjetima:
– nominalni hod skretničke postavne sprave mora biti 220 mm
– napajanje 3 x 400/230 V 50 Hz
– sila postave skretničke postavne sprave mora iznositi od 3000 do 5500 N
– sila čvrstoga držanja osigurane skretnice mora biti veća od 6500 N
– sila presijecanja mora biti manja od 10 000 N
– otpor petlje u spojnom putu mora iznositi do 45 Ω.
(8) Kućište postavne sprave mora biti osigurano protiv otvaranja od strane neovlaštenih osoba.
(9) Skretnička postavna sprava mora biti takva da je skretnicu moguće prebaciti pomoćnom ručicom. Pomoćna se ručica mora u postavnu spravu umetnuti bez otvaranja njezina kućišta. Kada se umeće pomoćna ručica, kontakti postavnih i kontrolnih strujnih krugova moraju se prekinuti automatski ili pomoću dodatnog ključa. Nakon što se pomoćna ručica izvadi iz postavne sprave, kontakti se moraju ponovno uspostaviti.
(10) Naredbom za prebacivanje skretnice SSU mora u svakom trenutku omogućiti promjenu smjera kretanja skretničke postavne sprave radi vraćanja u početni položaj. Taj uvjet ne vrijedi onda ako je skretnički kontrolirani odsjek zauzet.
(11) Jednom započeto prebacivanje skretnice iz jednog položaja u drugi ne smije biti prekinuto ako je željezničko vozilo u međuvremenu zauzelo kontrolirani odsjek skretnice.
(12) Ako kod prebacivanja skretnica ne