 spremnosti za reviziju, odnosno obavijesti da je sustav unutarnjih kontrola koji treba biti predmet provjere, uspostavljen.
Članak 17.
(1) Provjera ispunjavanja akreditacijskih kriterija provodi se u skladu s odredbom članka 1. stavka 3. Provedbene uredbe Komisije (EU) br. 908/2014.
(2) Provjerom ispunjavanja akreditacijskih kriterija moraju se obuhvatiti i funkcije koje je Agencija za plaćanja delegirala.
Članak 18.
(1) Nakon obavljene revizije, u skladu s odredbom članka 1. stavka 3. Provedbene uredbe Komisije (EU) br. 908/2014, revizijsko tijelo sastavlja izvješće u kojem izražava mišljenje o uspostavljenom sustavu unutarnjih kontrola i ispunjavanju akreditacijskih kriterija te, u slučaju potrebe, daje preporuke za otklanjanje uočenih nedostataka.
(2) Revizijsko tijelo može izraziti mišljenje da sustav unutarnjih kontrola:
– dobro djeluje
– djelomično djeluje
– djeluje ili
– ne djeluje.
(3) Izvješće iz stavka 1. i mišljenje iz stavka 2. ovog članka, daje se u skladu i prema uvjetima propisanim Prilogom I. koji je sastavni dio ovoga Pravilnika.
Članak 19.
Na temelju izvješća revizijskog tijela, Nadležno tijelo može donijeti:
– upute Agenciji za plaćanja o ispravljanju nedostataka
– odluku o akreditaciji ili
– odluku o privremenoj akreditaciji.
Članak 20.
(1) Ako Nadležno tijelo, na temelju izvješća, utvrdi da Agencija za plaćanja ne ispunjava u potpunosti neki od akreditacijskih kriterija dostavlja Agenciji za plaćanja upute o ispravljanju nedostataka prije donošenja odluke o akreditaciji, zajedno s rokovima provedbe.
(2) Nadležno tijelo donosi odluku o akreditaciji u roku 15 dana nakon primitka izvješća da su svi nedostaci iz stavka 1. ovoga članka ispravljeni.
Članak 21.
(1) Ako Nadležno tijelo utvrdi da Agencija za plaćanja ispunjava sve akreditacijske kriterije propisane Prilogom I. Delegirane uredbe Komisije (EU) br.907/2014, donosi odluku o akreditaciji.
(2) Odluku o akreditaciji, zajedno s dokumentima propisanim odredbom članka 1. stavkom 5. Provedbene uredbe Komisije (EU) br. 908/2014, Nadležno tijelo dostavlja Europskoj komisiji.
Članak 22.
(1) Ako Nadležno tijelo utvrdi da Agencija za plaćanja ne ispunjava jedan ili više akreditacijskih kriterija, donosi odluku o privremenoj akreditaciji i upute o ispravljanju nedostataka sukladno odredbi članka 1. stavka 4. Provedbene uredbe Komisije (EU) br. 908/2014
(2) Nadležno tijelo u opravdanim slučajevima može podnijeti zahtjev Europskoj komisiji za produljenje roka iz stavka 3. ovoga članka.
(3) O produljenju roka Nadležno tijelo bez odlaganja obavještava Agenciju za plaćanja.
Članak 23.
(1) Nadležno tijelo putem posebne ustrojstvene jedinice prati ispravljanje nedostataka iz članka 22. stavka 1. ovoga Pravilnika te, ovisno o ispunjavanju akreditacijskih kriterija, odlučuje o dodjeljivanju akreditacije ili povlačenju odluke o privremenoj akreditaciji.
(2) Nadležno tijelo donosi odluke iz stavka 1. ovoga članka u roku 15 dana nakon primitka izvješća revizijskog tijela o ispravljanju nedostataka.
Aktivacija pojedinačnih mjera
Članak 24.
(1) Ako je potrebno aktivirati određenu mjeru ruralnog razvoja ili mjeru zajedničke organizacije tržišta, a koja nije obuhvaćena odlukom o akreditaciji, provodi se postupak aktivacije pojedinačne mjere.
(2) Provjeru određenih akreditacijskih kriterija i/ili procedura Agencije za plaćanja provodi posebna ustrojstvena jedinica Nadležnog tijela (u skladu sa svojom metodologijom rada) i o provedenoj provjeri sastavlja izvješće.
(3) Ministar nadležan za poljoprivredu, kada je to potrebno, odlučuje o izdavanju odluke o aktivaciji pojedinačne mjere.
Članak 25.
(1) Ako se predlaže značajnija izmjena akreditiranog procesa, odnosno pojedinih aktivnosti procesa Agencija za plaćanja o navedenome izvještava posebnu ustrojstvena jedinica Nadležnog tijela i dostavlja izmijenjene procedure s popratnom dokumentacijom.
(2) Ako Nadležno tijelo procijeni da bi izmjena akreditiranih procesa/procedura mogla ugroziti ispunjenje jednog ili više akreditacijskih