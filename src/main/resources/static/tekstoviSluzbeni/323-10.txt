 institucijama Hrvatskog kvalifikacijskog okvira. Služba, u području svoje nadležnosti, surađuje s visokim učilištima, Agencijom za znanost i visoko obrazovanje, Agencijom za mobilnost i programe Europske unije, Agencijom za strukovno obrazovanje i obrazovanje odraslih, Ministarstvom rada i mirovinskoga sustava, Nacionalnim vijećem za znanost i visoko obrazovanje, Nacionalnim Vijećem za razvoj ljudskih potencijala te ostalim institucijama u području obrazovanja i tržišta rada. Služba obavlja i druge poslove iz svoga djelokruga.
U Službi se ustrojavaju:
4.2.1.1. Odjel za osiguravanje i unapređenje kvalitete visokog obrazovanja
4.2.1.2. Odjel za Hrvatski kvalifikacijski okvir.«.
Članak 32.
Naslov iznad članka 40. i članak 40. mijenjaju se i glase:
»4.2.1.1. Odjel za osiguravanje i unapređenje kvalitete visokog obrazovanja
Članak 40.
Odjel za osiguravanje i unapređenje kvalitete visokog obrazovanja priprema i predlaže izvješća o uvjetima za osnivanje i početak rada visokih učilišta, prekograničnu suradnju u području pružanja usluga visokog obrazovanja i osiguravanja kvalitete, izvješća o vrednovanju visokih učilišta, studijskih i ostalih programa, vodi i unapređuje upisnik visokih učilišta i registar studijskih i ostalih programa. Odjel provodi postupak izdavanja dopusnica za početak rada visokih učilišta, te dopusnica i potvrda za izvođenje studijskih programa te upis u Registar Hrvatskog kvalifikacijskog okvira na temelju procjene usklađenosti programa sa standardima kvalifikacija. Odjel priprema izvješća o vrednovanju visokih učilišta te studijski i ostalih programa, analizira provedbu upisa studenata, uspješnost procesa visokog obrazovanja, vodi registre visokih učilišta i studijskih programa, te prati akademske i stručne nazive koji se dodjeljuju. Odjel vodi upravno-pravne i druge poslove vezane uz osiguravanje kvalitete prilikom osnivanja visokih učilišta i studijskih programa. Odjel obavlja i druge poslove iz svoga djelokruga.«.
Članak 33.
Naslov iznad članka 41. i članak 41. mijenjaju se i glase:
»4.2.1.2. Odjel za Hrvatski kvalifikacijski okvir
Članak 41.
Odjel za Hrvatski kvalifikacijski okvir upravlja razvojem i provedbom Hrvatskog kvalifikacijskog okvira, uključujući i kroz razvoj i provedbu projekata financiranih iz fondova i programa Europske unije. Odjel koordinira radom sektorskih vijeća, pruža administrativnu i stručnu potporu Nacionalnom vijeću za razvoj ljudskih potencijala, surađuje s agencijama u sustavu obrazovanja, Ministarstvom rada i mirovinskoga sustava i Hrvatskim zavodom za zapošljavanje. Odjel vodi i razvija Registar Hrvatskog kvalifikacijskog okvira i njegovo povezivanje s Europskim kvalifikacijskim okvirom i registrima obrazovnih programa na svim razinama te razvija sustav za vrednovanje neformalnog i informalnog učenja. Odjel obavlja i druge poslove iz svoga djelokruga.«.
Članak 34.
Naslov iznad članka 42. i članak 42. mijenjaju se i glase:
»4.2.2. Služba za strategiju visokog obrazovanja, međunarodnu suradnju i europske poslove
Članak 42.
Služba za strategiju visokog obrazovanja, međunarodnu suradnju i europske poslove koordinira provedbu Strategije obrazovanja, znanosti i tehnologije u području visokog obrazovanja, vodi poslove vezane za internacionalizaciju visokog obrazovanja, međunarodnu suradnju i mobilnost u području visokog obrazovanja te Bolonjski proces, uključujući i kroz razvoj i provedbu projekata financiranih iz fondova i programa Europske unije. Služba provodi nadzor nad Agencijom za mobilnost i programe Europske unije u provedbi programa Europske unije za obrazovanje, mlade i sport, ERASMUS+, razvija i provodi mjere vezane za otklanjanje prepreka mobilnosti, priznavanju inozemnih obrazovnih kvalifikacija i razdoblja studiranja u inozemstvu, koordinira pripremu i izradu prijedloga nacionalnih stajališta u području obrazovanja za potrebe Europskog vijeća, Vijeća Europske unije i međunarodnih tijela u kojima sudjeluje Republika Hrvatska te sudjeluje u razvoju i provedbi propisa u