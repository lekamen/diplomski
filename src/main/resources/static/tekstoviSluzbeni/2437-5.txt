 Ustavnog suda o suglasnosti s Ustavom osporenih članaka ZID-a ZPK-a/102-15 i ZID-a ZoKI-ja/102-15 sadržavaju obrazloženje razloga zbog kojih predlagatelji traže izricanje te mjere. S obzirom na to da predlagatelji ističu slične razloge, kao primjer navodi se mjerodavni dio podneska RBA:
»Naprijed navedeni obrazloženi prigovori Predlagatelja, kao i sadržaj Izvješća HNB-a te Mišljenja ESB-a nedvojbeno upućuju na zaključak da osporene odredbe ZID ZPK i ZID ZOKI imaju snažan (negativan) utjecaj ne samo na vjerovnike nego i na cjelokupnu društvenu zajednicu. Primjena osporavanih odredaba (u smislu prethodno navedenih prigovora) nadalje otvara brojna ozbiljna pitanja koja zahtijevaju podrobno ispitivanje naslovnog suda s ciljem zaštite temeljnih ustavnih vrednota i zaštićenih ustavnih dobara u konkretnom slučaju.
Tako i naslovni sud, obrazlažući određivanje mjere sukladno odredbi čl. 45. USUSRH, u svojem Rješenju posl. br. U-l/4763/2012 od 3.4.2013. godine, navodi sljedeće: ‘Nakon provedene rasprave, Ustavni sud zaključio je da razlozi zbog kojih predlagatelji predlažu pokretanje postupka za ocjenu suglasnosti s Ustavom članaka 7. stavka 2., 16. stavka 3. i 18. ZID-a ZPD/12, kao i Zakona u cjelini, otvaraju niz ozbiljnih pitanja koja zahtijevaju podrobno ispitivanje (...)’
Naslovni je sud naprijed navedeni stav zauzeo je i u sljedećim odlukama: rješenje posl. br. U-l– 763/2009 od 7. 7. 2010. godine i rješenje posl. br. U-l-1457/2013 od 11. 4. 2013. godine.
2. Predlagatelj ovdje još jednom ukazuje da se u Izvješću HNB-a te Mišljenju ESB-a, dva nezavisna tijela koje su po sili zakona dužna izradi svoje analize odnosno mišljenja, navodi kako bi primjena osporavanih odredaba prouzročila sljedeće izravne posljedice:
– trošak na strani banaka u iznosu od 8 milijardi kuna, uz naprijed navedene već prouzročene gubitke uslijed prve (500 milijuna kuna) i druge zakonodavne intervencije (400 milijuna kuna)
– smanjenje adekvatnosti kapitala vjerovnika uz generiranje gubitaka u iznosu trogodišnje očekivane dobiti;
– smanjenje Državnog proračuna s osnova poreza na dobit vjerovnika u procijenjenom iznosu od 700 milijuna kuna;
– povećanje poreza radi kompenziranja proračunskog manjka;
– pad međunarodnih pričuva Republike Hrvatske;
– slabljenje tečaja kune prema euru;
Nadalje se navode sljedeći negativni neizravni mogući učinci primjene osporavanih odredaba:
– narušavanje funkcionalne nezavisnosti HNB-a;
– narušavanje financijske otpornosti cijelog bankovnog sustava u Republici Hrvatskoj;
– narušavanje naklonosti stranih investitora zbog zamijećenog porasta pravne nesigurnosti i rizika države.
(...)
4. Također se ukazuje na činjenicu kako osporavane odredbe predstavljaju pretežito provedbene propise koji se odnose na dužnosti vjerovnika da u vrlo kratkim rokovima od njihovog stupanja na snagu poduzimaju određene radnje u svrhu ostvarenja načela konverzije kredita definiranog u odredbama čl. 19.b ZID ZPK i 357.b. ZID ZOKI. Za provedbu osporavanih Zakona vjerovnici će morati angažirati dodatna sredstva, što se uz već utvrđeni gubitak od 8 milijardi kuna može odraziti na cijenu bankovnih usluga u cjelini. Pored navedenog ukazuje se i na činjenicu da bi neodređivanje mjere sukladno odredbi čl. 45. UZUSRH u ovome slučaju prouzročilo teško nadoknadivu štetu na strani vjerovnika, a u slučaju da naslovni sud u konačnici (nakon provedenog ustavno-pravnog postupka koji nužno zahtjeva Izvjestan vremenski period) ukine osporavane odredbe. ...
Razvidno je da će predlagatelj i ostali vjerovnici u slučaju ukidanja osporavanih odredaba (a bez određivanja predložene mjere) biti primorani pokrenuti odgovarajuće postupke pred redovnim sudovima temeljem odredaba Zakona o obveznim odnosima o stjecanju bez osnove. Navedeno bi prouzročilo opterećenje sudova, te daljnje troškove kako za vjerovnike tako i za potrošače odnosno male poduzetnike na koje se odredbe Zakona odnose.
5. Predlagatelj stoga smatra da gore navedeno jasno ukazuje na nedvojbenu potrebu određivanja mjere