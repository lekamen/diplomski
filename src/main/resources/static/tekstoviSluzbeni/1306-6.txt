 objektu uspostavio sustav i postupke temeljene na načelima HACCP sustava korištenjem pozitivno ocijenjenih vodiča, obavezan je primjenjivati vodič u cijelosti.
(5) Subjekt u poslovanju s hranom koji je sustav i postupke temeljene na načelima HACCP sustava uspostavio temeljem vodiča, kao obavezni dio dokumentacije, mora imati pozitivno ocijenjeni vodič za dobru higijensku praksu te sve planove i evidencije koje vodič određuje. Planove i evidencije subjekt u poslovanju s hranom mora redovito ažurirati.
(6) Ukoliko analizom opasnosti u pozitivno ocijenjenom vodiču nije obuhvaćena određena faza poslovanja s hranom i/ili određena hrana tada je subjekt u poslovanju s hranom obvezan u tom dijelu provesti analizu opasnosti i uspostaviti kontrolne mjere.
VII. USPOSTAVA HACCP SUSTAVA PRIMJENOM NAČELA HACCP SUSTAVA
HACCP sustav
Članak 15.
(1) Subjekt u poslovanju s hranom čije poslovanje nije obuhvaćeno člancima 10. i 14. ovoga Pravilnika obvezan je uspostaviti HACCP sustav primjenom načela iz stavka 4. ovoga članka i članka 5. stavka 2. Uredbe (EZ) br. 852/2004.
(2) Subjekt u poslovanju s hranom koji posluje u objektu iz članaka 10. i 14. ovoga Pravilnika, osim na način uspostave sustava i postupaka temeljenih na načelima HACCP sustava iz članka 5. stavka 1. točaka 1. i 2. ovoga Pravilnika, može se odlučiti na uspostavu HACCP sustava primjenom svih sedam načela sukladno odredbama ovoga Poglavlja.
(3) Prije uspostave HACCP sustava moraju biti uspostavljeni preduvjetni programi iz članka 8. ovoga Pravilnika.
(4) HACCP sustav se sastoji od sljedećih načela:
1. utvrđivanje svih opasnosti koje se moraju spriječiti, ukloniti ili smanjiti na prihvatljivu razinu;
2. utvrđivanje kritičnih kontrolnih točaka i kontrolnih točaka u koraku ili koracima na kojima je kontrola nužna za sprečavanje ili uklanjanje opasnosti ili za njezino smanjivanje na prihvatljivu razinu;
3. utvrđivanje kritičnih granica na kritičnim kontrolnim točkama i kontrolnim točkama koje razdvajaju prihvatljivo od neprihvatljivog u svrhu sprečavanja, uklanjanja ili smanjivanja uočenih opasnosti na prihvatljivu razinu;
4. uspostava i provedba učinkovitih postupaka praćenja kritičnih kontrolnih točaka i kontrolnih točaka;
5. određivanje korektivnih mjera koje se poduzimaju ako sustav nadgledanja upozori da kritična kontrolna točka nije pod kontrolom;
6. uspostava postupaka koji se redovito poduzimaju kako bi se verificirala učinkovitost mjera iz točaka 1. do 5. ovoga stavka; i
7. uspostava dokumentacije i vođenje evidencija primjerenih vrsti i veličini subjekta u poslovanju s hranom, a koje će dokazivati učinkovitu primjenu mjera iz točaka 1. do 6. ovoga stavka.
(5) Kod svake promjene proizvoda, procesa ili bilo koje njegove faze, subjekti u poslovanju s hranom moraju revidirati i ažurirati HACCP sustav.
Pripremni koraci za analizu opasnosti
Članak 16.
(1) Subjekt u poslovanju s hranom iz članka 15. ovoga Pravilnika mora izraditi analizu opasnosti iz članka 17. ovoga Pravilnika.
(2) Pripremni koraci za analizu opasnosti uključuju sljedeće:
1. osnivanje HACCP tima;
2. opis proizvoda, uključujući njegovu namjenu;
3. dijagram tijeka procesa pripreme, proizvodnje, prerade, pakiranja, skladištenja, prijevoza i distribucije.
(3) Opis proizvoda iz stavka 2. točke 2. ovoga članaka mora uključivati najmanje informacije o:
1. sastavu;
2. strukturi i fizikalno-kemijskim svojstvima;
3. postupcima prerade i proizvodnje;
4. pakiranju;
5. uvjetima skladištenja i distribucije;
6. roku trajanja proizvoda (određivanje roka trajanja i po potrebi studija za utvrđivanje roka trajanja proizvoda u skladu s Uredbom (EZ) br. 2073/2005);
7. uputama za upotrebu, ako je primjenjivo;
8. primjenjivim mikrobiološkim i/ili kemijskim kriterijima;
9. označavanju proizvoda sukladno posebnim propisima.
(4) Namjena proizvoda iz stavka 2. točke 2. ovoga članka obuhvaća određivanje uobičajene ili očekivane upotrebe proizvoda od strane potrošača i/ili ciljane grupe potrošača za koju je proizvod namijenjen.
(5) Dijagram 