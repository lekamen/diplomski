69 19.06.2015 Odluka o izmjeni i dopuni Odluke o porezima Općine Motovun - Montona
OPĆINA MOTOVUN
1323
Na temelju članaka 3. i 30. Zakona o financiranju jedinica lokalne i područne (regionalne) samouprave (»Narodne novine« broj 117/93, 69/97, 33/00, 73/00, 127/00, 59/01, 107/01, 117/01, 150/02, 147/03, 132/06, 26/07, 73/08, 25/12 i 147/14) i članka 36. Statuta Općine Motovun – Comune di Montona (»Službene novine Grada Pazina« broj 10/13.), Općinsko vijeće općine Motovun na sjednici održanoj 11. lipnja 2015. godine donijelo je
ODLUKU
O IZMJENI I DOPUNI ODLUKE O POREZIMA OPĆINE MOTOVUN – MONTONA
Članak 1.
Ovom Odlukom mijenja se Odluka o porezima Općine Motovun – Montona donesena 18. ožujka 2014. godine (»Službene novine grada Pazina« broj 07/14).
Članak 2.
Članak 24. stavak 2. alineja 3. Odluke o porezima Općine Motovun – Montona, (u daljnjem tekstu: odluka), mijenja se i glasi: » I ZONA – starogradska jezgra Motovuna »od kućnog broja 50 ulice Gradiziol prema gore (zgrada bivšeg Doma)«.
Članak 3.
Članak 28. Odluke mijenja se i glasi: »Porez na korištenje javne površine za vrijeme održavanja manifestacija na području Općine Motovun a koje se održavaju u I zoni utvrđuje se za korisnike koji koriste javnu površinu u I zoni, kako slijedi:
– za postavljanje ugostiteljskih i trgovačkih štandova 75,00 kn/ m2 dnevno
– za postavljanje ugostiteljskih terasa 15,00 kn/m2 dnevno
– za ostale namjene 10,00 kn/m2 dnevno«.
Članak 4.
Ova Odluka objavit će se u »Narodnim novinama« i u »Službenim novinama Grada Pazina i Općina Cerovlje, Gračišće, Karojba, Lupoglav, Motovun i Sv. Petar u Šumi«, a stupa na snagu 8 dana od dana objave.
Klasa: 410-01/15-01/01
Urbroj: 2163/05-02-15-1
Motovun, 11. lipnja 2015.
OPĆINSKO VIJEĆE OPĆINE MOTOVUN
Predsjednik Općinskog vijeća Elvis Linardon, v. r.
