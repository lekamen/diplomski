 vezi sprečavanja požara,
– pristupiti zdravstvenim, psihološkim i drugim pregledima na koje je uključen.
6. Probni rad
Članak 30.
Probni rad za radnike do trećeg (3.) stupnja stručne spreme ne može se Ugovorom o radu utvrditi u trajanju dužem od tri (3) mjeseca, a za ostale radnike do šest (6) mjeseci.
Ako je ugovoren probni rad, otkazni rok je sedam (7) dana.
7. Školovanje i osposobljavanje
Članak 31.
Poslodavac će omogućiti radniku, u skladu s mogućnostima i potrebama rada, školovanje, osposobljavanje i usavršavanje.
Radnik je dužan u skladu sa svojim sposobnostima i potrebama rada školovati se, osposobiti i usavršavati se za svoj rad.
Tijekom školovanja za potrebe poslodavca radniku pripadaju sva prava kao i da je radio.
Međusobna prava i obveze između radnika, koji je upućen na školovanje i poslodavca uređuju se posebnim ugovorom u skladu sa ovim Ugovorom, Pravilnikom i Ugovorom o radu.
8. Pripravnici
Članak 32.
Poslodavac može osobu koja se prvi puta zapošljava u zanimanju za koje se školovala zaposliti kao pripravnika.
Pripravnički staž je različit u odnosu na stupanj stručnog obrazovanja i traje:
– za poslove IV i V stupnja stručnog obrazovanja – šest (6) mjeseci,
– za poslove VI stupnja stručnog obrazovanja – devet (9) mjeseci,
– za poslove VII stupnja stručnog obrazovanja – dvanaest (12) mjeseci.
Pripravništvo se obavlja po programu koji poslodavac donosi u skladu sa specifičnostima pojedinih struka i radnih mjesta.
Ugovor o radu s pripravnikom može se sklopiti na neodređeno vrijeme ili određeno vrijeme, o čemu odlučuje poslodavac.
Program iz stavka 3. ovog članka obuhvaća osnove koje pripravnik treba upoznati tijekom pripravničkog staža, trajanje pripravničkog staža, stručnu obuku na tim poslovima u pojedinim odjelima, način stručnog osposobljavanja, način polaganja stručnog ispita i sl.
Članak 33.
Stručni ispit pripravnika sastoji se od općeg i posebnog dijela.
Općim dijelom stručnog ispita provjerava se poznavanje materije koja proizlazi iz struke pripravnika, a posebnim dijelom znanje potrebno za samostalno i uspješno obavljanje poslova za koje se pripravnik osposobljavao.
Članak 34.
Stručni ispit polaže se pred stručnom komisijom koju imenuje poslodavac.
Ispitna komisija pred kojom pripravnik polaže stručni ispit sastoji se od predsjednika i dva (2) člana komisije. Članovi ispitne komisije u pravilu su i ispitivači iz pojedinih stručnih predmeta. U slučaju potrebe, u ispitnu komisiju mogu se imenovati i ispitivači koji nisu članovi ispitne komisije.
Predsjednik, članovi komisije i ispitivači ne mogu imati niži stupanj stručne spreme od pripravnika koji pred njima polaže stručni ispit.
9. Raspoređivanje na poslove i radne zadaće
Članak 35.
Radnik se raspoređuje na radno mjesto zbog kojeg je zasnovao radni odnos, odnosno sklopio Ugovor o radu.
U slučaju potrebe, odlukom poslodavca, radnik može biti raspoređen na drugo radno mjesto u okviru njegove stručne spreme, a za što će mu poslodavac ponuditi novi ugovor o radu ili dodatak (aneks) na postojeći ugovor o radu.
Članak 36.
Ako potrebe posla i organizacija rada u Društvu traže da se radnik rasporedi na drugo radno mjesto, koje nije u skladu sa njegovom stručnom spremom, poslodavac će uz prethodnu savjetovanje s radničkim vijećem ili sindikalnim povjerenikom donijeti odluku o rasporedu na drugo radno mjesto, ali ne za period veći od 60 dana u jednoj kalendarskoj godini, ali samo ako za to postoji pisana suglasnost radnika, a sve s ciljem da se zadovolje trenutne potrebe posla i organizacija posla ili izbjegne postupak otkaza ugovora o radu s ponudom izmijenjenog ugovora.
Nepostupanje radnika po odluci Poslodavca u vezi promjene mjesta rada, rasporeda radnika i obavljanja izvanrednih, nepredvidivih i hitnih poslova (npr. otklanjanje kvara, zamjena radnika koji nije došao na posao, završetak instaliranja postrojenja – stroja, a završetak poslova ne trpi odgodu) smatra se razlogom za otkaz ugovora o radu zbog skrivljenog ponašanja radnika.
10. Prestanak ugovora o radu