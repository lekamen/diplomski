 povlastica za obavljanje gospodarskog ribolova ribolovnim alatima iz članka 9. stavka 4. ovoga Pravilnika i koje se nalazi u ICCAT-ovom registru plovila na temelju Odluke o popisu ribarskih plovila za prijavu u registar ICCAT-a (ICCAT Record of SWO Vessels) koju donosi ministar.
(3) Obavljanje gospodarskog ribolova tune i igluna suprotno stavcima 1. i 2.ovoga članka smatra se obavljanjem gospodarskog ribolova bez povlastice.
(4) Kapacitet ribolovne flote za ulov tuna u 2016. godini se usklađuje s povećanjem kvote kako bi raspoloživi aktivni kapacitet odgovarao dodijeljenoj kvoti.
(5) Broj ulovnih plovila koja smiju sudjelovati u ribolovu tune u 2016. godini po kategorijama sukladno kriterijima duljine preko svega je kako slijedi:
Kategorija plovila Ulovna mogućnost sukladno ICCAT-u (u tonama) Broj plovila u 2016. Plivaričari tunolovci preko 40 m 70,66 0 Plivaričari tunolovci od 24 do 40 m 49,78 9 Plivaričari tunolovci manji od 24 m 33,68 2 Udičari 5 12 UKUPNO 23
(6) Ministarstvo će najkasnije do 31. siječnja tekuće godine izraditi godišnji plan ulova iz članka 4. stavka 4. ovoga Pravilnika. Godišnji plan ulova tune sadrži raspodjelu kvota prema pojedinoj kategoriji ribolova i ribolovnom alatu, kriterije i metode raspodjele kvota te planirano vrijeme i područje ribolova kao i mjere za osiguranje provedbe sustava individualnih kvota.
(7) Ministar će najkasnije 45 dana prije početka ribolovne sezone za pojedine ribolovne alate, na temelju zaprimljenih Izjava o ustupanju kvote iz članka 4. stavka 15. ovoga Pravilnika te na temelju Izjave o ustupanju prava na povijesni ulov (Prilog 17. ovoga Pravilnika) donijeti Odluku o kriterijima za upis ulovnih ribarskih plovila u registar ICCAT-a (ICCAT Record of BFT Catching Vessels) koja sadrži popis ulovnih plovila koja smiju u tekućoj godini sudjelovati u ribolovu tune te njihove individualne kvote.
(8) U cilju smanjenja kapaciteta, vlasnici/ovlaštenici povlastica za gospodarski ribolov čija su plovila upisana u registar ICCAT-a (ICCAT Record of BFT Catching Vessels) smiju zatražiti prebacivanje prava na ribolov tune s plovila upisanog u ICCAT registar na drugo plovilo samo pod sljedećim uvjetima:
– vlasnik/ovlaštenik povlastice izdane na plovilo s kojeg se traži prebacivanje prava na ribolov tune mora dostaviti Ministarstvu ovjerenu izjavu o ustupanju prava na povijesni ulov tune (Prilog 17. ovoga Pravilnika),
– pravo na ribolov tune plivaricom tunolovkom smije se prebaciti s jednog plovila na drugo plovilo bez obzira na dužinski razred,
– pravo na ribolov tune udičarskim alatima smije se prebaciti s jednog plovila na drugo plovilo pod uvjetom da se plovilo na kojeg se prebacuje pravo nalazi u istom dužinskom razredu kao i plovilo s kojeg se prebacuje to pravo.
(9) Duljinom plovila smatra se duljina preko svega, a dužinski razredi su:
1. plovila ≤ 24 m,
2. plovila > 24 m i ≤ 40 m,
3. plovila > 40 m.
(10) Na prebacivanja iz stavka 8. ovoga članka na odgovarajući se način primjenjuju odredbe Pravilnika o povlastici za obavljanje gospodarskog ribolova na moru i registru o izdanim povlasticama (»Narodne novine« br. 130/2013, 99/2014 i 127/2014).
(11) Ribolovom bez povlastice smatrat će se obavljanje gospodarskog ribolova tune ili igluna na jedan ili više sljedećih načina:
– plovilom koje nije upisano u Registar plovila iz članka 11. ovog Pravilnika ili nema dodijeljenu godišnju individualnu izlovnu kvotu,
– plovilom koje je dodijeljenu godišnju individualnu izlovnu kvotu tune ustupilo drugom plovilu,
– plovilom koje je izlovilo dodijeljenu godišnju individualnu izlovnu kvotu tune,
– Plovilom koje obavlja ribolov za vrijeme lovostaja.
REGISTAR PLOVILA KOJA SUDJELUJU U ULOVU, PRIJEVOZU, UZGOJU, PREKRCAJU I ISKRCAJU TUNA I ULOVU IGLUNA
Članak 11.
(1) Ministarstvo vodi registar plovila koja sudjeluju u ribolovu i uzgoju tuna te u ribolovu igluna. Registar se sastoji od Registra BFT Ulovnih plovila (plovila za ulov tune), SWO plovila (plovila za ulov igluna) i Registra BFT Ostalih plovila.
(2) U 