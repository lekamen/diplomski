134 11.12.2015 Pravilnik o izmjenama i dopunama Pravilnika o obavljanju gospodarskog ribolova na moru okružujućom mrežom plivaricom - srdelarom
MINISTARSTVO POLJOPRIVREDE
2519
Na temelju članka 9. stavka 1. točke 1. i 2. i članka 23. stavka 6. Zakona o morskom ribarstvu (»Narodne novine«, br. 81/2013, 14/2014 i 152/2014) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O OBAVLJANJU GOSPODARSKOG RIBOLOVA NA MORU OKRUŽUJUĆOM MREŽOM PLIVARICOM – SRDELAROM
Članak 1.
(1) U Pravilniku o obavljanju gospodarskog ribolova na moru okružujućom mrežom plivaricom – srdelarom (»Narodne novine«, br.: 101/2014, 125/2014, 140/2014, 147/2014, 2/2015, 37/2015 i 44/2015) u članku 6. iza stavka (3) dodaju se stavci (4) i (5) koji glase:
»(4) U slučaju zamjene plovila u povlastici istog vlasnika obavljene u razdoblju od 30. lipnja 2014. godine do 30. studenoga 2014. godine, kao broj ribolovnih dana plovila za koje se traži Odobrenje iz stavka 1. točke 2. ovog članka uzima se broj ribolovnih dana obavljenih starim plovilom u referentnom periodu iz istog stavka.
(5) Iznimno od stavka (1) točke 2. ovog članka, za plovila čiji su vlasnici prenijeli pravo upisa povlastice u cijelosti ili su prenijeli pravo upisa plivarice srdelare u svoju povlasticu iz druge povlastice u razdoblju od 30. lipnja 2014. godine do 30. studenoga 2014. godine, minimalni broj ribolovnih dana umanjuje se proporcionalno prema broju evidentiranih ribolovnih dana od dana izdavanja povlastice ili od dana upisa plivarice srdelare u povlasticu do dana 30. studenoga 2014. godine.«
(2) Dosadašnji stavci (4) i (5) postaju stavci (6) i (7).
Članak 2.
U članku 10. stavak 1. mijenja se i glasi:
»Zabranjen je ribolov plivaricom srdelarom od 23. prosinca u 12.00 sati do 10. siječnja u 12.00 sati.«
Članak 3.
Ovaj Pravilnik stupa na snagu prvog dana nakon dana objave u »Narodnim novinama«.
Klasa: 011-02/14-01/46
Urbroj: 525-13/1282-15-18
Zagreb, 9. prosinca 2015.
Ministar Tihomir Jakovina, v. r.
