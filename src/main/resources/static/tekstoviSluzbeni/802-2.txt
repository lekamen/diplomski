 provedbe Strategije iz članka 54. ovoga Zakona.«.
Članak 13.
U članku 69. stavak 3. mijenja se i glasi:
»(3) Zavod će Europskoj komisiji prvi put podnijeti izvješće o provedbi Direktive Vijeća br. 2011/70/Euratom o uspostavi okvira Zajednice za odgovorno i sigurno zbrinjavanje istrošenog goriva i radioaktivnog otpada do 23. kolovoza 2015., a nakon toga svake tri godine, pri čemu će koristiti preglede i izvješćivanje u skladu sa Zajedničkom konvencijom o sigurnosti zbrinjavanja istrošenog goriva i sigurnosti zbrinjavanja radioaktivnog otpada.«.
Članak 14.
U članku 77. stavku 1. iza riječi: »prirodnih« stavlja se zarez, a riječi: »i tehničkih znanosti« zamjenjuju se riječima: »tehničkih i biotehničkih znanosti te iz područja biomedicine i zdravstva«.
Stavak 4. mijenja se i glasi:
»(4) Protiv prvostupanjskog rješenja koje je donio inspektor nije dopuštena žalba, ali se može pokrenuti upravni spor.«.
Stavci 5. i 6. brišu se.
Dosadašnji stavak 7. postaje stavak 5.
Članak 15.
U članku 89. iza stavka 2. dodaju se stavci 3. – 6. koji glase:
»(3) Ako se inspektora ometa ili postoji opravdana sumnja da bi moglo doći do ometanja u postupku izvršenja rješenja, on može zatražiti pomoć nadležnoga tijela za unutarnje poslove.
(4) Ako pravna i/ili fizička osoba ne plati izrečenu kaznu u ostavljenome roku, kazna će se naplatiti preko tijela nadležnog za to.
(5) Ako pravna i/ili fizička osoba inspektoru, radi obavljanja inspekcijskog nadzora, onemogući ulazak u prostor u kojemu obavlja djelatnost ili postoji sumnja da u njemu obavlja djelatnost te postoje osnove sumnje da postupa protivno propisima u nadležnosti inspektora, inspektor će od nadležnoga suda zatražiti izdavanje pisanog naloga za pretragu tog prostora po žurnom postupku.
(6) Nadležni sud će o zahtjevu iz stavka 5. ovoga članka riješiti u roku od jednog dana od primitka tog zahtjeva.«.
Članak 16.
U članku 92. stavku 1. točki 2. iza riječi: »članak 9.« dodaju se riječi: »stavak 5.«.
U točki 9. iza riječi: »članak 25.« dodaju se riječi: »stavak 1.«.
U točki 10. iza riječi: »članak 26.« dodaju se riječi: »stavci 2. i 3.«.
Točka 15. mijenja se i glasi:
»15. obavlja poslove iz članka 43. ovoga Zakona bez ovlaštenja Zavoda ili protivno odredbama ovoga Zakona i pravilnika donesenih na temelju ovoga Zakona (članak 43.)«.
U točki 16. riječi: »stavak 1.« zamjenjuju se riječima: »stavak 3. podstavak 1.«.
U točki 21. iza riječi: »upotrebljava« dodaju se riječi: »nuklearne materijale i«.
Članak 17.
U članku 93. stavku 1. točki 2. iza riječi: »radnika,« dodaju se riječi: »određenih organa ili tkiva čovjekova tijela,«.
U točki 9. iza riječi: »i« dodaje se riječ: »zaštitnu«, a iza riječi: »te« dodaje se riječ: »redovitu«.
U točki 10. iza riječi: »instrumenata« dodaju se riječi: »te načina njihova korištenja«.
U točki 15. iza riječi: »članak 36.« dodaju se riječi: »stavak 2.«.
U točki 16. ispred riječi: »osigura« dodaje se riječ: »ne«.
U točki 17. iza riječi: »članak 42.« dodaju se riječi: »stavci 1. i 3.«.
U točki 19. iza riječi: »radnici« dodaju se riječi: »i radnici koji rukuju izvorima ionizirajućeg zračenja«.
U točki 20. iza riječi: »radnici« dodaju se riječi: »i radnici koji rukuju izvorima ionizirajućeg zračenja«.
U točki 24. iza riječi: »članka 86.« dodaju se riječi: »stavka 2.«.
Članak 18.
U članku 94. stavku 1. točki 4. iza riječi: »osposobljenost« zarez i riječi: »psihofizičke karakteristike i ovisnosti od alkohola i droga« brišu se.
U točki 5. iza riječi: »osposobljenosti« zarez i riječi: »psihofizičkih karakteristika i ovisnosti o alkoholu i drogama« brišu se.
Članak 19.
U članku 95. stavku 2. iza riječi: »Zakona« dodaju se riječi: »i o tome obavijestiti Europsku komisiju«.
Članak 20.
Članak 100. briše se.
Članak 21.
Fond za financiranje razgradnje i zbrinjavanja radioaktivnog otpada i istrošenoga nuklearnog goriva Nuklearne elektrane Krško obvezan je svoj statut uskladiti u roku od šest mjeseci od dana stupanja na snagu ovoga Zakona.
Članak 22.
Vlada Republike Hrvatske će u roku od