 odgovor donositelja osporenog općeg akta što su oni i učinili podneskom od 9. lipnja 2016.
Zahtjev je djelomično osnovan.
Sud je utvrdio da je osporeni opći akt izmijenjen i dopunjen Odlukom o izmjenama i dopunama Odluke o javnoj usluzi prikupljanja miješanog komunalnog otpada, biorazgradivog komunalnog otpada i odvojenog prikupljanja otpadnog papira, metala, stakla, plastike i tekstila te krupnog (glomaznog) komunalnog otpada u Gradu Zagrebu (Službeni glasnik Grada Zagreba, broj: 5/15.) i Odlukom o dopunama Odluke o javnoj usluzi prikupljanja miješanog komunalnog otpada, biorazgradivog komunalnog otpada i odvojenog prikupljanja otpadnog papira, metala, stakla, plastike i tekstila te krupnog (glomaznog) komunalnog otpada u Gradu Zagrebu (Službeni glasnik Grada Zagreba, broj: 3/16.). Nakon razmatranja osporenog općeg akta Sud je po službenoj dužnosti, pod poslovnim brojem Usoz-104/16 pokrenuo postupak ocjene zakonitosti odredbe članka 6. osporene Odluke.
Odredbe općeg akta glase:
Članak 5.
(…)
(stavak 3.) Kriterij količine utvrđuje se prema zaduženom volumnu spremnika za miješani komunalni otpad te broju pražnjenja spremnika u vremenskom razdoblju od jednog mjeseca.
Članak 6.
Obveze davatelja usluge:
1. prikupljati i odvoziti komunalni otpad na području Grada Zagreba,
2. korisnicima usluge postaviti spremnike za odvojeno prikupljanje otpadnog papira, plastike i stakla na javnim površinama,
3. osigurati korisnicima usluge mogućnost besplatne predaje otpadnog papira, metala, stakla, plastike, drva, tekstila, krupnog (glomaznog) komunalnog otpada i problematičnog otpada u propisanom broju reciklažnih dvorišta,
4. korisnicima usluge postaviti odgovarajuće spremnike za miješani komunalni otpad,
5. na prikladan način objaviti popis otpada koji se smatra miješanim komunalnim otpadom i krupnim (glomaznim) komunalnim otpadom,
6. izraditi Program sakupljanja i odvoza komunalnog otpada na području Grada Zagreba (u daljnjem tekstu: Program) te za njega ishoditi suglasnost nadležnog tijela,
7. izraditi cjenik usluga gospodarenja otpadom, objaviti na službenim internetskim stranicama i za njega ishoditi suglasnost nadležnog tijela,
8. na službenim internetskim stranicama, prije primjene predmetne odluke, objaviti Opće uvjete poslovanja s korisnicima,
9. voditi evidenciju o preuzetoj količini otpada,
10. uslugu prikupljanja komunalnog otpada obavljati redovito, u skladu s rasporedom i poslovnim standardima djelatnosti,
11. prigodom sakupljanja i odvoza otpada paziti da se otpad ne rasipa,
12. svako onečišćivanje prouzrokovano odvozom otpada radnici davatelja usluge dužni su odmah ukloniti, a svako oštećenje sanirati i otpad oko posude pokupiti i pomesti,
13. prati posude za komunalni otpad dva puta godišnje, dezinficirati, dezinsekcirati i održavati ih ispravnima,
14. surađivati sa stručnim službama Grada Zagreba i osigurati na odgovarajući način dostupnost javnosti informacije o djelovanju sustava gospodarenja otpadom na području Grada Zagreba,
15. tijekom jedne godine, bez dodatne naknade, najmanje dva puta, doći na poziv korisnika usluge i obaviti prijevoz krupnog (glomaznog) komunalnog otpada, volumen kojeg ne smije biti veći od 2 m3.
Članak 14.
(stavak 1.) Naknada za prijevoz i zbrinjavanje miješanog komunalnog otpada plaća se ovisno o broju odvoza tijekom jednog mjeseca, neovisno o masi preuzetog miješanog komunalnog otpada.
(stavak 2.) Korisnicima skupine 1. usluga se obračunava tako da oni preko predstavnika stanara (ili zajedničkom izjavom u slučaju gdje ne postoji ovlašteni predstavnik korisnika usluge koji dijele zajedničke spremnike) sklope ugovor s davateljem usluge kojim odabiru broj i vrstu spremnika koji će zadužiti.
(...)
(stavak 5.) Ukupna naknada za prijevoz i zbrinjavanje miješanog komunalnog otpada određuje se umnoškom zaduženog volumena spremnika za miješani komunalni otpad broja odvoza miješanog komunalnog otpada u toku jednog mjeseca i naknade za preuzimanje jedne litre miješanog komunalnog otpada. Za pojedinog