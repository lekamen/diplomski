69 27.07.2016 Kolektivni ugovor za Hrvatsku elektroprivredu
KOLEKTIVNI UGOVORI
1662
UDRUGA POSLODAVACA HRVATSKE ELEKTROPRIVREDE, OIB: 31047929134, Zagreb, Ulica grada Vukovara 37, zastupana po predsjedniku Udruge, Perici Jukiću
i
SINDIKATI:
Hrvatski elektrogospodarski sindikat, Zagreb, Ulica grada Vukovara 37
Nezavisni sindikat radnika Hrvatske elektroprivrede, Zagreb, Ulica grada Vukovara 37
na temelju članka 192. do 196. Zakona o radu i odredbi Zakona o reprezentativnosti udruga poslodavaca i sindikata (»Narodne novine« 93/14.)
sklopili su u Zagrebu, 29. lipnja 2016. godine
KOLEKTIVNI UGOVOR
ZA HRVATSKU ELEKTROPRIVREDU
I. OPĆE ODREDBE
Članak 1.
Ovim Kolektivnim ugovorom uređuju se prava i obveze njegovih potpisnika te pitanja iz radnih odnosa ili ona u vezi s radnim odnosima.
Ovaj Kolektivni ugovor primjenjuje se na području Republike Hrvatske.
Izrazi koji se koriste u ovom Kolektivnom ugovoru, a imaju rodno značenje, koriste se neutralno i odnose se jednako na muški i ženski rod.
Članak 2.
Prema odredbama ovog Kolektivnog ugovora poslodavac je trgovačko društvo, član Udruge poslodavaca Hrvatske elektroprivrede, stranke ovog Kolektivnog ugovora, za koje radnik u radnom odnosu obavlja određene poslove.
Prema odredbama ovog Kolektivnog ugovora radnik je fizička osoba u radnom odnosu koja obavlja određene poslove za poslodavca na temelju ugovora o radu.
Članak 3.
Odredbe ovog Kolektivnog ugovora obvezuju i primjenjuju se na njegove potpisnike.
Ovaj Kolektivni ugovor primjenjuje se na radnike koji su u vrijeme sklapanja Kolektivnog ugovora bili ili su naknadno postali članovi sindikata potpisnika ovog Kolektivnog ugovora.
Ovaj Kolektivni ugovor primjenjuje se na društva – poslodavce članove Udruge poslodavaca koja je sklopila ovaj Kolektivni ugovor kao i na društva koja naknadno postanu članovi Udruge.
Članak 4.
Odredbe ovog Kolektivnog ugovora primjenjuju se neposredno i obvezno, ako za primjenu pojedinih odredaba nije potrebna odgovarajuća razrada u općim aktima poslodavca.
Članak 5.
Opći akti poslodavca moraju biti u skladu s ovim Kolektivnim ugovorom.
Ako bi u općem aktu poslodavca pojedino pravo radnika bilo manje od prava utvrđenog ovim Kolektivnim ugovorom, izravno se primjenjuju odredbe ovog Kolektivnog ugovora.
Članak 6.
Sklapanjem ovog Kolektivnog ugovora stvorit će se između ugovornih strana potpisnica ovog Kolektivnog ugovora obvezno – pravni odnosi, koji se mogu mijenjati samo pod uvjetima utvrđenim ovim Kolektivnim ugovorom.
II. ZASNIVANJE RADNOG ODNOSA
Članak 7.
Odluku o potrebi zasnivanja radnog odnosa s novim radnikom i načinu izbora novog radnika donosi poslodavac, sukladno planu zapošljavanja i potrebama posla poslodavca.
Članak 8.
Zasnivanje radnog odnosa s novim radnikom moguće je tek nakon neuspjelog pokušaja traženja odgovarajućeg radnika unutar društava članova Udruge poslodavaca Hrvatske elektroprivrede, objavom slobodnog radnog mjesta na INFOHEP-u.
Raspoređivanje odnosno premještaj radnika na druge poslove odnosno radna mjesta provodi se temeljem internog oglasa na razini organizacijske jedinice.
Raspoređivanje odnosno premještaj radnika u skladu sa stavkom 2. ovog članka provodit će se po donošenju upute poslodavca o načinu provedbe stavka 2.
Članak 9.
Radni odnos zasniva se ugovorom o radu između poslodavca i izabranog radnika.
Ugovor o radu sklapa se u pisanom obliku i mora sadržavati podatke o:
1) ugovornim strankama, te njihovom prebivalištu, odnosno sjedištu,
2) mjestu rada, a ako ne postoji stalno ili glavno mjesto rada, onda napomenu da se rad obavlja na različitim mjestima,
3) nazivu, naravi ili vrsti rada na koji se radnik zapošljava ili kratak popis ili opis poslova,
4) danu početka rada,
5) očekivanom trajanju ugovora u slučaju ugovora o radu na određeno vrijeme,
6) trajanju plaćenog godišnjeg odmora na koji radnik ima pravo, a u slučaju kada se takav podatak ne može dati u vrijeme sklapanja ugovora, načinu određivanja trajanja toga odmora,
7) otkaznim rokovima, kojih se mora pridržavati