 ovoga Zakona mora se zadržati na razini na kojoj je bio na dan stupanja na snagu ovoga Zakona ili se povećati, osim ako udio tih brodova nije bio viši od 60% u kojem slučaju se može smanjiti do najviše 60% ukupne tonaže tog poreznog obveznika.
Članak 53.
Ministar će uz prethodnu suglasnost ministra nadležnog za poslove financija u roku od šest mjeseci od dana stupanja na snagu ovoga Zakona donijeti Pravilnik iz članka 14. ovoga Zakona u dijelu koji se odnosi na članak 51. stavak 7. Pomorskog zakonika.
Članak 54.
(1) Ministar će na prijedlog trgovačkog društva Plovput d. o. o. u roku od šest mjeseci od dana stupanja na snagu ovoga Zakona donijeti propis iz članka 15. ovoga Zakona u dijelu koji se odnosi na članak 52. stavak 10. Pomorskog zakonika.
(2) Ministar će na prijedlog trgovačkog društva Plovput d. o. o. u roku od 12 mjeseci od dana stupanja na snagu ovoga Zakona donijeti Program iz članak 14. ovoga Zakona u dijelu koji se odnosi na članak 51. stavak 1. Pomorskog zakonika.
Članak 55.
Ministar će u roku od šest mjeseci od dana stupanja na snagu ovoga Zakona donijeti propise iz članka 15. ovoga Zakona u dijelu koji se odnosi na članak 52. stavak 11. Pomorskog zakonika, članka 16. ovoga Zakona o dijelu koji se odnosi na članak 53. stavak 7. Pomorskog zakonika, članka 17. ovoga Zakona u dijelu koji se odnosi na članak 54. stavak 6. Pomorskog zakonika, članka 19. ovoga Zakona u dijelu koji se odnosi na članak 57. stavak 4. Pomorskog zakonika i članka 23. ovoga Zakona u dijelu koji se odnosi na članak 132. stavak 11. Pomorskog zakonika.
Članak 56.
(1) Do stupanja na snagu propisa iz članka 54. stavka 1. ovoga Zakona ostaje na snazi Naredba o visini naknada koje plaćaju vlasnici pomorskih objekata u Republici Hrvatskoj (»Narodne novine«, br. 159/13.) u dijelu koji se odnosi na članak 12. Pomorskog zakonika (»Narodne novine«, br. 181/04., 76/07., 146/08., 61/11. i 56/13.).
(2) Do stupanja na snagu propisa iz članka 54. stavka 1. ovoga Zakona ostaje na snazi Tarifni pravilnik kako je utvrđen u skladu s člankom 6. Zakona o Plovputu, Split (»Narodne novine«, br. 73/97.) u dijelu u kojem nije u suprotnosti s ovim Zakonom.
(3) Stupanjem na snagu ovoga Zakona prestaje važiti Naredba iz stavka 1. ovoga članka u dijelu koji se odnosi na članak 188. stavak 3. i članak 203. stavak 4. Pomorskog zakonika (»Narodne novine«, br. 181/04., 76/07., 146/08., 61/11. i 56/13.).
Članak 57.
Danom stupanja na snagu ovoga Zakona naknada za korištenje objekata sigurnosti plovidbe na plovnim putovima iz članka 50. stavka 4. Pomorskog zakonika (»Narodne novine«, br. 181/04., 76/07., 146/08., 61/11. i 56/13.) koju plaćaju plovni objekti i drugi objekti namijenjeni za plovidbu, osim broda i ratnog broda, a kako je utvrđena u skladu s člankom 6. Zakona o Plovputu, Split (»Narodne novine«, br. 73/97.), u iznosu od 10 kuna po dužnom metru za brodice i druge objekte namijenjene za plovidbu, osim broda i ratnog broda, odnosno 25 kuna po dužnom metru za jahte prihod je državnog proračuna do stupanja na snagu odredbi članka 14. ovoga Zakona u dijelu koji se odnosi na članak 51. stavke 4., 5. i 6. Zakonika.
Članak 58.
Ovaj Zakon stupa na snagu osmoga dana od dana objave u »Narodnim novinama«, osim odredbi članaka 4., 6. i 9. ovoga Zakona koje stupaju na snagu sljedeći dan nakon isteka šest mjeseci od dana stupanja na snagu ovoga Zakona te odredbi članka 5. i članka 14. ovoga Zakona u dijelu koji se odnosi na članak 51. stavke 4., 5. i 6. Pomorskog zakonika (»Narodne novine«, br. 181/04., 76/07., 146/08., 61/11. i 56/13.) koje stupaju na snagu 1. siječnja 2016.
Klasa: 022-03/15-01/11 Zagreb, 27. veljače 2015.
HRVATSKI SABOR
Predsjednik Hrvatskoga sabora Josip Leko, v. r.
