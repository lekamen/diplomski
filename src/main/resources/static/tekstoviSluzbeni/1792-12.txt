 mjesečna, tromjesečna, polugodišnja i godišnja izvješća te ostala izvješća za potrebe internih korisnika. Surađuje s drugim ustrojstvenim jedinicama Ministarstva i Oružanih snaga, Ministarstvom financija, Financijskom agencijom i Hrvatskim zavodom za zdravstveno osiguranje i drugim pravnim osobama. Daje stručna mišljenja i sudjeluje u izradi internih akata iz svog djelokruga, sudjeluje u projektima unapređenja poslovanja. Obavlja i druge poslove iz svog djelokruga.«.
Članak 30.
Naslov iznad članka 143. i članak 143. mijenjaju se i glase:
»10.2.2. Služba za operativne financijske poslove
Članak 143.
Služba za operativne financijske poslove obavlja upravne i stručne poslove vezane uz provedbu zakonske, formalne i računske kontrole kunskih financijskih, materijalnih i robnih isprava, povezivanje s rezervacijama financijskih sredstava te njihovo evidentiranje u glavnu i pomoćne knjige. Vodi glavnu kunsku blagajnu te putem pomoćnih blagajni organizira kunsko blagajničko poslovanje za Ministarstvo i Oružane snage. Obavlja poslove financijske obrade tužbenih zahtjeva i izrađuje očitovanja o osnovanosti potraživanja po tužbama i ovrhama. U suradnji s ustrojstvenim jedinicama Ministarstva i Oružanih snaga poduzima mjere za naplatu potraživanja, prati stanje i kretanje materijalnih i financijskih pokazatelja, izvršenje proračuna po mjestu, vremenu i vrsti rashoda te izvješćuje ustrojstvene jedinice o izvršenju financijskog plana. Sudjeluje u pripremi odluka i planova za usklađenje stanja između pomoćnih knjiga i evidencija imovine te odluka i planova za provedbu popisa imovine i obveza. Usklađuje stanje iz pomoćnih knjiga imovine sa stanjem u materijalnim evidencijama, osigurava podatke i sudjeluje u provedbi popisa imovine i obveza, obavlja pripremu i unos sastavnica za obračun plaća i naknada. Prati i primjenjuje propise iz područja financija, proračunskog računovodstva i obračuna plaća i naknada i osigurava njihovu zakonitu i pravodobnu primjenu. Sudjeluje u izradi internih uputa kojima se detaljnije uređuju postupci, nadležnosti i odgovornosti iz područja financija, proračunskog računovodstva i obračuna plaća i naknada u Ministarstvu i Oružanim snagama. Surađuje s drugim ustrojstvenim jedinicama Ministarstva i Oružanih snaga te sudjeluje u projektima unapređenja poslovanja. Obavlja i druge poslove iz svog djelokruga.
Za obavljanje poslova Službe za operativne financijske poslove ustrojavaju se područne jedinice:
10.2.2.1. Operativni odjel za financije Zagreb
10.2.2.2. Operativni odjel za financije Karlovac
10.2.2.3. Operativni odjel za financije Osijek
10.2.2.4. Operativni odjel za financije Split
10.2.2.5. Odjel za financijsku obradu podnesaka.«.
Članak 31.
Naslov iznad članka 144. i članak 144. mijenjaju se i glase:
»10.2.2.1. Operativni odjel za financije Zagreb
Članak 144.
Operativni odjel za financije Zagreb prati i primjenjuje propise iz područja materijalno-financijskog poslovanja i obračuna plaća i naknada, obavlja kontrolu zakonske, formalne i računske ispravnosti kunskih financijskih, materijalnih i robnih isprava te isprava obračuna plaća i naknada kao i postupaka na temelju kojih su stvorene obveze na teret proračunskih sredstava i sredstava iz drugih izvora i financijskih isprava na temelju kojih se evidentiraju potraživanja. Po utvrđivanju ispravnosti odobrava postupanje po kontroliranim ispravama odnosno daje naloge za otklanjanje utvrđenih neispravnosti isprava i postupaka materijalno-financijskog poslovanja. Provodi evidenciju i knjiženje podataka u glavnu i pomoćne knjige, obavlja kunsko blagajničko poslovanje i osigurava popunu blagajničkog maksimuma pomoćnih blagajni ustrojstvenih jedinica iz svoje nadležnosti. Prati stanje i kretanje materijalnih i financijskih pokazatelja te ustrojstvenim jedinicama iz svoje nadležnosti dostavlja mjesečna financijska izvješća kao i zahtjeve za rješavanje otvorenih potraživanja. Sudjeluje u pripremi odluka i planova te osiguranju podataka za godišnje usklađenje stanja u knjizi 