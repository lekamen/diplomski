 Isti propisi se odnose i na zapovjednike plovila u bočnom sastavu koji nisu zapovjednici sastava.
(5) Svaki plutajući objekt mora biti pod nadzorom stručne osobe koja je odgovorna za pridržavanje odredbi ovoga Pravilnika.
(6) Sposobnosti zapovjednika za vrijeme plovidbe ne smiju biti umanjene kao rezultat stanja umora ili opijenosti. Ovlašteni službenik nadležnog tijela može zapovjednika podvrgnuti ispitivanju uz pomoć odgovarajućih sredstava i aparata (alkometar i sl.) ili ga odvesti na stručni pregled radi provjere nalazi li se u stanju opijenosti. Zapovjednik je dužan podvrgnuti se ispitivanju odnosno stručnom pregledu.
(7) U slučaju privezanih plovila ili plutajućih tijela koja nemaju zapovjednika, za poštivanje važećih propisa odgovorni su:
a) osoba zadužena za stražu i nadzor prema članku 7.08 ovoga Pravilnika;
b) brodar i vlasnik plovila ili plutajućeg tijela, ukoliko je osoba navedena točki (a) odsutna.
(8) U Republici Hrvatskoj se primjenjuje i članak 11.01 ovoga Pravilnika.
Članak 1.03 – Obveze posade i drugih osoba koje se nalaze na brodu
(1) Članovi posade pri izvršavanju svojih dužnosti moraju izvršavati zapovijedi koje im izdaje zapovjednik. Oni moraju doprinositi pridržavanju odredbi ovoga Pravilnika i drugih važećih propisa.
(2) Sve druge osobe koje se nalaze na plovilu moraju izvršavati zapovijedi koje im izdaje zapovjednik u cilju sigurnosti plovidbe i reda na plovilu.
(3) Članovi posade koje privremeno u smjeni samostalno upravljaju plovilom (određuju pravac i brzinu plovila i sl.) isto tako, u tom pogledu, odgovaraju za pridržavanje odredbi ovoga Pravilnika i drugih važećih propisa.
(4) Sposobnosti članova posade na dužnosti i drugih osoba na plovilu koja privremeno sudjeluju u navigaciji ne smiju biti umanjene zbog stanja umora ili opijenosti te se stoga i na njih primjenjuju odredbe iz članka 1.02 stavka 6. ovoga Pravilnika.
Članak 1.04 – Opća obveza primjene dužne pažnje
(1) Tijekom plovidbe svako plovilo mora cijelo vrijeme ploviti sigurnom brzinom.
(2) Zapovjednik je dužan, pored propisanih mjera, poduzeti sve mjere opreza koje zahtijeva opća obveza primjene dužne pažnje i dobra plovidbena praksa posebno da se izbjegne:
a) ugrožavanje ljudskih života;
b) oštećenje plovila ili plutajućih tijela, oštećenje obala, građevina ili instalacija bilo kakve vrste na vodnom putu ili u blizini vodnog puta;
c) stvaranje smetnji za plovidbu;
d) uzrokovanje prekomjerne štete za okoliš.
(3) Odredbe u stavku 2. ovoga članka odnose se i na osobe pod čijim se nadzorom nalaze plutajući objekti.
Članak 1.05 – Postupak u posebnim okolnostima
Radi izbjegavanja neposredne opasnosti, zapovjednici moraju poduzeti sve mjere koje nalažu okolnosti pa i onda kada bi zbog toga morali odstupiti od odredbi ovoga Pravilnika.
Članak 1.06 – Korištenje vodnog puta
Dužina, širina, visina, gaz i brzina plovila, sastava i plutajućih tijela moraju biti u skladu s karakteristikama (gabaritima) vodnog puta i građevinama koje se nalaze na njemu.
Članak 1.07 – Najveća dopuštena količina tereta, najveći dopušteni broj putnika i vidik
(1) Plovila ne smiju biti natovarena preko oznake najvećeg dopuštenog uronjenja.
(2) Teret ili nagib ne smije ograničavati izravan pogled na udaljenosti većoj od 350 m ispred plovila ili sastava u plovidbi. Ukoliko je izravna vidljivost po krmi ili bočna vidljivost ograničena tijekom plovidbe, taj nedostatak vidljivosti može se kompenzirati uporabom radara.
(3) Teret ne smije dovesti u opasnost stabilitet ili čvrstoću trupa plovila.
(4) Stabilitet plovila za prijevoz kontejnera mora se prije isplovljenja provjeriti u sljedećim slučajevima:
a) za plovila čija je širina manja od 9,50 m, kada su kontejneri utovareni u više od jednog reda u visinu;
b) za plovila širine 9,50 m i više ali manje od 11 m, kada su kontejneri utovareni u više od dva reda u visinu;
c) za plovila širine 11 m i više, kada su kontejneri utovareni u više od tri reda u visinu ili širinu;
d) za plovila širine 15 m i više, kada su kontejneri utovareni