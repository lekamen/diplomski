4 14.01.2015 Odluka o utvrđivanju obrasca Izvješća o imovinskom stanju i obrazac Izvješća o imovinskom stanju dužnosnika
POVJERENSTVO ZA ODLUČIVANJE O SUKOBU INTERESA
85
Na osnovi članka 8. stavak 9. Zakona o sprječavanju sukoba interesa (»Narodne novine« broj 26/11., 12/12., 126/12 i 48/13. – pročišćeni tekst Zakona – u daljnjem tekstu: ZSSI) i članka 27. Pravilnika o načinu rada i odlučivanja Povjerenstva za odlučivanje o sukobu interesa, Povjerenstvo za odlučivanje o sukobu interesa (u daljnjem tekstu: Povjerenstvo) na svojoj 79. sjednici održanoj 31. prosinca 2014. godine, donijelo je sljedeću
ODLUKU
1. Utvrđuje se sadržaj novog obrasca Izvješća o imovinskom stanju dužnosnika. Obrazac Izvješća prilog je ove Odluke i čini njen sastavni dio.
2. Dužnosnici i ostali obveznici podnošenja izvješća o imovinskom stanju iz članka 3. ZSSI-a, obvezni su podnositi izvješća o imovinskom stanju isključivo na elektroničkom obrascu Izvješća koji je dostupan na internetskoj stranici Povjerenstva www.sukobinteresa.hr. Način popunjavanja obrasca Izvješća bit će detaljno utvrđen posebnom uputom koja će biti objavljena na internetskoj stranici Povjerenstva.
3. Ova Odluka stupa na snagu danom donošenja, a počinje se primjenjivati od 15. siječnja 2015. godine.
4. Ova Odluka objavit će se u »Narodnim novinama« i na internetskoj stranici Povjerenstva.
Broj: 711-I-33-R-4/15-01-1
Predsjednica Povjerenstva Dalija Orešković, dipl. iur., v. r.
Prilog: Obrazac Izvješća o imovinskom stanju dužnosnika

