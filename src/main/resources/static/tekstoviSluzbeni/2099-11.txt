 uređajima uz mogućnost rekonstrukcije.
(4) Nije dozvoljeno postavljanje novih odašiljača na području Parka.
Članak 42.
(1) U razvoju sustava postojeće komunikacijske infrastrukture i povezane opreme Planom se predviđa daljnje poboljšanje pokrivanja, povećanje kapaciteta mreža i uvođenje novih usluga i tehnologija uz poštivanje mjera zaštite i propisane zakonske procedure.
(2) Na području obuhvata Plana moguća je postava antenskih prihvata i repetitora koji se postavljaju na postojećim građevinama. Pritom je potrebno voditi računa o utjecaju na krajolik i izgledu građevina te posebnim uvjetima zaštite.
(3) Lokacije za izgradnju novih samostojećih antenskih stupova određene su prostornim planom županije uz zadovoljavanje svih posebnih uvjeta zaštite prirode, kulturne baštine i okoliša.
(4) Novi antenski samostojeći stupovi trebaju biti takvih karakteristika da mogu prihvatiti više operatera. Iznimno, ako lokacijski uvjeti ne dozvoljavaju izgradnju jednog stupa koji ima takve karakteristike da može primiti sve zainteresirane operatere (visina i sl.), dozvoljava se izgradnja nekoliko nižih stupova koji na zadovoljavajući način mogu pokriti planirano područje signalom.
(5) Razvoj telekomunikacijskog prometa odvijat će se u postojećim infrastrukturnim koridorima.
5.5. Plinovod
Članak 43.
(1) Magistralni planirani plinovod Split – Ploče DN 800/75a prolazi preko Parka u sjevernom dijelu. Građevine plinovoda gradit će se uz koridor državne ceste A1 prema studiji najpovoljnije trase plinovoda, uz uvjet da se on ne može graditi u I. zoni sanitarne zaštite.
(2) Odvojni plinovod za MRS Brela planiran je kao okvirni koridor, a detaljnija trasa definirat će se kroz izradu studije utjecaja na okoliš. Trasa plinovoda prikazana je na kartografskom prikazu br. 2 Infrastrukturni sustavi.
(3) Opći uvjeti za magistralne plinovode određeni su posebnim propisima.
(4) Zaštitni pojas plinovoda je 30 m lijevo i desno od osi plinovoda u kojem je zabranjeno graditi građevine koje nisu u funkciji plinovoda.
5.6. Žičara Makarska – Štrbina (Ispod vrha Vošac)
Članak 44.
(1) Na području Parka planira se izgradnja samo jedne žičare, čiji je dio trase unutar granica Parka, a nalazi se izvan zone stroge zaštite (zona I.).
(2) Donja postaja žičare nalazi se izvan područja Parka, unutar građevinskog područja Grada Makarske.
(3) Gornja postaja žičare planira se isključivo na predjelu lokaliteta Štrbina (Prijevoj Štrbina ispod vrha Vošac) unutar zone korištenja (zona III.), podzone posjetiteljske infrastrukture (3b).
(4) Korištenjem tradicionalnih i/ili suvremenih materijala, izborom uže lokacije, izbjegavanjem vizualno-reljefno istaknutih pozicija te odabirom kolorita, infrastrukturu na trasi i samu gornju postaju (»sletnu točku«) žičare uklopiti u krajobraz.
(5) Unutar gornje postaje žičare osigurava se prostor za službe Javne ustanove Parka i interventne službe.
(6) Radi spoja uže lokacije gornje postaje žičare s postojećom cestom može se planirati servisna cesta do gornje postaje (»sletne točke«) žičare unutar zone posjetiteljske infrastrukture Štrbina – Vošac, u III. zoni zaštite (zona korištenja), podzoni posjetiteljske infrastrukture (3b), koja osigurava pristup vozila tehničko-sigurnosne i protupožarne namjene s ograničenim pristupom i posebnim režimom korištenja.
(7) Ovim Planom određuje se koridor žičare širine 300 m. Manja odstupanja izvan koridora kao posljedica razrade tehničkih i konstruktivnih elemenata neće se smatrati izmjenom Plana.
6. KORIŠTENJE, UREĐENJE I ZAŠTITA PODRUČJA S PRIORITETNIM AKTIVNOSTIMA – PRIRODNE I KULTURNE VRIJEDNOSTI NA PODRUČJU PARKA
6.1. Prirodne vrijednosti na području Parka
Biljne zajednice
Članak 45.
(1) Na području Parka prisutni su razni oblici vegetacije, od mediteranske do planinske, a na manjim površinama prema unutrašnjosti na dubljim i razvijenim tlima razvijene su šume bukve i jele te na sjeverozapadnim primorskim padinama autohtone šume dalmatinskog crnog bora. Prema literaturnim podacima, ukupna flora Biokova u