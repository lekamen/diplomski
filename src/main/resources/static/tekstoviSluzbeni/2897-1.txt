 saslušanih svjedoka u odnosu na činjenicu da su majka mldb. tužitelja i njegov pok. biološki otac bili zaručeni u vrijeme djetetovog začeća, da su i njihovi roditelji bili upoznati s činjenicom njihove veze i planova za vjenčanje i zajedničku budućnost. Također je provedeno i medicinsko vještačenje radi utvrđivanja očinstva metodom DNA analize te je utvrđeno da je pok. M. M. biološki otac mldb. tužitelja. Tuženik je osporio nalaz i mišljenje vještaka, navodeći da je vještačenje nezakonito provedeno. U obrazloženju prvostupanjske presude, kojom je tužbeni zahtjev tužitelja usvojen, između ostalog se ističe:
»Na ročištu 12. veljače 2014. godine saslušan je liječnik vještak na primjedbe tuženika o provedenom vještačenju te je vještak precizno i detaljno obrazložio postupak provođenja DNA analize uzimanjem uzorka krvi iz arhive Opće bolnice 'Dr J. B.', kao i temeljem uzorka dijela bedrene kosti, obzirom da iako je krv izdašan i pouzdan izvor DNA, obzirom na uskladištenje krvi u razdoblju dvije godine od trenutka izuzimanja do obrade u laboratoriju za DNA analizu nije bio dovoljno kvalitetan radi neprimjerenog skladištenja, to se uz suglasnost i prema provedenoj obdukciji, provela DNA analiza dostavljanjem i uzimanjem nespornog uzorka izuzetog prilikom obdukcije tijela pok. M. M., a isto konstatirano Zapisnikom o provedenoj obdukciji. Dakle, medicinsko vještačenje provedeno je na osnovi dostavljene dokumentacije i povjerenog zadatka od strane suda i dostavljenih uzoraka iz arhive Odjela za patologiju i sudsku medicinu i kliničku citologiju Opće bolnice 'Dr J. B.' u Slavonskom Brodu, dok nije sudjelovao u postupku provođenja obdukcije tijela pok. M. M.
Punomoćnik tuženika nije imao primjedbi na sam Nalaz i mišljenje liječnika vještaka iako navodi i nadalje da je vještačenje provedeno na osnovi nezakonite dokumentacije i uzoraka prijavljenih na nezakonit način, no i nakon nedvojbenog iskaza vještaka da je moguće i dopušteno utvrđenje očinstva i temeljem uzoraka roditelja pokojnog M. M., u konkretnom slučaju oca M. M., rekonstrukcijom mogućeg genotipa M. M. uz dostupne ranije izuzete uzorke I. V. i mlt. X. Y., a posebice da se radi o muškom djetetu čime je nedvojbeno moguće dokazati direktnu mušku lozu odnosno postojanje identičnog spolnog kromosoma kod oca pok. M. M. i tužitelja.
Međutim, tuženik nije predložio novo vještačenje uzimanjem uzorka roditelja, odnosno tuženika, niti vještačenje po drugom vještaku.
Sud je prihvatio medicinsko vještačenje zakonitim, objektivnim, realnim i provedenim u skladu s pravilima struke. Vještačenje je provedeno temeljem uzoraka koji su izuzeti povodom obdukcije tijela pok. M. M., kako to proizlazi iz nalaza vještaka i Zapisnika koji je sastavljen u Županijskom sudu u Slav. Brodu u spisu broj: Kir-522/10-5, obdukcija provedena od strane specijaliste patologije i sudske medicine u nazočnosti istražnog suca, kako je to navedeno u Zapisniku sastavljen na dan 23. ožujka 2011. god., i isto utvrđeno u preslici spisa broj: Kir-522/10, koji je pribavljen tijekom postupka.
Nadalje, medicinskim vještačenjem je s velikom vjerojatnosti utvrđeno da je sin tuženika, M. M. biološki otac mlt. tužitelja (99,999998630 %). Također tuženik je imao dodatnu mogućnost za provođenjem medicinskog vještačenja uzimanjem uzoraka roditelja odnosno tuženika i provođenjem rekonstrukcije mogućeg genotipa, međutim tuženik nije predložio daljnje medicinsko vještačenje, a niti vještačenje po drugom vještaku.
Osim izloženog, tuženik je imao saznanje da je provedena obdukcija pokojnog M. M. koji je izgorio u automobilu u Gundincima dana 23. prosinca 2010. god., a isto proizlazi iz spisa broj: P-354/11 u kojem je tužitelj A. M. po punomoćniku odvjetniku P. K. dana 14. ožujka 2011. god. podnio tužbu protiv tuženice Croatia osiguranje d.d. Zagreb, radi isplate osigurane sume iz štetnog događaja u kojem je smrtno stradao M. M. (sin tuženika). U tom spisu priklopljen je spis Županijskog suda broj: Kir-522/10 o provedenoj obdukciji M. M., a 