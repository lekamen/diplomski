36 30.03.2015 Pravilnik o dodjeli državne potpore u sektoru ribarstva i akvakulture
MINISTARSTVO POLJOPRIVREDE
752
Na temelju članka 59. stavka 2. podstavka 1. i 4. Zakona o morskom ribarstvu (»Narodne novine« broj 81/2013, 14/2014 i 152/2014) ministar poljoprivrede donosi
PRAVILNIK
O DODJELI DRŽAVNE POTPORE U SEKTORU RIBARSTVA I AKVAKULTURE
I. UVODNE ODREDBE
Članak 1.
Ovim se Pravilnikom propisuju uvjeti, kriteriji i načini dodjele potpora u ribarstvu te se uspostavlja sustav i osigurava provedba dodjele državne potpore u sektoru ribarstva i akvakulture.
Članak 2.
Ovim se Pravilnikom osigurava provedba:
– Uredbe Komisije (EU) br. 1388/2014 оd 16. prosinca 2014. o ocjenjivanju određenih kategorija potpora poduzetnicima koji se bave proizvodnjom, preradom i stavljanjem na tržište proizvoda ribarstva i akvakulture spojivima s unutarnjim tržištem u primjeni članaka 107. i 108. Ugovora o funkcioniranju Europske unije (SL L 369, 24. 12. 2014.) (u daljnjem tekstu: Uredba Komisije (EU) br. 1388/2014),
– Uredbe Komisije (EU) br. 717/2014 оd 27. lipnja 2014. o primjeni članaka 107. i 108. Ugovora o funkcioniranju Europske unije na de minimis potpore u sektoru ribarstva i akvakulture (SL L 190, 28. 6. 2014.) (u daljnjem tekstu: Uredba Komisije (EU) br. 717/2014),
– Uredbe Komisije (EZ) br. 794/2004 od 21. travnja 2004. o provedbi Uredbe Vijeća (EZ) br. 659/1999 o utvrđivanju detaljnih pravila za primjenu članka 93. Ugovora o EZ (SL L 140, 30. 4. 2004.) (u daljnjem tekstu: Uredba Komisije (EZ) br. 794/2004).
Članak 3.
(1) Pojedini pojmovi korišteni u ovom Pravilniku imaju sljedeće značenje:
a) davatelji državne potpore u ribarstvu i akvakulturi – središnja tijela državne uprave, jedinice lokalne i područne (regionalne) samouprave te svaka pravna osoba koja dodjeljuje državne potpore sektoru ribarstva i akvakulture
b) državne potpore izuzete od prijave Europskoj komisiji – državne potpore koje prije dodjele nije potrebno prijaviti Europskoj Komisiji u skladu s Uredbom Komisije (EU) br. 717/2014 i Uredbom Komisije (EU) br. 1388/2014
c) korisnik državne potpore u ribarstvu i akvakulturi – svaka pravna ili fizička osoba koja se bavi proizvodnjom, preradom i stavljanjem na tržište proizvoda ribarstva i akvakulture određenih člankom 5., točkama (a) i (b) Uredbe Europskog parlamenta i Vijeća (EU) br. 1379/2013 od 11. prosinca 2013. o zajedničkom uređenju tržišta proizvodima ribarstva i akvakulture, izmjeni uredbi Vijeća (EZ) br. 1184/2006 i (EZ) br. 1224/2009 i stavljanju izvan snage Uredbe Vijeća (EZ) br. 104/2000 (SL L 354, 28. 12. 2013.) (u daljnjem tekstu: Uredba Vijeća (EU) br. 1379/2013), a prima državnu potporu u smislu ovog Pravilnika, bez obzira na njezin oblik i namjenu
d) pojedinačna državna potpora – državna potpora koja nije dodijeljena na temelju programa državne potpore
e) potpora o skupnom izuzeću – potpora koja se dodjeljuje malim i srednjim poduzećima koja se bave proizvodnjom, preradom i stavljanjem na tržište proizvoda ribarstva i akvakulture koji ulaze u područje primjene Priloga I. Uredbe Vijeća (EU) br. 1379/2013, kako je uređeno Uredbom Komisije (EU) br. 1388/2014
f) potpora male vrijednosti – potpora dodijeljena poduzetnicima u sektoru ribarstva i akvakulture kako je uređeno Uredbom Komisije (EU) br. 717/2014
g) pravila o državnim potporama u ribarstvu i akvakulturi – pravila i smjernice o državnim potporama uređena Smjernicama za provjeru državnih potpora u sektoru ribarstva i akvakulture (SL C 84, 3. 4. 2008.) (u daljnjem tekstu: Smjernice) kao i pravila iz propisa Republike Hrvatske kojima je osigurana provedba pravne stečevine Europske unije u dijelu državnih potpora
h) prijava državne potpore Europskoj komisiji – prijava prijedloga programa državne potpore ili pojedinačne državne potpore Europskoj komisiji radi odobrenja njezine dodjele u skladu s Uredbom Vijeća (EZ) br. 659/1999 od 22. ožujka 1999. o utvrđivanju detaljnih pravila primjene članka 93. Ugovora o EZ-u (SL L 83, 27. 3. 1999.) i Uredbom Komisije (EU)