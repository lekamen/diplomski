 Podmjere 19.3. Priprema i provedba aktivnosti suradnje LAG-a javna potpora se dodjeljuje putem tipa operacije 19.3.1. Priprema aktivnosti suradnje LAG-a (u daljnjem tekstu: tip operacije 19.3.1.) i tipa operacije 19.3.2. Provedba aktivnosti suradnje LAG-a (u daljnjem tekstu: tip operacije 19.3.2.).
(2) Javna potpora se dodjeljuje u obliku bespovratnih financijskih sredstava za provođenje prihvatljivih aktivnosti unutar tipa operacije 19.3.1. i 19.3.2.
(3) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 90 % udjela, Republika Hrvatska s 10 % udjela, a intenzitet javne potpore iznosi do 100 % od ukupnih prihvatljivih troškova.
(4) Visina javne potpore po korisniku tijekom provedbe Programa iznosi 5 % od dodijeljenog iznosa javne potpore u Podmjeri 19.2., a najviše 100.000 eura u protuvrijednosti u kunama prema tečaju Europske komisije.
(5) Do 20 % ukupne javne potpore unutar Podmjere 19.3. odabrani LAG može iskoristiti za tip operacije 19.3.1.
Tip operacije 19.3.1.
Prihvatljivi korisnici
Članak 40.
Korisnici su odabrani LAG-ovi.
Prihvatljive aktivnosti
Članak 41.
Prihvatljive aktivnosti unutar tipa operacije 19.3.1. odnose se isključivo na troškove pripreme međuteritorijanih i/ili transnacionalnih projekata suradnje.
Uvjeti prihvatljivosti
Članak 42.
(1) Da bi aktivnosti u okviru operacije 19.3.1. bile prihvatljive, moraju biti ispunjeni sljedeći uvjeti:
1. cilj, tip ili tematsko područje planiranog projekta suradnje mora biti opisano ili navedeno u LRS
2. upravno (izvršno) tijelo LAG– a mora donijeti Odluku o pokretanju pripremnih aktivnosti za provedbu planiranog projekta suradnje u kojoj mora biti sadržan iznos koji je planiran za provedbu aktivnosti iz članka 41. ovoga Pravilnika
3. troškovi moraju nastati u razdoblju ne duže od 18 mjeseci od dana stupanja na snagu Odluke iz točke 2. ovoga stavka
4. pripremne aktivnosti provode se na području partnera koji planiraju sudjelovati u projektu
5. u planirani projekt suradnje moraju biti uključena najmanje dva partnera
6. u projektima suradnje koji se planiraju provoditi s partnerima izvan granica EU, prihvatljive su samo aktivnosti koje se odnose na ruralno područje
7. planirani projekt suradnje mora ostvariti najmanje 40 bodova za kriterije odabira Zahtjeva za potporu iz Priloga I. ovoga Pravilnika.
(2) Isti troškovi ne smiju biti sufinancirani drugim javnim sredstvima.
Prihvatljivi i neprihvatljivi troškovi
Članak 43.
(1) Prihvatljivi troškovi u okviru tipa operacije 19.3.1. odnose se na troškove koji su izravno povezani s aktivnostima pripreme međuteritorijanih i/ili transnacionalnih projekata suradnje.
(2) Prihvatljivi troškovi za sufinanciranje unutar tipa operacije 19.3.1. su navedeni u Listi prihvatljivih troškova za tip operacije 19.3.1. koja će biti sastavni dio Natječaja za provedbu Podmjere 19.3., tip operacije 19.3.1.
(3) Neprihvatljivi troškovi za sufinanciranje unutar tipa operacije 19.3.1. su:
1. porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi, naknade, pristojbe i doprinosi osim prihvatljivih naknada i pristojbi kod putovanja i smještaja, javnog bilježnika, biljega i poštarina
3. kamate i tečajne razlike
4. rabljeni strojevi i oprema
5. vozila
6. troškovi vezani uz ugovor o leasingu, kao što su marža davatelja leasinga, troškovi refinanciranja kamata i amortizacija
7. troškovi jamstva i slične naknade
8. novčane kazne, financijske kazne te troškovi parničnog i upravnog postupka
9. troškovi nastali prije dana donošenja Odluke o pokretanju pripremnih aktivnosti za provedbu planiranog projekta suradnje
10. troškovi nastali nakon 18 mjeseci od dana donošenja Odluke o pokretanju pripremnih aktivnosti za provedbu planiranog projekta suradnje
11. troškovi pripreme i podnošenja Zahtjeva za isplatu
12. stipendije i nagrade
13. troškovi pretplate na