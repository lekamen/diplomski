67 20.07.2016 Izmjene Upute za izradu zaštićenog programa za obavljanje mjenjačkih poslova ovlaštenih mjenjača
HRVATSKA NARODNA BANKA
1630
Na temelju članka 43. stavka 3. Zakona o Hrvatskoj narodnoj banci (»Narodne novine«, br. 75/2008. i 54/2013.) i članka 14. stavka 1. Odluke o uvjetima i načinu na koji ovlašteni mjenjači obavljaju mjenjačke poslove (»Narodne novine«, br. 22/2016.) guverner Hrvatske narodne banke 11. srpnja 2016. donio je
IZMJENE UPUTE
ZA IZRADU ZAŠTIĆENOG PROGRAMA ZA OBAVLJANJE MJENJAČKIH POSLOVA OVLAŠTENIH MJENJAČA
I.
U Uputi za izradu zaštićenog programa za obavljanje mjenjačkih poslova ovlaštenih mjenjača (»Narodne novine«, br. 27/2016.) Prilog br. 3 – »Izvješće o kupnji odnosno prodaji strane gotovine i otkupu čekova koji glase na stranu valutu« i Prilog br. 5 – »Specifikacija strane gotovine i čekova koji glase na stranu valutu« mijenjaju se i glase kao u prilogu ovih Izmjena.
II.
Ove Izmjene Upute za izradu zaštićenog programa za obavljanje mjenjačkih poslova ovlaštenih mjenjača objavit će se u »Narodnim novinama«, a stupaju na snagu osmog dana od dana objave.
O. br.: 216-020/07-16/BV
Zagreb, 11. srpnja 2016.
Guverner Hrvatske narodne banke prof. dr. sc. Boris Vujčić, v. r.





