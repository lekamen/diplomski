 Programa zadane od strane osoba koje provode izobrazbu
c) izvršiti sve obveze propisane ovim Pravilnikom.
(2) Sa svim obvezama koje proizlaze iz stavka 1. ovoga članka, polaznik se mora upoznati prije upućivanja na pohađanje izobrazbe.
III. NOSITELJ PROVEDBE IZOBRAZBE
Članak 4.
(1) Nositelj provedbe izobrazbe je Ministarstvo financija, Središnja harmonizacijska jedinica.
(2) Provedbu izobrazbe čine tri faze: izrada sadržaja izobrazbe, neposredna provedba izobrazbe ili nekog njegovog dijela te praćenje i ocjena kvalitete sadržaja i provedbe izobrazbe.
(3) Nositelj provedbe izobrazbe odgovoran je za provedbu Programa iz ovoga Pravilnika.
Članak 5.
(1) U cilju osiguranja razvoja i kvalitete izobrazbe unutarnjih revizora u javnom sektoru, osniva se Programsko vijeće za izobrazbu unutarnjih revizora u javnom sektoru (u daljnjem tekstu: Programsko vijeće).
(2) Programsko vijeće je savjetodavno tijelo Središnje harmonizacijske jedinice i nema upravljačke ovlasti.
(3) Rukovoditelj Središnje harmonizacijske jedinice je predsjednik Programskog vijeća.
(4) Članove Programskog vijeća, na prijedlog rukovoditelja Središnje harmonizacijske jedinice, imenuje ministar financija iz kruga osoba s iskustvom u području financijskog upravljanja, kontrola, unutarnje revizije ili revizije.
(5) Članove Programskog vijeća imenuje se na razdoblje od četiri godine.
(6) Način rada i odlučivanja te druga pitanja od važnosti za rad Programskog vijeća utvrđuju se poslovnikom o radu Programskog vijeća.
(7) Programsko vijeće saziva se prema potrebi, a najmanje dva puta godišnje.
IV. UVJETI, OBVEZE I ODGOVORNOSTI ZA PROVEDBU IZOBRAZBE
Izrada sadržaja izobrazbe
Članak 6.
(1) Središnja harmonizacijska jedinica odgovorna je za izradu sadržaja izobrazbe.
(2) Programsko vijeće ima savjetodavnu ulogu u razvoju i osiguranju kvalitete sadržaja izobrazbe.
Neposredna provedba izobrazbe
Članak 7.
Izobrazba se sastoji od teoretskog i praktičnog dijela, sadržaj kojih je utvrđen Programom.
Provedba teoretskog dijela izobrazbe
Članak 8.
(1) Osobe koje se angažiraju za provedbu teoretskog dijela izobrazbe su treneri o odabiru kojih odlučuje, i za čiji izbor odgovara rukovoditelj Središnje harmonizacijske jedinice.
(2) Za svaki od modula koji se izvode u sklopu teoretskog dijela izobrazbe jedan od trenera imenuje se voditeljem modula.
Članak 9.
(1) Trener može biti državni službenik ili druga osoba koja je stekla odgovarajuću opću ili posebnu izobrazbu potrebnu za organizaciju i provedbu pojedine vrste ili konkretnog programa izobrazbe, a o tome posjeduje važeću dozvolu za provođenje izobrazbe državnih službenika koju izdaje središnje tijelo državne uprave nadležno za službeničke odnose.
(2) Za provedbu teoretskog dijela izobrazbe mogu se angažirati i druge osobe zaposlene na poslovima unutarnje revizije ili revizije, financija ili drugog srodnog područja koje imaju odgovarajuća znanja, vještine ili sposobnosti potrebne da polaznicima omoguće usvajanje znanja potrebnih za ostvarivanje cilja izobrazbe.
(3) Kod odabira osoba za provedbu teoretskog dijela izobrazbe razmatraju se sljedeći kriteriji:
a) najmanje pet godina radnog iskustva u području u kojemu će provoditi izobrazbu
b) objavljeni članci u mjerodavnim stručnim publikacijama, održane prezentacije ili izlaganja u tuzemstvu i inozemstvu
c) stručno ovlaštenje za obavljanje poslova unutarnje revizije u javnom sektoru (obvezan kriterij za provedbu modula II, III i V).
Članak 10.
Osobe koje se angažiraju za provedbu teoretskog dijela izobrazbe imaju sljedeće obveze i odgovornosti:
a) držati se cilja i sadržaja izobrazbe
b) pripremiti materijale za izobrazbu
c) pridržavati se uputa nositelja provedbe izobrazbe
d) stručno provesti izobrazbu
e) sastaviti izvještaj o provedenoj izobrazbi.
Članak 11.
Osobe koje se angažiraju za provedbu teoretskog dijela izobrazbe imaju pravo na naknadu za rad na izobrazbi sukladno odredbama o visini naknada utvrđenih odlukom Vlade Republike Hrvatske.
Provedba praktičnog dijela izobrazbe
Članak