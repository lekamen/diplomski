44 11.05.2016 Presuda Upravnog suda u Splitu broj: 3UsI-2475/13-11 od 29. ožujka 2016.
UPRAVNI SUD U SPLITU
1157
PRESUDA
Upravni sud u Splitu, po sucu Leandri Mojtić te Ljiljani Lijić zapisničarki, u upravnom sporu tužitelja Nedjeljka Venuttija iz Obrovca, Put Gračaca 11, protiv tuženika Hrvatske agencije za poštu i elektroničke komunikacije koju zastupa generalna opunomoćenica Marina Ljubić Karanović, uz sudjelovanje zainteresirane osobe Tele 2 d.o.o., Zagreb, Ulica grada Vukovara 269 D, u postupku rješavanja spora između pretplatnika i operatora javnih komunikacijskih usluga Tele 2 d.o.o., Zagreb, nakon održane usmene i javne rasprave zaključene 18. ožujka 2016., a objavljene 29. ožujka 2016.
presudio je
Odbija se tužbeni zahtjev kojim tužitelj traži poništenje Odluke Hrvatske agencije za poštu i elektroničke komunikacije klasa: UP/I-344-08/12-01/473, urbroj: 376-05/MLJK-13-4(DB) od 6. svibnja 2013., kao neosnovan.
Obrazloženje
Protiv osporavane odluke tužitelj je pravodobno podnio tužbu Visokom upravnom sudu RH u Zagrebu, a koji sud se svojim rješenjem poslovni broj UsII-42/2013 od 17. listopada 2013. oglasio stvarno nenadležnim te predmet ustupio Upravnom sudu u Splitu kao stvarno i mjesno nadležnom sudu, sve u skladu s odredbom članka 18. st. 2. i članka 51. Zakona o izmjenama i dopunama Zakona o elektroničkim komunikacijama (»Narodne novine«, broj 90/11) u svezi s odredbom čl. 28. st. 2. Zakona o upravnim sporovima (»Narodne novine«, broj 20/10, 134/12 i 152/14, dalje ZUS-a).
Predmetni spis po tužbi tužitelja je kod ovog suda zaprimljen 11. studenog 2013. te je zaveden pod poslovnim brojem 3UsI-2475/13.
Osporavanom odlukom tuženika, klasa: UP/I-344-08/12-01/ 473, urbroj: 376-05/MLJK-13-4(DB) od 6. svibnja 2013., u točki 1. izreke, odbijen je prigovor korisnika Nedjeljka Venuttija iz Obrovca, Put Gračaca 0, na račun ispostavljen za mjesec prosinac 2011. za pretplatnički broj: 098/9465 873, izdan od trgovačkog društva Tele 2 d.o.o., Zagreb, kao neosnovan.
Točkom 2. izreke, usvojen je prigovor korisnika, ovdje tužitelja, na račun ispostavljen za mjesec siječanj 2012. za pretplatnički broj: 098/9465 873 izdan od trgovačkog društva Tele 2d.o.o., Zagreb.
Točkom 3. izreke, naloženo je trgovačkom društvu Tele2 d.o.o., Zagreb da u roku od 15 dana od dana primitka ove odluke, korisniku Venutti Nedjeljku umanji račun za obavljene javne komunikacijske usluge ispostavljene u računu za mjesec siječanj 2012.god., na način da se isti prilagodi prosječnom iznosu računa za internet uslugu u odnosu na prethodna tri mjeseca, a ako je račun već plaćen u cijelosti, da korisniku vrati više zaračunati iznos.
Protiv osporavane odluke tužitelj je pravodobno podnio tužbu kojom osporava zakonitost i pravilnost Odluke tuženika donesene povodom prigovora na ispostavljeni račun za mjesec prosinac 2011., u bitnom navodeći da je ukupan sporni iznos prometa Interneta nastalog u roamingu, a koji promet tužitelj negira, napravljen u periodu od 25. 12. 2011. do 1. 1. 2012. godine; da je kroz cijeli taj period mobitel bio ili blokiran iz razloga što se praznio i gasio za nepunih 12 sati, nakon što se punio preko noći; da je iz detaljnog ispisa vidljivo da je Internet korišten u vremenu kad je mobitel bio isključen (ispražnjen) i ugašen, a koju činjenicu da tužitelj može potkrijepiti izjavama. Tužitelj nadalje navodi da je iz prethodnih računa, kao i iz računa koji su izdani nakon spornih računa, pa sve do dana podnošenja tužbe vidljivo da nikad nije koristio predmetnu uslugu u tuzemstvu, a kamoli u inozemstvu; da operator nije reagirao na vrijeme i obavijestio tužitelja o prekomjernoj potrošnji; da operator tužitelja ničim nije osigurao, niti upozorio ni zaštitio od mogućih zlouporaba. Tužitelj je ujedno naveo da je obiteljski čovjek, da ima dvoje djece, da jedno boluje od diabetesa te ni u kom slučaju ne bi svjesno sebi radio »nepotrebni financijski trošak«, da ne bježi od obveze plaćanja onog za što smatra da je uistinu i potrošio te da je do dana