34 25.03.2015 Rješenje Ministarstva zdravlja, klasa: UP/I-510-01/14-01/08, urbroj: 534-04-1-2/7-15-17 od 12. ožujka 2015. godine
MINISTARSTVO ZDRAVLJA
714
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te temeljem odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Zavodu za endokrinologiju Klinike za unutarnje bolesti Kliničkog bolničkog centra Zagreb, verificira se i dodjeljuje naziv »Referentni centar Ministarstva zdravlja za bolesti nadbubrežne žlijezde« na vrijeme od pet godina.
2. Zavod za endokrinologiju Klinike za unutarnje bolesti Kliničkog bolničkog centra Zagreb, dužan je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za bolesti nadbubrežne žlijezde«.
3. »Referentni centar Ministarstva zdravlja za bolesti nadbubrežne žlijezde« Zavoda za endokrinologiju Klinike za unutarnje bolesti Kliničkog bolničkog centra Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/08 Urbroj: 534-04-1-2/7-15-17 Zagreb, 12. ožujka 2015.
Ministar prim. Siniša Varga, dr. med. dent., v. r.
