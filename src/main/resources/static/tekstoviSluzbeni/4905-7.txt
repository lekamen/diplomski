 program za stjecanje pojedinog zvanja utvrđen je Prilogom 1. ovoga Pravilnika.
Članak 41.
Ocjena uspjeha pristupnika iz svakog predmeta na ispitu je »zadovoljio« ili »nije zadovoljio«, a ocjena sveukupnog ispita je »položio« ili »nije položio«.
Članak 42.
(1) Za pristupnika koji odustane od započetog polaganja ispita ili popravnog dijela ispita, smatra se da ispit nije položio.
(2) Pristupnik koji ne pokaže dostatan uspjeh iz pisanog dijela ispita ne može pristupiti polaganju usmenog dijela ispita iz toga predmeta.
(3) Pristupnik može polagati popravni ispit iz jednog predmeta za ispite koji imaju četiri predmeta ili manje, za ispite koji imaju više od četiri predmeta dozvoljava se polaganje popravnog ispita iz dva predmeta.
(4) Osoba koja ne pristupi polaganju ispita, a svoj izostanak ne opravda valjanim razlogom, u pisanom obliku, najkasnije do početka ispita, smatra se da ispit nije položila.
(5) Osobi koja je izostanak opravdala valjanim razlogom, lučka kapetanija će odrediti novi rok za polaganje ispita.
Članak 43.
(1) O tijeku polaganja ispita vodi se zapisnik u koji se unose svi podaci od važnosti za postupak i ishod na ispitu, te imena članova ispitnog povjerenstva, nazivi predmeta, uspjeh iz svakog predmeta, te konačna ocjena.
(2) Zapisnik vodi tajnik, a potpisuju ga predsjednik i tajnik ispitnog povjerenstva.
Članak 44.
(1) Po okončanju ispita, ispitno povjerenstvo utvrđuje ocjenu iz svakog predmeta, konačnu ocjenu i izdaje Uvjerenje o položenom ispitu.
(2) Uvjerenje o položenom ispitu potpisuje predsjednik i tajnik ispitnog povjerenstva.
(3) Evidenciju o izdanim Uvjerenjima o položenom stručnom ispitu vodi lučka kapetanija pri kojoj je ispit održan.
Članak 45.
(1) Neposredno po priopćenju ishoda ispita, a najkasnije tijekom narednog radnog dana po održanom ispitu, pristupnik ima pravo uložiti pisani i obrazloženi prigovor na odluku ispitnog povjerenstva.
(2) O prigovoru pristupnika predsjednik ispitnog povjerenstva odmah izvješćuje Ministarstvo, koje može potvrditi odluku ispitnog povjerenstva ili odrediti da se dio ispita u roku od tri dana ponovi.
Članak 46.
Popravni ispit za sva stručna zvanja može se polagati najranije 30 dana nakon polaganja ispita, a najkasnije u roku od tri mjeseca.
Članak 47.
(1) Poslove organizacije ispita obavlja lučka kapetanija pri kojoj je organiziran ispitni rok.
(2) Troškove ispita snose kandidati, a visinu naknade za članove ispitnog povjerenstva propisuje ministar.
UPISNICI UVJERENJA O POLOŽENOM STRUČNOM ISPITU, I SVJEDODŽBI O STRUČNOJ I DOPUNSKOJ OSPOSOBLJENOSTI
Članak 48.
O izdanim Uvjerenjima o položenom stručnom ispitu i Svjedodžbama o stručnoj i dopunskoj osposobljenosti pri lučkim kapetanijama vode se upisnici u elektroničkom obliku.
Članak 49.
Upisnici sadrže najmanje:
1) osobne podatke člana posade (ime i prezime, datum i mjesto rođenja, državljanstvo),
2) podatke o izdanoj ispravi (broj, serijski broj, zvanje, dopunsku osposobljenost, datum i mjesto izdavanja, rok važenja),
3) ostale podatke (broj, datum i mjesto izdavanja zadnjeg zdravstvenog uvjerenja, naziv izdavatelja i dr.).
DIO III. MINIMALNI BROJ ČLANOVA POSADE ZA SIGURNU PLOVIDBU
Članak 50.
(1) Član posade plovila može biti samo osoba koja ima odgovarajuće zvanje i koja za obavljanje poslova u okviru zvanja na plovilu ima odgovarajuću svjedodžbu o stručnoj osposobljenosti, te obavlja poslove u svezi plovila i plovidbe i obavezno je upisana u popis posade.
(2) Član posade u svojstvu ‘mornar pripravnik’ i ‘vježbenik’ upisuju se u popis posade.
(3) Popis posade, mora sadržavati:
1. ime ili oznaku plovila, ENI broj, vrstu plovila, luku upisa, istisninu i nosivost plovila, te snagu pogonskog stroja,
2. najmanji broj članova posade i sastav posade koji su radi osiguranja sigurnosti plovidbe u skladu s propisima za određeno plovilo,
3. redni broj, imena članova posade i članova njihovih obitelji ukrcanih na brod, datum i mjesto rođenja, državljanstvo, prebivalište, zvanje članova posade u unutarnjoj plovidbi, svojstvo u