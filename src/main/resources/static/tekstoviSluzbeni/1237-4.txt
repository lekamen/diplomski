 pribavlja suglasnost za sklapanje ugovora o zakupu s raznim subjektima, daje očitovanja i dostavlja dokumentaciju općinskim državnim odvjetništvima u imovinskopravnim sporovima iz svoga djelokruga, te daje očitovanja o razlozima i potrebi ulaganja pravnih lijekova, daje odgovore, tumačenja i prijedloge na zahtjeve lučkih i riječnih kapetanija, vodi podatke bitne za reguliranje statusa stanova za službene potrebe i ugovorno reguliranje statusa korisnika stanova, te Državnom uredu za upravljanje državnom imovinom daje prijedloge i očitovanja u vezi reguliranja statusa stanova za službene potrebe i korisnika, obavlja poslove uredskog čišćenja i čajne kuhinje.
2.1.2.2. Odjel upravljanja voznim parkom
Članak 14.
Odjel upravljanja voznim parkom obavlja poslove koji se odnose na korištenje prijevoznih sredstava za potrebe Ministarstva, poslove u vezi održavanja službenih automobila i opreme, sukladno uvjetima njihove uporabe, namjene i tehničkim uputstvima proizvođača, vodi propisane očevidnike, prati stanje, analizira i predlaže poduzimanje mjera da službeni automobili po količini i kvaliteti mogu udovoljiti zahtjevima Ministarstva, donosi plan korištenja automobila i koordinira izvršenje toga plana, sudjeluje prilikom uviđaja prometnih nezgoda i priprema odštetne zahtjeve, te druge poslove koji proizlaze iz upravljanja, korištenja i održavanja službenih automobila Ministarstva.
2.2. Sektor za javnu nabavu, informatiku, komunikacije i informacijsku sigurnost
Članak 15.
Sektor za javnu nabavu, informatiku, komunikacije i informacijsku sigurnost razvija i predlaže smjernice u vezi s provedbom zakona i drugih propisa iz područja javne nabave za cijelo Ministarstvo, obavlja poslove koordinacije planiranja i svih poslova koji prethode zaključenju ugovora o nabavi i okvirnih sporazuma, izvršava sve administrativne i stručne poslove u vezi nabave roba, radova i usluga, koordinira rad između drugih ustrojstvenih jedinica Ministarstva i imenovanih ovlaštenih predstavnika naručitelja, sudjeluje te nadzire provedbu nabave proračunskih korisnika Ministarstva, surađuje sa središnjim tijelom za javnu nabavu i s drugim državnim tijelima te proračunskim korisnicima Ministarstva, predlaže izobrazbu državnih službenika iz nadležnosti Sektora, predlaže provedbene i druge akte u svezi unaprjeđenja poslovanja javne nabave, implementira napredne tehnologije u provedbi postupaka javne nabave. Sektor obavlja stručne i tehničke poslove vezane za planiranje, organiziranje, usklađivanje i provedbu sustavne informatizacije u Ministarstvu, izrađuje analize potreba Ministarstva u području primjene informacijske i komunikacijske tehnologije i predlaže mjere za unaprjeđenje informatizacije u Ministarstvu, brine se za nabavu, raspodjelu i održavanje računalne i programske opreme, te za razvoj i održavanje lokalne računalne i komunikacijske mreže i pristupne veze na internet, brine se za razvoj i održavanje javnih i internih informacijskih usluga kao što su www informacijske usluge, sudjeluje u razvoju i održavanju središnjih baza podataka u Ministarstvu, obavlja poslove posredovanja na telefonskoj centrali, sudjeluje u definiranju, razradi i održavanju korisničkih programskih aplikacija za pojedine ustrojstvene jedinice Ministarstva, brine se za sigurnost informacijskog sustava u suradnji sa savjetnikom za informacijsku sigurnost, vodi evidenciju o raspodjeli informatičke i komunikacijske opreme, osigurava savjetodavnu podršku korisnicima informacijskog sustava, organizira i sudjeluje u provedbi izobrazbe korisnika informacijskog sustava, sudjeluje u planiranju i provedbi projekta izgradnje računalno-komunikacijske mreže tijela državne uprave HITRONet, koordinira interne aktivnosti prema središnjim tijelima državne uprave zaduženim za informatizaciju, elektroničko poslovanje i tehnička pitanja u vezi s informacijskom sigurnošću. Surađuje s drugim tijelima državne uprave i samostalnim agencijama s kojima dijeli zajedničku informacijsko-komunikacijsku infrastrukturu