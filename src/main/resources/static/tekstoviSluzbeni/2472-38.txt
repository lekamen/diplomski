 odobrenja iz stavka 1. ovoga članka dužan je voditi i čuvati evidencije iz stavka 3. ovoga članka u skladištu duhanske sirovine, i to na način da u svakom trenutku može iskazati stanje, odnosno kretanje duhanske sirovine. Nadležni carinski ured može u bilo kojem trenutku zatražiti od korisnika odobrenja uvid u evidenciju, odnosno obvezati korisnika odobrenja na dostavu iste.
Članak 107.
(1) Obveza upisa u registar trošarinskih obveznika i ishođenja posebnog odobrenja za poslovanje s duhanskom sirovinom ne odnosi se na osobe koje obavljaju isključivo djelatnost prijevoza duhanske sirovine, kao niti na osobe koje sukladno duhanskim propisima imaju status proizvođača duhana ili obrađivača duhana ili proizvođača duhanskih prerađevina koji ima trošarinsko odobrenje.
(2) Obveze iz članka 104. i članka 106. ovoga Pravilnika se ne odnose na duhansku sirovinu koja se nalazi u carinskom postupku s odgodom ili postupanju.
XVIII. ENERGENTI I ELEKTRIČNA ENERGIJA
Označavanje plinskih ulja za namjenu grijanja
Članak 108.
(1) Plinska ulja obuhvaćena tarifnim oznakama 2710 19 41, 2710 19 45 i 2710 19 49 koja se koriste kao gorivo za namjenu grijanja moraju biti obojena crvenom bojom (C.I. Solvent Red 19) u količini koja je vidljiva golim okom i moraju sadržavati indikator C.I. Solvent Yellow 124 (N-etil-N-2–(1-izobutoksietoksi) etil-4-(fenilazo) anilin) u količini ne manjoj od 6,0 mg/l a ne većoj od 9,0 mg/l. Crvena boja (C.I. Solvent Red 19) daje vizualnu razliku između plinskog ulja za pogon i plinskog ulja za grijanje.
(2) Količina i prisutnost indikatora iz stavka 1. ovoga članaka određuje se prema Zajedničkoj referentnoj metodi za određivanje Euromarkera (Solvent Yellow 124) u plinskim uljima.
(3) Označavanje plinskih ulja za namjenu grijanja može se vršiti samo u trošarinskom skladištu ovlaštenog držatelja trošarinskog skladišta kojem je u trošarinskom odobrenju za ovlaštenog držatelja trošarinskog skladišta i za trošarinsko skladište odobreno i označavanje plinskih ulja.
(4) Doziranje sredstva za označavanje iz stavka 1. ovoga članka utvrđuje se instrumentom za ispitivanje količine indikatora za označavanje koji mora biti tehnički pregledan i ovjeren od strane tijela nadležnog za mjeriteljstvo te odobren odobrenjem za ovlaštenog držatelja trošarinskog skladišta i trošarinsko skladište i po potrebi plombiran od strane carinskog ureda nadležnog prema lokaciji trošarinskog skladišta.
Stavljanje u promet označenih plinskih ulja za namjenu grijanja
Članak 109.
(1) Označena plinska ulja za namjenu grijanja smiju se prodavati samo iz posebno utvrđenih skladišta koja se moraju prijaviti nadležnom carinskom uredu.
(2) Trošarinski obveznici i druge pravne i fizičke osobe koje prodaju označena plinska ulja za namjenu grijanja obvezni su carinskom uredu nadležnom prema svom sjedištu, odnosno prebivalištu podnijeti prijavu za posebno utvrđeno skladište za prodaju označenih plinskih ulja za namjenu grijanja najkasnije 8 dana prije početka obavljanja prodaje.
(3) Osobe iz stavka 2. ovoga članka koje prodaju označena plinska ulja za namjenu grijanja dužne su uz pisanu prijavu dostaviti i podatak o lokaciji i kapacitetima spremnika posebno utvrđenog skladišta, adresu posebno utvrđenog skladišta te podatke o zadovoljavanju minimalnih tehničkih ili drugih uvjeta ukoliko su propisani posebnim propisima i ovim Pravilnikom.
(4) Ovlašteni carinski službenici nadležnog carinskog ureda, po primitku prijave iz stavka 2. ovoga članka, obavljaju očevid o činjeničnom stanju te sa sigurnošću utvrđuju jesu li ispunjeni uvjeti za stavljanje označenih plinskih ulja za namjenu grijanja u promet, o čemu sastavljaju zapisnik o ispunjenju uvjeta sukladno ovom članku. Zapisnik o ispunjenju uvjeta smatrat će se ovlaštenjem za rad posebnog skladišta za prodaju označenih plinskih ulja za namjenu grijanja.
(5) Iznimno od odredbe stavka 1. ovoga članka dozvoljena je prodaja (distribucija) označenih plinskih ulja za namjenu grijanja krajnjim korisnicima putem autocisterni, uz