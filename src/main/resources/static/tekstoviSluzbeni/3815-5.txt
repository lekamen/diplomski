detekcije mina.
Osim postupka i metode navedene u stavku 2. ovog članka ovlaštena pravna osoba i/ili obrtnik mogu primijeniti pse za detekciju mina i/ili slojevito pretraživanje područja ručno i/ili strojevima sa zaštićenom kabinom za koju je izdana ocjena o sukladnosti.
Područja i/ili građevine iz stavka 1. ovog članka voditelj radilišta dužan je unijeti u dnevnik radilišta i izraditi potrebne skice takve površine.
Na obilježenim područjima iz stavka 1. ovog članka kontrola kvalitete u tijeku obavljanja poslova razminiranja obaviti će se na najmanje 5 % tog područja i/ili građevine na način da će u kontroli kvalitete ostanak neiskopanih predmeta detekcije izuzev MES-a, NUS-a i njihovih dijelova neće biti razlogom za ponavljanje poslova razminiranja.
Članak 27.
Pronađeni MES, NUS i njihovi dijelovi koji se neće onesposobljavati isti dan i koji ostaje na mjestu pronalaska vidno će se obilježiti sa sve četiri strane kolčićima najmanje visine 50 cm iznad tla koji se povezuju trakom crvene boje a na polovini svake strane ograđenog prostora potrebno je dodatno obilježiti istostraničnom trokutastom oznakom dužine stranica 15 cm, crvene boje s bijelim natpisom MINE najmanje 30 cm od razine tla.
Kolčići iz stavka 1. ovog članka moraju se postaviti najmanje 50 cm od MES-a, NUS-a i njihovih dijelova sa sve četiri strane od pronađenog sredstva.
Mjesto na kojem su pronađeni MES, NUS i njihovi dijelovi nakon uklanjanja odnosno uništavanja, potrebno je obilježiti kolčićem s plavo obojenim vrhom, ili plavom zastavicom bez natpisa. Vrh kolčića mora biti obojen plavom bojom u dužini od 10 cm na visini od najmanje 30 cm od razine tla.
Članak 28.
Tijekom obavljanja poslova razminiranja, te nakon njihova završetka ovlaštena pravna osoba ili obrtnik dužni su obilježiti granice radilišta.
Obilježavanje iz stavka 1. ovog članka provodi se na visini od najmanje 1 m iznad razine tla kolcima čiji vrh je obojen crvenom bojom u dužini od 10 cm, na svakoj lomnoj točki granice radilišta, ali ne na većoj udaljenosti od 25 m.
Članak 29.
Voditelj radilišta dužan je ovisno o mogućnostima primjene propisanih metoda i procjene minske situacije (koja je navedena u idejnom planu odnosno izvedbenom planu razminiranja ili je procjena rezultat aktivnosti koje se provode od početka poslova razminiranja) odrediti dinamiku obavljanja poslova na radilištu s time da maksimalni mogući dnevni učinci mogu biti sljedeći:
– najviše 400 m2 po pirotehničaru ukoliko se poslovi razminiranja obavljaju samo ručnom detekcijom mina;
– najviše 600 m2 po pirotehničaru ukoliko se poslovi ručne detekcije mina obavljaju nakon stroja za pripremu površine;
– najviše 800 m2 po pirotehničaru u poljima koja su prethodno pregledana psima za detekciju mina;
– najviše 1200 m2 po timu vodič-pas u poljima koja se pregledavaju psima za detekciju mina.
Voditelj radilišta i voditelj pirotehničke skupine dužni su pirotehničare i materijalno tehnička sredstva na radilištu rasporediti tako da se poslovi razminiranja obavljaju na siguran način ovisno o mogućnostima i procjeni iz stavka 1. ovog članka, te ne smiju prekoračiti maksimalne moguće učinke te su dužni u dokumentaciju upisivati stvarno ostvarene učinke po pojedinim metodama rada.
Voditelj radilišta na temelju djelovodnika voditelja pirotehničke skupine izrađuje dnevnik radilišta i u radni zemljovid u mjerilu 1:5 000 unosi dnevnu realizaciju razminirane površine (u m2) na radilištu.
Članak 30.
Prije početka obavljanja poslova voditelj radilišta dužan je utvrditi dozvoljavaju li vremenski uvjeti obavljanje poslova razminiranja, funkcionalnost radio veze i prisutnost medicinskog tima na radilištu, te provjeriti ispravnost alata na stroju za pripremu površine.
Prilikom obavljanja poslova razminiranja na radilištu voditelj radilišta dužan je svakodnevno:
– voditi dnevnik radilišta i ovjeravati ga svojim potpisom;
– provoditi mjere sigurnosti i zaštite pirotehničara i pomoćnih djelatnika ovisno o procjeni minske situacije i mogućnosti primjene