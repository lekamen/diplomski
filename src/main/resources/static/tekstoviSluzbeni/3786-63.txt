 podatke o sukobu interesa i načinu njegova rješavanja, osobito u odnosu na mogući sukob interesa s osnivačem i/ili povezanim osobama društva za upravljanje i UCITS fonda, odnosno imateljima kvalificiranih udjela u društvu za upravljanje, sukob interesa između UCITS fondova međusobno te drugih djelatnosti i poslova iz članka 13. ovoga Zakona, ako ih obavlja i
i) opis postupka rješavanja sporova između društva za upravljanje i ulagatelja.
Objava pravila UCITS fonda
Članak 199.
(1) Društvo za upravljanje je dužno nakon dobivanja odobrenja Agencije za osnivanje i upravljanje UCITS fondom istodobno s objavom prospekta objaviti i pravila UCITS fonda na vidljivom mjestu na svojoj mrežnoj stranici.
(2) Sljedeći radni dan nakon dobivanja odobrenja Agencije za promjenu obveznog sadržaja pravila UCITS fonda, društvo za upravljanje je dužno na svojoj mrežnoj stranici objaviti informaciju o promjeni pravila te izmijenjena odnosno dopunjena pravila UCITS fonda.
GLAVA IV. KLJUČNI PODACI ZA ULAGATELJE UCITS FONDA
OPĆE ODREDBE
Članak 200.
(1) Ključni podaci za ulagatelje moraju sadržavati jasan, nedvosmislen i prosječnome ulagatelju razumljiv opis bitnih karakteristika UCITS fonda.
(2) Sadržaj ključnih podataka za ulagatelje ne smije dovoditi u zabludu.
(3) Ključni podaci za ulagatelje moraju prosječnom ulagatelju omogućiti razumijevanje vrste i značaja rizika, uz ocjenu posljedica stjecanja udjela u UCITS fondu.
(4) Sadržaj ključnih podataka za ulagatelje mora biti u skladu sa sadržajem prospekta i pravilima UCITS fonda.
(5) Ključni podaci za ulagatelje moraju predstavljati sveobuhvatnu sadržajnu cjelinu te moraju biti razumljivi ulagatelju bez pozivanja ili upućivanja na druge dokumente.
(6) Društvo za upravljanje odgovara za štetu nastalu zbog toga što ključni podaci za ulagatelje dovode u zabludu, netočni su ili nedosljedni kada ih se čita zajedno s odgovarajućim dijelovima prospekta. Ključni podaci za ulaganje moraju sadržavati jasno upozorenje o tome.
Sadržaj ključnih podataka za ulagatelje
Članak 201.
Ključni podaci za ulagatelje sadržavaju:
1. određenje UCITS fonda, društva za upravljanje i njihovih nadležnih tijela
2. kratak opis ulagateljskih ciljeva i strategije ulaganja UCITS fonda
3. prikaz povijesnih prinosa UCITS fonda
4. opis rizika povezanih s ulaganjem u konkretni UCITS fond, uključujući i odgovarajuće smjernice i upozorenja u vezi s rizicima ulaganja
5. troškove i druge naknade koje se plaćaju na teret UCITS fonda, odnosno ulagatelja
6. u slučaju strukturiranih UCITS fondova iz članka 36. stavka 1. Uredbe Komisije br. 583/2010, simulaciju budućih prinosa toga UCITS fonda
7. praktične informacije za ulagatelje
8. preciznu informaciju o tome gdje se i kako mogu dobiti dodatne informacije koje se odnose na predloženo ulaganje, uključujući, no ne ograničavajući se na, informaciju o tome gdje se i kako može besplatno dobiti prospekt te polugodišnji i revidirani godišnji izvještaji UCITS fonda, kao i o tome na kojem su jeziku takve informacije na raspolaganju ulagateljima i
9. izjavu da su pojedinosti aktualne politike primitaka, uključujući opis načina izračuna primitaka, identitet osoba odgovornih za dodjelu primitaka te sastav odbora za primitke, ako takav odbor postoji, dostupne na mrežnoj stranici društva za upravljanje (uključujući upućivanje na tu mrežnu stranicu), kao i informaciju da će se na zahtjev ulagatelja primjerak politika primitaka u papirnatom obliku istomebesplatno dostaviti.
Promjene ključnih podataka za ulagatelje
Članak 202.
(1) Ključne podatke za ulagatelje treba redovito ažurirati.
(2) Društvo za upravljanje mijenja i ažurira ključne podatke za ulagatelje samo na način i u rokovima predviđenima Uredbom Komisije br. 583/2010.
Dostavljanje promjena ključnih podataka za ulagatelje Agenciji
Članak 203.
Društvo za upravljanje dužno je dostaviti Agenciji izmijenjene ključne podatake za ulagatelje za svaki UCITS fond kojim upravlja u Republici Hrvatskoj najkasnije pet dana prije njihove objave javnosti.
GLAVA V. 