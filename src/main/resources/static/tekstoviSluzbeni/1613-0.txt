83 28.07.2015 Pravilnik o načinu osiguranja osoba, imovine i objekata sudova i državnih odvjetništava
MINISTARSTVO PRAVOSUĐA
1614
Na temelju članka 113. stavka 11. Zakona o sudovima (»Narodne novine«, broj 28/13 i 33/15) i članka 49. stavka 5. Zakona o državnom odvjetništvu (»Narodne novine«, broj 76/09, 153/09, 116/10, 145/10, 57/11, 130/11, 72/13, 148/13 i 33/15), ministar pravosuđa donosi
PRAVILNIK
O NAČINU OSIGURANJA OSOBA, IMOVINE I OBJEKATA SUDOVA I DRŽAVNIH ODVJETNIŠTAVA
I. OPĆA ODREDBA
Članak 1.
Ovim Pravilnikom propisuje se način postupanja službenika pravosudne policije pri obavljanju poslova osiguranja osoba, imovine i objekata sudova i državnih odvjetništava.
Poslovi osiguranja osoba, imovine i objekata sudova i državnih odvjetništava obuhvaćaju sprječavanje protupravnih radnji usmjerenih prema osobi, objektu i imovini suda i državnog odvjetništva, sprječavanje unošenja oružja, oruđa, eksplozivnih naprava i drugih opasnih stvari ili tvari te sprječavanje uništenja ili otuđenja imovine.
Službenik pravosudne policije u smislu ovog Pravilnika je službenik Ministarstva pravosuđa raspoređen na poslove osiguranja pravosudnih tijela.
II. NAČIN POSTUPANJA I OVLASTI SLUŽBENIKA PRAVOSUDNE POLICIJE
1. Opća odredba
Članak 2.
Poslovi osiguranja osoba, imovine i objekata sudova i državnih odvjetništava obavljaju se uporabom tehničkih sredstava zaštite i sredstvima prisile.
2. Uporaba tehničkih sredstava zaštite
Članak 3.
Tehnička sredstva zaštite službenik pravosudne policije uporabljuje radi sprečavanja protupravnih radnji usmjerenih prema osobama, objektima i imovini sudova i državnih odvjetništava.
3. Uporaba sredstava prisile
Članak 4.
Službenik pravosudne policije u obavljanju poslova osiguranja osoba, imovine i objekata sudova i državnih odvjetništava ima pravo uporabiti sredstva prisile propisana Zakonom o sudovima, i to: tjelesnu snagu, sredstva za vezivanje, raspršivač s dopuštenim neškodljivim tvarima, palicu, električni paralizator i vatreno oružje.
Sredstva prisile primjenjuju se sukladno načelima taktičkog postupanja, te vrsti i intenzitetu incidentne situacije.
Službenik pravosudne policije dužan je prije uporabe sredstava prisile upozoriti osobu prema kojoj će primijeniti sredstvo prisile ako mu to okolnosti dopuštaju.
Službenik pravosudne policije dužan je prestati s uporabom sredstava prisile kad prestane napad ili otpor.
Članak 5.
Otporom u smislu članka 4. ovoga Pravilnika smatra se svako suprotstavljanje zapovijedi službenika pravosudne policije izdanoj radi održavanja ili uspostavljanja narušenog javnog reda i mira u sudu i državnom odvjetništvu, zabrane ulaska u sud i državno odvjetništvo ili napuštanja prostora suda i državnog odvjetništva, kao i radi izvršavanja drugih poslova osiguranja osoba, imovine i objekata sudova i državnih odvjetništava.
Otpor može biti aktivan i pasivan.
Aktivan otpor postoji kad osoba pruža otpor uporabom oružja, oruđa, drugih predmeta ili tjelesnom snagom i na taj način onemogućava službenika pravosudne policije u obavljanju poslova osiguranja osoba, imovine i objekata sudova i državnih odvjetništava. Aktivnim otporom smatra se i poticanje na otpor.
Pasivan otpor postoji kad osoba ne postupi po zapovijedi ili se stavi u položaj kojim onemogućava postupanje službenika pravosudne policije (legne, klekne, uhvati se za osobu ili neki predmet i sl.).
Članak 6.
Službenik pravosudne policije u obavljanju poslova osiguranja osoba, imovine i objekata sudova i državnih odvjetništava ima pravo uporabiti tjelesnu snagu radi savladavanja otpora osobe koja remeti javni red i mir, sprječavanja bijega, kao i radi sprječavanja ili odbijanja napada na sebe ili drugu osobu, odnosno oštećenja ili otuđenja objekta ili imovine koji osigurava.
Uporabom tjelesne snage smatraju se zahvati za privođenje, udarac i druge vještine obrane ili napada kojima se dovodi pod kontrolu osoba koja svojim postupkom remeti javni red i mir, napada službenika pravosudne policije odnosno drugu osobu, te oštećuje ili