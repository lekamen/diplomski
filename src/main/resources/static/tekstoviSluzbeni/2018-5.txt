Ravnatelj.
Centar može davati informacije o svojem djelovanju radi obavještavanja javnosti.
Informacije i podatke o obavljanju djelatnosti Centra sredstvima javnog priopćavanja ili drugim pravnim osobama može dati samo Ravnatelj, ili od strane Ravnatelja ovlaštena osoba.
IX. POSLOVNA TAJNA
Članak 39.
Poslovnom tajnom smatraju se dokumenti i podaci čije bi priopćavanje ili davanje na uvid neovlaštenim osobama bilo protivno poslovanju Centra ili štetilo njegovom poslovnom ugledu, odnosno interesu ili ugledu zaposlenih radnika ili osnivača Centra.
Članak 40.
Poslovnom tajnom smatraju se:
– dokumenti i podaci koje ravnatelj proglasi poslovnom tajnom,
– podaci koje nadležno tijelo državne vlasti kao povjerljive priopći Centru,
– mjere i način postupanja u slučaju nastanka izvanrednih okolnosti,
– plan fizičko-tehničkog osiguranja objekta i imovine Centra,
– drugi dokumenti i podaci čije bi priopćavanje neovlaštenoj osobi bilo protivno interesima Centra, njenog osnivača te drugim tijelima državne vlasti.
Dokumente i podatke koji predstavljaju poslovnu tajnu drugim osobama mogu priopćiti samo Ravnatelj ili od strane Ravnatelja ovlaštena osoba.
Članak 41.
Povreda dužnosti čuvanja poslovne tajne predstavlja težu povredu radne obveze.
O čuvanju poslovne tajne neposredno skrbi Ravnatelj.
Obveza čuvanja poslovne tajne ostaje i nakon prestanka rada u Centru.
Članak 42.
Podaci i dokumenti koji se smatraju poslovnom tajnom mogu se dostaviti i dati na uvid ovlaštenim tijelima državne uprave ili osobama kojima ovlaštenje proizlazi iz dužnosti koju obavljaju.
X. NADZOR
Članak 43.
Nadzor nad radom Centra provodi ministarstvo nadležno za zaštitu okoliša.
Upravno vijeće Centra dužno je podnijeti godišnje izvješće o radu Centra Vladi Republike Hrvatske.
Članak 44.
Nadzor nad financijskim radom i poslovanjem Centra obavlja ovlašteno tijelo državne uprave kada se radi o sredstvima i namjeni sredstava koja se osiguravaju u državnom proračunu Republike Hrvatske.
Članak 45.
Nadzor nad financijskim poslovanjem Centra u vezi s ostvarivanjem Programa prioritetnih akcija Mediteranskog akcijskog plana za čiju provedbu se koriste sredstva iz Fonda, provodi revizorska institucija koju ovlasti UNEP.
XI. PRIJELAZNE I ZAVRŠNE ODREDBE
Članak 46.
Za tumačenje ovoga Statuta ovlašteno je Upravno vijeće.
Članak 47.
Stupanjem na snagu ovoga Statuta prestaje važiti Statut Centra za regionalne aktivnosti Programa prioritetnih akcija Mediteranskog akcijskog plana od 20. studenog 2000. godine.
Članak 48.
Ovaj Statut stupa na snagu, nakon pribavljene suglasnosti Vlade Republike Hrvatske, osmog dana od dana objave u »Narodnim novinama«.
Split, 27. kolovoza 2015.
Predsjednica Upravnog vijeća mr. sc. Marija Šćulac Domac, v. r.
