uvidom u jedinstvenu bazu podataka.
(2) Uvid u zbirku isprava vođenu na papiru može se obaviti samo u prostorijama lučke kapetanije u prisutnosti ovlaštenog službenika.
Članak 24.
(1) Izvadak iz upisnika sadrži podatke upisane u glavnoj knjizi koji važe na dan izdavanja.
(2) Na poseban zahtjev može se dati izvadak s podacima za određeno vremensko razdoblje ili povijesni izvadak koji sadrži sve upisane podatke od dana upisa do dana izdavanja izvatka.
(3) Izvadak sadrži naznaku da se radi o povijesnom izvatku, izvatku na dan ili za određeno vremensko razdoblje.
Članak 25.
Izvatke iz prethodnog članka, prijepise i službene potvrde, ovjerit će ovlašteni službenik potpisom i službenim pečatom.
Članak 26.
Kada se pomorski objekt briše iz upisnika, izdaje se potvrda o brisanju pomorskog objekta iz upisnika dvojezično, na hrvatskom i engleskom jeziku.
Članak 27.
(1) Upisni list izdaje se pomorskom objektu upisanom u odgovarajući upisnik lučkih kapetanija. Upisnim listom dokazuje se hrvatska državna pripadnost pomorskog objekta.
(2) Upisni list sadrži osnovne podatke upisane u list A, B i C.
(3) Prva stranica obrasca upisnog lista:
1. Broda se nalazi u Prilogu 1. ovog Pravilnika
2. Jahte se nalazi u Prilogu 2. ovog Pravilnika i
3. Plutajućeg i nepomičnog odobalnog objekta se nalazi u Prilogu 3. ovog Pravilnika i čine njegov sastavni dio.
(4) Druga stranica obrazaca upisnih listova iz stavka 3. ovog Pravilnika identična je za sve pomorske objekt i nalazi u Prilogu 4. ovog Pravilnika i čini njegov sastavni dio.
Članak 28.
(1) Privremeni upisni list izdaje se pomorskom objektu nabavljenom u inozemstvu koji još nema upisni list, te pomorskom objektu koji je u inozemstvu, a izgubljen mu je upisni list.
(2) Privremeni upisni list važi najdulje tri mjeseca od njegova izdavanja, ali njegovo važenje prestaje i prije i to u trenutku kad pomorski objekt stigne u prvu hrvatsku luku.
(3) Privremeni upisni list izdaje nadležna lučka kapetanija ili diplomatsko ili konzularno predstavništvo Republike Hrvatske.
(4) Obrasci privremenih upisnih listova identični su obrascima upisnih listova za pojedine vrste pomorskih objekata iz članaka 27. ovog Pravilnika, osim što imaju oznaku »PRIVREMENI«.
IV. REGISTAR STATUSNIH PROMJENA
Članak 29.
(1) Registar statusnih promjena moraju imati svi putnički brodovi u međunarodnoj plovidbi i svi teretni brodovi u međunarodnoj plovidbi od 500 BT i više.
(2) Registar statusnih promjena izdaje se na zahtjev vlasnika broda ili kompanije koja je navedena u potvrdi o upravljanju sigurnošću.
(3) Izvornik registra statusnih promjena mora se nalaziti na brodu i uvijek biti dostupan u svrhu provjere.
(4) Registar statusnih promjena sastoji se od trajnog zapisa o brodu, izmjene trajnog zapisa o brodu i popisa izmjena trajnoga zapisa o brodu.
(5) Registar statusnih promjena vodi se dvojezično, na hrvatskom i engleskom jeziku.
(6) Obrazac trajnog zapisa o brodu nalazi se u Prilogu 5., izmjene trajnog zapisa o brodu u Prilogu 6., a popisa izmjena trajnoga zapisa o brodu u Prilogu 7. ovog Pravilnika i čine njegov sastavni dio.
Članak 30.
(1) Trajni zapis o brodu izdaje lučka kapetanija u kojoj je brod upisan u upisniku brodova.
(2) Jedan primjerak trajnog zapisa o brodu čuva se u nadležnoj lučkoj kapetaniji iz stavka 1. ovog članka.
Članak 31.
(1) U trajni zapis o brodu (CSR) upisuje se: datum valjanosti; država zastave broda; datum upisa broda u upisnik brodova; ime broda; luka upisa; ime/naziv, identifikacijski broj i prebivalište/sjedište vlasnika broda; ime/naziv, odnosno prebivalište/sjedište zakupoprimatelja, ako je upisan u upisniku; ime/naziv, identifikacijski broj i prebivalište/sjedište kompanije sukladno Međunarodnom Pravilniku o sigurnom upravljanju brodovima (ISM Code), te adresa organizacijske jedinice odgovorne za sigurnost; naziv svih klasifikacijskih društava koje izdaju svjedodžbe; tijelo državne uprave/Vlada/ovlaštena organizacija koja je izdala potvrdu o sukladnosti DOC, te tijelo koje je provelo prosudbu ako je