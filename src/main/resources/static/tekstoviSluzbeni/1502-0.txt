78 17.07.2015 Uredba o izmjenama Uredbe o kupoprodaji poslovnoga prostora u vlasništvu Republike Hrvatske
VLADA REPUBLIKE HRVATSKE
1503
Na temelju članka 33. Zakona o zakupu i kupoprodaji poslovnoga prostora (»Narodne novine«, br. 125/2011 i 64/2015), Vlada Republike Hrvatske je na sjednici održanoj 16. srpnja 2015. godine donijela
UREDBU
O IZMJENAMA UREDBE O KUPOPRODAJI POSLOVNOGA PROSTORA U VLASNIŠTVU REPUBLIKE HRVATSKE
Članak 1.
U Uredbi o kupoprodaji poslovnoga prostora u vlasništvu Republike Hrvatske (»Narodne novine«, broj 137/2012) u članku 2. stavak 2. mijenja se i glasi:
»Popis poslovnih prostora u vlasništvu Republike Hrvatske, koji će biti predmetom prodaje, utvrđuje odlukom Državni ured za upravljanje državnom imovinom i na popis prvenstveno uvrštava poslovne prostore čije održavanje je neracionalno i sa stajališta Republike Hrvatske gospodarski neopravdano, kao i poslovne prostore koji su u suvlasništvu Republike Hrvatske a za koje je prethodno iskazan interes za kupnju od strane sadašnjeg zakupnika ili korisnika iz stavka 1. ovoga članka.«.
Članak 2.
U članku 3. stavku 2. riječ: »Agencije« zamjenjuje se riječima: »Državnog ureda«.
Članak 3.
U članku 4. stavku 2. riječ: »Agencije« zamjenjuje se riječima: »Državnog ureda«, a riječi: »Agencija za upravljanje državnom imovinom, Zagreb, Ivana Lučića 6« zamjenjuju se riječima: »Državni ured za upravljanje državnom imovinom, Zagreb, Dežmanova 10«.
Članak 4.
Članak 5. mijenja se i glasi:
»Zahtjev mora sadržavati:
– ime i prezime, odnosno naziv, osobni identifikacijski broj, mjesto prebivališta, odnosno sjedište podnositelja zahtjeva,
– oznaku poslovnoga prostora za koji se podnosi zahtjev,
– izjavu podnositelja zahtjeva o prihvaćanju iznosa kupoprodajne cijene i o načinu plaćanja kupoprodajne cijene: odjednom ili u mjesečnim obrocima, uz naznaku roka otplate koji ne može biti dulji od 20 godina i uz kamatnu stopu od 4% godišnje.
Uz zahtjev iz stavka 1. ovoga članka podnositelj zahtjeva mora priložiti:
– potvrdu Porezne uprave kojom se dokazuje da podnositelj zahtjeva za kupnju nema dugovanja po osnovi javnih davanja o kojima službenu evidenciju vodi Porezna uprava ili dokaz da je prema posebnim propisima odobrena odgoda plaćanja predmetne obveze, pod uvjetom da se podnositelj zahtjeva za kupnju pridržava rokova plaćanja,
– dokaz o uplati jamčevine sukladno članku 10. Uredbe o načinima raspolaganja nekretninama u vlasništvu Republike Hrvatske (»Narodne novine«, broj 127/2013),
– dokaz da su u potpunosti ispunjene obveze iz ugovora o zakupu i namireni svi troškovi koji proizlaze iz korištenja poslovnoga prostora.
Osim isprava iz stavka 2. ovoga članka, podnositelj zahtjeva uz zahtjev mora priložiti:
– potvrdu nadležnoga tijela jedinice lokalne i područne (regionalne) samouprave o ispunjenju obveza za čiju naplatu su nadležni ili dokaz da je prema posebnim propisima odobrena odgoda plaćanja predmetne obveze, pod uvjetom da se podnositelj zahtjeva za kupnju pridržava rokova plaćanja,
– izjavu podnositelja zahtjeva ovjerenu od javnog bilježnika da nema neispunjenih obveza prema radnicima i drugim vjerovnicima, te da predmetni poslovni prostor nije dao u podzakup ili na temelju bilo koje druge pravne osnove prepustio korištenje poslovnoga prostora drugoj osobi,
– izvadak iz poslovnih knjiga (izvadak iz knjigovodstvene kartice ili druge isprave) podnositelja zahtjeva ovjeren od ovlaštene osobe kojim se dokazuje da su ispunjene obveze prema radnicima i drugim vjerovnicima,
– dokaz o visini izvršenih ulaganja.
Ako je podnositelj zahtjeva osoba iz članka 33. stavka 1. Zakona, osim isprava iz stavaka 2. i 3. ovoga članka uz zahtjev mora priložiti:
– pravovaljani ugovor o zakupu i
– minimalno-tehničke uvjete za obavljanje ugovorene djelatnosti.
Ako je podnositelj zahtjeva osoba iz članka 33. stavka 2. Zakona, osim isprava iz stavaka 2. i 3. ovoga članka uz zahtjev mora priložiti:
– minimalno-tehničke uvjete za obavljanje ugovorene djelatnosti i
– dokaz o korištenju poslovnoga