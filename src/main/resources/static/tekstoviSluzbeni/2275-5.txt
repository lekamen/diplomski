 24-bitni algoritam CRC-a,
b) rutinskih podataka, primjenjuje se 16-bitni algoritam CRC-a.
(4) Operator aerodroma na vodi mora odrediti i u VFR priručniku RH objaviti geografske koordinate referentne točke aerodroma na vodi, kraj površine za slijetanje i uzlijetanje (waterway end) i prepreke koje označavaju geografsku širinu i dužinu u odnosu na WGS-84. U slučaju kada nije moguće geodetskim mjerenjem odrediti geografske koordinate u WGS-84, dozvoljeno je uz posebnu napomenu pravokutne koordinate izmjerene u Gauß-Krüger (Gauss-Kruger) koordinatnom sustavu objaviti u sustavu WGS-84 na temelju transformacije istih, putem matematičkih izračuna.
Kada se točnost transformacijom dobivenih geografskih koordinata ne može sa sigurnošću utvrditi, dozvoljeno je iste objaviti uz posebnu napomenu u kojoj će se istaknuti postignuta točnost mjerenja.
(5) Za aeronautičke podatke aerodroma na vodi koji se objavljuju u VFR priručniku, operator aerodroma na vodi mora:
a) izmjeriti nadmorsku visinu aerodroma na vodi i krajnjih točaka površine za slijetanje i uzlijetanje (u odnosu na srednju razinu mora) te
b) utvrditi geoidnu undulaciju u odnosu na nadmorsku visinu aerodroma na vodi i krajnjih točaka za slijetanje i uzlijetanje (u odnosu na WGS 84 elipsoid).
Referentna točka aerodroma na vodi
Članak 11.
(1) Operator aerodroma na vodi je obvezan izmjeriti geografske koordinate, te objaviti i ažurirati podatke o referentnoj točki aerodroma. Geografske koordinate referentne točke aerodroma na vodi objavljuju se u VFR priručniku i izražavaju u stupnjevima (°), minutama (‘) i stotinkama sekunde (1/100’’).
(2) Referentna točka aerodroma na vodi mora biti definirana u blizini izvorne ili planirane geometrijske sredine aerodroma na vodi. U pravilu, njen položaj jednom definiran, ostaje nepromijenjen.
Nadmorska visina aerodroma na vodi i površina za slijetanje i uzlijetanje
Članak 12.
(1) Operator aerodroma na vodi je obvezan izmjeriti i u VFR priručniku objaviti sa točnošću od ± 0,5m:
a) nadmorsku visinu aerodroma na vodi, i
b) geoidnu undulaciju za položaj nadmorske visine aerodroma na vodi.
(2) Za sve površine za slijetanje i uzlijetanje, obvezno je izmjeriti sa točnošću od ± 0,5 m i u VFR priručniku objaviti nadmorsku visinu i geoidnu undulaciju za svaki kraj površine za slijetanje i uzlijetanje (waterway end).
Referentna temperatura aerodroma na vodi
Članak 13.
(1) Operator aerodroma na vodi je obvezan izmjeriti i u VFR priručniku objaviti referentnu temperaturu na aerodromu na vodi u stupnjevima Celzijusa.
(2) Referentna temperatura aerodroma na vodi podrazumijeva mjesečnu srednju vrijednost najviših dnevnih temperatura najtoplijeg mjeseca u godini. Najtopliji mjesec u godini jest onaj koji u razdoblju od 5 godina ima najvišu srednju vrijednost temperature.
Dimenzije aerodroma na vodi i pripadajuće informacije
Članak 14.
(1) Operator aerodroma na vodi mora izmjeriti ili opisati, kako je prikladno, te u VFR priručniku objaviti sljedeće podatke o aerodromu na vodi:
a) površina za slijetanje i uzlijetanje:
– položaj kraja površine za slijetanje i uzlijetanje (waterway end) istaknut u geografskim koordinatama WGS-84 u stupnjevima, minutama, sekundama i stotinkama sekunde,
– broj oznake,
– duljina,
– širina,
b) sigurnosno područje neposredno iza kraja površine za slijetanje i uzlijetanje:
– duljina i širina izražene u (cijelim) metrima (istaknuta vrijednost mora biti ona koja je najbliža izmjerenoj),
c) staza(e) za vožnju i površina za pristajanje/sidrenje (ukoliko je primjenjivo)
d) oznake površine za slijetanje i uzlijetanje (ukoliko je primjenjivo)
e) sve druge vizualne upute i pomagala namijenjena kontroli kretanja hidroaviona na stazama za vožnju i površini za pristajanje/sidrenje hidroaviona.
(2) Operator aerodroma na vodi je obvezan izmjeriti zemljopisne koordinate, izražene u stupnjevima, minutama, sekundama i stotinkama sekundi, te iste objaviti u VFR priručniku za svaki kraj površine za slijetanje i uzlijetanje (waterway end).
(3) Operator