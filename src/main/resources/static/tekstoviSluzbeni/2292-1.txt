 upisati regionalnog koordinatora u Upisnik regionalnih koordinatora i lokalnih razvojnih agencija.
III. PREISPITIVANJE AKREDITACIJE
Članak 7.
(1) Regionalni koordinatori dužni su obavijestiti Ministarstvo o svim značajnim promjenama koje utječu ili bi mogle utjecati na sposobnost obavljanja djelatnosti od općeg gospodarskog interesa.
(2) U slučaju da Ministarstvo i/ili Tijelo ima saznanja da regionalni koordinator više ne udovoljava kriterijima propisanim Zakonom, ovim Pravilnikom i Programom, Ministarstvo će izvijestiti određenog regionalnog koordinatora i nadležno tijelo županije odnosno Grada Zagreba.
(3) U slučaju iz stavka 2. ovog članka Ministarstvo će zatražiti od Tijela pokretanje postupka preispitivanja akreditacije.
IV. EDUKACIJA
Članak 8.
(1) Tijelo će organizirati sustavnu obuku regionalnih koordinatora upisanih u Upisnik vezanu uz obavljanje djelatnosti od općeg gospodarskog interesa, u skladu s godišnjim planom edukacije regionalnih koordinatora.
(2) Godišnji plan edukacije iz stavka 1. ovoga članka izrađuje Tijelo na temelju iskazanih potreba regionalnih koordinatora.
(3) O provedenim edukacijama Tijelo je obvezno voditi evidencije te izdavati potvrde.
V. KOMUNIKACIJA
Članak 9.
(1) Ministarstvo će u suradnji s Tijelom organizirati polugodišnje konzultacije s regionalnim koordinatorima, u svrhu organiziranja i praćenja obavljanja poslova iz članka 25. stavak 1. Zakona.
(2) Ministarstvo i Tijelo će odrediti osobe ovlaštene za kontakt s regionalnim koordinatorima upisanim u Upisnik te podatke o ovlaštenim osobama dostaviti regionalnim koordinatorima.
(3) Ministarstvo i Tijelo će redovito na službenim internetskim stranicama objavljivati informacije relevantne za regionalne koordinatore, pripremati odgovarajuće tiskane materijale te upute za njihov rad i usavršavanje.
VI. ZAVRŠNE ODREDBE
Stupanje na snagu
Članak 10.
Ovaj Pravilnik stupa na snagu osmog dana od objave u »Narodnim novinama«, a primjenjuje se od 1. siječnja 2016.
Klasa: 011-01/15-02/7
Urbroj: 538-01/0013-15-15
Zagreb, 22. listopada 2015.
Potpredsjednik Vlade Republike Hrvatske i ministar regionalnoga razvoja i fondova Europske unije prof. dr. sc. Branko Grčić, v. r.
