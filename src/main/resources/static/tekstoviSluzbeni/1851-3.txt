 članku 33. stavku 6. Uredbe (EU) br. 1303/2013;
c) jedno naselje može pripadati isključivo jednom ribarstvenom području.
III. PRIHVATLJIVI I NEPRIHVATLJIVI TROŠKOVI
Prihvatljivi troškovi
Članak 7.
(1) Prihvatljivi su troškovi unutar aktivnosti koje obuhvaćaju jedan ili više od slijedećih elemenata:
a) akcije osposobljavanja za lokalne dionike;
b) studije ribarstvenih područja;
c) troškove povezane s izradom LRSR, uključujući konzultantske troškove i troškove povezane s konzultacijama dionika u svrhu pripreme LRSR;
d) administrativne troškove (troškove rada i osoblja) lokalne inicijative koja podnosi Zahtjev za pripremnu potporu, a koji se odnose na fazu pripreme;
e) potporu malim pilot-projektima vrijednosti do i uključujući 150.000 kuna.
(2) Prihvatljivi troškovi iz stavka 1. ovoga članka se nalaze na Listi prihvatljivih troškova. Lista prihvatljivih troškova nalazi se u Prilogu I. ovoga Pravilnika i njegov je sastavni dio.
(3) Prihvatljivi su troškovi nastali u razdoblju od dana podnošenja Zahtjeva za potporu do dana donošenja odluke upravljačke strukture (izvršnog tijela) o usvajanju LRSR, a najkasnije do isteka razdoblja iz članka 4. stavka 2. ovoga Pravilnika.
Neprihvatljivi troškovi
Članak 8.
Neprihvatljivi troškovi su:
a) kamata na dug, s izuzetkom u odnosu na bespovratna sredstva dana u obliku subvencija kamatne stope ili subvencija naknada za jamstvo;
b) kupnja zemljišta i nekretnina;
c) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
d) drugi porezi, naknade, pristojbe i doprinosi osim prihvatljivih naknada i pristojbi kod putovanja i smještaja, javnog bilježnika, biljega, poštarina, doprinosa iz i na plaće zaposlenika;
e) kamate i tečajne razlike
f) prijenos vlasništva nad poduzećem;
g) bankovni troškovi, troškovi jamstava i slične naknade;
h) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
i) plaćanja u gotovini;
j) troškovi vezani uz ugovore o zakupu, kao što je marža najmodavca i troškovi osiguranja;
k) rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni dijelovi naprijed navedenog;
l) troškovi kupnje vozila i plovila;
m) troškovi vezani uz ugovor o leasingu, kao što su marža davatelja leasinga, troškovi refinanciranja kamata i amortizacija;
n) novčane kazne, financijske kazne te troškovi parničnog i upravnog postupka;
o) troškovi nastali prije datuma podnošenja Zahtjeva za potporu.
Obveze korisnika
Članak 9.
(1) Korisnik je dužan čuvati i omogućiti uvid u dokumentaciju o operaciji za koju je ostvario potporu, prilikom obavljanja inspekcijskog nadzora i kontrole na terenu te dostaviti je, na njihov zahtjev, ovlaštenim osobama Upravljačkog tijela, Tijela za ovjeravanje, Tijela za reviziju kao i ovlaštenim predstavnicima Europske komisije, Europskog revizorskog suda, Europskog ureda za borbu protiv prijevara (OLAF) i drugih nadležnih nadzornih/revizorskih tijela. Uputa za čuvanje dokumentacije nalazi se u Prilogu IV. ovoga Pravilnika, i njegov je sastavni dio.
(2) Rok za čuvanje dokumentacije iz stavka 1. ovoga članka je najmanje dvije godine od 31. prosinca nakon predaje računa Europskoj komisiji od strane Tijela za ovjeravanje, a u kojima su uključeni završni izdaci dovršene operacije.
(3) Upravljačko tijelo obavještava korisnike o godini od koje počinje teći rok iz stavka 2. ovoga članka.
(4) Korisnik je dužan voditi odvojeni računovodstveni sustav ili primjereni računovodstveni kod za sve transakcije vezane uz operaciju za koju mu je dodijeljena potpora.
(5) Korisnik materijalnu imovinu koja je predmet potpore ne smije prodati, koristiti protivno svrsi za koju je namijenjeno, dati u najam ili dati na bilo koje drugo raspolaganje i korištenje drugim pravnim ili fizičkim osobama najmanje pet godina od zadnje primljene uplate financijskih sredstava, sukladno članku 59.