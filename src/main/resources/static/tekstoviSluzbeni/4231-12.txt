 propisanom roku, izdat će se izjava o poništenju obveze.
(10) Ako korisnik dostavi zahtjev za isplatu nakon propisanog roka, Agencija za plaćanja će izdati odluku o odbijanju zahtjeva za isplatu.
(11) Ako se tijekom obrade zahtjeva za isplatu utvrdi ukupna nepravilnost, uzimajući u obzir i nepravilnosti utvrđene u prethodnim zahtjevima za isplatu u slučaju isplate u ratama, a koja ne prelazi iznos od 50% ukupne vrijednosti odobrenih sredstava javne potpore, Agencija za plaćanja će odbiti iznos nepravilnog izdatka od zahtjeva za isplatu i izdati odluku o isplati u kojoj će ukupan iznos biti umanjen za iznos nepravilnog izdatka.
(12) Dio administrativne kontrole može biti i posjeta ulaganju prije isplate koju će provoditi djelatnici Agencije za plaćanja.
Članak 24.
(1) Nakon provjere zahtjeva za isplatu/zahtjeva za isplatu predujma s pripadajućom dokumentacijom, Agencija za plaćanja će donijeti:
a) Odluku o isplati predujma
b) Odluku o jamstvu
c) Odluku o odbijanju zahtjeva za isplatu predujma
d) Odluku o isplati
e) Izmjenu odluke o isplati ili
f) Odluku o odbijanju zahtjeva za isplatu.
(2) Odluka o odbijanju zahtjeva za isplatu predujma izdaje se zbog nedostavljanja valjane bankarske garancije/zadužnice.
(3) Odluka o odbijanju zahtjeva za isplatu izdaje se zbog:
a) neispunjavanja uvjeta propisanih ovim Pravilnikom, odnosno natječajem
b) neprihvatljivosti ulaganja i/ili svih troškova utvrđenih u Listi prihvatljivih troškova
c) dostavljanja zahtjeva za isplatu nakon roka propisanog ugovorom o financiranju
d) utvrđene nepravilnosti tijekom obrade zahtjeva za isplatu, uzimajući u obzir i nepravilnosti utvrđene u prethodnim zahtjevima za isplatu u slučaju isplate u ratama, a koja prelazi iznos od 50% ukupne vrijednosti odobrenih sredstava javne potpore
e) onemogućavanja obavljanja posjeta ulaganju/kontrole na terenu
f) ne stavljanja ulaganja u funkciju/uporabu ili spremnost za uporabu
g) korištenja ulaganja na način koji nije u skladu s njegovom namjenom
h) utvrđenih razlika između dokumenata priloženih uz zahtjev za isplatu i dokumenata zatečenih u kontroli na terenu
i) nedostavljanja dokumentacije navedene u članku 23. stavku 5. ovoga Pravilnika u roku propisanom ovim Pravilnikom ako se dopuna/obrazloženje/ispravak odnosi na cjelokupno ulaganje
j) nedostavljanja i/ili neprihvatljive dokumentacije vezane uz provedbu ugovora o javnoj nabavi
k) utvrđene nepravilnosti kod koje je utvrđena i sumnja na prijevaru, a sredstva potpore nisu isplaćena korisniku. Provedbeno tijelo će zbog sumnje na prijevaru izvijestiti Državno odvjetništvo Republike Hrvatske (DORH) kako bi se pokrenuo postupak pred nadležnim sudom i/ili
l) neprihvatljivosti dokumentacije vezane uz postupak javne nabave i izvršenja ugovora koja se dostavlja sa zahtjevom za isplatu.
(4) U slučaju donošenja Odluke o odbijanju zahtjeva za isplatu kad se radi se o isplati potpore u ratama korisniku će biti omogućeno podnošenje zahtjeva za isplatu preostalih rata ako su ostali uvjeti propisanih ovim Pravilnikom, odnosno Natječajem zadovoljeni.
(5) U slučaju promjene Odluke o isplati, korisniku će biti izdana Izmjena Odluke o isplati.
POGLAVLJE V. KONTROLA NA TERENU
Članak 25.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Kontrolori provode kontrolu izvršenih usluga, radova i nabavljene opreme kod isplate u ratama dok kod konačne isplate kontroliraju i upotrebu ulaganja prema odobrenoj namjeni.
(3) Kontrolori provode kontrolu prije isplate i tijekom petogodišnjeg razdoblja nakon izvršene konačne isplate (ex post kontrola).
(4) Osim redovnih kontrola, kontrole na terenu mogu se provoditi u bilo kojem trenutku unutar razdoblja iz stavka 3. ovoga članka.
(5) Kontrolu na terenu moguće je provesti i prije donošenja Odluke o prihvatljivosti ukoliko je to potrebno.
(6) Osim djelatnika iz stavka 1. ovoga članka kontrolu ulaganja mogu obavljati i djelatnici Službe za unutarnju reviziju Agencije za plaćanja, djelatnici upravljačkog