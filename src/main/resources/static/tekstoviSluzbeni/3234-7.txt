 identifikacijski broj prijavljenog tijela uključenog u bilo koji od sljedećih postupaka ocjenjivanja sukladnosti:
– osiguranje kvalitete proizvoda iz Priloga VI. ovoga Pravilnika;
– potpuno osiguranje kvalitete iz Priloga VII. ovoga Pravilnika;
– sukladnost s tipom uz nasumične provjere za sigurnosne komponente za dizala iz Priloga IX. ovoga Pravilnika.
(5) Identifikacijski broj prijavljenog tijela stavlja samo tijelo ili, prema uputama tog tijela, proizvođač ili njegov ovlašteni zastupnik ili ugraditelj ili njegov ovlašteni zastupnik.
(6) Nakon oznake CE i identifikacijskog broja prijavljenog tijela može slijediti bilo koja druga oznaka kojom se označuje poseban rizik ili uporaba.
POGLAVLJE IV. PRIJAVLJIVANJE TIJELA ZA OCJENJIVANJE SUKLADNOSTI
Članak 20.
Obavijest
Ministarstvo nadležno za gospodarstvo obavještava Europsku komisiju (dalje Komisija) i države članice o tijelima ovlaštenima koja su na temelju ovoga Pravilnika ovlaštena provoditi postupke ocjenjivanja sukladnosti trećih strana.
Članak 21.
Tijela koja provode prijavljivanje
(1) Tijelo koje provodi prijavljivanje u smislu ovoga pravilnika je ministarstvo nadležno za gospodarstvo koje će prijaviti Komisiji i državama članicama samo ona tijela koja su ispunila zahtjeve navedene u članku 23. ovoga Pravilnika i koja su ovlaštena sukladno Zakonu o tehničkim zahtjevima za proizvode i ocjenjivanju sukladnosti.
(2) Ministarstvo nadležno za gospodarstvo izdaje ovlaštenja temeljem potvrde o akreditaciji izdane od strane nacionalnog akreditacijskog tijela u smislu Uredbe (EZ-a) br. 765/2008, kojom se potvrđuje da to inspekcijsko tijelo ispunjava zahtjeve navedene u članku 23. ovoga Pravilnika.
Članak 22.
Obveze obavješćivanja za tijela koje provode prijavljivanje
Ministarstvo nadležno za gospodarstvo u smislu ovoga Pravilnika obavještava Komisiju o svojim nacionalnim postupcima za ocjenjivanje, prijavljivanje i praćenje prijavljenih tijela kao i o svim promjenama tih informacija.
Članak 23.
Zahtjevi u pogledu prijavljenih tijela
(1) U svrhu prijavljivanja tijelo za ocjenjivanje sukladnosti mora ispunjavati zahtjeve utvrđene u stavcima od 2. do 21. ovoga članka.
(2) Tijelo za ocjenjivanje sukladnosti mora biti osnovano u Republici Hrvatskoj i imati pravnu osobnost.
(3) Tijelo za ocjenjivanje sukladnosti mora biti tijelo koje ima svojstvo treće strane, neovisno o organizaciji ili dizalima ili sigurnosnim komponentama za dizala koje ocjenjuje.
(4) Tijelo koje je dio gospodarskog udruženja ili strukovnog saveza te predstavlja poduzeća uključena u projektiranje, proizvodnju, dobavu, sastavljanje, uporabu ili održavanje dizala ili sigurnosnih komponenti za dizala koje ocjenjuje, može se smatrati tijelom iz stavka 3. ovoga članka pod uvjetom da dokaže svoju neovisnost te nepostojanje bilo kakvog sukoba interesa.
(5) Tijelo za ocjenjivanje sukladnosti, njegovo najviše rukovodstvo i djelatnici odgovorni za provedbu postupaka ocjenjivanja sukladnosti ne smiju biti projektant, proizvođač, dobavljač, ugraditelj, kupac, vlasnik, korisnik ili održavatelj dizala ili sigurnosnih komponenti za dizala koje ocjenjuju ni zastupnik niti jedne od navedenih strana.
(6) Odredba stavka 5. ovoga članka ne isključuje uporabu ocijenjenih dizala ili sigurnosnih komponenti za dizala nužnih za radnje tijela za ocjenjivanje sukladnosti ili uporabu takvih dizala ili sigurnosnih komponenti za dizala za osobne svrhe.
(7) Odredba stavka 5. ovoga članka ne isključuje mogućnost razmjene tehničkih podataka između proizvođača ili ugraditelja i tijela.
(8) Tijelo za ocjenjivanje sukladnosti, njegovo najviše rukovodstvo i djelatnici odgovorni za provedbu ocjenjivanja sukladnosti ne smiju biti izravno uključeni u projektiranje, proizvodnju ili izradu, stavljanje na tržište, ugradnju, uporabu ili održavanje tih dizala ili sigurnosnih komponenti za dizala niti zastupati strane koje sudjeluju u tim djelatnostima.
(9) Osobe iz stavka 8. ovoga članka ne smiju sudjelovati ni u kakvim djelatnostima koje mogu biti u sukobu s 