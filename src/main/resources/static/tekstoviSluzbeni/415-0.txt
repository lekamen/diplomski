20 23.02.2015 Uredba o vrijednosti iznosa za utvrđivanje naknade za pružanje sekundarne pravne pomoći za 2015. godinu
VLADA REPUBLIKE HRVATSKE
416
Na temelju članka 37. stavka 2. Zakona o besplatnoj pravnoj pomoći (»Narodne novine«, broj 143/2013), Vlada Republike Hrvatske je na sjednici održanoj 19. veljače 2015. godine donijela
UREDBU
O VRIJEDNOSTI IZNOSA ZA UTVRĐIVANJE NAKNADE ZA PRUŽANJE SEKUNDARNE PRAVNE POMOĆI ZA 2015. GODINU
I. OPĆE ODREDBE
Članak 1.
Ovom Uredbom određuje se način vrednovanja i obračunavanja vrijednosti iznosa naknade za pružanje sekundarne pravne pomoći koju pružaju odvjetnici, vještaci i tumači na temelju rješenja donesenog od nadležnog ureda državne uprave u županiji i nadležnog upravnog tijela Grada Zagreba u skladu s odredbama Zakona o besplatnoj pravnoj pomoći (»Narodne novine«, broj 143/2013).
Članak 2.
U vrijednosti iznosa naknade za pojedine oblike sekundarne pravne pomoći, utvrđene na temelju ove Uredbe, sadržan je i iznos poreza na dodanu vrijednost.
II. NAKNADA ZA RAD ODVJETNIKA
Članak 3.
Naknada za pružanje sekundarne pravne pomoći koju pružaju odvjetnici za pojedine pravne radnje i pojedine vrste postupaka utvrđuje se u bodovima.
Za 2015. godinu vrijednost boda utvrđuje se u visini od 5,00 kuna.
Članak 4.
PARNIČNI POSTUPAK
PRAVNE RADNJE BODOVI 1. za sastavljanje obrazloženih podnesaka 50 2. za zastupanje na ročištima 50 3. za zastupanje na ročištima na kojima se raspravljalo samo o procesnim pitanjima ili se prije raspravljanja o glavnoj stvari postupak završio povlačenjem tužbe ili prigovora, presudom na osnovi priznanja ili na osnovi izostanka 25 4. za pristup na ročište koje je odgođeno prije početka raspravljanja 15 5. za pravnu pomoć u mirnom rješenju spora 50
Za prvi stupanj donosi se rješenje:
– do 300 bodova za postupke u svezi sa stvarnim pravima, osim zemljišnoknjižnih postupaka, čime je obuhvaćeno najviše šest pravnih radnji;
– do 300 bodova za postupke iz obiteljskih odnosa, čime je obuhvaćeno najviše šest pravnih radnji;
– do 250 bodova za postupke iz radnih odnosa (poništenje otkaza, utvrđivanje prava na rad i sl.), čime je obuhvaćeno najviše pet pravnih radnji.
PRAVNI LIJEKOVI
PRAVNE RADNJE BODOVI 1. za sastavljanje redovnih pravnih lijekova protiv presude, kao i protiv rješenja u parnicama zbog smetanja posjeda 60 2. za sastavljanje odgovora na žalbu protiv presude te rješenja u parnicama zbog smetanja posjeda 50 3. za sastavljanje žalbe protiv rješenja i odgovora na žalbu 25 4. za sastavljanje izvanrednih pravnih lijekova 75 5. za odgovore na izvanredne pravne lijekove 50
Za drugi stupanj donosi se rješenje u vrijednosti radnje koja se poduzima u tom postupku.
Ako se rješenje donosi za oba stupnja parničnog postupka, onda se ono izdaje na vrijednost do 360 bodova.
Za izvanredne pravne lijekove donosi se posebno rješenje na vrijednost radnje za koju se donosi.
Članak 5.
OVRŠNI POSTUPAK (samo u slučajevima ako se radi o postupcima za koje se može odobriti besplatna pravna pomoć)
PRAVNE RADNJE BODOVI 1. za sastavljanje prijedloga za izdavanje rješenja o ovrsi, prijedloga za protuovrhu, prijedloga za osiguranje, prijedloga za izdavanje privremenih i prethodnih mjera, prigovora protiv navedenih prijedloga 50 2. za zastupanje na ročištu 50 3. za sastavljanje pravnih lijekova 60 4. za sastavljanje ostalih podneska i poduzimanje ostalih radnji u ovršnom postupku i postupku osiguranja 25
Za ovršni postupak donosi se rješenje za najviše pet pravnih radnji.
Članak 6.
IZVANPARNIČNI POSTUPAK
PRAVNE RADNJE BODOVI 1. za sastavljanje podnesaka u izvanparničnim postupcima (npr. koji se vode radi utvrđivanja izvanbračne zajednice, diobu zajedničke imovine ili bračne stečevine i dr.) 40 2. za sastavljanje redovnih i izvanrednih pravnih lijekova 50 3. za zastupanje na ročištu 20
Za izvanparnični postupak donosi se rješenje za najviše pet pravnih radnji.
Članak 7.
UPRAVNI SPOROVI
PRAVNE RADNJE BODOVI 1. za sastavljanje tužbe, odgovora na tužbu, prijedloga za donošenje privremene mjere,