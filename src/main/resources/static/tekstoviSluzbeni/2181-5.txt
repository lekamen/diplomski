 linije, a vozni red mora sadržavati najmanje tri stajališta.
(8) Ako su u voznom redu putničke međužupanijske linije navedena stajališta u naseljenim mjestima u kojima je organiziran županijski odnosno lokalni linijski prijevoz putnika, dozvola se može izdati nakon pribavljene suglasnosti županije na čijem području linija ima stajališta. Ako županija odnosno jedinica lokalne samouprave u roku od 15 dana od dana primitka zahtjeva ne dostavi odgovor, smatra se da je suglasna sa zahtjevom.
Međunarodne linije za treće države
Članak 10.
(1) Pri usklađivanju voznih redova za međunarodne linije za treće države primjenjuje se sljedeći vremenski razmak zaštite polazaka/dolazaka u odnosu na postojeće međunarodne linije za treće države:
Dužina linije, odnosno relacije između dva najudaljenija zajednička stajališta Najmanja vremenska razlika u minutama km prije/poslije do 100 60 101 – 400 90 401 – 800 120 preko 800 180
(2) Vozni red za novu ili izmijenjenu međunarodnu liniju za treće države u kojem se mijenja vrijeme polaska ne može se uskladiti ako u odnosu na vozni red postojeće međunarodne linije za treće države ima najmanje jedno zajedničko stajalište u Republici Hrvatskoj i najmanje jedno zajedničko stajalište izvan Republike Hrvatske, a predloženi se polazak odnosno dolazak u najmanje jednom zajedničkom stajalištu, nalazi unutar vremenskog razmaka propisanog u stavku 1. ovoga članka.
(3) Iznimno od odredbe stavka 2. ovoga članka vozni red za novu ili izmijenjenu međunarodnu liniju za treće države, koji u odnosu na vozni red postojeće linije, ima dva ili više zajedničkih stajališta, a predloženi se polazak odnosno dolazak u najmanje jednom zajedničkom stajalištu nalazi unutar vremenskog razmaka propisanog u stavku 1. ovoga članka može se uskladiti, ako podnositelj zahtjeva dobije suglasnost prijevoznika na postojećoj liniji.
(4) Vozni red za novu ili izmijenjenu međunarodnu liniju za treće države koji u odnosu na postojeće linije nemaju dva ili više zajedničkih stajališta ili ih imaju, a predložena vremena polaska/dolaska se ne nalaze unutar propisanih zaštitnih vremena iz stavka 1. ovoga članka, mogu se uskladiti ako ne postoji opravdani prigovor voznim redom nove ili izmijenjene međunarodne linije za treće države ili ako postoji opravdani prigovor, a dobiju suglasnost prijevoznika.
(5) Voznim redovima županijskih i međužupanijskih linija ne mogu se osporavati vozni redovi međunarodnih linija za treće države.
(6) Prijedlozi voznih redova novih linija ne mogu se osporavati voznim redovima postojećih linija koje se ne održavaju te voznim redovima linija za koje nisu izdane dozvole duže od tri godine od dana predaje zahtjeva za njihovo izdavanje, sukladno odredbama ovoga Pravilnika.
(7) Početna stajališta u Republici Hrvatskoj na novim međunarodnim linijama za treće države mogu biti samo u gradovima gdje postoji autobusni kolodvor, a ostala stajališta mogu biti u gradovima.
Članak 11.
(1) Prigovor na usklađene i neusklađene vozne redove iz izvješća o usklađivanju za međužupanijske i međunarodne linije za treće države podnosi se Povjerenstvu za usklađivanje voznih redova pri Hrvatskoj gospodarskoj komori kojeg imenuje predsjednik Hrvatske gospodarske komore odnosno za županijske linije Povjerenstvu za usklađivanje voznih redova pri županijskoj komori kojeg imenuje predsjednik županijske komore.
(2) Povjerenstvo pri Hrvatskoj gospodarskoj komori ima sedam članova od kojih se četiri imenuju iz Ministarstva pomorstva, prometa i infrastrukture (u daljnjem tekstu: Ministarstvo), a tri člana iz Hrvatske gospodarske komore. Povjerenstvo mora imati najmanje jednog tajnika.
(3) Povjerenstvo je dužno prigovore riješiti i izvješće o odlukama objaviti na web stranici Hrvatske gospodarske komore odnosno županijske komore i dostaviti prijevoznicima u roku od 30 dana od dana zaprimanja prigovora.
(4) Poslovnikom o radu Povjerenstva regulira se način i postupak rada Povjerenstva. Poslovnik o radu Povjerenstva donosi Hrvatska gospodarska komora.
(5)