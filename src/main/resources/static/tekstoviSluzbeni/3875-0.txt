47 20.05.2016 Presuda Upravnog suda u Splitu broj: 3UsI-2229/13-7 od 29. ožujka 2016.
UPRAVNI SUD U SPLITU
1224
PRESUDA
Upravni sud u Splitu, po sucu Leandri Mojtić te Ljiljani Lijić zapisničarki, u upravnom sporu tužitelja Vjekoslava Raspovića iz Debaljaka, Debeljak 117, zastupanog po opunomoćenici Ivani Raspović, odvjetnici u Zadru, Ulica J. Dalmatinca Matejeva 3, protiv tuženika Hrvatske agencije za poštu i elektroničke komunikacije koju zastupa generalna opunomoćenica Marina Ljubić Karanović, uz sudjelovanje zainteresirane osobe Hrvatskog telekoma d.d., Zagreb, Savska cesta 32, u postupku rješavanja spora između pretplatnika i operatora javnih komunikacijskih usluga Hrvatskog telekoma d.d., nakon održane usmene i javne rasprave zaključene 18. ožujka 2016., a objavljene 29. ožujka 2016.
presudio je
Odbija se tužbeni zahtjev koji glasi:
»I. Tužba se usvaja.
II. Poništava se rješenje Hrvatske agencije za poštu i elektroničke komunikacije od 7. prosinca 2012. g. klasa: UP/I-344-08/12-01/522, urbroj: 376-05/MB-12-9(DB).«
Obrazloženje
Osporavanom odlukom tuženika klasa: UP/I-344-08/12-01/522, urbroj: 376-05/MB-12-9(DB). od 7. prosinca 2012., odbijen je prigovor pretplatnika Vjekoslava Raspovića iz Debeljaka, ovdje tužitelja, izjavljen na pisane opomene i obračun zakonske zatezne kamate za mjesec prosinac 2011. godine, koji je izdao operator javnih komunikacijskih usluga Hrvatski Telekom d.d. Zagreb, Savska cesta 32, kao neosnovan.
Protiv osporavane odluke opunomoćenica tužitelja je pravodobno podnijela tužbu Visokom upravnom sudu RH u Zagrebu, a koji sud se svojim rješenjem poslovni broj UsII-5/2013-6 od 3. listopada 2013. oglasio stvarno nenadležnim te predmet ustupio Upravnom sudu u Splitu kao stvarno i mjesno nadležnom sudu, sve u skladu s odredbom članka 18. st. 2. i članka 51. Zakona o izmjenama i dopunama Zakona o elektroničkim komunikacijama (»Narodne novine«, broj 90/11) u svezi s odredbom čl. 28. st. 2. Zakona o upravnim sporovima (»Narodne novine«, broj 20/10, 134/12 i 152/14, dalje ZUS-a).
Predmetni spis po tužbi tužitelja je kod ovog suda zaprimljen 17. listopada 2013. te je zaveden pod poslovnim brojem 3UsI-2229/13.
Tužitelj u pravodobno podnesenoj tužbi osporava zakonitost i pravilnost Odluke tuženika u bitnom navodeći da odluka tuženika nije u skladu s obrazloženjem, da tuženik nije odlučio o žalbenim navodima žalitelja, ovdje tužitelja, niti da je obrazložio svoju odluku radi čega da se ista ne može ispitati, da tuženik nije dao odgovor na žalbene navode u svezi obračuna zakonske zatezne kamate niti zašto je obračunat trošak opomene, a da korisnik o tome nije bio obaviješten, radi čega da tuženik nije postupio u skladu sa svojim ovlaštenjima i nadležnosti te da nije ispitao slučaj. Tužitelj u tužbi opisuje kronologiju predmetne upravne stvari, u bitnom navodeći da je na ispostavljenom računu broj 5006006912-148-2 za 12/2011 izdanog od T-coma zaračunat trošak pisane opomene u iznosu od 9,00 kn, a za koju opomenu da je usmeno obrazloženo da se radi o opomeni za mjesec studeni. Da je za isti račun dostavljen T-comu prigovor u svezi obračuna zakonske zatezne kamate za zakašnjenje plaćanja računa iz prethodnog mjeseca, da je u računu za 12 mjesec obračunata zatezna kamata za račun iz mjeseca studenog. Tužitelj navodi da je rok dospijeća računa za 11. mjesec 2011. bio 20. 12. 2011. zbog čega da je dužnik bio u zakašnjenju od dana 21. 12. 2011. i taj dan da bi bio prvi dan početka računanja zakonske zatezne kamate sukladno odredbama Zakona o obveznim odnosima. Navodi da je dužnik platio račun dana 23. 12. 2011., a ne 22. 12. 2011. kako da to tvrdi operater, čime da je prekinuo zakašnjenje plaćanja. Da se prema navedenom zakonska zatezna kamata obračunava za dva dana zakašnjenja plaćanja dužnika i za izračun zakonske zatezne kamate da se uzela glavnica od 191,71 kunu, na koliko da je glasio račun iz 11. mjeseca 2011., a zakonska zatezna kamata za dva dana zakašnjenja da iznosi 0,13 kuna prema stopi od 12%. Međutim, da je