 iznad 150 g ili ispod 100 g mase obroka po učeniku na mjesečnoj razini neće se isplatiti potpora.
(9) Administrativna kontrola isporučenih količina voća i povrća obavlja se na mjesečnoj razini.
(10) Za sve prihvatljive troškove u okviru Sheme školskog voća i povrća porez na dodanu vrijednost (PDV) isplatit će se iz Državnog proračuna Republike Hrvatske.
(11) Troškovi iz stavka 1. ovoga članka isplatit će se u iznosu do:
– 90% iz Europskog poljoprivrednog jamstvenog fonda i
– 10% iz Državnog proračuna Republike Hrvatske.
Europski plakat Shema školskog voća i povrća
Članak 8.
Europski plakat Shema školskog voća i povrća izrađuje tijelo odobreno za promociju u skladu s Prilogom Delegirane Uredbe Komisije (EU) 2016/247.
Javni poziv
Članak 9.
(1) Agencija za plaćanja će:
– najkasnije 6. svibnja u godini u kojoj započinje razdoblje provedbe Sheme školskog voća i povrća objavit javni poziv za odabir dobavljača voća i povrća i
– najkasnije 30. svibnja u godini u kojoj započinje razdoblje provedbe Sheme školskog voća i povrća na web-stranici objaviti:
a) popis dobavljača koji ispunjavaju uvjete javnog poziva
b) popis škola koje mogu sudjelovati u Shemi školskog voća i povrća s brojem učenika po školi i
c) iznos potpore po školi prema broju učenika koji mogu sudjelovati u Shemi školskog voća i povrća.
(2) Ministarstvo nadležno za obrazovanje dostavit će Agenciji za plaćanja:
– najkasnije 20. svibnja u godini u kojoj počinje razdoblje provedbe Sheme školskog voća i povrća ukupan broj učenika po svakoj školi u tekućoj školskoj godini
– najkasnije 25. kolovoza u godini u kojoj počinje razdoblje provedbe Sheme školskog voća i povrća privremeni broj učenika po svakoj školi upisanih u novu školsku godinu i
– najkasnije 15. listopada u godini u kojoj počinje razdoblje provedbe Sheme školskog voća i povrća konačan broj učenika po svakoj školi upisanih u novu školsku godinu.
(3) Prilikom prijave na javni poziv iz stavka 1. ovoga članka, dobavljač voća i povrća će dostaviti Agenciji za plaćanja:
– dokaz da je u Sudskom ili Obrtnom registru registriran za djelatnost trgovine hranom
– presliku potpisnog kartona deponiranog u FINA-i ili poslovnoj banci
– informacije o području koje planira pokrivati pri isporukama voća i povrća (županija/e ili cijela Republika Hrvatska) i
– pisanu izjavu prema kojoj će:
a) u skladu s ovim Pravilnikom, koristi voće i povrće financirano iz Sheme školskog voća i povrća za isporuku školama
b) vratiti svu neopravdano isplaćenu potporu zajedno sa zakonskim kamatama za količine za koje je utvrđeno da proizvodi nisu distribuirani djeci u skladu s listom prihvatljivih proizvoda iz Priloga I ovoga Pravilnika ili je isplaćena za proizvode koji ne ispunjavaju uvjete propisane ovim Pravilnikom
c) u slučaju prijevare ili svjesnog nehaja vratiti dodatno i iznos u visini razlike između isplaćenog iznosa i iznosa na koji je kao podnositelj Zahtjeva za potporu imao pravo
d) na zahtjev dostaviti prateće dokumente i
e) se podvrgnuti administrativnoj kontroli i kontroli na terenu te inspekcijskom nadzoru.
Odobravanje podnositelja zahtjeva za potporu
Članak 10.
(1) Ministarstvo nadležno za poljoprivredu će u godini u kojoj započinje razdoblje provedbe Sheme školskog voća i povrća:
– najkasnije 15. lipnja odlukom odobriti tijelo nadležno za promociju i tijelo nadležno za prateće mjere u okviru Sheme školskog voća i povrća i njihov godišnji plan aktivnosti.
(2) Ministarstvo nadležno za zdravlje će u godini u kojoj započinje razdoblje provedbe Sheme školskog voća i povrća:
– najkasnije 15. lipnja odlukom odobriti tijelo nadležno za praćenje i ocjenjivanje utjecaja Sheme školskog voća i povrća na prehrambene navike i zdravlje školske djece i godišnji plan aktivnosti.
(3) Tijelo odobreno za promociju, tijelo odobreno za prateće mjere i tijelo odobreno za praćenje i ocjenjivanje iz stavaka 1. i 2. ovoga članka dostavit će Agenciji za plaćanja:
– najkasnije 30. lipnja u godini u kojoj započinje razdoblje provedbe Sheme školskog voća i povrća