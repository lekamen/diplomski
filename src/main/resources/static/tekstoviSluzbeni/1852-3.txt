 koja je Savjetodavna služba u obvezi dostaviti.
(2) Savjetodavna služba dostavlja Agenciji za plaćanja:
1. zahtjev za financiranje s dokumentiranim troškovima po završetku aktivnosti programa osposobljavanja
2. kvartalno izvješće o provedenim programima osposobljavanja na obrascu iz Priloga II. ovoga Pravilnika.
IV. FINANCIRANJE
Zahtjev za financiranje
Članak 18.
(1) Potpora se dodjeljuje temeljem kvartalnog izvješća o provedenim programima osposobljavanja i zahtjeva za financiranje u obliku bespovratnih sredstava, za provedene aktivnosti navedene u programu osposobljavanja koji je odobren od strane Ministarstva.
(2) Savjetodavna služba svaka tri mjeseca dostavlja zahtjev za financiranje za provedene aktivnosti programa osposobljavanja zajedno s pratećom dokumentacijom koja je propisana u javnom pozivu/natječaju.
(3) Savjetodavna služba podnosi Agenciji za plaćanja zahtjev za financiranje u roku od 40 dana od završetka tromjesečja za koje se podnosi zahtjev.
(4) Obračunsko razdoblje za financiranje sredstava korisniku traje tri kalendarska mjeseca i počinje teći od početka kalendarske godine, izuzev zahtjeva za financiranje za 2015. godinu za koju korisnik podnosi zahtjev za financiranje jednokratno u roku od 40 dana nakon isteka kalendarske godine.
(5) Zahtjev za financiranje provedenih aktivnosti sadrži prihvatljive izdatke propisane ovim Pravilnikom, a koji su vezani za aktivnosti koji su provedeni u pojedinom tromjesečju i koji su u potpunosti realizirani i plaćeni.
(6) Za nepotpuni zahtjev Agencija za plaćanja će izdati zahtjev za dopunu/obrazloženje/ispravak kojim će od korisnika tražiti dostavljanje dokumentacije/obrazloženje/ispravak koja nedostaje. Savjetodavna služba je dužna dostaviti traženu dokumentaciju/obrazloženje/ispravak u roku od deset radnih dana od dana zaprimanja zahtjeva za dopunu/obrazloženje/ispravak.
(7) Danom zaprimanja zahtjeva za dopunu/obrazloženje/ispravak smatra se dan kada korisnik zaprimi preporučenu pošiljku.
(8) Za plaćanja izvršena u stranoj valuti u svrhu odobrenja zahtjeva za financiranje obračunat će se:
– protuvrijednost u kunama po tečaju Europske komisije ECB, u mjesecu zaprimanja zahtjeva za financiranje iskazanom na šest decimala (navedeni tečaj se može dobiti na http://ec.europa.eu/budget/inforeuro/)
– ako je Savjetodavna služba kupila strana sredstva plaćanja po nižem tečaju od ECB u mjesecu zaprimanja zahtjeva za financiranje iskazanom na šest decimala, isplata potpore temeljit će se na ostvarenom tečaju.
(9) Ako se administrativnom kontrolom zahtjeva za financiranje utvrdi neprihvatljiv izdatak, iznos iz zahtjeva umanjuje se za iznos nepravilnog izdatka.
(10) Agencija za plaćanja provodi kontrolu nad korisnikom.
(11) Nakon provjere zahtjeva za financiranje s pripadajućom dokumentacijom Agencija za plaćanja će donijeti:
1. odluku o isplati ili
2. odluku o odbijanju zahtjeva za financiranje.
(12) Agencija za plaćanja donosi odluku o odbijanju zahtjeva ako:
– korisnik ne ispunjavanja propisane uvijete
– je aktivnost koja je predmet potpore financirana drugim sredstvima proračuna Europske unije
– su aktivnosti i/ili troškovi navedeni u zahtjevu za financiranje neprihvatljivi
– je zahtjev za financiranje dostavljen nakon propisanog roka
– je utvrđena nepravilnosti koja je ujedno i sumnja na prevaru
– korisnik onemogući kontrolu.
Odluka o povratu sredstava
Članak 19.
Agencija za plaćanja će odlukom o povratu sredstava od Savjetodavne službe zahtijevati povrat:
1. utvrđenog nepravilnog iznosa ako se nakon isplate uoči administrativna pogreška učinjena od strane Agencije za plaćanja
2. utvrđenog nepravilnog iznosa ako se nakon isplate utvrde nepravilno isplaćeni troškovi
3. ukupno isplaćenih sredstava potpore ako se nakon isplate utvrdi nepravilnost koja ujedno predstavlja sumnju na prijevaru
4. ukupno isplaćenih sredstava potpore ako se nakon isplate utvrdi da su troškovi za koje je podnesen zahtjev financirani drugim sredstvima proračuna Europske unije
5. ako aktivnost nije izvršena 