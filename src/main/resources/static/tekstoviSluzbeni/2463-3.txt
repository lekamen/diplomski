Ako postupak mirenja nije okončan niti nakon pet održanih sastanaka, daljnje troškove miritelja snosit će stranke u sporu.
(4) Nagradu miritelja koji nisu imenovani s liste miritelja snosi ministarstvo, u skladu s odlukom iz stavka 2. ovoga članka.
(5) Odluku o iznosu i isplati troškova i nagrade iz stavka 2. ovoga članka ili nagrade iz stavka 4. ovoga članka, donosi ministar u roku od trideset dana od dana podnošenja zahtjeva miritelja, uz koji je zahtjev miritelj dužan priložiti kopiju zapisnika o provedenom postupku mirenja.
V. ADMINISTRATIVNI POSLOVI
Članak 20.
Administrativne poslove vezane uz provođenje postupka mirenja provedenih u skladu s ovim Pravilnikom te praćenje i analizu tih postupaka obavlja ministarstvo.
VI. PRIJELAZNE I ZAVRŠNE ODREDBE
Članak 21.
(1) GSV će u roku od tri mjeseca od dana stupanja na snagu ovoga Pravilnika, donijeti odluku iz članka 4. stavka 1. ovoga Pravilnika.
(2) Do donošenja odluke iz stavka 1. ovoga članka, na snazi ostaje lista miritelja utvrđena odlukom GSV-a (»Narodne novine«, broj 146/11), u skladu s Pravilnikom o načinu izbora miritelja i provođenju postupka mirenja u kolektivnim radnim sporovima (»Narodne novine«, broj 122/10 i 56/11).
(3) Ministar će u roku od šest mjeseci od dana stupanja na snagu ovoga Pravilnika, donijeti odluku iz članka 19. stavka 2. ovoga Pravilnika.
(4) Do donošenja odluke iz stavka 3. ovoga članka, primjenjivat će se Odluka o visini nagrade i naknade troškova miritelja u kolektivnim radnim sporovima (»Narodne novine«, broj 47/13).
Članak 22.
(1) Stupanjem na snagu ovoga Pravilnika prestaje važiti Pravilnik o načinu izbora miritelja i provođenju postupka mirenja u kolektivnim radnim sporovima (»Narodne novine«, broj 122/10 i 56/11).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/154
Urbroj: 524-03-01-01/2-15-23
Zagreb, 13. studenoga 2015.
Ministar prof. dr. sc. Mirando Mrsić, dr. med., v. r.
