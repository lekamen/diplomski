 registar.
Članak 4.
(1) Korisnici prava podnose zahtjev za povrat plaćene trošarine carinskom uredu nadležnom prema sjedištu, odnosno prebivalištu korisnika prava na Obrascu ZPR koji je tiskan u Prilogu 2 ovoga Pravilnika i njegov je sastavni dio.
(2) Zahtjev iz stavka 1. ovog članka podnosi se nakon izdavanja potvrde o isključenju područja i/ili građevine iz MSP-a, a najkasnije do kraja prvog kvartala kalendarske godine koja slijedi godinu u kojoj je izdana potvrda o isključenju područja i/ili građevine iz MSP-a.
Članak 5.
(1) Zahtjevu za povrat plaćene trošarine na strojnu pripremu površina obvezno se prilaže:
1. preslika važeće ocjene sukladnosti stroja za koji se podnosi zahtjev za povrat plaćene trošarine
2. evidencija o radu stroja
3. evidencija o kupnji plinskog ulja za pogon stroja
4. ugovor o razminiranju odnosno ugovor o strojnoj pripremi površina za potrebe razminiranja i tehničkog izvida zajedno s izmjenama i dopunama (aneksima)
5. potvrda o isključenju područja i/ili građevina iz MSP-a i
6. potvrda Porezne uprave da korisnik prava nema nenamirenih dospjelih obveza s naslova javnih davanja, ne starija od 30 dana.
(2) Evidencija o radu stroja iz stavka 1. točke 2. ovoga članka sadrži podatke o radilištu na kojem se stroj koristi, podatke o stroju i podatke o korištenju stroja. Izračun utrošenog plinskog ulja za pogon, a koji se vodi u evidenciji kao bitan element za izračun iznosa povrata trošarine, predstavlja umnožak prosječne potrošnje stroja (navedene u ocjeni sukladnosti stroja iz stavka 1. točke 1. ovog članka) i broja radnih sati stroja. Evidencija o radu stroja vodi se na Obrascu ERSR koji je tiskan u Prilogu 3 ovoga Pravilnika i njegov je sastavni dio.
(3) Evidenciju o kupnji plinskog ulja iz stavka 1. točke 3. ovoga članka sastavlja korisnik prava uz prilaganje pripadajućih računa o kupljenom plinskom ulju (izdanim prema propisima o porezu na dodanu vrijednost i drugim poreznim propisima). Evidencija mora sadržavati kupljene količine plinskog ulja, datum kupnje i mjesto kupnje. Evidencija o kupnji plinskog ulja vodi se na Obrascu EK koji je tiskan u Prilogu 4 ovoga Pravilnika i njegov je sastavni dio, a koju potvrđuje i ovjerava korisnik prava.
Članak 6.
(1) O zahtjevu iz članka 4. ovog Pravilnika nadležni carinski ured odlučuje rješenjem.
(2) Ako se u tijeku razdoblja za koje se traži povrat plaćene trošarine promijeni propisana visina trošarine na plinsko ulje za pogon, povrat plaćene trošarine se za mjesec u kojem je promijenjena propisana visina trošarine na sve količine plinskog ulja na koje se odnose računi iz evidencije potrošnje iz tog mjeseca, odobrava prema visini trošarine koja je važila prvoga dana u tome mjesecu. Za naredne mjesece povrat plaćene trošarine odobrava se prema važećoj propisanoj visini trošarine.
Članak 7.
Povrat plaćene trošarine neće se odobriti ako:
1. korisnik prava ima nepodmirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave
2. se utvrdi da korisnik prava nije imao evidenciju potrošnje plinskog ulja (sa svim pripadajućim računima) ili ako ju je odbio predočiti na zahtjev carinskih službenika ili drugih nadležnih tijela
3. računi o kupljenom plinskom ulju nisu izdani u skladu s propisima o porezu na dodanu vrijednost i fiskalizaciji u prometu gotovinom ili
4. se utvrdi da je korisnik prava postupao protivno trošarinskim i poreznim propisima.
III. NADZORNE MJERE
Članak 8.
(1) Nadzor nad provedbom odredaba ovoga Pravilnika obavlja Carinska uprava te druga tijela ovlaštena za obavljanje nadzora sukladno posebnim propisima (u daljnjem tekstu: tijela nadzora).
(2) Carinska uprava provodi nadzor nad ostvarivanjem prava na povrat trošarine na potrošnju plinskog ulja za pogon strojeva za pripremu površina u razminiranju, te obavlja sustavnu i neposrednu kontrolu namjenskog trošenja plinskog ulja za pogon