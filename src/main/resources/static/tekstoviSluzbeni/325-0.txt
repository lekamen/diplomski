17 13.02.2015 Odluka o zavičajnim divljim vrstama čije je uzimanje iz prirode i održivo korištenje dopušteno
VLADA REPUBLIKE HRVATSKE
326
Na temelju članka 62. stavka 1. Zakona o zaštiti prirode (»Narodne novine«, broj 80/2013) i članka 30. stavka 3., a u vezi s člankom 32. stavkom 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 11. veljače 2015. godine donijela
ODLUKU
O ZAVIČAJNIM DIVLJIM VRSTAMA ČIJE JE UZIMANJE IZ PRIRODE I ODRŽIVO KORIŠTENJE DOPUŠTENO
I.
Ovom Odlukom se određuju zavičajne divlje vrste čije se uzimanje iz prirode i održivo korištenje dopušta uz provedbu mjera upravljanja i zaštite te sadržaj izvješća o načinu i količini korištenja zavičajne divlje vrste koje nadležna tijela podnose središnjem tijelu državne uprave nadležnom za poslove zaštite prirode (u daljnjem tekstu: Ministarstvo) radi utvrđivanja i praćenja stanja populacije zavičajne divlje vrste, sukladno propisima Europske unije kojima se uređuje očuvanje divljih biljnih i životinjskih vrsta, odnosno međunarodnim ugovorima kojih je Republika Hrvatska stranka.
II.
Popis zavičajnih divljih vrsta iz točke I. ove Odluke nalazi se u Prilogu ove Odluke i njezin je sastavni dio. Popis sadrži odredbe o lovnim vrstama prema posebnim propisima iz područja lovstva, ribolovnim vrstama prema posebnim propisima iz područja slatkovodnog ribarstva te vrstama koje se temeljem propisa iz područja zaštite prirode koriste u svrhu prerade, trgovine i drugog prometa, koje su ujedno navedene u:
– Prilogu V. Direktive Vijeća 92/43/EEZ od 21. svibnja 1992. o očuvanju prirodnih staništa i divlje faune i flore (SL L 206, 22. 7. 1992.), kako je zadnje izmijenjena i dopunjena Direktivom Vijeća 2013/17/EU od 13. svibnja 2013. o prilagodbi određenih direktiva u području okoliša zbog pristupanja Republike Hrvatske (SL L 158, 10. 6. 2013.) (u daljnjem tekstu: Direktiva Vijeća 92/43/EEZ) i
- Prilogu II. Direktive 2009/147/EZ Europskog parlamenta i Vijeća od 30. studenoga 2009. o očuvanju divljih ptica (kodificirana verzija) (SL L 20, 26. 1. 2010.), kako je zadnje izmijenjena i dopunjena Direktivom Vijeća 2013/17/EU od 13. svibnja 2013. o prilagodbi određenih direktiva u području okoliša zbog pristupanja Republike Hrvatske (SL L 158, 10. 6. 2013.) (u daljnjem tekstu: Direktiva 2009/147/EZ).
Zavičajne divlje vrste u Prilogu ove Odluke navode se nazivom reda, porodice i vrste, i to znanstvenim i hrvatskim nazivom. Uz svaku zavičajnu divlju vrstu navodi se i nadležno tijelo koje prema propisima iz područja lovstva, slatkovodnog ribarstva, odnosno zaštite prirode vodi evidenciju o načinu i količini korištenja divlje vrste, kao i prilog direktive iz stavka 1. ove točke u kojem je vrsta navedena, uz dodatne napomene, gdje je to potrebno.
III.
Nadležno tijelo navedeno uz naziv svake zavičajne divlje vrste s popisa u Prilogu ove Odluke, podnosi izvješće Ministarstvu sukladno Zakonu o zaštiti prirode (»Narodne novine«, broj 80/2013).
IV.
Izvješće iz točke III. ove Odluke sadrži podatke potrebne za utvrđivanje izvješća o stanju populacija vrsta iz Priloga ove Odluke koje Republika Hrvatska podnosi Europskoj komisiji temeljem članka 17. Direktive Vijeća 92/43/EEZ, odnosno članka 12. Direktive 2009/147/EZ, a osobito sadrži sljedeće podatke:
1. Za vrste iz skupina sisavaca (Mammalia) i riba (Pisces):
1. naziv vrste (znanstveni i hrvatski) te kôd vrste,
2. rasprostranjenost vrste na državnoj razini (kartografski prikaz u GIS-u),
3. podatke o vrsti za svaku biogeografsku regiju u kojoj je vrsta rasprostranjena:
a) naziv biogeografske regije, izvore podataka,
b) područje rasprostranjenosti (površina u km2, metoda procjene, procjena kratkoročnog i dugoročnog trenda populacije),
c) podatke o populaciji (procjena veličine populacije, vremensko razdoblje/godina prikupljanja podataka, kratkoročni i dugoročni trend populacije, metode procjene trenda populacije),
d) podatke o staništu vrste (površina u km2, vremensko