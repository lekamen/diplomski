 sukladno članku 32. Zakona o elektroničkim komunikacijama ovlašten na pružanje usluga s posebnom tarifom. Iz način obračuna naknade definiranog u člancima 6. i 8. navedenog Ugovora vidljivo je da se ne radi o standardnoj, javnoj telefonskoj usluzi. Naime, u predmetnom slučaju operator IT Jedan d.o.o. ne obračunava i ne naplaćuje pružatelju sadržaj operatoru Kron d.o.o. korištenje javne telefonske usluge već operator IT Jedan d.o.o. plaća pružatelju sadržaj operatoru Kron d.o.o. naknadu u iznosu od 0,30 kn/min za dolazne pozive i trećih država odnosno onih koji nisu u EU. Ovakav način obračuna tipičan je za usluge s posebnom tarifom u kojima pružatelj te usluge ostvaruje prihod u vidu određenog iznosa od ukupne cijene naplaćenog poziva, pri čemu operator koji mu tehnički omogućava pružanje ove usluge zadržava ostatak prihoda. Slijedom navedenog, a kako se sukladno Planu numeriranja usluge s posebnom tarifom mogu pružati samo na posebno određenim numeracijama evidentno je kako je pobijanim rješenjem pravilno utvrđeno da tužitelj nije upotrebljavao brojeve iz privitka 1. istog u skladu s Planom numeriranja. Što se tiče nedostupnosti navedenih brojeva zainteresirana osoba ističe da tužitelj nije priložio protudokaz, odnosno dokaz, da su predmetni brojevi bili dostupni iz svih elektroničkih komunikacijskih mreža u Republici Hrvatskoj.
Iz svega navedenog zainteresirana osoba predlaže da se tužba odbije.
Tužbeni zahtjev nije osnovan.
Prema odredbi članka 74. stavka 1. Zakona o elektroničkim komunikacijama (»Narodne novine« 73/08., 90/11., 133/12., 70/13. i 71/14. dalje u tekstu: ZEK) operator, koji je na temelju odluke o primarnoj dodjeli adresa ili brojeva stekao pravo na uporabu adresa ili brojeva može prenijeti to pravo na drugog operatora uz prethodno pribavljenu suglasnost Agencije.
U postupku koji je prethodio donošenju osporenog rješenja nesporno je utvrđeno da je tužitelj prenio pravo na uporabu primarno dodijeljenih brojeva operatoru IT Jedan d.o.o. bez prethodno pribavljene suglasnosti Agencije čime je postupio suprotno odredbi članka 74. stavka 1. ZEK-a što je detaljno obrazloženo u osporenom rješenju.
Tužitelj tvrdi da je sporne brojeve sekundarno dodijelio IT Jedan d.o.o. koji je zatim dao navedene brojeve na korištenje operatoru Kron d.o.o., međutim u postupku je utvrđeno da se ne radi o sekundarnoj dodjeli brojeva, već o pravu na uporabu brojeva. Kada bi se radilo o sekundarnoj dodijeli brojeva kako tvrdi tužitelj tada IT Jedan d.o.o. ne bi imao pravo na daljnje dodjelu brojeva, naime da bi IT Jedan d.o.o. imao pravo na sekundarnu dodjelu brojeva on mora imati pravo na uporabu brojeva bilo temeljem osnove primarne dodjele brojeva bilo temeljem prijenosa na uporabu brojeva za što je potrebna prethodna suglasnost Agencije koja nije pribavljena.
Isto tako je prema ocjeni ovoga Suda pravilno utvrđeno da tužitelj suprotno odredbi iz članka 73. ZEK-a nije upotrebljavao brojeve iz privitka 1. u skladu s Planom numeriranja. Odredbom članka 73. stavka 1. podstavcima 1., 2., 3., 4., 5., 6. i 7. propisano je da operatori stječu pravo na uporabu adresa ili brojeva na temelju odluke Agencije o primarnoj dodjeli adrese ili brojeva, pri čemu su obvezi pridržavati se sljedećih uvjeta uporabe: – dodijeljene adrese i brojeve moraju upotrebljavati u skladu s Planom adresiranja i Planom numeriranja, – dodijeljene adrese i brojeve moru upotrebljavati isključivo u svrhe navedene u zahtjevu za primarnu dodjelu adrese ili brojeva, – s uporabom dodijeljenih adresa i brojeva moraju započeti u roku od 6 mjeseci od dana zaprimanja odluke o primarnoj dodjeli adresa ili brojeva, – moraju redovito voditi popis adresa i brojeva dodijeljenih primarnom dodjelom, – moraju redovito voditi popis adresa i brojeva, koji su dodijelili na uporabu sekundarnom dodjelom, te ga dostaviti Agenciji na njezin zahtjev, – ne smiju prenijeti pravo na uporabu adresa i brojeva koji su im dodijeljeni primarnom dodjelom, osim u slučaju iz članka 74. ovog Zakona. Zabrana