39 28.04.2016 Obvezatne upute broj LS I i LN I - redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
1034
Na osnovi članka 48. Zakona o lokalnim izborima (»Narodne novine«, broj 144/12, dalje: Zakon), Državno izborno povjerenstvo Republike Hrvatske donijelo je
OBVEZATNE UPUTE BROJ LS I i LN I
REDOSLIJED IZBORNIH RADNJI I TIJEK ROKOVA
1. Odlukom Vlade Republike Hrvatske od 28. travnja 2016. (»Narodne novine«, broj 39/16) raspisani su prijevremeni izbori za Općinsko vijeće i općinskog načelnika te zamjenika općinskog načelnika Općine Murter – Kornati.
Odluka Vlade Republike Hrvatske stupa na snagu 28. travnja 2016.
Izbori će se održati u nedjelju, 29. svibnja 2016.
2. Rokovi teku od
29. travnja 2016. u 00:00 sati.
3. Prijedlozi kandidacijskih lista za izbor članova Općinskog vijeća Općine Murter – Kornati i prijedlozi kandidatura za izbor općinskog načelnika te zamjenika općinskog načelnika Općine Murter – Kornati, moraju biti zaprimljeni u Općinskom izbornom povjerenstvu Općine Murter – Kornati u roku od 14 dana od dana stupanja na snagu odluke o raspisivanju izbora, dakle
12. svibnja 2016. do 24:00 sata
(članak 21. stavak 1. Zakona).
4. Općinsko izborno povjerenstvo Općine Murter – Kornati sastavit će i u lokalnim sredstvima javnog priopćavanja i tisku, na oglasnoj ploči i internetskim stranicama jedinice objaviti sve pravovaljano predložene kandidacijske liste i zbirnu listu za izbor članova Općinskog vijeća Općine Murter – Kornati, te zbirnu listu pravovaljanih kandidatura za izbor općinskog načelnika te zamjenika općinskog načelnika Općine Murter – Kornati, u roku od 48 sati od isteka roka za kandidiranje, dakle
14. svibnja 2016. do 24:00 sata
(članak 26. stavak 1. Zakona).
5. Izborna promidžba počinje danom objave zbirne liste kandidacijskih lista i kandidatura, te traje zaključno do 24 sata prije dana održavanja izbora, dakle do
27. svibnja 2016. u 24:00 sata
(članak 35. stavak 1. Zakona).
6. Zabrana izborne promidžbe /izborna šutnja/, kao i objavljivanje privremenih rezultata ili procjena rezultata izbora traje tijekom cijelog dana koji prethodi danu održavanja izbora kao i na dan održavanja izbora do zaključno 19:00 sati, dakle od
28. svibnja 2016. u 00:00 sati do
29. svibnja 2016. u 19:00 sati
(članak 35. stavak 3. Zakona).
7. Općinsko izborno povjerenstvo Općine Murter – Kornati objavit će koja su biračka mjesta određena s naznakom koji birači imaju pravo glasovati na pojedinim biračkim mjestima, najkasnije 15 dana prije dana održavanja izbora, dakle
13. svibnja 2016. do 24:00 sata
(članak 69. Zakona).
8. Političke stranke dužne su odrediti članove pojedinih biračkih odbora i dostaviti njihova imena Općinskom izbornom povjerenstvu Općine Murter – Kornati najkasnije 12 dana prije održavanja izbora, dakle
16. svibnja 2016. do 24:00 sata
(članak 42. stavak 6. Zakona).
Ne odrede li ih, odnosno ukoliko prijedlozi ne prispiju Općinskom izbornom povjerenstvu Općine Murter – Kornati, Općinsko izborno povjerenstvo Općine Murter – Kornati samostalno će odrediti članove biračkih odbora.
(članak 42. stavak 6. Zakona).
9. Općinsko izborno povjerenstvo Općine Murter – Kornati mora imenovati članove biračkih odbora najkasnije 10 dana prije dana održavanja izbora, dakle
18. svibnja 2016. do 24:00 sata
(članak 44. stavak 2. Zakona).
10. Glasovanje traje neprekidno
29. svibnja 2016. od 7:00 do 19:00 sati.
Biračka mjesta se zatvaraju u 19:00 sati. Biračima koji su se zatekli na biračkom mjestu omogućit će se glasovanje i nakon 19:00 sati.
(članak 74. Zakona).
11. Birački odbor mora u što kraćem roku dostaviti zapisnik o svom radu s ostalim izbornim materijalom Općinskom izbornom povjerenstvu Općine Murter – Kornati, a najkasnije u roku od 12 sati od zatvaranja biračkog mjesta, dakle
30. svibnja 2016. do 7:00 sati
(članak 65. Zakona).
12. Općinsko izborno povjerenstvo Općine Murter – Kornati utvrdit će rezultate glasovanja na biračkim mjestima na svom području najkasnije u roku 24 sata od zatvaranja 