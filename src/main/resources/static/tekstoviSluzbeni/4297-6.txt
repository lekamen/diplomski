
Osim pretraživanja evidencija koje se vode elektronički i na papiru iz članaka 20. i 21. ovoga Pravilnika, izvještajne financijske institucije obvezne su svaki račun velike vrijednosti koji vodi osoba u banci zadužena za poslovanje sa strankama (uključujući svaki financijski račun koji se agregira s tim računom velike vrijednosti) smatrati računom o kojem se izvješćuje, ako osoba u banci ima saznanja o tome da je imatelj računa osoba o kojoj se izvješćuje.
2.2.5. Učinak utvrđivanja indicija u odnosu na račune velike vrijednosti
Članak 24.
(1) Ako naprednom provjerom računa velike vrijednosti nije utvrđena ni jedna indicija iz članka 16. ovoga Pravilnika i ako je utvrđeno da račun ne drži osoba o kojoj se izvješćuje iz članka 23. ovoga Pravilnika, nije potrebno provoditi daljnje mjere sve dok ne nastupi promjena okolnosti na temelju koje se s računom može povezati jedna ili više indicija.
(2) Ako se naprednom provjerom računa velike vrijednosti otkrije bilo koja indicija iz članka 16. stavaka 1. do 5. ovoga Pravilnika ili nastupi promjena okolnosti na temelju koje se jedna ili više indicija mogu povezati s računom, izvještajne financijske institucije obvezne su takav račun smatrati računom o kojem se izvješćuje s obzirom na svaku državu članicu i drugu jurisdikciju za koju je indicija utvrđena, osim ako odluče postupati u skladu s člankom 19. ovoga Pravilnika i ako se na taj račun primjenjuje jedan od tih uvjeta.
(3) Ako je naprednom provjerom računa velike vrijednosti utvrđen nalog za zadržavanje pošte ili adrese iz usluge te za imatelja računa nije utvrđena ni jedna druga adresa ni jedna druga indicija navedena u članku 16. točkama 1. do 5. ovoga Pravilnika, izvještajne financijske institucije obvezne su od tog imatelja računa pribaviti izjavu o rezidentnosti ili dokumentirani dokaz radi utvrđivanja rezidentnosti imatelja računa u svrhu oporezivanja. Ako izvještajne financijske institucije ne mogu dobiti takvu izjavu o rezidentnosti imatelja računa ili dokumentirani dokaz, obvezne su Poreznu upravu izvijestiti o računu kao o nedokumentiranom računu.
2.2.6. Promjena u račun velike vrijednosti
Članak 25.
(1) Ako na dan 31. prosinca 2015. postojeći račun fizičke osobe nije račun velike vrijednosti ali postane račun velike vrijednosti na posljednji dan sljedeće kalendarske godine, izvještajne financijske institucije obvezne su provesti postupak napredne provjere tog računa iz članaka 20. do 23. ovoga Pravilnika, u kalendarskoj godini koja slijedi nakon godine u kojoj je taj račun postao račun velike vrijednosti.
(2) Ako se na temelju provjere iz stavka 1. ovoga članka za takav račun utvrdi da je račun o kojemu se izvješćuje, izvještajne financijske institucije obvezne su dostaviti tražene informacije o takvom računu s obzirom na godinu u kojoj je utvrđeno da se radi o računu o kojem se izvješćuje i za sljedeće godine na godišnjoj razini, osim ako imatelj računa prestane biti osoba o kojoj se izvješćuje.
2.2.7. Ponavljanje provjere računa
Članak 26.
Ako financijske institucije provedu napredene postupke provjere za račune velike vrijednosti iz članaka 20. do 23. ovoga Pravilnika, tada u idućim godinama nisu obvezne ponovo provesti provjeru za isti račun velike vrijednosti, osim provjere koje provode osobe u banci zadužene za poslovanje sa strankama iz članka 23. ovoga Pravilnika, te ukoliko se radi o nedokumentiranom računu za koji bi financijska institucija trebala jednom godišnje provoditi postupak provjere do trenutka kada taj račun prestane biti nedokumentiran.
2.2.8. Promjena okolnosti
Članak 27.
Ako dođe do promjene okolnosti s obzirom na račun velike vrijednosti na temelju kojih se jedna ili više indicija iz članka 16. ovoga Pravilnika mogu povezati s računom, izvještajne financijske institucije obvezne su smatrati račun računom o kojem se izvješćuje s obzirom na svaku državu članicu i drugu jurisdikciju, za koju je utvrđena indicija, osim ako odluče primijeniti članak 19. ovoga Pravilnika i ako se na taj račun odnosi