 dopunjenu dokumentaciju iz članka 26. ovog Pravilnika, ovo Ministarstvo će takvu dopusnicu odnosno suglasnost oduzeti na rok ne kraći od tri mjeseca.
Članak 55.
(1) Članovi ispitnih povjerenstava koji sudjeluju u provedbi ispita za stjecanje osnovnih i dopunskih osposobljenosti dužni su u roku od 12 mjeseci od dana stupanja na snagu ovog Pravilnika udovoljiti uvjetima iz članka 34. stavak 1. ovog Pravilnika.
(2) Iznimno, uvjetu iz stavka 1. nisu dužni udovoljiti članovi ispitnih povjerenstava koji su sudjelovali u provedbi najmanje 15 ispita za stjecanje svjedodžbi iz članak 17., 20., 25., 31. i 34. Pravilnika.
(3) Članovi ispitnih povjerenstava koji sudjeluju u provedbi ispita za stjecanje osnovnih i dopunskih osposobljenosti, a koji se provode uz pomoć simulatora, dužni su u roku od 12 mjeseci od dana stupanja na snagu ovog Pravilnika udovoljiti uvjetu iz članka 34. stavak 2. ovog Pravilnika.
(4) Članovi ispitnih povjerenstava koji u rokovima navedenim u stavcima 1. i 3. ovog članka ne ispune uvjete iz članka 34. ovog Pravilnika, neće moći nastaviti sudjelovati u provedbi odnosnih ispita.
(5) Po proteku rokova navedenih u stavcima 1. i 3. ovog članka, Ministarstvo će donijeti i odgovarajuću izmjenu rješenja o imenovanju članova ispitnih povjerenstava.
Članak 56.
Danom stupanja na snagu ovog Pravilnika prestaje važiti Naredba o visini naknade za odobrenje održavanja izobrazbe pomoraca (»Narodne novine« br. 137/2013).
Članak 57.
Ovaj Pravilnik stupa na snagu osmog dana od dana objave u »Narodnim novima«.
Klasa: 011-01/15-02/110
Urbroj: 530-03-2-1-2-15-5
Zagreb, 4. studenoga 2015.
Ministar dr. sc. Siniša Hajdaš Dončić, v. r.
