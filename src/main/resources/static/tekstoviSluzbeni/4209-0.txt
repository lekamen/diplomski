61 06.07.2016 Pravilnik o izmjenama i dopunama Pravilnika o stavljanju na tržište sjemena žitarica
MINISTARSTVO POLJOPRIVREDE
1558
Na temelju članka 2. stavka 3., članka 9. stavka 3., članka 12. stavka 6., članka 13. stavka 4., članka 14. stavka 5., članka 15. stavka 4., članka 16. stavka 5., članka 17. stavka 3., članka 18. stavka 4., članka 19. stavka 6., članka 20. stavka 11., članka 21. stavka 2. i 5., članka 22. stavka 3., članka 23. stavka 2. i 9., članka 24. stavka 3., članka 25. stavka 3., članka 27. stavka 3., članka 28. stavka 4. i 5., članka 29. stavka 9., članka 31. stavka 3. i članka 73. stavka 2. Zakona o sjemenu, sadnom materijalu i priznavanju sorti poljoprivrednog bilja (»Narodne novine« broj 140/05, 35/08, 25/09, 124/10, 55/11 i 14/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O STAVLJANJU NA TRŽIŠTE SJEMENA ŽITARICA
Članak 1.
U Pravilniku o stavljanju na tržište sjemena žitarica (»Narodne novine« br. 83/09 i 31/13) članak 1.a mijenja se i glasi:
»Ovim se Pravilnikom u pravni poredak Republike Hrvatske prenosi Direktiva Vijeća 66/402/EEZ od 14. lipnja 1966. o stavljanju na tržište sjemena žitarica (SL L 125, 30. 11. 2012.) kako je zadnji put izmijenjena Provedbenom direktivom Komisije (EU) 2016/317 od 3. ožujka 2016. o izmjeni Direktiva Vijeća 66/401/EEZ, 66/402/EEZ, 2002/54/EZ, 2002/55/EZ, 2002/56/EZ i 2002/57/EZ u pogledu službenih oznaka na pakiranjima sjemena. (SL L 60, 5. 3. 016.).«.
Članak 2.
U članku 5. stavku 3. ispred riječi: »Zavodu« dodaju se riječi: »Hrvatskom centru za poljoprivredu, hranu i selo – «.
Članak 3.
U članku 6. stavku 7. riječi: »uz obavijest nadležnoj inspekciji radi zabrane stavljanja na tržište i povlačenja s tržišta sjemena« brišu se.
Članak 4.
U članku 7. stavku 4. podstavku 4. riječi: »,ribarstva i ruralnog razvoja« brišu se.
Članak 5.
U članku 14. stavku 8. iza riječi: »povrede« dodaju se riječi: »čistoće vrste, sorte te«.
Članak 6.
U članku 16. stavku 5. podstavku 1. riječ: »proizvodnju« zamjenjuje riječ: »doradu«.
Iza stavka 5. dodaje se novi stavak 6. koji glasi:
»Proizvodna godina traje od 1. lipnja tekuće godine do 31. svibnja sljedeće godine.«.
Dosadašnji stavak 6. postaje stavak 7.
Članak 7.
U članku 18. stavku 6. iza riječi: »Ministarstvo« riječ: »će« zamjenjuje se riječju: »može«.
Članak 8.
U članku 20. stavku 1. podstavku 1. riječi: »hrvatskom jeziku« zamjenjuju se riječima: »bilo kojem službenom jeziku Europske unije:«.
U podstavku 2. riječi: »hrvatskom jeziku« zamjenjuju se riječima: »bilo kojem službenom jeziku Europske unije.«.
Članak 9.
U članku 21. stavku 9. prva rečenica mijenja se i glasi: »Ne dovodeći u pitanje odredbe posebnih propisa vezanih uz označavanje tretiranog sjemena, pakiranje sjemena kategorija osnovno i certificirano sjeme svih generacija, koje je tretirano bilo kojim kemijskim sredstvom, na Certifikatu o sjemenu na pakiranju, Certifikatu proizvođača i na ili unutar pakiranja mora sadržavati naznaku: »tretirano i naziv aktivne tvari«.«.
Članak 10.
U članku 24. stavku 2. iza riječi: »slučaju ponovnog plombiranja« dodaje se riječ: »(pakiranja)«.
Članak 11.
U članku 25. stavak 1. mijenja se i glasi:
»1) Ukoliko je iz ponovljenog ispitivanja kvalitete sjemena utvrđeno da sjeme ispunjava zahtjeve iz Dodatka 2. ovoga Pravilnika, dobavljač će, na posebnoj naljepnici koja je priložena uz Certifikat o sjemenu na pakiranju, staviti naznaku: »ponovno ispitano«, broj izvješća o kakvoći sjemena te u nastavku mjesec i godinu ponovljenog ispitivanja kvalitete sjemena.«.
Stavak 2. briše se
Dosadašnji stavak 3. postaje stavak 2.
Članak 12.
U članku 26. iza stavka 1. dodaje se novi stavak 2. koji glasi:
»2) Iznimno od stavka 1. ovoga članka sjeme žitarica kategorija osnovno i certificirano sjeme svih generacija može se staviti na tržište označeno OECD certifikatom ukoliko je na njemu naznačeno »EU pravila i standardi«.«.
Dosadašnji stavci 2., 3., 4., 5., 6., 7., i 8. postaju stavci 3., 4., 5., 6., 7., 8. i 9.
Članak 13.
Članak 32.