 rada, dužan je dostaviti ministarstvu nadležnom za poslove rada dva puta godišnje izvješće o stanju registra sa stanjem na dan 30. lipnja i 31. prosinca, u roku od 15 dana.
(2) Izvješće iz stavka 1. ovoga članka dostavlja se na obrascu broj 8.
Čuvanje registra i zbirke isprava
Članak 16.
(1) Knjige i zbirke isprava propisane ovim Pravilnikom smatraju se knjigama, odnosno ispravama trajne vrijednosti.
(2) Ovlaštena osoba zadužena za vođenje registra dužna je čuvati knjige i zbirke isprava na način da se zaštite od zlouporabe, uništenja i oštećenja.
Dužnost čuvanja isprava
Članak 17.
Udruge su dužne sve isprave koje sadrže podatke koje se upisuju u registar i sva rješenja nadležnog tijela čuvati na način da se zaštite od zlouporabe, uništenja i oštećenja.
7. PRIJELAZNE I ZAVRŠNE ODREDBE
Članak 18.
Registar i zbirka isprava koji su se vodili u skladu sa člankom 235. Zakona o radu (»Narodne novine« broj 149/2009, 61/2011, 82/2012, 73/2013), sastavni su dio registra i zbirke isprava koji se vode po odredbama ovoga Pravilnika.
Članak 19.
Obrasci broj 1, 2, 3, 4, 5, 6, 7, 8 i 9, čiji su oblik i sadržaj propisani ovim Pravilnikom, u prilogu su ovoga Pravilnika i čine njegov sastavni dio.
Članak 20.
Danom stupanja na snagu ovoga Pravilnika prestaje važiti Pravilnik o sadržaju i načinu vođenja registra udruga (»Narodne novine« broj 70/2010).
Članak 21.
Postupci pokrenuti po zahtjevima za upis u registar udruga do dana stupanja na snagu ovoga Pravilnika, dovršit će se po odredbama ovoga Pravilnika.
Članak 22.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/15
Urbroj: 524-03-01-01/2-15-23
Zagreb, 9. ožujka 2015.
Ministar prof. dr. sc. Mirando Mrsić, dr. med., v. r.
OBRASCI
