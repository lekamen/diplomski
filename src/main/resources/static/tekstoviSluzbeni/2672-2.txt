 rok od pet radnih dana za podnošenje liste kandidata za članove radničkog vijeća,
4) ako je određeno više biračkih mjesta, pozivaju se podnositelji liste kandidata da u roku od pet radnih dana mogu predložiti po jednog svog člana i njegovog zamjenika za svaki od biračkih odbora,
5) obavještava se o mogućnosti glasovanja putem pošte ili na drugom biračkom mjestu.
(3) Odluka o provođenju izbora za radničko vijeće objavljuje se na svim oglasnim mjestima i dostavlja se poslodavcu idućeg radnog dana po donošenju.
Vrijeme i mjesto provođenja izbora za radničko vieće
Članak 7.
(1) Izborni odbor je dužan prije donošenja odluke iz članka 6. ovoga članka, savjetovati se s poslodavcem o vremenu i mjestu, odnosno mjestima glasovanja na izborima te voditi računa da vrijeme i mjesto, odnosno mjesta glasovanja ne štete djelotvornosti poslovanja poslodavca.
(2) Ako je rad organiziran u smjenama, a ne glasuje se tijekom čitave smjene, izborni odbor može odlučiti da se glasovanje obavi pri kraju jedne smjene i na početku iduće smjene, ali vrijeme glasovanja ne smije biti određeno kraće od jedne trećine trajanja svake smjene.
(3) U slučaju iz stavka 2. ovoga članka, izborni odbor dužan je, najmanje pet radnih dana prije dana glasovanja, objaviti na oglasnim mjestima poslodavca vrijeme početka i završetka glasovanja za svaku od smjena.
(4) Radnik koji iz bilo kojeg razloga neće biti na radu na dan glasovanja ili je njegovo mjesto rada udaljeno od biračkog mjesta, može izbornom odboru najkasnije pet radnih dana prije dana glasovanja podnijeti pisani zahtjev da mu se uruči glasački listić i omotnica s poštanskom markom za obično rukovanje radi glasovanja putem pošte.
(5) Glasački listić iz stavka 4. ovog članka, radnik je dužan uputiti poštom na adresu sjedišta poslodavca, u zatvorenoj omotnici koju je primio uz glasački listić, s naznakom: »ne otvarati – za Izborni odbor«.
(6) Izborni odbor može sam ili na prijedlog poslodavca odlučiti da se onim radnicima čije je mjesto rada udaljeno od biračkog mjesta, bez njihovog pisanog zahtjeva, osigura glasovanje na način iz stavka 4. ovoga članka.
(7) Radniku koji na dan glasovanja zbog potrebe posla neće biti, na biračkom mjestu svoje organizacijske jedinice izborni odbor je na njegov zahtijev, dužan omogućiti glasovanje na biračkom mjestu organizacijske jedinice u kojoj će se zateći za vrijeme glasovanja.
(8) U slučaju stavka 7. ovog članka izborni odbor je odmah po zahtjevu radnika, dužan po službenoj dužnosti brisati radnika iz izovoda popisa birača na biračkom mjestu njegove organizacijske jedinice i upisati ga u izvod popisa birača organizacijske jedinice u kojoj će se radnik zateći za vrijeme glasovanja.
Lista kandidata za članove radničkog vijeća
Članak 8.
(1) Predlagatelj liste kandidata za članove radničkog vijeća (u nastavku: lista kandidata) može biti sindikat, više sindikata zajedno koji imaju članove zaposlene kod poslodavca i svaka skupina od najmanje dvadeset posto radnika.
(2) Na listi kandidata mora biti predloženo onoliko radnika koliko će članova imati to vijeće te najmanje isti broj zamjenika članova radničkog vijeća.
(3) Za uvrštenje na listu kandidata potreban je prethodni pisani pristanak radnika, čije se izjave o takvom pristanku prilažu listi kandidata prilikom njenog podnošenja.
(4) Prilikom sastavljanja liste kandidata potrebno je voditi računa o ravnopravnoj zastupljenosti svih organizacijskih jedinica i skupina radnika (po spolu, dobi, stručnoj spremi, poslovima na kojima rade i slično).
(5) Prvoimenovani radnik na listi kandidata smatra se nositeljem te liste.
(6) Lista kandidata dostavlja se predsjedniku izbornog odbora. Ako lista kandidata nije podnesena na način iz stavaka 2. i 3. ovoga članka, predsjednik izbornog odbora pisano će pozvati podnositelja liste da u roku od tri radna dana otkloni nedostatak. Ako nedostatak nije otklonjen u tom roku dostavljanjem ispravljene liste kandidata ili nedostajućih izjava o pristanku na uvrštenje u listu, ili ako lista kandidata nije