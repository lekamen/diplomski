31 18.03.2015 Rješenje o razrješenju dijela članova Savjeta za nacionalne manjine
VLADA REPUBLIKE HRVATSKE
622
Na temelju članka 36. stavka 1. Ustavnog zakona o pravima nacionalnih manjina (»Narodne novine«, br. 155/2002, 47/2010, 80/2010 i 93/2011) i članka 31. stavka 4. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 12. ožujka 2015. godine donijela
RJEŠENJE
O RAZRJEŠENJU DIJELA ČLANOVA SAVJETA ZA NACIONALNE MANJINE
1. Razrješuju se dužnosti članovi Savjeta za nacionalne manjine, iz reda osoba koje predlažu vijeća nacionalnih manjina, s danom 27. ožujka 2015. godine, radi isteka mandata:
– NIKOLA MAK, predloženik Vijeća njemačke nacionalne manjine
– DARKO ŠONC, predloženik Vijeća slovenske nacionalne manjine
– MARIJA SEMENJUK SIMEUNOVIĆ, predloženica Vijeća ukrajinske nacionalne manjine
– ANGEL MITREVSKI, predloženik Vijeća makedonske nacionalne manjine
– ZVONKO KOSTELNIK, predloženik Vijeća rusinske nacionalne manjine
– BRANKA BAKSA, predloženica Vjeća slovačke nacionalne manjine.
2. Razrješuju se dužnosti članovi Savjeta za nacionalne manjine, iz reda istaknutih kulturnih, znanstvenih, stručnih i vjerskih djelatnika, koje su za članove predložile manjinske udruge i druge organizacije manjina, vjerske zajednice, pravne osobe i građani pripadnici nacionalnih manjina, s danom 27. ožujka 2015. godine, radi isteka mandata:
– ALEKSANDAR TOLNAUER, predstavnik židovske nacionalne manjine
– VESELKO ĆAKIĆ, predstavnik srpske nacionalne manjine
– mr. sc. BASHKIM SHEHU, predstavnik albanske nacionalne manjine
– dr. sc. NIVES RITTIG-BELJAK, predstavnica austrijske nacionalne manjine
– dr. sc. RADOMIR PAVIĆEVIĆ, dr. med., predstavnik crnogorske nacionalne manjine.
Klasa: 080-02/15-02/41 Urbroj: 5030115/1-15-02 Zagreb, 12. ožujka 2015.
Predsjednik Zoran Milanović, v. r.
