druge jurisdikcije ako:
1. podaci o imatelju računa sadrže podatak o sadašnjoj adresi ili adresi prebivališta u toj državi članici i drugoj jurisdikciji, jedan ili više telefonskih brojeva u toj državi članici i drugoj jurisdikciji (a ne sadrže telefonski broj u Republici Hrvatskoj) ili trajni nalog (s obzirom na financijske račune osim depozitnih računa) za prijenos sredstava koji se vodi u državi članici i drugoj jurisdikciji, a izvještajna financijska institucija ishodila je ili prethodno provjerila i u evidenciji raspolaže s:
(a) izjavom o rezidentnosti imatelja računa u državi (-ama) članici (-ama) i drugoj jurisdikciji (-ma) koja (-e) ne uključuje (-u) tu državu članicu i drugu jurisdikciju i
(b) dokumentiranom dokazu na osnovi kojeg se utvrđuje da imatelj računa ima status osobe o kojoj se ne izvješćuje,
2. podaci o imatelju računa sadrže važeću punomoć ili ovlaštenje za potpisivanje dodijeljeno osobi koja ima adresu u toj državi članici i drugoj jurisdikciji, a izvještajna financijska institucija ishodila je ili prethodno provjerila i u evidenciji raspolaže s:
(a) izjavom o rezidentnosti imatelja računa u državi (-ama) članici (-ama) ili drugoj jurisdikciji (-ma) koja (-e) ne uključuje (-u) tu državu članicu i drugu jurisdikciju ili
(b) dokumentiranim dokazom na osnovi kojeg se utvrđuje da imatelj računa ima status osobe o kojoj se ne izvješćuje.
2.2. Napredni postupci utvrđivanja računa velike vrijednosti
2.2.1. Pretraživanje elektroničkih baza podataka
Članak 20.
U slučaju računa velike vrijednosti, iz članka 74. stavka 2. ovoga Pravilnika, izvještajne financijske institucije obvezne su elektroničkim putem provjeravati svoje podatke, za svaku od indicija iz članka 16. ovoga Pravilnika.
2.2.2. Pretraživanje evidencija koje se vode na papiru
Članak 21.
(1) Pretraživanje evidencija koje se vode na papiru nije potrebno daljnje provoditi ako podaci izvještajnih financijskih institucija, koje je moguće elektronički pretražiti, sadrže polja i obuhvaćaju sve informacije iz članka 22. ovoga Pravilnika.
(2) Ako elektroničke baze podataka ne obuhvaćaju sve informacije iz članka 22. ovoga Pravilnika, izvještajne financijske institucije obvezne su za račune velike vrijednosti izvršiti provjeru i trenutne glavne datoteke stranaka, a ako podaci u tim datotekama nisu obuhvaćeni, tada su obvezne za svaku indiciju iz članka 16. ovoga Pravilnika, provjeriti sljedeće isprave povezane s računom, a koje su izvještajne financijske institucije prikupile u posljednjih pet godina:
1. najnoviji prikupljeni dokumentirani dokaz o računu,
2. najnoviji ugovor ili isprave o otvaranju računa,
3. najnoviju dokumentaciju koju je izvještajna financijska institucija prikupila na temelju propisa koji uređuju područje sprječavanja pranja novca i financiranja terorizma ili na temelju drugih propisa,
4. važeću punomoć ili ovlaštenje za potpisivanje i
5. važeći trajni nalog za prijenos sredstava (osim s obzirom na depozitni račun).
2.2.3. Izuzeci od pretraživanja evidencija koje se vode na papiru
Članak 22.
Izvještajne financijske institucije nisu obvezne pretraživati evidencije koje se vode na papiru iz članka 21. ovoga Pravilnika ako informacije izvještajnih financijskih institucija koje se mogu elektronički pretraživati obuhvaćaju sljedeće:
1. status rezidentnosti imatelja računa,
2. trenutačno pohranjenu adresu prebivališta i adresu za zaprimanje pismena imatelja računa,
3. trenutačno pohranjeni telefonski broj imatelja računa, ako postoji,
4. u slučaju financijskih računa koji nisu depozitni računi, informaciju o tome postoje li trajni nalozi za prijenos sredstava s računa na račun (uključujući račun u drugoj podružnici izvještajne financijske institucije ili u drugoj financijskoj instituciji),
5. informaciju o tome postoji li trenutačno važeća adresa iz usluge ili nalog za zadržavanje pošte za imatelja računa i
6. informacije o tome postoji li punomoć ili ovlaštenje za potpisivanje u odnosu na račun.
2.2.4. Dodatna saznanja o imatelju računa
Članak 23.