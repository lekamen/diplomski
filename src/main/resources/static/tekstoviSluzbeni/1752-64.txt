 pravne pomoći. Obzirom na cjelokupni slijed postupanja mađarskih nadležnih tijela, i više je nego jasno da je jedini cilj bio osujetiti i opstruirati istragu i kazneni postupak protiv Zsolta Tamasa Hernadija u Republici Hrvatskoj.
Posebno se napominje da Državno odvjetništvo Republike Hrvatske nije nikada ustupilo kazneni progon Mađarskoj protiv Zsolta Tamasa Hernadija zbog kaznenog djela davanja mita, jer se radi o kaznenom djelo koje je počinjeno na teritoriju Republike Hrvatske gdje su i nastupile posljedice tog kaznenog djela.
Ne samo da je oficijelno Ured u više navrata zamolbenim putem zahtijevao ispitivanje Zsolta Tamasa Hernadija u svojstvu osumnjičenika, već su i prije pokretanja istrage protiv Zsolta Tamasa Hernadija zbog kaznenog djela davanja mita, mađarsko tužiteljstvo i Glavni mađarski tužitelj osobno bili upoznati s navedenim.
Tako je prije pokretanja istrage na sastanku u Budimpešti 6. lipnja 2011. (istraga pokrenuta 10. lipnja 2011.), Glavni državni odvjetnik Republike Hrvatske upoznao Glavnog tužitelja Mađarske, Petera Polta s postupanjem Ureda u korupcijskom predmetu u koji je uključen i državljanin Mađarske, te je zatražena međunarodna pomoć i suradnja. Potom je 21. rujna 2011., dakle prije podizanja optužnice protiv Ive Sanadera, a nakon upućivanja prve zamolnice za ispitivanje Zsolta Tamasa Hernadija kao osumnjičenika i odbijanja mađarskih tijela da istoj udovolje, u Državnom odvjetništvu RH održan sastanak s Glavnim mađarskim tužiteljem Peterom Poltom na kojem je imenovani upoznat s rezultatima istrage i skorim podizanjem optužnice protiv Ive Sanadera, te činjenicom da je istraga protiv Zsolta Tamasa Hernadija i nadalje u tijeku, pa je tom prigodom Glavnom mađarskom tužitelju, a u svrhu udovoljenja zamolnici za ispitivanje osumnjičenika Zsolta Tamasa Hernadija, dostavljen dio relevantne dokumentacije iz spisa istrage Ureda, samo u mjeri dostatnoj za udovoljenje zamolnicama, kojima unatoč ponovljenoj zamolbi, a kako je to prethodno opisano, nije udovoljeno.
Nakon toga je tijekom istrage nadležnom mađarskom tijelu upućena zamolnica za uručenje poziva osumnjičeniku Zsoltu Tamasu Hernadiju za njegovo ispitivanje zakazano u svibnju 2012. godine pred Uredom kao nadležnim hrvatskim pravosudnim tijelom. Međutim, ni toj zamolnici nije udovoljeno. Kao razlog odbijanja da udovolje zamolnicama Ureda, mađarsko tužiteljstvo se opetovano pozivalo na zaštitu mađarskih nacionalnih interesa, uz obrazloženje da je nakon pribavljanja mišljenja njihovog Ureda za zaštitu ustavnog poretka, zauzeto stajalište da bi to štetno utjecalo na funkcioniranje MOL-a, a posredno i na gospodarsku i financijsku stabilnost Mađarske, kršilo interese nacionalne sigurnosti i predstavljalo prijetnju za sigurnost Mađarske.
Budući da je osumnjičenik Zsolt Tamas Hernadi državljanin Mađarske s prebivalištem u Mađarskoj koji, s obzirom na prednje navedeno, u istrazi nije mogao biti ispitan ni putem međunarodne pravne pomoći, te nije dostižan državnim tijelima Republike Hrvatske, osobito imajući u vidu odredbu članka 341. stavak 3. Zakona o kaznenom postupku da osumnjičenik prije podizanja optužnice mora biti ispitan, a da pritom nisu bili ispunjeni uvjeti za suđenje u odsutnosti propisani tada važećim Zakonom o kaznenom postupku, to je istraga protiv imenovanog temeljem čl. 223. st. 4. ZKP-a prekinuta nalogom o prekidu istrage od 7. prosinca 2012., obzirom da su ispunjeni uvjeti za prekid istrage predviđeni navedenom odredbom.
Budući je Republika Hrvatska 1. srpnja 2013. postala punopravna članica Europske unije, te su stvorene nove pretpostavke za osiguranje nazočnosti okrivljenika tijekom istražnog postupka, a imajući u vidu odredbe o pravosudnoj suradnji u kaznenim stvarima između država članica Europske unije, te samim time i uvjete za moguće ispitivanje osum. Zsolta Tamasa Hernadija pred tijelima Republike Hrvatske, kao i uvjete za njegovo neposredno sudjelovanje u postupku pred nadležnim pravosudnim tijelima Republike Hrvatske, to je,