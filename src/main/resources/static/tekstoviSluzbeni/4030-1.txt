 donijeti ako će se dostava rješenja o protjerivanju ili odluke kojom strancu prestaje zakoniti boravak izvršiti u inozemstvu.«.
Članak 8.
Iza članka 37. f dodaje se članak 37.g koji glasi:
»Članak 37.g
Prostorije iz članka 123. stavka 2. Zakona o strancima u kojima se zadržavaju stranci koje treba vratiti s graničnog prijelaza ili prisilno udaljiti imaju pristup danjem svjetlu i vanjskom zraku, odgovarajuće su zagrijane od hladnoće, imaju krevet s posteljinom, stol i stolac te sanitarne prostorije, a unutrašnjost prostorije nije pod video nadzorom. Veličina prostorije kod pojedinačnog smještaja je oko 6 m2, a kod grupnog smještaja veličina može odgovarajuće varirati.«.
Članak 9.
U članku 45. stavku 1. riječi: »uz ograničenje prava na primanje posjeta i korištenje privremeno oduzetih novčanih sredstava« brišu se.
Stavak 2. briše se.
Članak 10.
U članku 58. stavak 6. mijenja se i glasi:
»(6) Podaci iz zbirke podataka iz članka 57. stavka 1. točke 1., 2., 3. i 4. ovoga Pravilnika čuvaju se 3 godine.
Podaci iz točke 2. u vezi zabrana ulaska i boravka čuvaju se 3 godine od prestanka važenja zabrane ulaska i boravka.
Podaci iz točke 2. u vezi novčanih kazni čuvaju se 3 godine od plaćanja ili od nastupa zastare izvršenja novčane kazne,
Podaci iz točke 2. u vezi kazni zatvora čuvaju se 3 godine od izdržane kazne zatvora ili od nastupa zastare izvršenja kazne zatvora,
Podaci iz točke 2. u vezi uvjetnih osuda čuvaju se 3 godine od isteka roka kušnje.«.
Članak 11.
Obrazac rješenja o odbijanju ulaska u Republiku Hrvatsku (Obrazac 2) i Obrazac potvrde o kratkotrajnom boravku (Obrazac 3) koji su tiskani uz Pravilnik o postupanju prema strancima (»Narodne novine« broj: 14/13, 26/13, 86/13, 126/14 i 95/15) zamjenjuju se novim Obrascem rješenja o odbijanju ulaska u Republiku Hrvatsku (Obrazac 2) i Obrascem potvrde o kratkotrajnom boravku (Obrazac 3) koji su tiskani uz ovaj Pravilnik i njegov su sastavni dio.
Članak 12.
Ovaj Pravilnik stupa na snagu prvoga dana od dana objave u »Narodnim novinama«.
Broj: 511-01-152-28681/2016
Zagreb, 31. svibnja 2016.
Ministar Vlaho Orepić, v. r.

Obrazac rješenja o odbijanju ulaska u Republiku Hrvatsku Obrazac potvrde o kratkotrajnom boravku


