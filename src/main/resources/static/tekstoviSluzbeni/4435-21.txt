 zrakoplova najmanje sa dvije strane, na postojan način nalaziti natpis velikim latiničnim slovima:
a) visine najmanje 50 mm, u boji koja je u jasnom kontrastu s bojom pozadine:
»BESPILOTNI ZRAKOPLOV – UNMANNED AIRCRAFT«
b) visine najmanje 20 mm, bijele boje na crvenoj podlozi:
»UPOZORENJE! OPERATOR ZRAKOPLOVA MOŽDA NIJE SVJESTAN VAŠE PRISUTNOSTI«
»WARNING! AIRCRAFT OPERATOR MIGHT NOT BE AWARE OF YOUR PRESENCE«
DIO DESETI PRIJELAZNE I ZAVRŠNE ODREDBE
Aneks II zrakoplovi upisani u Hrvatski registar civilnih zrakoplova prije stupanja na snagu ovoga Pravilnika
Članak 133.
(1) Projekt pojedinog Aneks II zrakoplova upisanog u Hrvatski registar civilnih zrakoplova prije stupanja na snagu ovoga Pravilnika prihvatit će se ukoliko je taj zrakoplov od trenutka upisa naletio najmanje 30 sati i 50 letova.
(2) Nesukladnosti s odredbama ovoga Pravilnika koje se ne odnose na prihvaćanje projekta, uočene prilikom provjere plovidbenosti zrakoplova iz stavka 1. ovog članka morat će biti otklonjene u roku koji odobri Agencija.
Prihvaćanje obnove ili gradnje započete prije stupanja na snagu ovoga Pravilnika
Članak 134.
(1) U roku 30 dana od dana stupanja na snagu ovoga Pravilnika graditelj odnosno voditelj gradnje ili obnove zrakoplova može podnijeti Agenciji zahtjev za prihvaćanje zrakoplova čija je obnova ili gradnja započeta prije dana stupanja na snagu ovoga Pravilnika.
(2) Uz zahtjev se mora priložiti:
a) Izjavu tko je obavljao poslove graditelja zrakoplova odnosno voditelja gradnje ili obnove,
b) Postojeću dokumentaciju o obavljenim radovima, te
c) predloženi Program ispitivanja zrakoplova.
(3) Ako program ispitivanja ocijeni prihvatljivim, Agencija će oformiti povjerenstvo koje će utvrditi sposobnost amaterski građenog zrakoplova za sigurnu zračnu plovidbu. Agencija kao dokaz sukladnosti zrakoplova sa nekima od zahtjeva za plovidbenost može prihvatiti i proračune i analize.
(4) Nakon obavljanja ispitivanja prema prihvaćenom programu, a prije izdavanja Dopuštenja za letenje, Agencija će utvrditi plovidbenost zrakoplova i usklađenost s primjenjivim propisima.
(5) Ovaj članak se ne odnosi na obnove ili gradnje zrakoplova koje su prethodno odobrene na temelju drugih propisa.
Dodaci
Članak 135.
(1) Dodaci 1 i 2 tiskani su uz ovaj Pravilnik i čine njegov sastavni dio.
(2) Dodatke iz stavka 1. ovog članka čine:
a) Dodatak 1: Obrazac Dopuštenja za letenje,
b) Dodatak 2: Obrazac Svjedodžbe o plovidbenosti.
Stupanje na snagu
Članak 136.
(1) Ovaj Pravilnik stupa na snagu osmog dana od dana objave u »Narodnim novinama«.
(2) Stupanjem na snagu ovoga Pravilnika prestaje važiti Pravilnik o projektiranju, prihvaćanju, gradnji i održavanju zrakoplova koji nisu u nadležnosti Europske agencije za sigurnost zračnog prometa (EASA) (»Narodne novine«, br. 40/12).
Klasa: 011-01/16-01/111 Urbroj: 530-06-1-1-16-2 Zagreb, 11. kolovoza 2016.
Ministar pomorstva, prometa i infrastrukture Oleg Butković, v. r.
DODATAK 1 – DODATAK 2

