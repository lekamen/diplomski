 strojarstva ili stručni prvostupnik (baccalaureus) inženjer mehatronike ako su tijekom cijelog studija stekle najmanje 180 ECTS bodova ili koje su prema ranijim obrazovnim programima stekle akademski ili stručni naziv inženjer strojarstva, a koje imaju najmanje pet godina radnog iskustva u struci od čega tri godine na području plitkih geotermalnih sustava i dizalica topline.
(4) Stručne osobe koje će voditi teoretski i praktični dio izobrazbe i provjere znanja iz područja zaštite na radu su osobe koje imaju završen preddiplomski stručni studij kojim se stječe stručni naziv stručni prvostupnik (baccalaureus) inženjer sigurnosti i zaštite ako su tijekom cijelog studija stekle najmanje 180 ECTS bodova ili koje su prema ranijim obrazovnim programima stekle stručni naziv inženjer sigurnosti, a koje imaju najmanje pet godina radnog iskustva u struci, odnosno koje imaju završen preddiplomski sveučilišni ili stručni studij kojim se stječe akademski ili stručni naziv sveučilišni ili stručni prvostupnik (baccalaureus) inženjer tehničke struke: strojarske ili elektrotehničke struke ako su tijekom cijelog studija stekle najmanje 180 ECTS bodova ili koje su prema ranijim obrazovnim programima stekle akademski ili stručni naziv inženjer tehničke struke: strojarske ili elektrotehničke struke, ili nastavnik praktične nastave odgovarajućeg smjera, a koje imaju položen stručni ispit iz zaštite na radu sukladno propisima iz područja osposobljavanja iz zaštite na radu, odnosno završile su odgovarajuće specijalističko usavršavanje iz područja zaštite na radu kod pravnih osoba registriranih za poslove obrazovanja odraslih na temelju odobrenja ministarstva nadležnog za obrazovanje, a koje imaju najmanje pet godina radnog iskustva u struci.
(5) Iznimno, od stavka 2., 3. i 4. ovog članka u provođenju teoretskog i praktičnog dijela izobrazbe i provjere znanja iz stavka 1. podstavka 1. ovoga članka ne mogu sudjelovati osobe nadležne za nadzor nad provođenjem Programa osposobljavanja ili obavljanju druge vrste nadzora nad poslovanjem nositelja Programa osposobljavanja.
(6) Tehnički opremljenim prostorom iz stavka 1. podstavka 2. ovog članka smatra se specijalizirana učionica za termotehničke sustave sa sljedećom opremom
– Ploča, računalo, LCD projektor
– Demonstracijski razvod kruga izvora topline kojeg čine (u dijelovima) PE, PeX cijevi, cirkulacijska pumpa, ventili (zatvarajući, nepovratni, odzračni, sigurnosni), ekspanzijska posuda, mjerni uređaji (manometri, termometri, kalorimetri)
– Demonstracijski razvod vodenog kruga grijanja kojeg čine (u dijelovima) bakrene, PP i PVC cijevi, cirkulacijska pumpa (s frekventnom regulacijom i zaslonom), ventili (zatvarajući, nepovratni, odzračni, sigurnosni), razdjelne grane (termometri), troputni ventili (miješajući s el mot pogonom 2-4 min, prekretni(aksijalni) s el. mot. pogonom 3-4 sek., razdjelni ormari s razdjelnicima- s mjeračima protoka i el. motornim pogonima,balansirajući ventili, ekspanzijska posuda, akumulacijski spremnik (termometar na spremniku), spremnik PTV-a s ugrađenim izmjenjivačem (termometar na spremniku)
– Tlačna pumpa za vodu s manometrom
– Sitni potrošni materijal (koljena, spojnice, prijelazni komadi, spojni materijali)
– Set alata za rezanje cijevi
– Set alata za oblikovanje, spajanje, zavarivanje i lemljenje cijevi
– Uređaj za prikupljanje fluoriranih radnih tvari (HFC)
– Uređaj za provjeru propuštanja radnih tvari
– Manometarska baterija s crijevima za radne tvari
– Dizalica topline tlo-voda s pristupom krugu radne tvari
– Dizalica topline zrak – voda s pristupom krugu radne tvari
– Mjerilo utroška električne energije, kalorimetri
– Hidraulički planovi izvedenih sustava.
– Refraktometar za analizu koncentracije glikola.
Zahtjev za izdavanje suglasnosti
Članak 23.
(1) Zahtjev za izdavanje suglasnosti za provođenje Programa osposobljavanja podnosi se Ministarstvu na temelju javno objavljenog poziva.
(2) Zahtjevu iz stavka 1. ovoga članka prilažu se:
1. preslike diploma odnosno svjedodžbi