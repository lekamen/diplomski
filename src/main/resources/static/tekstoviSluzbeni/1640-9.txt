 klanje i rasijecanje mesa peradi i lagomorfa te pokretne klaonice peradi i lagomorfa
3. objekte za klanje i rasijecanje mesa divljači iz uzgoja te pokretne klaonice divljači iz uzgoja
4. objekte za obradu i rasijecanje divljači
5. objekte za proizvodnju mljevenog mesa, mesnih pripravaka i strojno otkoštenog mesa (SOM)
6. objekte za preradu mesa
7. objekte za žive školjkaše:
– centri za pročišćavanje
– otpremni centri
8. objekte za proizvode ribarstva:
– brodovi tvornice
– brodovi hladnjače
– objekti za uskladištenje svježih proizvoda ribarstva
– prerada ribe
– veletržnica ribe
– aukcijska tržnica
9. objekte za mlijeko i mliječne proizvode:
– sabirališta sirovog mlijeka za više od jednog otkupljivača
– prerada mlijeka
10. objekte za jaja:
– pakirni centri
– proizvodnja tekućih jaja
– prerada jaja
11. objekte za preradu žaba i puževa
12. objekte za topljenu životinjsku mast i čvarke:
– sabiralište
– prerada
13. objekte za preradu želudaca, mjehura i crijeva
14. objekte za proizvodnju želatine
15. objekte za proizvodnju kolagena
16. objekte za proizvodnju pčelinjih proizvoda – izvozni objekti
(b) objekte koji obavljaju opće djelatnosti i to:
1. uskladištenje hrane životinjskog podrijetla u uvjetima kontrolirane temperature
2. samostojeći objekti za prepakiravanje hrane životinjskog podrijetla
3. veleprodaja mesa, mljevenog mesa, mesnih pripravaka, strojno otkoštenog mesa, mesnih proizvoda, proizvoda ribarstva, živih školjkaša, sirovog mlijeka i mliječnih proizvoda, jaja i proizvoda od jaja, žabljih krakova i puževa, topljene životinjske masti i čvaraka, obrađenih želudaca, mjehura i crijeva, prerađene želatine i kolagena
4. brodovi za uskladištenje hrane životinjskog podrijetla u uvjetima kontrolirane temperature.
(c) izvozne objekte koji posluju s hranom životinjskog podrijetla, a nisu navedeni u Uredbi (EZ) br. 853/2004 u skladu sa zahtjevima trećih zemalja.
(d) objekte opskrbljivače brodova koji posluju s hranom životinjskog podrijetla koji se odobravaju u skladu s člancima 13. i 14. Pravilnika o načinu obavljanja veterinarskih pregleda i kontrola proizvoda životinjskog podrijetla iz trećih zemalja u prometu preko granice Republike Hrvatske (»Narodne novine«, br. 113/13).
Postupak odobravanja
Članak 28.
(1) Subjekt u poslovanju s hranom životinjskog podrijetla prije početka obavljanja djelatnosti podnosi Upravi nadležnoj za poslove veterinarstva i sigurnosti hrane zahtjev za odobravanje objekta iz članka 27. ovoga Pravilnika.
(2) Zahtjev iz stavka 1. ovoga članka sadrži najmanje sljedeće podatke:
1. ime/naziv i adresa/sjedište subjekta u poslovanju s hranom, OIB, kontakt podaci
2. adresa objekta
3. djelatnost.
(3) Uz zahtjev iz stavka 1. ovoga članka subjekt u poslovanju s hranom životinjskog podrijetla mora dostaviti odgovarajući tlocrt objekta s ucrtanom opremom i tehnološkim putovima proizvodnje.
(4) Nakon zaprimanja urednog zahtjeva iz stavka 1. ovoga članka Uprava nadležna za poslove veterinarstva i sigurnosti hrane donosi rješenje o osnivanju stručnog povjerenstva koje obavlja pregled objekta. Stručno povjerenstvo sastoji se od tri člana, djelatnika Uprave nadležne za poslove veterinarstva i sigurnosti hrane, od kojih najmanje dvoje mora biti prisutno pri obavljanju pregleda objekta, a najmanje jedan član povjerenstva mora biti mjesno nadležni veterinarski inspektor.
(5) U slučaju ako objekt udovoljava odredbama članka 30. ovoga Pravilnika u pogledu dokumentacije, infrastrukture i opreme, stručno povjerenstvo dostavlja Upravi nadležnoj za poslove veterinarstva i sigurnosti hrane zapisnik o nalazu na licu mjesta u objektu s prijedlogom za izdavanje uvjetnog odobrenja. Subjekt u poslovanju s hranom životinjskog podrijetla mora osigurati odgovarajući tlocrt objekta s ucrtanom opremom i tehnološkim putovima proizvodnje, tako da raspored prostorija i opreme bude jasno vidljiv te isti dati stručnom povjerenstvu koje ga mora priložiti zapisniku.
(6) Uprava nadležna za poslove veterinarstva i sigurnosti hrane na temelju