77 26.08.2016 Pravilnik o projektiranju, prihvaćanju, gradnji i održavanju zrakoplova na koje se ne primjenjuje Uredba (EZ) br. 216/2008
MINISTARSTVO POMORSTVA, PROMETA I INFRASTRUKTURE
1784
Na temelju članka 142. točka 5. Zakona o zračnom prometu (»Narodne novine«, broj 69/09, 84/11, 54/13, 127/13 i 92/14) ministar pomorstva, prometa i infrastrukture, donosi
PRAVILNIK
O PROJEKTIRANJU, PRIHVAĆANJU, GRADNJI I ODRŽAVANJU ZRAKOPLOVA NA KOJE SE NE PRIMJENJUJE UREDBA (EZ) br. 216/2008
DIO PRVI OPĆE ODREDBE
Područje primjene
Članak 1.
Ovim Pravilnikom propisuju se uvjeti za projektiranje, prihvaćanje, gradnju i održavanje:
a) povijesnih zrakoplova,
b) istraživačkih, eksperimentalnih i znanstvenih zrakoplova,
c) amaterski građenih zrakoplova,
d) bivših vojnih zrakoplova,
e) mikrolakih aviona i mikrolakih helikoptera,
f) žiroplana do 560 kg,
g) replika povijesnih ili bivših vojnih zrakoplova, i
h) sustava bespilotnih zrakoplova, u skladu s Pravilnikom o sustavima bespilotnih zrakoplova,
na koje se ne primjenjuje Uredba (EZ) br. 216/2008 Europskoga Parlamenta i Vijeća od 20. veljače 2008. o zajedničkim pravilima u području civilnog zrakoplovstva i osnivanju Europske agencije za sigurnost zračnog prometa (SL L 79 19. 3. 2008.), kako je zadnje izmijenjena i dopunjena (u daljnjem tekstu: Aneks II zrakoplovi).
Pojmovi
Članak 2.
Pojmovi korišteni u ovom Pravilniku imaju sljedeće značenje:
1) Agencija: Hrvatska agencija za civilno zrakoplovstvo;
2) amaterski građeni zrakoplov: zrakoplov kojeg je najmanje 51% izgradio amater ili neprofitna udruga amatera za svoje vlastite namjene i bez komercijalnog cilja;
3) Aneks II zrakoplovi: zrakoplovi iz članka 1. ovoga Pravilnika;
4) bespilotni zrakoplov: zrakoplov namijenjen izvođenju letova bez pilota u zrakoplovu, koji je ili daljinski upravljan ili programiran i autonoman;
5) bespilotni zrakoplov do 150 kg: bespilotni zrakoplov čija operativna masa nije veća od 150 kg;
6) bivši vojni zrakoplovi: zrakoplovi koji su bili u službi vojnih snaga, osim ako se radi o tipu zrakoplova za koji je Europska agencija za sigurnost zračnog prometa usvojila standard projekta;
7) istraživački, eksperimentalni i znanstveni zrakoplov: zrakoplov posebno projektiran ili prilagođen za istraživačke, eksperimentalne ili znanstvene svrhe, koji se vjerojatno proizvodi u vrlo ograničenom broju;
8) mikrolaki zrakoplov (MLZ): avion i helikopter koji nema više od dva sjedala, s najvišom dopuštenom masom pri uzlijetanju (MTOM), koja ne smije biti veća od:
a) 300 kg za kopneni MLZ s jednim sjedalom; ili
b) 450 kg za kopneni MLZ s dva sjedala; ili
c) 330 kg za amfibijski ili hidro MLZ s jednim sjedalom; ili
d) 495 kg za amfibijski ili hidro MLZ s dva sjedala, pod uvjetom da, ako leti i kao hidro MLZ i kao kopneni MLZ, ima najveću dopuštenu masu uzlijetanja ispod limita za oba slučaja;
e) 472,5 kg za kopneni MLZ s dva sjedala opremljen padobranskim sustavom za spašavanje cijelog zrakoplova koji je montiran na strukturi zrakoplova;
f) 315 kg za kopneni MLZ s jednim sjedalom opremljen padobranskim sustavom za spašavanje cijelog zrakoplova koji je montiran na strukturi zrakoplova;
i, ako se radi o avionu, ako mu brzina sloma uzgona ili najmanja stacionarna brzina u konfiguraciji za slijetanje, ne premašuje kalibriranu zračnu brzinu (CAS) od 35 čvorova;
9) održavanje: redovno održavanje, revizije, popravci, izmjene (prethodno odobrene), otklanjanje kvarova i provođenje naredbi o plovidbenosti (AD);
10) operativna masa bespilotnog zrakoplova: ukupna masa bespilotnog zrakoplova u trenutku polijetanja;
11) povijesni zrakoplovi: zrakoplovi koji ispunjavaju niže navedena mjerila:
a) jednostavni zrakoplovi:
– čiji je prvobitan projekt nastao prije 1. siječnja 1955. i
– čija je proizvodnja obustavljena prije 1. siječnja 1975.
ili
b) zrakoplovi koji imaju nedvojbeni povijesni značaj, koji se odnosi na:
– sudjelovanje u značajnom povijesnom događaju, ili
– važan korak u razvoju zrakoplovstva, ili
– važnu ulogu u oružanim snagama;
12) replika