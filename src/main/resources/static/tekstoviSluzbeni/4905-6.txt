podacima: ime i prezime, dob, školska sprema, stručna i dopunska osposobljenost sukladno ovom Pravilniku,
2) veličinu i opis prostora u kojima će se izobrazba odvijati,
3) naziv i vrstu opreme i pomagala koja će se koristiti,
4) popis obveznih i dopunskih uređaja, plovila i/ili simulatora s njihovim opisom,
5) primjerke korištene literature i/ili pisanih uputa, nastavnih filmova i druge prikladne opreme.
Članak 31.
Osoba koja podnosi zahtjev za povjeravanje izobrazbe članova posade dužna je dokazati da predavači koji će sudjelovati u teoretskoj ili praktičnoj izobrazbi polaznika, ispunjavaju ove uvjete:
1) da su stručni sukladno propisanom Programu izobrazbe i stručnih ispita za stjecanje zvanja i dopunske osposobljenosti članova posade plovila ili imaju najmanje ono zvanje kojem je izobrazba namijenjena,
2) da imaju potrebno iskustvo u struci.
Članak 32.
Ministar može donijeti rješenje o povjeravanju izobrazbe, nakon što se neposrednim uvidom utvrdi da podnositelj zahtjeva ispunjava uvjete propisane ovim Pravilnikom, a naročito da:
1) raspolaže potrebnim brojem predavača,
2) raspolaže potrebnim prostorom, opremom i uređajima,
3) raspolaže plovilom i/ili simulatorom za praktično uvježbavanje.
Članak 33.
(1) Ministar će u roku od 30 dana odlučiti o podnesenom zahtjevu za povjeravanje izobrazbe.
(2) Rješenje o povjeravanju izobrazbe mora sadržavati najmanje: naziv osobe, nazive stručnih odnosno dopunskih osposobljenosti za koje će provoditi izobrazbu, visinu godišnje naknade i rok važenja.
(3) Rješenje ministra o povjeravanju izobrazbe članova posade donosi se za razdoblje od dvije godine.
Članak 34.
Ako se utvrdi da osoba ne ispunjava uvjete na temelju kojih joj je izdano rješenje o povjeravanju izobrazbe, ili se utvrdi bilo koja druga nepravilnost u radu, rješenjem ministra oduzet će joj se ovlasti i z članka 33. ovoga Pravilnika i prije isteka roka važenja rješenja.
Članak 35.
Osoba koja vrši izobrazbu dužna je najmanje tri dana prije početka izobrazbe izvijestiti Ministarstvo i nadležnu lučku kapetaniju o datumu i vremenu početka i okončanja izobrazbe, broju pristupnika, te točnom rasporedu sati, predmeta i predavača.
Članak 36.
(1) Svakom pristupniku koji završi propisani program izobrazbe izdaje se uvjerenje iz članka 7. stavka 3. ovoga Pravilnika.
(2) Uvjerenje iz stavka 1. ovoga članka neće se izdati pristupniku koji nije bio nazočan na više od 80% ukupnog trajanja programa izobrazbe, niti onom koji nije u cijelosti pohađao praktični dio izobrazbe.
Članak 37.
(1) Stručne ispite za stjecanje zvanja i dopunske osposobljenosti prema odredbama ovoga Pravilnika, pristupnici polažu pred ispitnim povjerenstvima.
(2) Ispitno povjerenstvo za polaganje ispita za zvanja člana posade Zapovjednik – A i Zapovjednik – B čine predsjednik i tri člana, dok za sva ostala zvanja člana posade određena člankom 5. ovog Pravilnika, te dopunsku osposobljenost ispitno povjerenstvo čine predsjednik i dva člana.
(3) Lučki kapetan predlaže članove ispitnog povjerenstva i ispitivače.
(4) Članove ispitnog povjerenstva i ispitivače imenuje ministar na rok od dvije godine.
(5) Tajnika ispitnog povjerenstva imenuje lučki kapetan.
(6) Član ispitnog povjerenstva ne može biti osoba koja je sudjelovala u izobrazbi kandidata kao predavač.
Članak 38.
(1) Predsjednika, članove i ispitivače ispitnog povjerenstva za svaki pojedini ispit određuje lučki kapetan nadležne lučke kapetanije, iz redova članova i ispitivača iz članka 37. stavka 4.
(2) Rokove za polaganje ispita određuje nadležna lučka kapetanija.
(3) Predsjednik i članovi ispitnog povjerenstva ujedno su ispitivači iz pojedinih predmeta.
Članak 39.
(1) Član ispitnog povjerenstva mora imati odgovarajuću stručnost ili zvanje.
(2) Najmanje dva člana ispitnog povjerenstva moraju imati minimalno zvanje za koje se održava ispit prema odredbama ovoga Pravilnika.
Članak 40.
(1) Ispit prema programu za stjecanje zvanja i dopunsku osposobljenost prema ispitnim programima polaže se pismeno i usmeno.
(2) Ispitni