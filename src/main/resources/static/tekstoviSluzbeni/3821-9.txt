 oglasnu ploču.
(14) Korisnik je dužan u roku od deset dana od dana zaprimanja zahtjeva za dopunu/obrazloženje/ispravak dostaviti dopunu/obrazloženje/ispravak.
(15) Ako dokumentacija iz postupka javne nabave nije prihvatljiva, Agencija za plaćanja donosi odluku o odbijanju zahtjeva za potporu čime se prethodno donesena odluka o prihvatljivosti zahtjeva za potporu stavlja izvan snage, a ugovor o financiranju se raskida.
(16) Ako dokumentacija vezana uz postupak javne nabave i izvršenje ugovora koja se dostavlja sa zahtjevom za isplatu nije prihvatljiva, Agencija za plaćanja donosi odluku o odbijanju zahtjeva za isplatu i ujedno se raskida ugovor o financiranju koji je sklopljen s korisnikom.
(17) Administrativna kontrola postupka javne nabave koju temeljem ovoga Pravilnika provodi Agencija za plaćanja ne može se smatrati kontrolnim mehanizmima u smislu posebnih propisa koji uređuju postupak javne nabave.
(18) U slučaju nepoštovanja posebnih propisa koji uređuju postupak javne nabave, Agencija za plaćanja može primijeniti financijske ispravke.
(19) Popis grešaka u postupcima javne nabave s primjenjivim stopama financijskih ispravaka čini Prilog VI. ovoga Pravilnika. U prilogu je popis mogućih slučajeva koji nije konačan.
(20) Kada se u jednom postupku javne nabave utvrdi više pogrešaka, stope ispravka se ne zbrajaju i primjenjuje se greška za koju je određena najveća stopa ispravka.
(21) Neovisno o greškama za koje se primjenjuje financijski ispravak, Agencija za plaćanja zadržava pravo odbijanja zahtjeva za potporu ukoliko se utvrde ostale greške u provedbi postupka javne nabave koje nisu navedene u Prilogu VI. ovoga Pravilnika.
Plan konverzije
Članak 24.
(1) Plan konverzije treba biti izrađen u predlošku pod nazivom: Obrazac za izradu plana konverzije iz Priloga I. ovoga Pravilnika.
(2) Plan konverzije potrebno je u cijelosti popuniti i učitati u zahtjev za potporu. Prijave kod kojih plan konverzije prilikom podnošenja zahtjeva za potporu nije u cijelosti popunjen, bit će odbijene.
(3) Plan konverzije mora biti izrađen i ovjeren od ovlaštenog inženjera šumarstva.
(4) Podaci navedeni u planu konverzije podložni su provjerama nadležnih institucija i nakon isplate EPFRR sredstava i to u periodu od pet godina nakon konačne isplate EPFRR potpore.
Idejni plan ulaganja
Članak 25.
(1) Idejni plan ulaganja treba biti izrađen u skladu s uputama i pojašnjenjima u zahtjevu za potporu – dio »IDEJNI PLAN ULAGANJA« koji je potrebno u cijelosti popuniti sukladno pripadajućim uputama i učitati u zahtjev za potporu.
(2) Zahtjevi kod kojih idejni plan ulaganja prilikom podnošenja zahtjeva za potporu nije u cijelosti popunjen, bit će odbijene.
(3) U idejnom planu ulaganja, projektu izrađenom od strane ovlaštene osobe, korisnik mora prikazati krajnji cilj ulaganja i kome je namijenjen.
(4) Podaci navedeni u idejnom planu ulaganja podložni su provjerama nadležnih institucija i nakon isplate EPFRR sredstava i to u periodu od pet godina nakon konačne isplate EPFRR potpore.
Donošenje odluka o prihvatljivosti i odluka o odbijanju u slučaju dovoljno raspoloživih sredstava
Članak 26.
(1) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava za sve korisnike u natječaju, Agencija za plaćanja će, nakon završetka administrativne kontrole svakog pojedinačnog zahtjeva za potporu, donijeti odluke iz stavka 2. ovoga članka.
(2) Agencija za plaćanja će u slučaju iz stavka 1. ovoga članka donijeti:
1. Odluku o prihvatljivosti zahtjeva za potporu u slučaju ispunjavanja uvjeta i kriterija propisanih ovim Pravilnikom i natječajem.
2. Odluku o odbijanju, u slučaju:
– neispunjavanja uvjeta i kriterija propisanih Pravilnikom i natječajem
– nepravovremeno podnesenih zahtjeva za potporu
– nepotpunih zahtjeva za potporu
– nepravovremenosti i/ili nepotpunosti odgovora na zahtjev za obrazloženje/ispravak
– da je korisnik započeo ulaganje prije podnošenja zahtjeva za potporu
–