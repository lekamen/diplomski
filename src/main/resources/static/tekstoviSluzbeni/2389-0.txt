125 18.11.2015 Obvezatne upute broj LN II - o obrascima za postupak kandidiranja i provedbu prijevremenih izbora za gradonačelnika i zamjenika gradonačelnika Grada Gline
DRŽAVNO IZBORNO POVJERENSTVO REPUBLIKE HRVATSKE
2390
Na osnovi članka 48. Zakona o lokalnim izborima (»Narodne novine«, broj 144/12) Državno izborno povjerenstvo Republike Hrvatske donijelo je
OBVEZATNE UPUTE BROJ LN II
O OBRASCIMA ZA POSTUPAK KANDIDIRANJA I PROVEDBU PRIJEVREMENIH IZBORA ZA GRADONAČELNIKA I ZAMJENIKA GRADONAČELNIKA GRADA GLINE
1. U pripremi i provedbi prijevremenih izbora za gradonačelnika i zamjenika gradonačelnika Grada Gline, raspisanih Odlukom Vlade Republike Hrvatske klasa: 022-03/15-04/449, urbroj: 50301-09/06-15-2, od 29. listopada 2015., primjenjivat će se:
1.1. Obrasci propisani Obvezatnim uputama Državnog izbornog povjerenstva Republike Hrvatske LN II o obrascima za postupak kandidiranja i provedbu izbora za općinske načelnike, gradonačelnike i župane te njihove zamjenike, klasa: 013-05/13-03/02, urbroj: 507/18-13-01, od 12. travnja 2013. (»Narodne novine«, broj 44/13), i to:
– OLN-1 – Prijedlog kandidatkinje/kandidata i zamjenika kandidatkinje/kandidata političke stranke/političkih stranaka,
– OLN-2 – Prijedlog kandidatkinje/kandidata i zamjenika kandidatkinje/kandidata grupe birača,
– OLN-3 – Obrazac za prikupljanje potpisa birača uz kandidaturu,
– OLN-4 – Očitovanje o prihvaćanju kandidature,
– OLN-6 – Glasački listić za izbor gradonačelnika grada,
– OLN-8 – Zapisnik o radu biračkog odbora za izbor općinskog načelnika/gradonačelnika,
– OLN-10 – Zapisnik o radu općinskog/gradskog izbornog povjerenstva za izbor općinskog načelnika/ gradonačelnika,
– OLN-15 – Glasački listić za ponovljene izbore – drugi krug izbora za izbor gradonačelnika.
1.2. Obvezatne upute broj LN III – Postupak kandidiranja kandidata za općinske načelnike, gradonačelnike, župane, te njihove zamjenike, klasa: 013-05/13-03/04, urbroj: 507/18-13-01, od 12. travnja 2013. (»Narodne novine«, broj 44/13) i
1.3. Obvezatne upute broj LS IV, LN IV i MLN IV – o načinu uređenja biračkog mjesta, klasa: 013-06/13-03/04, urbroj: 507/18-13-01, od 12. travnja 2013., (»Narodne novine«, broj 44/13).
2. Ove Obvezatne upute stupaju na snagu 19. studenoga 2015. i objavit će se u »Narodnim novinama«.
Klasa: 013-06/15-03/02
Urbroj: 507/18-15-2
Zagreb, 17. studenoga 2015.
Predsjednik Branko Hrvatin, dipl. iur., v. r.
