 otpada i ostataka od tereta te druge isprave, dokumenti i podaci u skladu s posebnim propisima
b) isprave, dokumenti i podaci o teretu: IMO FAL Obrazac 2 (izjava o teretu), IMO FAL Obrazac 7 (Manifest opasnih ili onečišćujućih tvari), ulazna skraćena deklaracija, izlazna skraćena deklaracija, te druge isprave, dokumenti i podaci u skladu s posebnim propisima
c) isprave, dokumenti i podaci o osobama: IMO FAL Obrazac 4 (izjava o osobnim stvarima članova posade), IMO FAL Obrazac 5 (popis posade), IMO FAL Obrazac 6 (popis putnika), Međunarodna izjava o zdravstvenom stanju osoba na brodu te druge isprave, dokumenti i podaci u skladu s posebnim propisima
d) isprave, dokumenti i podaci o sigurnosnoj zaštiti brodova i luka
e) isprave, dokumenti i podaci iz područja obrane
f) isprave, dokumenti i podaci iz područja ribarstva, veterinarske i fitosanitarne inspekcije
g) isprave, dokumenti i podaci iz područja znanosti, zaštite morskog okoliša i prirode te kulture
h) isprave, dokumenti i podaci o pomorskim objektima i njihovom kretanju.
(4) Definicije i detaljan popis isprava, dokumenata i podataka iz stavka 3. ovoga članka, kao i nadležni subjekti jedinstvenog sučelja koji su iste u skladu s odredbama posebnih propisa ovlašteni zaprimati, dostavljati i razmjenjivati, utvrđuju se Katalogom isprava, dokumenata i podataka.
Članak 6.
(1) Kako bi se osigurala učinkovita provedba odredbi ove Uredbe subjekti jedinstvenog sučelja sklapaju međuresorne sporazume o razmjeni podataka i suradnji na uspostavi, održavanju i razvoju jedinstvenog sučelja.
(2) Isprave, dokumente i podatke utvrđene Katalogom isprava, dokumenata i podataka iz članka 5. stavka 4. ove Uredbe nadležni subjekti jedinstvenog sučelja dužni su učiniti dostupnima kroz jedinstveno sučelje za potrebe drugih subjekata jedinstvenog sučelja u skladu s odredbama međuresornih sporazuma iz stavka 1. ovoga članka.
Članak 7.
(1) Jedinstveno sučelje čine interoperabilne i kompatibilne informacijske i tehničke platforme, odnosno rješenja u vlasništvu subjekata jedinstvenog sučelja iz članka 4. stavka 2. ove Uredbe.
(2) Informacijske i tehničke platforme odnosno rješenja iz stavka 1. ovoga članka koja sadrže isprave, dokumente i podatke utvrđene Katalogom isprava, dokumenata i podataka iz članka 5. stavka 4. ove Uredbe moraju udovoljavati tehničkim standardima jedinstvenog sučelja.
(3) Tehnički standardi iz stavka 2. ovoga članka utvrđuju se Temeljnom funkcionalnom specifikacijom jedinstvenog sučelja koja se objavljuje na službenim mrežnim stranicama središnjeg tijela državne uprave nadležnog za pomorstvo.
(4) Temeljna funkcionalna specifikacija jedinstvenog sučelja iz stavka 3. ovoga članka definira:
a) temeljne tehničke funkcionalnosti jedinstvenog sučelja
b) uvjete i način elektroničke razmjene podataka utvrđenih Katalogom isprava, dokumenata i podataka iz članka 5. stavka 4. ove Uredbe
c) smjernice za povezivanje SafeSeaNet, e-Carina i drugih informacijskih sustava s jedinstvenim sučeljem
d) smjernice za osiguravanje kvalitete podataka koji se zaprimaju, dostavljaju i razmjenjuju jedinstvenim sučeljem
e) upravljanje pravima na pristup ispravama, dokumentima i podacima dostupnim u jedinstvenom sučelju
f) korisničku autentifikaciju
g) korisničke tehničke radne upute.
Članak 8.
(1) Informacijske i tehničke platforme, odnosno rješenja koja čine jedinstveno sučelje moraju biti interoperabilna, dostupna i kompatibilna sa SafeSeaNet sustavom te, prema potrebi, s računalnim sustavima propisanima u Odluci br. 70/2008/EZ Europskog parlamenta i Vijeća od 15. siječnja 2008. o kompjutoriziranom okružju za carinu i trgovinu.
(2) Isprave, dokumenti i podaci zaprimljeni službenim postupkom prijave dostupni su u nacionalnom SafeSeaNet sustavu u skladu s posebnim propisom te se stavljaju na raspolaganje drugim državama članicama na zahtjev putem SafeSeaNet sustava, uključujući, prema potrebi, i podatke zaprimljene u skladu s posebnim pravnim aktima Europske unije koji uređuju područje carine i granične