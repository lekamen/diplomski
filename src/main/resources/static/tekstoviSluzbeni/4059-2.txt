 roštilj, peka, gradele, krušna peć, rašlje, kotao i slično).
Članak 13.
(1) OPG može pripremati jela, pića i napitke na obiteljskom poljoprivrednom gospodarstvu i iste usluživati na uređenom prostoru na otvorenom (trava, kamen, terasa i slično) i/ili u tradicijskim objektima u funkciji poljoprivredne proizvodnje (klijet, pastirska koliba, katun, kažun, ribarska koliba, štagalj i slično).
(2) Uređen prostor na otvorenom i tradicijski objekti iz stavka 1. ovog članka mogu se nalaziti na OPG-u ili u ruralnom okruženju izvan OPG-a.
(3) Iznimno od članka 12., stavka 2. ovog Pravilnika, u vrsti Vinotočje/Kušaonica, jela se može pripremati na OPG-u (prostorija za pripremu bez blagovaonice) i usluživati samo na uređenom prostoru na otvorenom i/ili u tradicijskim objektima.
3.6.2. Gosti
Članak 14.
Gosti mogu sami na svoj način i svoju odgovornost pripremati i konzumirati jela, piće i napitke na uređenom prostoru na otvorenom (trava, kamen, terasa i slično) i/ili u tradicijskim objektima u funkciji poljoprivredne proizvodnje (klijet, pastirska koliba, katun, kažun, ribarska koliba, štagalj i slično).
3.7. MINIMALNI UVJETI ZA SOBU, APARTMAN I RURALNU KUĆU ZA ODMOR
3.7.1. Sastav i površina objekta – modul
Članak 15.
(1) Modul objekta je funkcionalna cjelina određene neto-površine (na uporabi gostu) s ulazom i dnevnim svjetlom u sobi i prostoriji za boravak.
(2) Soba je vrsta objekta ili dio modula – objekta u kojoj se spava.
(3) Modul objekta propisan je ovisno o vrsti i kategoriji objekta.
3.7.2. Smještajni kapacitet
Članak 16.
(1) Smještajni kapacitet objekta određuje se prema broju fiksnih kreveta, ovisno o površini modula.
(2) Objekt ima sljedeći kapacitet:
1. jednokrevetna soba – jedan krevet (jedna osoba), širine do 120 cm,
2. dvokrevetna soba – dva kreveta (dva kreveta za po jednu osobu ili jedan krevet za dvije osobe),
3. trokrevetna soba – tri kreveta, ako je površina modula za dvokrevetnu sobu veća za 3 m²,
4. apartman i ruralna kuća za odmor – jedan, dva ili tri kreveta u svakoj sobi (za treći krevet površina modula veća za 3 m²).
(3) U jednokrevetnoj i dvokrevetnoj sobi može se namjestiti pomoćni krevet, ako je površina modula veća za 3 m².
(4) U prostoriji za boravak apartmana i ruralne kuće za odmor mogu biti dva pomoćna kreveta ako istih nema u sobama.
(5) Pomoćni krevet (sklopivi) namješta se na zahtjev gosta (trosjed, dvosjed, fotelja i slično). Uz njega se ne moraju nalaziti propisani elementi: noćni ormarić ili polica, noćna svjetiljka, tepih uz krevet i mogućnost gašenja i paljenja glavnog osvjetljenja iz kreveta.
(6) Pomoćni krevet ne izražava se u kapacitetu objekta.
3.8. MINIMALNI UVJETI ZA KAMP I KAMP ODMORIŠTE
3.8.1. Vrste i kapacitet smještajnih jedinica
Članak 17.
(1) Osnovne vrste smještajnih jedinica su:
1. Kamp mjesto,
2. Kamp parcela.
(2) Kamp mjesto je pojedinačno ili grupno brojem ili slično označen i uređen prostor za kampiranje (očišćen od korijenja, kamenja i sl.).
(3) Kamp parcela je omeđen, pojedinačno brojem ili slično označen i uređen prostor za kampiranje (očišćen od korijenja, kamenja i sl.).
(4) Kapacitet objekta izražava se ukupnim brojem smještajnih jedinica i kapacitetom smještajnih jedinica.
(5) Kapacitet smještajne jedinice izražava se brojem gostiju – kampista:
1. kamp mjesto, tri gosta – kampista,
2. kamp parcela, tri gosta – kampista.
3.8.2. Zajedničke prostorije za osobnu higijenu gostiju
Članak 18.
Objekt mora imati uređen i opremljen zajednički sanitarni čvor za goste i druge sanitarne elemente sukladno prilozima ovog Pravilnika.
3.9. OZNAČAVANJE OBJEKTA
Članak 19.
(1) Oznaka vrste je naziv vrste.
(2) Oznaka kategorije je sunce.
(3) Oznaka kvalitete je Q.
(4) Oznaka vrste, kategorije i kvalitete ističu se na ploči, u blizini objekta i na izdvojenom objektu, izrađenoj od prirodnog materijala iz kraja u kojem se objekt nalazi (domaći prirodni materijal).
(5) Na ploči iz stavka 4. ovog članka ističu se: natpis »OBITELJSKO POLJOPRIVREDNO GOSPODARSTVO« s imenom gospodarstva, oznakom vrste,