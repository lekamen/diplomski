 tužitelj implicira kako bi, premda se u predmetnom slučaju ne radi o ugovoru, analognom primjenom ovog pravila, bilo upitno obvezivati stranku u sporu da sama odredi svoju obvezu. U odnosu na navedeno tuženik napominje kako tužitelj zaboravlja napomenuti stavak 2. istog članka Zakona, prema kojem je činidba odrediva ako ugovor sadrži podatke s pomoću kojih se može odrediti te analogna primjena ovog stavka upravo ukazuje na odredivost predmetne činidbe temeljem jasno određenih parametara izreke osporavane odluke. Tuženik ističe da je u osporenom rješenju jasno obrazloženo zašto se u ovom slučaju odredba članka 353. stavka 5. Zakona o obveznim odnosima ne može primijeniti, te je zauzeo shvaćanje da naknade za kašnjenje u isporuci veleprodajnih usluga i otklonu smetnji i kvarova kod tih usluga nisu plod dispozicije ugovornih stranaka, već proizlaze iz zakona, odnosno konačnih odluka donesenih u upravnom postupku (odluke o analizi mjerodavnih tržišta i određivanju regulatornih obveza) kojima se definira konkretni sadržaj regulatorne obveze, pa se stoga odredba članka 353. stavka 5. Zakona o obveznim odnosima ne može primijeniti na tu vrstu naknada. U postupku je činjenično stanje točno i pravilno utvrđeno u odnosu na sve relevantne činjenice, pa tuženik prigovor navodno pogrešno ili nepotpuno utvrđenog činjeničnog stanja od strane tužitelja smatra neosnovanim. U odnosu na prijedlog tužitelja za održavanje usmene rasprave tuženik prepušta odluku Sudu. Predlaže da Sud tužbu odbije kao neosnovanu.
Tužbeni zahtjev nije osnovan.
Sud je spor riješio bez održavanja rasprave na temelju odredbe članka 36. stavka 1. točke 4. Zakona o upravnim sporovima (»Narodne novine« 20/10., 143/12. i 152/14.) budući da tužitelj osporava samo primjenu prava, činjenice su nesporne, a navodi da ne traži održavanje rasprave pod uvjetom da sud usvoji tužbeni zahtjev te oglasi ništavim, odnosno poništi osporeno rješenje.
Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju ukoliko ju stranka traži izričito i bezuvjetno.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, a sve to u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, pogrešno i nepravilno utvrđenog činjeničnog stanja, te pogrešne primjene materijalnog prava.
Prema podacima u spisu predmeta proizlazi da je 24. lipnja 2013. društvo H1 Telekom d.d. podnijelo tuženiku zahtjev za pokretanje regulatornog spora u vezi s potraživanjima koje H1 Telekom d.d. ima prema tužitelju zbog zakašnjenja u realizaciji usluge izdvojenog pristupa lokalnoj petlji, naknadnog odbijanja prethodno prihvaćenih zahtjeva za uslugom izdvojenog pristupa lokalnoj petlji, zakašnjenja u otklanjanju kvarova/smetnji za usluge izdvojenog pristupa lokalnoj petlji, zakašnjenja u ispunjavanju obveza u rokovima propisanim odlukom tuženika klasa: UP/I-344-01/12-03/02, urbroj: 376-11/12-07 i zakašnjenja u otklanjanju kvarova/smetnji za uslugu veleprodajnog širokopojasnog pristupa, te je uz zahtjev priložena specifikacija zatraženih naknada za kašnjenje.
Nakon što je tuženik održao usmenu raspravu na koju su pristupile obje stranke, te nakon analize svih činjeničnih i pravnih pitanja na temelju članka 20. ZEK-a donio osporeno rješenje kojim je utvrđeno da H1 Telekom d.d. kao podnositelj zahtjeva ima pravo na naknadu, a kako je to pobliže navedeno u točkama I. do IV. izreke osporenog rješenja.
Tužitelj i u tužbi osporava nadležnost tuženiku za postupanje u ovom predmetu, smatrajući da se ne radi o sporu u vezi s obvezama iz ZEK-a, već da je predmet spora isplata naknade (ugovorne kazne) za zakašnjenje u ispunjenju određenih ugovornih obveza, koja nije obveza iz ZEK-a već obveza iz ugovora i Zakona o obveznim odnosima, pa prema tome predmetni spor nije u neposrednoj vezi s obvezama iz ZEK-a.
Prema