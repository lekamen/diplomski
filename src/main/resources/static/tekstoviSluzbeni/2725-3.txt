 prometne opasnosti na putu od kuće do škole i nazad – opisuje opasnosti kretanja pješaka i biciklista danju, noću i u uvjetima smanjene vidljivosti – prepoznaje vrste prometnih znakova – prepoznaje značenje osnovnih prometnih znakova – prepoznaje prometna svjetla i svjetlosne oznake – označava pravilno kretanje raskrižjem – prepoznaje i opisuje značenje položaja tijela prometnoga policajca – označava na crtežu vozila brojevima poštujući pravila prednosti prolaska.
2. Vježbanje vožnje biciklom Sadržaj Očekivani ishodi za učenika – priprema bicikla za vožnju – uključivanje u promet – vožnja desnom stranom u koloni – skretanje, pretjecanje i zaustavljanje tijekom vožnje – vožnja pješačkim prijelazom – prestrojavanje i prolaženje raskrižjem – prijelaz biciklom preko željezničke pruge – provjerava biciklističku opremu – stavlja i pravilno pričvršćuje zaštitnu kacigu – pravilno sjeda na bicikl – vozi bicikl prema zadanim točkama – vozi bicikl u krug – zaustavlja se i parkira bicikl – pravilno se uključuje biciklom u promet – pravilno vozi desnom stranom kolnika – vozi u koloni, održava razmak i sporazumijeva se s drugim biciklistima – skreće i zaustavlja se tijekom vožnje bicikla – pretječe tijekom vožnje – prestrojava se i prolazi kroz raskrižje – skreće lijevo u raskrižju – uključuje se u promet na raskrižju s kružnim tokom prometa – pravilno vozi pješačkim prijelazom – pravilno prelazi cestom preko željezničke pruge.
3. POLAGANJE ISPITA
Polaganje ispita provodi se u suradnji učitelja, zaposlenika HAK-a ili autoklubova i policijskih službenika. Za uređenje poligona odgovoran je ravnatelj škole, odnosno druge ustanove koja provodi odgoj i obrazovanje djece i mladih ili organizaciju slobodnoga vremena djece i mladih, koji u suradnji s osnivačem treba brinuti i o njegovu održavanju.
Ispit se sastoji od dva dijela. U prvom se dijelu provodi pisana provjera znanja (pisani test ili on-line provjera znanja) u učionici.
Drugi dio ispita je vožnja bicikla koja se izvodi na poligonu, a obuhvaća: demonstraciju i praktičnu vožnju bicikla na poligonu po zadanim uvjetima, uz analizu slučajeva i diskusiju. Učenici polažu praktičnu vožnju bicikla izvršavajući zadaće koje od njih traži zaposlenik HAK-a ili pripadajućeg autokluba i policijski službenik uz nazočnost učitelja.
Pisane testove i nacrte poligona izrađuje HAK, a predstavnik nadležne agencije za odgoj i obrazovanje daje stručno mišljenje za njihovu provedbu.
Pisanu provjeru znanja i polaganje praktične vožnje bicikla na poligonu provode policijski službenik i zaposlenik HAK-a ili autokluba, uz nazočnost učitelja koji nema prava utjecaja na ishod ispita.
Na ispitu učenici trebaju pokazati zadovoljavajuće znanje iz teorije i odgovarajući stupanj ovladavanja praktičnim znanjem i umijećima, što uključuje vještinu vožnje biciklom uz istodobno poštovanje pravila kretanja i poznavanje prometnih znakova i propisa bitnih za sigurno kretanje pješaka i biciklista u prometu.
Da bi položio ispit, učenik mora ostvariti najmanje 70% očekivanih ishoda u pisanom i praktičnom dijelu ispita.
Učeniku koji je uspješno položilo ispit dodjeljuje se Potvrda o osposobljenosti za upravljanje biciklom. Od učenika se očekuje primjena stečenih vještina i znanja te sigurno i odgovorno kretanje u prometu.
Učenicima koji nisu zadovoljili traženu razinu osposobljenosti za samostalnu vožnju biciklom omogućit će se instruktivna pomoć ili će im se nakon samostalnog vježbanja uz pomoć roditelja omogućiti ponovno polaganje ispita.
Uz redovite postupke praćenja, analiziranja i vrednovanja programa koje škole provode za sve redovite, izborne, izvannastavne i izvanškolske aktivnosti, postignuća će se tog Programa, zbog svoje osobite važnosti, posebno vrednovati i na razini Nacionalnoga programa sigurnosti cestovnog prometa i HAK-a.
Vrednovanje će, uz obuhvat i uspješnost učenika u svladavanju Programa, uključiti i praćenje statističkih podataka o broju djece stradale u prometu na području koje pokriva škola, dobivenih od uprave