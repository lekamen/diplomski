
VII. POSEBNI POLOŽAJI U MINISTARSTVU
Članak 145.
U Ministarstvu se ustrojavaju posebni položaji – radna mjesta:
1. Glavni pravni savjetnik;
2. Savjetnik ministra;
3. Glasnogovornik.
Glavni pravni savjetnik za potrebe ministra i zamjenika ministra daje pravna mišljenja o općim i posebnim pitanjima međunarodnog javnog i privatnog prava, kao i mišljenja o drugim pravnim pitanjima s međunarodnim aspektom od značaja za službu vanjskih poslova Republike Hrvatske te sudjeluje u međudržavnim pregovorima.
Savjetnik ministra daje stručna mišljenja za potrebe ministra i zamjenika ministra te sudjeluje u pregovorima po odluci ministra.
Glasnogovornik izvješćuje javnost o stavovima Ministarstva.
VIII. UPRAVLJANJE SLUŽBOM VANJSKIH POSLOVA
Članak 146.
Ministar predstavlja i upravlja službom vanjskih poslova.
Zamjenik ministra zamjenjuje ministra u upravljanju radom Ministarstva, a u slučaju njegove odsutnosti ili spriječenosti zamjenjuje ministra i obavlja i druge poslove koje mu povjeri ministar. Zamjenik ministra odgovoran je za svoj rad ministru i Vladi.
Pomoćnik ministra upravlja radom upravne organizacije ustrojene u sastavu ministarstva te obavlja i druge poslove koje mu povjeri ministar. Pomoćnik ministra odgovoran je za svoj rad ministru i Vladi.
Članak 147.
Glavni tajnik Ministarstva upravlja radom Glavnog tajništva, a odgovoran je za svoj rad ministru i Vladi.
Načelnik samostalnog sektora upravlja radom samostalnog sektora, a odgovoran je za svoj rad ministru.
Načelnik sektora upravlja radom sektora, a odgovoran je za svoj rad nadležnom pomoćniku ministra ili glavnom tajniku.
Tajnik kabineta upravlja radom Kabineta ministra, a odgovoran je za svoj rad ministru.
Voditelj Ureda zamjenika ministra upravlja Uredom zamjenika ministra, a odgovoran je za svoj rad zamjeniku ministra.
Načelnik sektora upravlja Sektorom za Zajedničku vanjsku i sigurnosnu politiku (ZVSP), a za svoj rad odgovoran je naležnom pomoćniku ministra.
Voditelj samostalne službe upravlja radom samostalne službe, a odgovoran je za svoj rad ministru.
Glavni inspektor službe vanjskih poslova upravlja Inspektoratom službe vanjskih poslova, a za svoj rad odgovoran je ministru i glavnom tajniku.
Voditelj službe upravlja radom službe, a za svoj rad odgovoran je nadležnom načelniku sektora.
Voditelj službe upravlja Službom za Zajedničku vanjsku i sigurnosnu politiku (ZVSP) i EU mjere ograničavanja i ujedno obnaša dužnost europskog korespondenta, a za svoj rad odgovoran je nadležnom pomoćniku ministra.
Voditelj samostalnog odjela upravlja radom samostalnog odjela, a za svoj rad odgovoran je ministru.
Voditelj odjela upravlja radom odjela, a za svoj rad odgovoran je nadležnom voditelju službe.
Članak 148.
Šef diplomatske misije neposredno upravlja misijom, organizira rad misije i poduzima mjere radi obavljanja poslova iz djelokruga misije na osnovi naputaka i uputa ministra i zamjenika ministra, naredbodavac je za izvršenje primitaka i izdataka misije, te obavlja i druge poslove utvrđene Zakonom o vanjskim poslovima i drugim propisima.
Šef diplomatske misije odgovoran je za provedbu vanjske politike Republike Hrvatske u državi primateljici, prati i usklađuje rad konzularnih ureda u državi primateljici, te poduzima mjere za usklađivanje njihova djelovanja u poslovima koji se tiču razvijanja međusobnih odnosa s državom primateljicom.
Šef diplomatske misije odgovara za svoj rad i rad diplomatske misije Predsjedniku Republike Hrvatske i ministru.
Voditelj konzularnog odjela diplomatske misije neposredno upravlja konzularnim odjelom, organizira rad odjela i poduzima mjere radi obavljanja poslova iz djelokruga rada konzularnog odjela na osnovi naputaka i uputa šefa diplomatske misije, te obavlja i druge poslove iz svog djelokruga, a za svoj rad odgovara šefu diplomatske misije.
Članak 149.
Šef konzularnog ureda neposredno upravlja uredom, organizira rad ureda i poduzima mjere radi obavljanja poslova iz djelokruga ureda na osnovi naputaka i uputa ministra i zamjenika ministra te