135 16.12.2015 Pravilnik o izmjenama Pravilnika o financijskim i dodatnim izvještajima te kontnom planu faktoring-društava
HRVATSKA AGENCIJA ZA NADZOR FINANCIJSKIH USLUGA
2550
Na temelju odredbi članka 67. stavka 2., 3. i 5. Zakona o faktoringu (»Narodne novine« br. 94/14 i 85/15), Hrvatska agencija za nadzor financijskih usluga na sjednici Upravnog vijeća održanoj 11. prosinca 2015. donosi
PRAVILNIK
O IZMJENAMA PRAVILNIKA O FINANCIJSKIM I DODATNIM IZVJEŠTAJIMA TE KONTNOM PLANU FAKTORING-DRUŠTAVA
Članak 1.
U Pravilniku o financijskim i dodatnim izvještajima te kontnom planu faktoring društava (»Narodne novine«, br. 16/15), mijenjaju se stavci 2. i 3. članka 10. tako da sada glase:
»(2) Faktoring društva dužna su, prilikom evidentiranja poslovnih događaja u svoje poslovne knjige, koristiti kontni plan iz članka 2. stavka 2. ovoga Pravilnika od 1. siječnja 2017. godine.
(3) Faktoring društva dužna su Agenciji prvi put dostaviti tromjesečne izvještaje iz članka 5. ovoga Pravilnika, sa stanjem na dan 30. lipnja 2016., a koji se dostavljaju do 31. srpnja 2016. godine i godišnje izvještaje iz članka 5. sa stanjem na dan 31. prosinca 2016. koji se dostavljaju do 30. travnja 2017.«
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-06/05
Urbroj: 326-01-550-15-3
Zagreb, 11. prosinca 2015.
Zamjenica predsjednika Upravnog vijeća Gordana Letica, v. r.
