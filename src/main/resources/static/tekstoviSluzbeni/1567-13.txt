 način provedbe kontrole iz stavka 1. ovoga članka.
Odgovornost za štetu
Članak 25.
Zaposlenici Agencije ili bilo koja osoba koju Agencija ovlasti ne odgovara za štetu koja nastane tijekom obavljanja dužnosti u okviru ovoga Zakona, osim ako se dokaže da su određenu radnju učinili ili propustili učiniti namjerno ili krajnjom nepažnjom.
IV. PREKRŠAJNE ODREDBE
Prekršaji kreditne institucije
Članak 26.
(1) Ako kreditna institucija ne ispunjava obveze koje za nju proizlaze iz odredbi ovoga Zakona, Agencija će podnijeti optužni prijedlog za počinjenje prekršaja nadležnom prekršajnom sudu te o tome obavijestiti Hrvatsku narodnu banku.
(2) Za prekršaj kaznit će se kreditna institucija novčanom kaznom u iznosu od 500.000,00 do 1.000.000,00 kuna u slučajevima ako:
1. ne plati premiju osiguranja depozita u skladu s člankom 21. stavkom 14. ovoga Zakona
2. Agenciji ne omogući kontrolu nad kreditnom institucijom u skladu s člankom 24. stavkom 4. ovoga Zakona
3. deponentu ne stavi na raspolaganje, odnosno ako ne dostavi informacije o sustavu osiguranja depozita u skladu s člankom 17. stavcima 1. i 2. ovoga Zakona
4. deponentima naplati informacije iz članka 17. stavka 8. ovoga Zakona
5. Agenciji ne dostavi traženi izvještaj iz članka 16. stavka 4. ovoga Zakona, traženu dokumentaciju iz članka 18. stavka 1. ovoga Zakona, tražene informacije iz članka 19. stavka 4. ovoga Zakona, tražena izvješća u rokovima predviđenim pravilnikom iz članka 19. stavka 6. ovoga Zakona, traženo izvješće iz članka 21. stavka 6. ovoga Zakona te tražene informacije i podatke u skladu s člankom 23. stavcima 1. i 2. ovoga Zakona.
(3) Za prekršaj iz stavka 2. ovoga članka kaznit će se i odgovorna osoba uprave kreditne institucije novčanom kaznom u iznosu od 5000,00 do 15.000,00 kuna.
V. PRIJELAZNE I ZAVRŠNE ODREDBE
Donošenje propisa
Članak 27.
(1) Ministar financija donijet će pravilnike iz članka 6. stavka 7., članka 16. stavka 7., članka 18. stavka 6., članka 18. stavka 7., članka 19. stavka 6. i članka 20. stavka 11. ovoga Zakona u roku od 180 dana od dana stupanja na snagu ovoga Zakona.
(2) Ministar financija donijet će pravilnik iz članka 13. stavka 7. ovoga Zakona u roku od dvije godine od dana stupanja na snagu ovoga Zakona.
(3) Agencija će donijeti odluku iz članka 7. stavka 3. ovoga Zakona te upute iz članka 9. stavka 7., članka 10. stavka 6. i članka 24. stavka 7. ovoga Zakona u roku od 180 dana od dana stupanja na snagu ovoga Zakona.
Prijelazno razdoblje za rokove obeštećenja
Članak 28.
(1) Od dana stupanja na snagu ovoga Zakona do 31. prosinca 2018. rok za stavljanje na raspolaganje iznosa za isplatu obeštećenja je 20 radnih dana od dana nastupa osiguranog slučaja.
(2) U razdoblju od 1. siječnja 2019. do 31. prosinca 2020. rok za stavljanje na raspolaganje iznosa za isplatu obeštećenja je 15 radnih dana nakon od dana nastupa osiguranog slučaja.
(3) U razdoblju od 1. siječnja 2021. do 31. prosinca 2023. rok za stavljanje na raspolaganje iznosa za isplatu obeštećenja je deset radnih dana od dana nastupa osiguranog slučaja.
(4) Od 1. siječnja 2024. rok za stavljanje na raspolaganje iznosa za isplatu obeštećenja je sedam radnih dana od dana nastupa osiguranog slučaja.
Izračun premije temeljene na riziku
Članak 29.
(1) Agencija je dužna zahtjev iz članka 21. stavka 11. ovoga Zakona podnijeti Hrvatskoj narodnoj banci najkasnije do 31. prosinca 2015.
(2) Hrvatska narodna banka će podzakonski propis iz članka 21. stavka 12. ovoga Zakona donijeti najkasnije do 31. listopada 2015.
Prestanak važenja propisa
Članak 30.
Postupci isplate osiguranih depozita započeti do stupanja na snagu ovoga Zakona nastavit će se i dovršiti prema odredbama Zakona o osiguranju depozita (»Narodne novine«, br. 177/04., 119/08., 153/09. i 80/13.).
Članak 31.
Danom stupanja na snagu ovoga Zakona prestaju važiti sve odredbe Zakona o osiguranju depozita (»Narodne novine«, br. 177/04., 119/08., 153/09. i 80/13.), osim članka 9. koji prestaje važiti 1. lipnja 2016.
Članak 32.
Danom stupanja na