69 19.06.2015 Rješenje Ministarstva zdravlja klasa: UP/I-510-01/14-01/15 urbroj: 534-04-1-2/7-15-18 od 12. lipnja 2015.
MINISTARSTVO ZDRAVLJA
1320
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te temeljem odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Kliničkom zavodu za dijagnostičku i intervencijsku radiologiju Kliničkog bolničkog centra »Sestre milosrdnice«, Zagreb, dodjeljuje se naziv »Referentni centar Ministarstva zdravlja za radiološku prevenciju, dijagnostiku, terapiju i rehabilitaciju bolesti glave i vrata« na vrijeme od pet godina.
2. Klinički zavod za dijagnostičku i intervencijsku radiologiju Kliničkog bolničkog centra »Sestre milosrdnice«, Zagreb, dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za radiologijsku prevenciju, dijagnostiku, terapiju i rehabilitaciju bolesti glave i vrata«.
3. »Referentni centar Ministarstva zdravlja za radiologijsku prevenciju, dijagnostiku, terapiju i rehabilitaciju bolesti glave i vrata« Kliničkog zavoda za dijagnostičku i intervencijsku radiologiju Kliničkog bolničkog centra »Sestre milosrdnice«, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/15
Urbroj: 534-04-1-2/7-15-18
Zagreb, 12. lipnja 2015.
Ministar prim. Siniša Varga, dr. med. dent., v. r.
