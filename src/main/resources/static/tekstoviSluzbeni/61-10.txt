 osobama odabranim od Ministarstva za poljoprivredu uzorkovanje tuna (Thunnus thynnus), igluna (Xiphias gladius) i iglana (Tetrapturus belone) ulovljenim mrežama plivaricama i udičarskim alatima iz gospodarskog i negospodarskog ribolova.
Prebacivanje
Članak 22.
(1) Prije bilo kojih radnji prebacivanja definiranih člankom 2. točkom 20. zapovjednik ulovnog plovila ili plovila za tegalj ili njegov predstavnik ili predstavnik uzgajališta, ovisno o tome gdje se prebacivanje odvija, poslat će Ministarstvu obavijest o prebacivanju (Prilog 14. ovoga Pravilnika) navodeći:
– naziv ulovnog plovila ili uzgajališta i ICCAT broj,
– procijenjeno vrijeme prebacivanja,
– procijenjenu količinu tune za prebacivanje,
– informacije o položaju (dužina/širina) gdje će se obaviti prebacivanje i brojeve kaveza,
– naziv plovila za tegalj, broj transportnih kaveza i ICCAT broj, ako postoji,
– odredišnu luku, uzgajalište ili kavez.
(2) Ministarstvo će dodijeliti i proslijediti zapovjedniku ulovnog plovila ili uzgajalištu, ili njihovom predstavniku, broj autorizacije za svaku radnju prebacivanja. Ni jedna radnja prebacivanja ne smije započeti bez prethodne autorizacije.
(3) Prethodna autorizacija sastoji se od oznake HRV koju slijede 4 znamenke koje označavaju godinu i 3 slova koja ukazuju na pozitivno ovlaštenje (AUT) ili negativno ovlaštenje (NEG) nakon čega slijede znamenke u nizu.
(4) Ministarstvo neće odobriti prebacivanje ako po primitku obavijesti o prebacivanju ocijeni da:
a) ulovno plovilo nema dostatnu kvotu,
b) ulovno plovilo nije prijavilo valjanu količinu ribe ili nije autorizirano za prebacivanje u kavez,
c) ulovno plovilo koje je prijavilo ulov nije ovlašteno za ulov tune, ili
d) plovilo za tegalj koje je prijavilo prebacivanje nije registrirano u Registru ostalih plovila ili nije opremljeno VMS-om.
(5) Ako prebacivanje ne bude odobreno, Ministarstvo će zapovjedniku ulovnog plovila ili uzgajalištu izdati nalog za puštanje ribe.
(6) Ministarstvo će odluku o odobrenju prebačaja donijeti u roku od najviše 48 sati nakon zaprimanja zahtjeva za odobrenjem. Ako prebacivanje ne bude odobreno, zapovjednik ulovnog plovila ili vlasnik uzgajališta mora pustiti ribu u more.
(7) Puštanje tuna iz transportnih/uzgojnih kaveza u more bit će zabilježeno videokamerom i praćeno od ICCAT-ovog regionalnog promatrača koji će pripremiti i podnijeti izvješće ICCAT-ovom Tajništvu zajedno s videozapisom.
(8) Prije početka operacije puštanja tuna iz kaveza, ribarska inspekcija može zatražiti kontrolno prebacivanje praćeno konvencionalnom podvodnom videokamerom i/ili stereoskopskom kamerom radi procjene broja i količine ribe koja se pušta u more.
(9) Ribarska inspekcija može provesti i bilo koju drugu potrebnu mjeru koja će jamčiti da se operacija puštanja tune u more odvije u najpovoljnijem trenutku i na najpovoljnijem mjestu kako bi se povećala vjerojatnost da se puštena riba vrati u stok. Zapovjednik ulovnog ili transportnog plovila ili uzgajališta odgovoran je za preživljavanje ribe do trenutka puštanja u more. Operacije puštanja tune u more se moraju dogoditi unutar perioda od 3 tjedna od završetka stavljanja u kaveze.
(10) Zapovjednici ulovnog plovila ili plovila za tegalj ili predstavnik uzgajališta ispunit će i poslati Ministarstvu ICCAT Deklaraciju o prebacivanju (Prilog 8. ovoga Pravilnika) na kraju radnji prebacivanja. Deklaracija o prebacivanju vodi se kao knjiga formata A4. Na naslovnoj stranici svake knjige otisnut je naziv deklaracije.
(11) Deklaracije su numerirane na način da sustav numeracije uključuje oznaku HRV, koju slijede 4 znamenke koje označavaju godinu i 3 broja u nizu iza kojih slijede tri slova ITD (HRV-20**/xxx/ITD).
(12) Original Deklaracija o prebacivanju mora pratiti ribu. Preslika deklaracije čuva se na ulovnom plovilu i plovilu za tegalj.
(13) Zapovjednici plovila koji obavljaju prebacivanja (uključujući plovila za tegalj) zabilježit će u očevidnik prebačene količine i broj riba, kao i naziv ulovnog plovila, zastavu pod kojom plovi,