 prijavila polaganje ispita dužna je izvijestiti poslodavca koji ju upućuje na polaganje.
(8) Osobi koja dva put uzastopno ne pristupi polaganju ispita bez opravdanog razloga, donosi se rješenje o obustavi postupka, a troškove ponovnog polaganja ispita snosi sama.
(9) Rješenje iz stavka 4., 5., i 8. ovoga članka dostavlja se osobi koja je podnijela prijavu i poslodavcu koji ju je uputio na polaganje ispita.
Članak 21.
(1) Troškove ispita snosi poslodavac koji je uputio pripravnika ili stručnog radnika na ispit.
(2) Iznimno od stavka 1. ovoga članka, ustanove socijalne skrbi kojih je osnivač Republika Hrvatska, a čije se obavljanje djelatnosti financira iz državnog proračuna putem ministarstva, nisu dužne snositi troškove ispita već će utvrđeni iznos po kandidatu za troškove rada ispitnog povjerenstva teretiti sredstva državnog proračuna putem ministarstva.
(3) Stručni radnik koji ispunjava uvjete za polaganje ispita, kojem nije utvrđena obveza polaganja ispita ili koji nije u radnom odnosu, a želi polagati ispit, troškove ispita snosi sam.
(4) Osobi koja je prijavila ispit i odgodila njegovo polaganje uplaćeni iznos se priznaje za iduće polaganje ispita.
(5) Osoba iz članka 20. stavka 4., 5. i 8. ovoga Pravilnika gubi pravo na povrat uplaćenog iznosa.
Članak 22.
(1) Ispit se sastoji od općeg i posebnog dijela.
(2) Opći dio ispita polaže se usmeno, a posebni dio ispita polaže se pisano i usmeno.
(3) Posebni dio ispita koji se polaže pisano sastoji se od izrade pisane zadaće u okviru odgovarajućih poslova za koje se osposobljava odnosno koje obavlja osoba koja polaže ispit.
(4) Pisanu zadaću u okviru posebnog dijela ispita određuje ispitno povjerenstvo neposredno prije početka ispita, na prijedlog člana ispitnog povjerenstva koji ispituje posebni dio, a iste je struke kao i osoba koja polaže ispit.
(5) Izrada pisane zadaće može trajati najdulje dva sata.
Članak 23.
(1) Osoba koja polaže ispit pristupa usmenom dijelu ispita nakon izrade pisane zadaće, neovisno kako je zadaća ocijenjena.
(2) Usmeni dio ispita obavlja se na način koji omogućava utvrđivanje stvarne osposobljenosti osobe za obavljanje odgovarajućih poslova i zadataka.
Članak 24.
(1) Ispitno povjerenstvo ocjenjuje cjelokupan uspjeh osobe koja polaže ispit imajući u vidu pisanu zadaću i odgovore na usmenom ispitu.
(2) Na usmenom dijelu ispita svaki član ispitnog povjerenstva ocjenjuje osobu koja polaže ispit za svaki predmet posebno, a potom povjerenstvo utvrđuje uspjeh većinom glasova.
(3) Uspjeh osobe koja polaže ispit ocjenjuje se opisno (»položio« ili »nije položio«).
(4) Osoba koja polaže ispit dobiva ocjenu »položio« ako je ispitno povjerenstvo, na osnovi pisane zadaće i usmenog dijela ispita, ocijenilo da ista može uspješno obavljati poslove, odnosno radne zadaće za koje se osposobljava.
(5) Ocjenom »nije položio« ocjenjuje se osoba koja nije zadovoljila na ispitu.
(6) Osoba koja nije pozitivno ocijenjena iz najmanje tri predmeta kao i osoba koja nije zadovoljila na popravku, ponavlja cijeli ispit najranije po isteku roka od 2 mjeseca.
Članak 25.
(1) Osoba koja polaže ispit i nije zadovoljila iz jednog ili dva predmeta upućuje se na popravak.
(2) Pisani dio ispita ne smatra se u smislu stavka 1. ovoga članka posebnim predmetom.
(3) Osoba može pristupiti popravku u roku kojeg odredi ispitno povjerenstvo, ovisno o znanju osobe koja polaže ispit, a koji ne može biti kraći od 15 niti duži od 45 dana od dana polaganja usmenog dijela ispita.
Članak 26.
Odredbe ovoga Pravilnika koje se odnose na odgodu i odustajanje od polaganja ispita odnose se i na popravak ispita.
Članak 27.
(1) O provođenju ispita sastavlja se zapisnik.
(2) U zapisnik se upisuje datum i vrijeme početka polaganja ispita, osobno ime osobe koja polaže ispit, osobno ime predsjednika odnosno zamjenika predsjednika i članova ispitnog povjerenstva, naziv pisane zadaće, pitanja iz svakog predmeta usmenog dijela ispita, ocjena i druge odluke i primjedbe ispitnog povjerenstva te vrijeme završetka ispita.
(3)