123 11.11.2015 Pravilnik o postupku utvrđivanja posebne zdravstvene sposobnosti za obavljanje poslova službenika pravosudne policije te o izboru članova i načinu rada zdravstvene komisije
MINISTARSTVO PRAVOSUĐA
2333
Na temelju članka 116. stavka 2. Zakona o sudovima (»Narodne novine«, broj 28/13, 33/15 i 82/15), ministar pravosuđa donosi
PRAVILNIK
O POSTUPKU UTVRĐIVANJA POSEBNE ZDRAVSTVENE SPOSOBNOSTI ZA OBAVLJANJE POSLOVA SLUŽBENIKA PRAVOSUDNE POLICIJE TE O IZBORU ČLANOVA I NAČINU RADA ZDRAVSTVENE KOMISIJE
Opća odredba
Članak 1.
(1) Ovim Pravilnikom utvrđuju se:
– uvjeti posebne zdravstvene sposobnosti koje moraju ispunjavati kandidati za prijam u državnu službu na poslove osiguranja pravosudnih tijela odnosno kandidati u postupku premještaja i rasporeda na poslove osiguranja pravosudnih tijela (u daljnjem tekstu: kandidati),
– uvjeti posebne zdravstvene sposobnosti koje moraju ispunjavati službenici pravosudne policije,
– postupak utvrđivanja posebne zdravstvene sposobnosti kandidata i službenika pravosudne policije,
– način izbora članova i način rada zdravstvene komisije koja utvrđuje zdravstvenu sposobnost kandidata i službenika pravosudne policije.
(2) Službenik pravosudne policije u smislu ovog Pravilnika je službenik Ministarstva pravosuđa raspoređen na poslove osiguranja pravosudnih tijela.
Zdravstveni pregled kandidata i službenika pravosudne policije
Članak 2.
(1) Posebna zdravstvena sposobnost kandidata i službenika pravosudne policije utvrđuje se na temelju rezultata obavljenog zdravstvenog pregleda.
(2) Kandidati i službenici pravosudne policije podvrgavaju se redovnom zdravstvenom pregledu, a službenici pravosudne policije po potrebi i izvanrednom zdravstvenom pregledu.
(3) Redovan zdravstveni pregled kandidata obavlja se u postupku prijama u državnu službu na poslove osiguranja pravosudnih tijela odnosno u postupku premještaja i rasporeda na poslove osiguranja pravosudnih tijela, a redovan zdravstveni pregled službenika pravosudne policije obavlja se u pravilu svake tri godine.
(4) Izvanredan zdravstveni pregled službenika pravosudne policije obavlja se u slučaju kada je utvrđeno postojanje objektivnih okolnosti koje dovode u sumnju postojanje njihove posebne zdravstvene sposobnosti.
(5) Izvanredan zdravstveni pregled iz stavka 4. ovog članka obavlja se najkasnije u roku od dvadeset i jedan dan od zaprimanja zahtjeva za ponovno utvrđivanje posebne zdravstvene sposobnosti.
(6) Primjerak zahtjeva za ponovnim utvrđivanjem posebne zdravstvene sposobnosti iz stavka 5. ovog članka dostavlja se službeniku pravosudne policije kojeg se upućuje na izvanredni zdravstveni pregled.
Članak 3.
(1) Zdravstveni pregled obavlja se na temelju zahtjeva za utvrđivanje posebne zdravstvene sposobnosti koji se podnosi nadležnoj zdravstvenoj komisiji.
(2) Zahtjev iz stavka 1. ovog članka za kandidate podnosi ministar nadležan za poslove pravosuđa, a za službenike pravosudne policije čelnik ustrojstvene jedinice nadležne za poslove osiguranja pravosudnih tijela.
(3) Odbijanje podvrgavanja zdravstvenom pregledu službenika pravosudne policije radi utvrđenja posebne zdravstvene sposobnosti smatra se neopravdanim odbijanjem izvršenja naloga.
Članak 4.
(1) Redovni zdravstveni pregled obuhvaća:
1. osobne podatke,
2. anamnestičke podatke,
3. opći klinički pregled i pretrage:
– antropometrijski podaci: visina, težina, tjelesna građa,
– mjerenje tlaka krvi, pulsa i tjelesne temperature,
– fizikalni pregled kože i vidljivih sluznica glave i vrata, prsnog koša i pluća, srčanog žilnog sustava, trbuha i trbušnih organa, mokraćnog sustava, lokomotornog sustava i kralježnice,
– ispitivanje vidnih sposobnosti,
– ispitivanje osjetila sluha,
– spirometrija,
– EKG u mirovanju,
– laboratorijske pretrage: sedimentacija, kompletna krvna slika, glukoza u krvi, kompletna pretraga urina te testovi na droge i metabolite,
– RTG prema kliničkim indikacijama (suspektan fizikalni nalaz, pozitivna fizikalna anamneza, jasni klinički simptomi),
– neurološki status,
–