 dalje: ZEK) operatori javnih komunikacijskih mreža imaju prava infrastrukturnog operatora na cijelom području Republike Hrvatske što obuhvaća gradnju, održavanje, razvoj i korištenje elektroničke komunikacijske mreže i elektroničke komunikacijske infrastrukture na općem dobru, na nekretninama u vlasništvu Republike Hrvatske i jedinica lokalne i područne (regionalne) samouprave te na nekretninama u vlasništvu drugih pravnih i fizičkih osoba, u skladu s ovim Zakonom i posebnim propisima.
Prema članku 28. stavku 1. istoga Zakona smatra se da infrastrukturni operator ima pravo puta ako je izgradio elektroničku komunikacijsku infrastrukturu i drugu povezanu opremu na općem dobru ili na nekretninama iz članka 27. stavka 1. ovoga Zakona, uz ispunjavanje bilo kojeg od sljedećih uvjeta: da posjeduje uporabnu dozvolu izdanu na svoje ime ili na ime svojih univerzalnih ili pojedinačnih pravnih prednika, te da se koristi elektroničkom komunikacijskom infrastrukturom i drugom povezanom opremom bez sudskog spora s upraviteljem općeg dobra ili vlasnikom nekretnine na kojoj je izgrađena ta infrastruktura, u razdoblju od najmanje tri godine od početka njezina korištenja. Prema stavku 2. istoga članka Zakona u slučaju iz stavka 1. ovoga članka Agencija izdaje potvrdu o pravu puta infrastrukturnom operatoru, u skladu s Pravilnikom iz članka 29. stavka 1. ovoga Zakona. Prema odredbi članka 4. stavka 1. Pravilnika o potvrdi i naknadi za pravo puta (»Narodne novine«, broj: 31/09.) potvrdu o pravu puta izdaje Agencija po utvrđivanju pretpostavki za izdavanje te potvrde propisanih zakonom i ovim Pravilnikom u roku od 30 dana od zaprimanja potpunog zahtjeva.
Sukladno navedenom, tuženik je ovdje zainteresiranoj osobi HT d.d. izdao potvrde o pravu puta, u zasebnim postupcima, među kojima i za spornu trasu DTK 021 U00 (Pujanke) Split.
Tužitelj je u odnosu na tu trasu prigovarao pravilnosti utvrđenog činjeničnog stanja navodeći da za tu trasu ima uvučene kabele na temelju ugovora sklopljenog s Gradom Splitom kao vlasnikom.
Uvidom u navedeni Ugovor proizlazi da je isti sklopljen između Grada Splita s jedne strane i DCM d.o.o. Zagreb, Palmotićeva 60/II, kao korisnika s druge strane. Tim Ugovorom Grad Split daje korisniku pravo služnosti polaganja vodova kabelske televizije kroz izgrađene infrastrukturne kanalizacije Grada Splita u stambenom naselju Pujanka s ukupnom dužinom dionica od 4.300 m2. Člankom 9. navedenog Ugovora korisnik se obvezuje izvršiti upis navedenog stanja vodova iz članka 1. Ugovora u katastar vodova. Grad Split ovlašćuje korisnika da upiše pravo služnosti u zemljišne knjige na svoje ime bez daljnjeg sudjelovanja Grada Splita. Pravo služnosti javnih površina traje za ukupno vrijeme funkcionalnog korištenja. Prestankom funkcionalnog korištenja prestaje pravo služnosti. Pravo služnosti upisuje se u zemljišne knjige.
U postupku koji je prethodio donošenju osporenog rješenja tužitelj nije pridonio nikakav dokaz da je pravo služnosti na koji se poziva zaista istekao odnosno da je pravo služnosti upisao u zemljišne knjige niti je dokazao vezu s ugovornom stranom – korisnikom DCM d.o.o.
Tužitelj je tek na raspravi održanoj 29. lipnja 2015. godine pridonio dokaz da se u slučaju trgovačkog društva DCM d.o.o. radi u stvari o trgovačkom društvu B.net d.o.o. koje je u međuvremenu pripojeno trgovačkom društvu VIPnet d.o.o. Zagreb.
Također je u usmenom očitovanju izjavio da nikada nije upisao pravo služnosti u zemljišne knjige, ali je osporavao pravilnost izdanih potvrda o pravu puta navodeći da su od 63 izdane potvrde zainteresiranoj osobi, 43 izdane samo na temelju geodetskog elaborata.
Prema odredbi članka 219. stavka 1. Zakona o vlasništvu i drugim stvarnim pravima (»Narodne novine«, broj: 91/96. – 152/14.) na temelju valjanog pravnog posla kojemu je cilj stjecanje služnosti osnivaju se prava služnosti izvođenjem iz vlasništva poslužne stvari, odnosno iz pripadanja prava koje je poslužna stvar, a na način određena zakonom.
Prema članku 220. stavku 