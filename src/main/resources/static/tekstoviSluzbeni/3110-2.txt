 se smatraju neprihvatljivima, uključujući iznimke, te izdaci koji se smatraju uvjetno prihvatljivima navedeni su u Prilogu 1. – Popis neprihvatljivih i uvjetno prihvatljivih izdataka uključujući iznimke i uvjete, koji je sastavni dio ovog Pravilnika.
Članak 7.
(1) Upravljačko tijelo i/ili Posredničko tijelo može odrediti dodatna ograničenja prihvatljivosti izdataka na razini vrsta operacija ili poziva na dostavu projektnih prijedloga, unutar granica utvrđenih ovim Pravilnikom.
(2) Upravljačko tijelo daje tumačenja odredbi i/ili upute o tome na koji način se Pravilnik primjenjuje u okviru Operativnog programa u okviru korištenja Fonda europske pomoći za najpotrebitije i/ili za određene vrste projekata/operacija.
Završne odredbe
Članak 8.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 910-04/14-01/29
Urbroj: 524-06-03-01-01/1-16-31
Zagreb, 12. veljače 2016.
Ministrica dr. sc. Nada Šikić, v. r.
PRILOG 1.
POPIS NEPRIHVATLJIVIH I UVJETNO PRIHVATLJIVIH IZDATAKA UKLJUČUJUĆI IZNIMKE I UVJETE
Rn. br. Izdatak Neprihvatljivo/Uvjetno prihvatljivo Iznimke i uvjeti 1. Kamata na dug neprihvatljivo 2. Pružanje infrastrukture neprihvatljivo 3. Troškovi rabljene robe neprihvatljivo 4. Ulaganja u kapital ili kreditna ulaganja neprihvatljivo 5. Doprinosi u naravi: nefinancijski doprinosi (robe ili usluge) od trećih strana koji ne obuhvaćaju izdatke za korisnika neprihvatljivo 6. Kupnja opreme i vozila koja se koriste u svrhu upravljanja projektom neprihvatljivo 7. Otpremnine, doprinosi za dobrovoljna zdravstvena ili mirovinska osiguranja koja nisu obvezna prema nacionalnom zakonodavstvu neprihvatljivo 8. Kazne, financijske globe i troškovi sudskog spora neprihvatljivo 9. Gubici zbog fluktuacija valutnih tečaja i provizija na valutni tečaj neprihvatljivo 10. Plaćanja neoporezivih bonusa zaposlenima uvjetno prihvatljivo Prihvatljivo u okviru Tehničke pomoći. 11. Bankovni troškovi za otvaranje i vođenje računa, naknade za financijske transfere i drugi troškovi u potpunosti financijske prirode neprihvatljivo 12. Kupnja zemljišta i nekretnina neprihvatljivo 13. Porez na dodanu vrijednost (PDV) uvjetno prihvatljivo Osim ako povrat poreza nije moguć u okviru nacionalnog zakonodavstva o PDV-u. 14. Amortizacija trajne materijalne imovine uvjetno prihvatljivo a) Troškovi amortizacije izračunavaju se u skladu s relevantnim nacionalnim računovodstvenim pravilima i računovodstvenom politikom Korisnika. Iznos izdataka mora biti propisno opravdan pratećom dokumentacijom koja ima istu dokaznu vrijednost kao i računi za prihvatljive troškove kad se nadoknađuju kao prihvatljivi troškovi, nastali i plaćeni; b) Troškovi se odnose isključivo na razdoblje potpore projektu; c) Navedena trajna materijalna imovina izravno se koristi za projekte, i d) Javna bespovratna sredstva nisu doprinijela stjecanju amortizirane imovine. 15. Standardne veličine jediničnih troškova, fiksni iznosi koji nisu veći od 100.000 EUR javnog doprinosa, financiranje primjenom fiksnih stopa, utvrđeno primjenom postotka na jednu ili više utvrđenih kategorija troškova. uvjetno prihvatljivo Prihvatljivo sukladno metodologiji Pojednostavljenih troškovnih opcija koju izrađuje Upravljačko tijelo. 16. Neizravni troškovi uvjetno prihvatljivo Ukoliko se: – Izračunavaju primjenom fiksne stope, sukladno članku 26. Uredbe (EU) br. 223/2014; ili – Izračunavaju primjenom standardne veličine jediničnih troškova ili primjenom fiksnih iznosa koji nisu veći od 100.000 EUR javnog doprinosa; ili – Temelje na stvarnim troškovima. 17. Izdaci povezani s uslugom revizije projekta, koju nabavlja Korisnik uvjetno prihvatljivo Ukoliko se odnosi na zahtjeve Posredničkog tijela za obavljanje takve revizije. 18. Izdaci jamstava koja izdaje banka ili druga financijska institucija uvjetno prihvatljivo Ukoliko nacionalno ili zakonodavstvo Europske unije zahtijeva jamstvo.
