 pravobranitelja Republike Hrvatske te drugih pravobranitelja, a vezano za predmete iz upravnog postupka. Na zahtjev Državnog odvjetništva Republike Hrvatske izrađuje odgovore na tužbe, žalbe, izvanredne pravne lijekove te druga očitovanja u građanskim, kaznenim i ovršnim postupcima. Izrađuje odgovore na tužbe na traženje upravnih sudova u prvom stupnju i na traženje Državnog odvjetništva Republike Hrvatske vezano za upravni spor. Izrađuje odgovore na žalbe na traženje Visokog Upravnog suda Republike Hrvatske. Izrađuje prijedlog zahtjeva Državnom odvjetništvu Republike Hrvatske za izvanredno preispitivanje zakonitosti pravomoćne sudske odluke upravnih sudova ili Visokog Upravnog suda. Zastupa Ministarstvo u postupcima po tužbama protiv Ministarstva pred upravnim sudovima u prvom stupnju. Vodi evidencije o tužbama u građanskim, kaznenim i ovršnim postupcima, te izvještava čelnika Ministarstva o pokrenutim parnicama i presudama. Izrađuje izvješća o visini protupravno primljenih iznosa za koje je u tijeku postupak povrata.
Odjel obavlja i druge poslove koji su mu stavljeni u nadležnost posebnim zakonom ili drugim propisima.«.
Članak 47.
U članku 33. stavak 2. mijenja se i glasi:
»Odjel izrađuje prijedlog programa za stručna savjetovanja u vezi primjene propisa iz djelokruga Sektora. Postupa po prijavama fizičkih i pravnih osoba u kojima se iznosi sumnja u zakonito ostvarivanje statusa i prava, provjerava u službenoj evidenciji Ministarstva ostvarena prava osoba koje se prijavljuju i dostavlja prijave na nadležno postupanje Ministarstvu unutarnjih poslova, Ravnateljstvu policije. Pribavlja upravne spise od nadležnog prvostupanjskog tijela radi kontrole zakonitosti ostvarenih prava. Prikuplja podatke o ostvarenim pravima i dostavlja ih nadležnom državnom odvjetništvu odnosno policijskoj upravi. Obavlja uvid u upravne spise u kojima policijska uprava obavlja kriminalističku provjeru i za koje potražuje dodatne informacije te nakon uvida, dostavlja prikupljene podatke policijskoj upravi. Traži od Ministarstva obrane kriminalističku provjeru statusa hrvatskih branitelja iz Domovinskog rata ili okolnosti stradavanja, u okviru njihove nadležnosti. Surađuje s Povjerenstvom za reviziju ocjene invalidnosti u smislu dodatne kontrole zakonitosti ostvarenih prava. Od medicinskih ustanova u kojima je izdana određena medicinska dokumentacija traži očitovanja o vjerodostojnosti iste te, ovisno o njihovom očitovanju, traži od Ministarstva unutarnjih poslova kriminalističku obradu te iste dokumentacije. Surađuje s Hrvatskim zavodom za mirovinsko osiguranje u smislu razmjene podataka o ostvarenim pravima iz Zakona o hrvatskim braniteljima iz Domovinskog rata i članova njihovih obitelji. Surađuje s Ministarstvom unutarnjih poslova, Ravnateljstvom policije te Ministarstvom obrane i Državnim odvjetništvom Republike Hrvatske tijekom i nakon provođenja kriminalističkih istraživanja u svom djelokrugu rada. Surađuje s ustrojstvenim jedinicama Ministarstva unutarnjih poslova i Ministarstva obrane prilikom provjere dokumentacije koja je bila osnova za priznavanje statusa i prava gdje postoji osnovana sumnja da takva dokumentacija nije vjerodostojna. Surađuje s Povjerenstvom za reviziju ocjene invalidnosti u postupku priznavanja prava iz mirovinskog osiguranja prema Zakonu o pravima hrvatskih branitelja iz Domovinskog rata i članova njihovih obitelji.«.
U stavku 5. točka 3. briše se.
Dosadašnje točke 4., 5., 6. i 7. postaju točke 3., 4., 5. i 6.
Članak 48.
Članak 34. mijenja se i glasi:
»Sektor za stambeno zbrinjavanje obavlja upravne i druge stručne poslove vezano za problematiku stambenog zbrinjavanja članova obitelji smrtno stradaloga, umrloga, zatočenoga ili nestaloga hrvatskoga branitelja i HRVI iz Domovinskoga rata, zaprima u postupak njihove zahtjeve za dodjelu stana i kredita odnosno na financijsku potporu za kupnju ili izgradnje prve nekretnine, te za subvenciju na kamate za kredite u komercijalnim bankama do visine tržišne kamate, donosi u upravnom