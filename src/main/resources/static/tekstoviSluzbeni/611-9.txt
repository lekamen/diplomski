 dodijeliti prije primjene članka 63. Uredbe (EU) br. 1306/2013, jednak ili veći od 100 eura u kunskoj protuvrijednosti po zadnjem tečaju Europske središnje banke prije 1. listopada godine za koju se potpora dodjeljuje.
Kriteriji održavanja poljoprivrednih površina u stanju pogodnom za ispašu ili uzgoj
Članak 30.
(1) Korisnik programa izravnih plaćanja dužan je održavati poljoprivredne površine u stanju pogodnom za pašu ili uzgoj sukladno članku 4. stavku 1. točki (c) (ii) Uredbe (EU) br. 1307/2013, na način da sprječava zarastanje poljoprivrednih površina neželjenom šumskom vegetacijom i posebno agresivnim korovima.
(2) Minimalne uvjete koje je korisnik programa izravnih plaćanja dužan ispunjavati kako bi ispunio obvezu iz stavka 1. ovoga članka propisat će ministar pravilnikom.
Prva dodjela prava na plaćanja u 2015. godini
Članak 31.
(1) Za ostvarivanje osnovnog plaćanja korisniku će se u 2015. godini dodjeljivati prava na plaćanje temeljem prihvatljivih hektara prijavljenih u jedinstvenom zahtjevu sukladno članku 24. stavcima 1. i 2. Uredbe (EU) br. 1307/2013.
(2) Prava na plaćanje dodjeljuju se u 2015. godini aktivnim poljoprivrednicima:
a) koji su za 2013. godinu ostvarili prava na izravna plaćanja sukladno članku 24. stavku 1. podstavku b) Uredbe (EU) br. 1307/2013 ili
b) koji za 2013. godinu nisu primili izravna plaćanja, ali su do 15. svibnja 2013. uzgajali voće, povrće, merkantilni krumpir, sjemenski krumpir, ukrasno bilje ili vinovu lozu ili
c) kojima su za 2014. godinu dodijeljena prava na plaćanje iz nacionalne rezerve u okviru programa jedinstvenih plaćanja uključujući prava iz nacionalne rezerve za razminirano zemljište ili
d) koji nikada nisu kao vlasnici ili zakupnici posjedovali prava na plaćanje temeljem Uredbe Vijeća (EZ) br. 73/2009 od 19. siječnja 2009. o utvrđivanju zajedničkih pravila za programe izravne potpore za poljoprivrednike u okviru Zajedničke poljoprivredne politike i utvrđivanju određenih programa potpore za poljoprivrednike o izmjeni uredaba (EZ) br. 1290/2005, (EZ) br. 247/2006, (EZ) br. 378/2007, te ukidanja Uredbe (EZ) br. 1782/2003, ali mogu dokazati da su u 2013. godini proizvodili, uzgajali ili sadili poljoprivredne proizvode.
(3) Prava na plaćanje dodjeljuju se za prihvatljive hektare poljoprivredne površine koje je korisnik programa izravnih plaćanja imao u korištenju površina ucrtanih u ARKOD iz članka 122. ovoga Zakona na zadnji dan roka za podnošenje zahtjeva za dodjelu prava na plaćanja u 2015. godini sukladno članku 24. stavku 2. Uredbe (EU) br. 1307/2013.
(4) Pri određivanja prihvatljive površine trajnih travnjaka iz članka 26. stavka 2. točke (c) Uredbe (EU) br. 1307/2013 primjenjivat će se koeficijenti smanjenja u smislu članka 32. stavka 5. Uredbe (EU) br. 1307/2013, koje će ministar propisati pravilnikom.
(5) Prava na plaćanja ne dodjeljuju se ako ukupna prihvatljiva površina svih parcela poljoprivrednoga gospodarstva iznosi manje od 1 hektara.
Vrijednost dodijeljenih prava na plaćanja
Članak 32.
(1) Početna jedinična vrijednost prava na plaćanje utvrdit će se u skladu s odredbom članka 26. stavka 2. Uredbe (EU) br. 1307/2013 uz korištenje mogućnosti iz članka 26. stavka 6. podstavka 2. Uredbe (EU) br. 1307/2013 na temelju vrijednosti isplaćenih izravnih plaćanja za 2014. godinu.
(2) Način određivanja početne jedinične vrijednosti prava na plaćanje, te prava na plaćanje za korisnike koji nisu primili izravna plaćanja za 2014. godinu propisat će ministar pravilnikom.
(3) U slučaju više sile i iznimnih okolnosti u 2014. godini definiranih člankom 1. stavkom 2. Uredbe (EU) br. 1306/2013, ako su izravna plaćanja koje je korisnik programa izravnih plaćanja primio u 2014. godini za 85 % i manja od odgovarajućih iznosa u 2013. godini, početna jedinična vrijednost prava u 2015. godini utvrđuje se na temelju iznosa koji je korisnik programa izravnih plaćanja primio u 2013. godini.
Izjednačavanje vrijednosti prava na plaćanje
Članak 33.
(1) Izjednačavanje vrijednosti prava na plaćanje 