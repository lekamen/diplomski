 ispostavama Slano i Sobra, a sa istoka granicom ispostave Cavtat.
Članak 76.
Lučke kapetanije su područne jedinice u sastavu Uprave sigurnosti plovidbe ustrojene na temelju Zakona o lučkim kapetanijama koje obavljaju poslove nadzora plovidbe u unutarnjim morskim vodama i teritorijalnom moru Republike Hrvatske, poslove traganja i spašavanja ljudskih života i imovine na moru sukladno Nacionalnom planu traganja i spašavanja ljudskih života na moru, inspekcijske poslove sigurnosti plovidbe, inspekcijski nadzor nad pomorskim dobrom i morskim lukama, inspekcijski nadzor nad hidrografskom djelatnosti, poslove upisa i brisanja pomorskih objekata, te vođenja upisnika pomorskih objekata, poslove utvrđivanja sposobnosti pomorskih objekta za plovidbu, poslove upisa i brisanja brodica, te vođenja očevidnika brodica, poslove baždarenja i tehničkih pregleda brodica, poslove izdavanja pomorskih knjižica i odobrenja za ukrcanje, poslove utvrđivanja stručne osposobljenosti pomoraca za stjecanje zvanja u pomorstvu, poslove prijave i odjave pomoraca u sustav mirovinskog i zdravstvenog osiguranja, izdavanje i vođenje očevidnika izdanih ovlaštenja za obavljanje službe na brodovima, obavlja obračun i/ili naplatu naknada za javne usluge koje se odnose na pomorce i pomorske objekte a prihod su državnog proračuna, proračuna jedinica regionalne (područne) samouprave ili drugih pravnih osoba s javnim ovlastima, te druge upravne, stručne i tehničke poslove sigurnosti plovidbe na moru prema posebnom zakonu i drugim propisima.
Odjel za upravljanje i nadzor pomorskog prometa, poslove traganja i spašavanja
Članak 77.
Odjel za upravljanje i nadzor pomorskog prometa, poslove traganja i spašavanja iz članaka 68. do 75. ove Uredbe obavlja poslove neposrednog nadzora plovidbe i peljarenja pomorskih objekata u unutarnjim morskim vodama i teritorijalnom moru Republike Hrvatske, obavlja poslove traganja i spašavanja ljudskih života i imovine na moru sukladno Nacionalnom planu traganja i spašavanja ljudskih života na moru, zaprima najave i prijave dolaska brodova, brodske isprave i knjige, te iste kontrolira, obavlja prihvat plovnih objekata na dolasku, te otpremu na odlasku i nadzire poslove dolaska i odlaska plovnih objekta, dolaska i boravka stranih jahti i brodica, izdaje dozvolu za slobodan promet s obalom, te dozvolu odlaska broda, nadzire dolazak i odlazak brodova u lukama na području nadležnosti lučke kapetanije, nadzire ukrcaj i iskrcaj tereta i putnika, nadzire održavanje reda u lukama i pomorski promet, zaprima i ovjerava prijave pomorskih nesreća i sudjeluje u provođenju upravnih istraga pomorskih nesreća, nadzire sigurnost plovidbe stranih i domaćih plovnih objekata, odobrava sidrenje brodova u slučaju više sile na područjima koja nisu predviđena za isto, izdaje odobrenje za plovidbu u teritorijalnom moru i unutarnjim morskim vodama stranim jahtama i brodicama, obavlja preglede brodica, jahti i brodova pod hrvatskom zastavom, obavlja osnovne preglede brodova stranih zastava, nadzire isprave i knjige plovnih objekata, ovjerava brodske isprave i knjige i dokumente članova posade, izdaje knjigu popisa posade za brodove hrvatske državne pripadnosti na temelju rješenja lučkog kapetana, prikuplja i obrađuje podatke o izdanim odobrenjima stranim jahtama i brodicama, sudjeluje u poslovima zaštite mora od onečišćenja, te po potrebi obavlja očevid u slučajevima onečišćenje mora i daje naloge koncesionarima u lukama i na pomorskom dobru, evidentira i ovjerava ukrcaj i iskrcaj pomoraca, upisuje liječničke preglede u pomorske knjižice, izdaje odobrenja za športske i druge aktivnosti na moru, obavlja motrenja za potrebe sigurnosti plovidbe i meteorološka motrenja, obavlja poslove u svezi označavanja i uklanjanja podrtina i potonulih stvari, vodi statistiku prometa brodova, robe i putnika, koordinira i nadzire rad ispostava lučke kapetanije iz djelokruga poslova Odjela, obavlja inspekcijski nadzor sigurnosti plovidbe, te obavlja i druge poslove sigurnosti plovidbe,