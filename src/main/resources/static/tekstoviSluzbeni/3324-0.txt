24 18.03.2016 Odluka o oduzimanju prava priređivanja igara na sreću u casinima trgovačkom društvu GERMANIA SPORT d.o.o.
VLADA REPUBLIKE HRVATSKE
673
Na temelju članka 32. stavka 1. točke 5. Zakona o igrama na sreću (»Narodne novine«, br. 87/09, 35/13, 158/13, 41/14 i 143/14), Vlada Republike Hrvatske je na sjednici održanoj 16. ožujka 2016. godine donijela
ODLUKU
O ODUZIMANJU PRAVA PRIREĐIVANJA IGARA NA SREĆU U CASINIMA TRGOVAČKOM DRUŠTVU GERMANIA SPORT d.o.o.
I.
Oduzima se pravo priređivanja igara na sreću u casinima trgovačkom društvu GERMANIA SPORT d.o.o., iz Zagreba, Radnička cesta 34/A, OIB: 75632766837.
II.
Danom stupanja na snagu ove Odluke raskida se Ugovor o pravu priređivanja igara na sreću u casinima koji je temeljem Odluke o davanju prava priređivanja igara na sreću u casinima (»Narodne novine«, broj 151/14) s trgovačkim društvom iz točke I. ove Odluke sklopljen 23. prosinca 2014. godine i Dodatak Ugovora o pravu priređivanja igara na sreću u casinima sklopljen 24. lipnja 2015. godine.
III.
Danom stupanja na snagu ove Odluke prestaju važiti sva prava koja je trgovačko društvo iz točke I. ove Odluke steklo Odlukom o davanju prava priređivanja igara na sreću u casinima (»Narodne novine«, broj 151/14).
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/34
Urbroj: 50301-05/16-16-2
Zagreb, 16. ožujka 2016.
Predsjednik Tihomir Orešković, v. r.
