55 15.06.2016 Odluka o izboru zamjenice predsjednika Ustavnog suda Republike Hrvatske
USTAVNI SUD REPUBLIKE HRVATSKE
1438
Na temelju članka 11. točke 1. Poslovnika Ustavnog suda Republike Hrvatske (»Narodne novine«, broj 83/14 – pročišćeni tekst i 2/15), Ustavni sud Republike Hrvatske u sastavu Andrej Abramović, Ingrid Antičević Marinović, Mato Arlović, Snježana Bagić, Branko Brkić, Mario Jelušić, Lovorka Kušan, Josip Leko, Davorin Mlakar, Rajko Mlinarić, Antun Palarić, Miroslav Šeparović i Miroslav Šumanović, na sjednici održanoj 13. lipnja 2016. godine, donio je
ODLUKU
O IZBORU ZAMJENICE PREDSJEDNIKA USTAVNOG SUDA REPUBLIKE HRVATSKE
I.
Za zamjenicu predsjednika Ustavnog suda Republike Hrvatske izabrana je dr. sc. Snježana Bagić.
II.
Mandat zamjenice predsjednika Ustavnog suda Republike Hrvatske traje dvije godine, a počinje teći od dana izbora na dužnost.
III.
Ova odluka objavit će se u »Narodnim novinama«.
Broj: SuT-A-10/2016
Zagreb, 13. lipnja 2016.
Predsjednik dr. sc. Miroslav Šeparović, v. r.
