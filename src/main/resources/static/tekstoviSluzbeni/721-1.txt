je gospodarski koristiti pomorsko dobro, sukladno Zakonu o pomorskom dobru i morskim lukama, Lokacijskoj dozvoli, klase: UP/I-350-05/14-01/000100, urbroja: 531-06-1-1-1-14-00007, od 5. rujna 2014. godine, izdanoj od Ministarstva graditeljstva i prostornoga uređenja, Uprave za dozvole državnog značaja, Sektora lokacijskih dozvola i investicija, te drugim zakonima i podzakonskim aktima iz područja sigurnosti plovidbe, zaštite okoliša i to na način koji će osigurati zaštitu okoliša.
Ovlaštenik koncesije dužan je u roku 45 (četrdesetpet) dana od dana objave ove Odluke Davatelju koncesije dostaviti dokaz o uplati u ukupnom iznosu od 8.620,00 kuna, u korist društva Dalmar d.o.o., Pakoštane, u svrhu nadoknade troškova Lokacijske dozvole iz stavka 1. ove točke.
Ako Ovlaštenik koncesije ne dostavi dokaz iz stavka 2. ove točke, neće se potpisati ugovor o koncesiji iz točke VIII. ove Odluke, te Ovlaštenik koncesije gubi sva prava utvrđena ovom Odlukom.
Ovlaštenik koncesije ne može prava stečena koncesijom, niti djelomično, niti u cijelosti prenositi na drugog, bez izričitog odobrenja Davatelja koncesije.
VII.
Za gospodarsko korištenje pomorskog dobra navedenog u točki II. ove Odluke, Ovlaštenik koncesije obvezuje se da će uredno plaćati Davatelju koncesije godišnju koncesijsku naknadu.
Godišnja koncesijska naknada koju Ovlaštenik koncesije plaća za gospodarsko korištenje pomorskog dobra, sastoji se od stalnog i promjenjivog dijela naknade, s tim da:
a) stalni dio iznosi 0,52 kune po m2 ukupne zauzete površine pomorskog dobra godišnje, odnosno 20.800,00 kuna godišnje plativo u jednom obroku,
b) promjenjivi dio iznosi 0,30% ukupnog godišnjeg prihoda ostvarenog na koncesioniranom pomorskom dobru.
Navedena koncesijska naknada plaća se na sljedeći način:
Stalni dio koncesijske naknade plaća se unaprijed za tekuću godinu, najkasnije do 1. ožujka:
– za godinu u kojoj je dana koncesija i za godinu u kojoj koncesija istječe, koncesijska naknada se plaća razmjerno mjesecima korištenja,
– za početnu godinu koncesijskog perioda koncesijska naknada se plaća u roku 45 (četrdeset pet) dana od dana sklapanja ugovora o koncesiji.
Promjenjivi dio koncesijske naknade plaća se unatrag u jednom obroku, i to:
– do 30. travnja tekuće godine za ostvareni ukupni godišnji prihod prethodne godine.
VIII.
Na temelju ove Odluke ovlašćuje se ministar pomorstva, prometa i infrastrukture da u roku 90 (devedeset) dana od dana donošenja ove Odluke, zaključi ugovor o koncesiji pomorskog dobra iz točke II. ove Odluke, kojim će se detaljno urediti ovlaštenja Davatelja koncesije, te prava i obveze Ovlaštenika koncesije, posebno u odnosu na zaštitu okoliša, sigurnost plovidbe, održavanje i osiguranje, te nadzor pomorskog dobra koje se daje u koncesiju.
IX.
Ovlaštenik koncesije dužan je u roku 45 (četrdesetpet) dana od dana donošenja ove Odluke Davatelju koncesije dostaviti garanciju banke radi dobrog izvršenja posla u korist Republike Hrvatske – Ministarstva pomorstva, prometa i infrastrukture, na iznos od 5% od ukupne vrijednosti investicije, odnosno na iznos od 290.000,00 kuna, s rokom važenja garancije do 6 mjeseci od završetka planiranog investicijskog ciklusa, a koja garancija je bezuvjetna, bez prigovora i naplativa na prvi poziv.
Ovlaštenik koncesije dužan je u roku 45 (četrdesetpet) dana od dana donošenja ove Odluke Davatelju koncesije dostaviti ovjerene zadužnice na iznos od dvije godišnje naknade za stalni dio koncesijske naknade, u ukupnom iznosu od 41.600,00 kuna, kao instrumente osiguranja naplate naknade za koncesiju, te za naknadu štete koja može nastati zbog neispunjenja obveza iz ugovora o koncesiji.
Ako Ovlaštenik koncesije ne dostavi garanciju iz stavka 1. ove točke i ovjerene zadužnice iz stavka 2. ove točke, neće se potpisati ugovor o koncesiji iz točke VIII. ove Odluke, te Ovlaštenik koncesije gubi sva prava utvrđena ovom Odlukom.
X.
Protiv ove Odluke žalba nije dopuštena, ali može se pokrenuti upravni spor, podnošenjem tužbe Upravnom sudu u Splitu, u