24 04.03.2015 Pravilnik o izmjenama i dopunama Pravilnika o načinu i uvjetima obavljanja djelatnosti elektroničkih komunikacijskih mreža i usluga
HRVATSKA REGULATORNA AGENCIJA ZA MREŽNE DJELATNOSTI
515
Na temelju članka 12. stavka 1. točka 1. i čl. 34. Zakona o elektroničkim komunikacijama (»Narodne novine« broj 73/08., 90/11., 133/12., 80/13. i 71/14), Vijeće Hrvatske regulatorne agencije za mrežne djelatnosti donosi
PRAVILNIK
O IZMJENAMA I DOPUNAMA PRAVILNIKA O NAČINU I UVJETIMA OBAVLJANJA DJELATNOSTI ELEKTRONIČKIH KOMUNIKACIJSKIH MREŽA I USLUGA
Članak 1.
U Pravilniku o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj 154/11, 149/13 i 71/14) u članku 7. dodaje se novi stavak 3. koji glasi: »(3) Posebni uvjeti korištenja javnih komunikacijskih usluga moraju sadržavati datum objave, datum od kojeg i do kada se primjenjuju, jasan opis usluge te ukoliko postoji takvo ograničenje, jasno navedenu količinu prometa koja je uključena u mjesečnu naknadu.«
Dosadašnji stavci 2. – 7. postaju novi stavci 4. – 8.
U dosadašnjem stavku 4. novog rednog broja 5. u točki 2. iza riječi: »javne komunikacijske usluge,« dodaje se zarez i riječi »naplati mjesečne naknade u slučaju privremenog isključenja pretplatničke terminalne opreme,«.
U točki 12. nakon dvotočke prvi dio teksta mijenja se i glasi: »uvjete korištenja i povrata opreme nakon prestanka ugovornog odnosa uz posebno navođenje roka za povrat opreme u slučaju postojanja obveze povrata, na način da je krajnji rok za povrat petnaesti (15) dan od dana izdavanja računa u kojem je naplaćena naknada za opremu te da će u slučaju povrata naknada biti stornirana.«
Iza točke 18. dodaje se točka 19. koja glasi: »19. pravu korisnika na probni rok iz članka 33. stavka 2. ovog Pravilnika. «
Članak 2.
U članku 8. stavku 3. brojevi »5., 6., 7. i 8.« zamjenjuju se brojevima »10., 12. i 13.« te se iza riječi »članka 66.« dodaju riječi »te stavci 1., 2., 3., 4., 5. i 6. članka 67.«
U stavku 4. točka 3. mijenja se i glasi: »3. sveukupnu cijenu usluge koja uz osnovnu cijenu uključuje sve dodatne naknade i naziv stavki važećeg cjenika operatora, prema kojem će se naplaćivati sve pojedinačno navedene naknade ugovorene usluge,«.
U stavku 4. točka 6. mijenja se i glasi: »6. trajanje ugovora, uvjete otkazivanja postojećeg i sklapanja novog ugovora te upozorenje da se pretplatnički odnos po isteku razdoblja obveznog trajanja ugovora nastavlja na neodređeno vrijeme, sve dok ga korisnik ili operator ne raskine.«
Iza točke 9. dodaje se točka 10. koja glasi: »10. pravo na probni rok korištenja usluge u slučaju ugovaranja usluge širokopojasnog pristupa internetu putem pokretne elektroničke komunikacijske mreže korištenjem podatkovnog uređaja za pristup internetu (USB stick).«
U članku 8. iza stavka 6. dodaje se novi stavak 7. koji glasi: »(7) Operator može odbiti zahtjev iz stavka 1. ovog članka ukoliko je isti podnesen od strane pravne osobe u čijoj se vlasničkoj strukturi nalaze osobe (osnivač, vlasnik i/ili osoba ovlaštena za zastupanje) za koje operator procijeni da nemaju namjeru podmiriti svoja buduća ili već dospjela dugovanja za korištenje javne komunikacijske usluge, odnosno da neće biti u mogućnosti podmiriti svoja buduća dugovanja.«
Dosadašnji stavci 7. – 16. postaju novi stavci 8. – 17.
U dosadašnjem stavku 9. novog rednog broja 10. brojevi »5., 6. i 7.« zamjenjuju se brojevima »6., 7., 8. i 9.«
Dosadašnji stavak 12. postaje stavak 13., mijenja se i glasi: »U slučaju kada operator pretplatniku osigurava telekomunikacijsku terminalnu opremu za korištenje usluge koja je u vlasništvu operatora, isti je obvezan osigurati ispravan rad te telekomunikacijske terminalne opreme za cijelo vrijeme trajanja pretplatničkog ugovora. Odgovornost operatora se isključuje u slučaju kada je neispravnost telekomunikacijske terminalne opreme uzrokovana krivnjom pretplatnika.«
Dosadašnji stavak 13. postaje stavak 14., mijenja se i glasi: »Operator javnih komunikacijskih