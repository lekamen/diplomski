 rješenjem broj: 148 RIO-519/11-36 od 15. ožujka 2012. odbio je podnositeljev zahtjev, dok je Županijski sud u Zagrebu uvažio žalbu podnositelja i rješenjem broj: 343 Gž2-238/12-2 od 2. srpnja 2012. ukinuo rješenje Općinskog građanskog suda u Zagrebu i predmet vratio istom sudu na ponovni postupak (s uputom za daljnje postupanje).
5. U ponovljenom postupku, podnositelj je 17. listopada 2012. zatražio izuzeće sutkinje koja je odlučivala u prvostupanjskom postupku, zbog navodne pristranosti, te je predsjednik Općinskog građanskog suda u Zagrebu 21. siječnja 2013. odobrio zatraženo izuzeće i 30. siječnja 2013. predmet je dodijeljen drugom sucu.
Podneskom od 28. siječnja 2013. podnositelj je dostavio sudu na uvid snimke razgovora koje je vodio s mlt. C. preko Skype-a i zatražio donošenje privremene mjere o oduzimanju putovnice mlt. C. radi sprječavanja supruge da ga odvede iz Hrvatske.
Općinski građanski sud u Zagrebu pozvao je 4. veljače 2013. podnositelja da za mlt. C. dostavi potvrde nadležnih D. vlasti o njegovom stalnom boravku u D. i njegovom socijalnom podrijetlu, koje podatke je podnositelj dostavio 22. veljače 2013.
Podnositelj je u podnesku od 14. veljače 2013. zatražio da Općinski građanski sud u Zagrebu, na temelju priloženih dokaza, zakaže ročište i hitno »naredi povratak djeteta u D.«
U ponovljenom postupku pribavljeno je mišljenje psihologa Centra za socijalnu skrb E. od 25. ožujka 2013., koje je sačinjeno na temelju obavljenog razgovora s mlt. C. i B. ponaosob, te na temelju opažanja njihove interakcije, izvješća dječjeg vrtića koji je mlt. C. pohađao i ostale pribavljene dokumentacije. U navedenom mišljenju je istaknuto:
»Zaključno, slijedom navedenog, procjenjuje se da je mlt. C. urednog psihofizičkog razvoja, dobro prilagođen životu uz majku i njezinu obitelj, te primjereno socijaliziran u vrtićkoj sredini. Imajući u vidu da je, zbog dobi i majčine intenzivne skrbi o njemu od samog rođenja primarno emocionalno vezan za majku, procjenjuje se da bi odvajanje od nje radi života s ocem, doživio traumatskim.«
Podneskom od 8. travnja 2013. podnositelj se očitovao na zaprimljeno mišljenje koje ocjenjuje »manjkavim i neprofesionalnim«, te smatra da bi mlt. C. trebao »biti upućen na obradu od strane nepristranih stručnjaka odnosno institucije koja dosada nije sudjelovala u postupku«. U tom podnesku podnositelj navodi:
»S tim u vezi napominjemo kako je predlagatelj također spreman podvrći se obradi, ukoliko se za to ukaže potreba.«
Općinski građanski sud u Zagrebu pozvao je 6. svibnja 2013. podnositelja da dostavi dokaze o tome da se njegova supruga, (kao majka njegovog sina), može vratiti u D., a posebice da će dobiti vizu, smještaj i radnu dozvolu. Podnositelj je to učinio 29. svibnja 2013. kada je dostavio dio zatražene dokumentacije.
Općinski građanski sud u Zagrebu rješenjima od 30. rujna i 31. listopada 2013. odredio je provođenje sudskog vještačenja – obradu mlt. C. »radi davanja mišljenja i procjene da li bi povratak djeteta u D. izložilo dijete psihičkoj traumi (kako je to propisano čl. 13. st. 1. točka b) Haške konvencije ...)«, te na okolnost da li se mlt. C. prilagodio okolini u kojoj sada živi posljednje četiri godine.
Vještačenje je povjereno stalnoj sudskoj vještakinji prof. dr. sc. Z., neuropsihijatrici (uže spec. dječje i adolescentne psihijatrije), koja je nakon provedenih razgovora i opservacije (20. i 27. studenoga 2013.) s mlt. C., prvi put u prisustvu majke i drugi put u njezinoj odsutnosti, sačinila 2. prosinca 2013. nalaz i mišljenje. U iscrpnom nalazu i mišljenju kao zaključci su navedeni:
»1. Dijete dobro adaptirano na sredinu u kojoj živi posljednje četiri godine.
2. Dijete ne pokazuje znakove traumatiziranosti.
3. Majka nije negativno utjecala na dijete vezano uz odnos sa ocem, barem isto nije registrirano tijekom opservacije i rada sa dječakom.
4. Odvajanje dječaka od majke bila bi trauma za dijete jer mu je majka sigurna osoba kao i okruženje u kojem živi.
5. Premještaj dječaka u drugu