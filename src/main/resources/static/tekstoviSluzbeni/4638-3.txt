 o otpadu ('Narodne novine', br. 178/04., 111/06., 60/08. i 87/09.) i
(...)«
8. Ustavni sud utvrđuje da ni prema članku 24. stavku 5. Zakona o otpadu, koji je bio na snazi u vrijeme donošenja osporenog Pravilnika, a ni prema članku 41. stavku 5. Zakona o održivom gospodarenju otpadom, koji je donesen (i stupio je na snagu) nakon donošenja osporenog Pravilnika, nadležni ministar nije (bio) ovlašten svojom odlukom ustanovljavati krug ovlaštenika na novčanu naknadu zbog umanjenja vrijednosti nekretnine nego samo mjerila i način određivanja iznosa naknade te način uplate i isplate naknada. Na temelju članka 24. stavka 5. Zakona o otpadu, nadležni ministar je povrh toga bio ovlašten propisati još i postupak određivanja iznosa naknade.
Ustavni sud stoga utvrđuje da dio članka 4. stavka 1. Pravilnika koji glasi »odnosno sanacije ili rekonstrukcije« nije u suglasnosti s člankom 24. stavkom 5. Zakona o otpadu, a ni s člankom 41. stavkom 5. Zakona o održivom gospodarenju otpadom. Time prethodno spomenuti dio članka 4. stavka 1. Pravilnika nije u suglasnosti ni s člancima 3. (u dijelu koji se tiče vladavine prava) i 5. Ustava.
Osim toga, ni Zakon o održivom gospodarenju otpadom, koji je donesen nakon donošenja odnosno stupanja na snagu Pravilnika, nije odredio krug ovlaštenika na način kako je to učinjeno osporenim dijelom članka 4. stavka 1. Pravilnika. Taj zakon sadržava odredbu koja je usporediva s odredbom Zakona o otpadu na temelju kojeg je donesena osporena odredba Pravilnika.
9. S obzirom na navedeno, Ustavni sud donio je odluku kao u točki I. izreke. Objava odluke (točka II. izreke) temelji se na članku 29. Ustavnog zakona.
Broj: U-II-2944/2012
Zagreb, 27. rujna 2016.
USTAVNI SUD REPUBLIKE HRVATSKE
Predsjednik dr. sc. Miroslav Šeparović, v. r.
