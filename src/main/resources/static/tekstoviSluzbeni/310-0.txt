16 11.02.2015 Pravilnik o financijskim i dodatnim izvještajima te kontnom planu faktoring-društva
HRVATSKA AGENCIJA ZA NADZOR FINANCIJSKIH USLUGA
311
Na temelju odredbi članka 67. stavka 2., 3. i 5. Zakona o faktoringu (»Narodne novine« br. 94/14) Hrvatska agencija za nadzor financijskih usluga na sjednici Upravnog vijeća održanoj 6. veljače 2015. godine donosi
PRAVILNIK
O FINANCIJSKIM I DODATNIM IZVJEŠTAJIMA TE KONTNOM PLANU FAKTORING-DRUŠTAVA
Uvodne odredbe
Članak 1.
(1) Ovim Pravilnikom propisuje se:
– struktura i sadržaj financijskih izvještaja faktoring-društva te objavljivanje, način i rokovi dostave istih Agenciji,
– struktura i sadržaj dodatnih izvještaja faktoring-društva te način i rokovi dostave istih Agenciji i
– kontni plan faktoring-društva.
(2) Odredbe ovog Pravilnika, u skladu s odredbom članka 63. Zakona o faktoringu (»Narodne novine« br. 94/14; dalje u tekstu: Zakon), na odgovarajući se način primjenjuju i na podružnicu faktoring-društva iz države članice Europske unije i podružnicu faktoring-društva iz treće države.
Vođenje poslovnih knjiga
Članak 2.
(1) Faktoring društvo dužno je voditi poslovne knjige, sastavljati knjigovodstvene isprave, vrednovati imovinu i obveze te sastavljati financijske izvještaje sukladno Zakonu poštujući pritom računovodstvene i financijske standarde i načela te opće računovodstvene pretpostavke.
(2) Faktoring društvo dužno je poslovne događaje evidentirati u svojim poslovnim knjigama koristeći konta najmanje u opsegu koji je jednak propisanom kontnom planu iz Priloga 3. koji čini sastavni dio ovoga Pravilnika.
Struktura i sadržaj financijskih izvještaja
Članak 3.
(1) Financijske izvještaje čine:
1. Izvještaj o financijskom položaju (FP),
2. Izvještaj o sveobuhvatnoj dobiti (SD),
3. Izvještaj o novčanim tokovima (NT),
4. Izvještaj o promjenama kapitala (PK),
5. Bilješke uz financijske izvještaje.
(2) Sadržaj i struktura financijskih izvještaja propisani su obrascima Priloga 1. koji čine sastavni dio ovoga Pravilnika.
(3) Bilješke uz financijske izvještaje iz stavka 1. točke 5. ovoga članka sastavljaju se u skladu s odredbama Međunarodnih standarda financijskog izvještavanja.
Struktura i sadržaj dodatnih izvještaja
Članak 4.
(1) Dodatne izvještaje čine:
1. Izvještaj o strukturi portfelja – faktoring (SP-F),
2. Izvještaj o strukturi portfelja – faktoring koji uključuje otkup mjenica (SP-FOM),
3. Izvještaj o strukturi portfelja – dobavljački (obrnuti) faktoring (SP-DF),
4. Izvještaj o strukturi portfelja prema djelatnostima, sektorima i veličini sudionika poslova faktoringa i s faktoringom povezanim poslovima (SP- DSV),
5. Izvještaj o strukturi portfelja – poslovi u neposrednoj ili posrednoj vezi s poslovima faktoringa (SP-OP),
6. Izvještaj o promjenama ispravka vrijednosti (IV),
7. Izvještaj o kvaliteti portfelja (KP),
8. Izvještaj o velikim izloženostima (VI),
9. Izvještaj o izvorima sredstava (IS),
10. Izvještaj o valutnoj strukturi imovine i obveza (VS-IO),
11. Izvještaj o ročnoj strukturi imovine i obveza (RS-IO)
12. Izvještaj o strukturi ostale financijske imovine (OFI),
13. Izvještaj o strukturi ostalih financijskih obveza (OFO).
(2) Sadržaj i struktura dodatnih izvještaja propisani su obrascima Priloga 2. koji čine sastavni dio ovoga Pravilnika.
Sastavljanje financijskih i dodatnih izvještaja
Članak 5.
(1) Faktoring-društvo sastavlja godišnje i tromjesečne financijske i dodatne izvještaje.
(2) Za razdoblje poslovne godine sa stanjem na dan 31. prosinca faktoring-društvo sastavlja godišnje financijske izvještaje iz članka 3. stavka 1. i godišnje dodatne izvještaje iz članka 4. stavka 1. ovoga Pravilnika.
(3) Godišnji financijski izvještaji moraju biti revidirani od strane neovisnog ovlaštenog revizora.
(4) Za tromjesečna razdoblja sa stanjem na dan 31. ožujka, 30. lipnja, 30. rujna te 31. prosinca tekuće godine faktoring-društvo sastavlja tromjesečne financijske izvještaje iz članka 3., stavka 1., točke 1. i 2. i tromjesečne dodatne izvještaje iz članka 4. stavka 1., točke 1., 