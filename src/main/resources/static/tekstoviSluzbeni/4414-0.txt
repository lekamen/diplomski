75 17.08.2016 Odluka o imenovanju članova Etičkog povjerenstva
USTAVNI SUD REPUBLIKE HRVATSKE
1763
Na temelju članka 104. stavka 2. Zakona o izborima zastupnika u Hrvatski sabor (»Narodne novine« broj 116/99., 109/00., 53/03., 69/03. – pročišćeni tekst, 167/03., 44/06., 19/07., 20/09., 145/10., 24/11., 93/11., 120/11. – pročišćeni tekst, 19/15., 66/15. – pročišćeni tekst i 104/15.) Ustavni sud Republike Hrvatske u sastavu Miroslav Šeparović, predsjednik Ustavnog suda te suci Ustavnog suda Andrej Abramović, Ingrid Antičević Marinović, Mato Arlović, Snježana Bagić, Branko Brkić, Mario Jelušić, Lovorka Kušan, Josip Leko, Davorin Mlakar, Rajko Mlinarić, Antun Palarić i Miroslav Šumanović, na sjednici održanoj 9. kolovoza 2016., donio je
ODLUKU
O IMENOVANJU ČLANOVA ETIČKOG POVJERENSTVA
I.
Na temelju članka 105. Zakona o izborima zastupnika u Hrvatski sabor predsjednik Etičkog povjerenstva po položaju je predsjednik Hrvatske akademije znanosti i umjetnosti akademik ZVONKO KUSIĆ.
II.
Imenuju se članovi Etičkog povjerenstva:
na prijedlog većinskih političkih stranaka sukladno stranačkom sastavu 8. saziva Hrvatskog sabora:
1. prof. dr. sc. Nikola Mijatović iz Zagreba,
2. prof. dr. sc. Zvonimir Lauc iz Osijeka,
3. prof. dr. sc. Stanko Bruno Uršić iz Zagreba;
na prijedlog oporbenih političkih stranaka sukladno stranačkom sastavu 8. saziva Hrvatskog sabora:
1. doc. dr. sc. Goran Čular iz Zagreba,
2. Ana Gruden iz Zagreba,
3. prof. dr. sc. Tvrtko Jakovina iz Zagreba.
III.
Ova Odluka stupa na snagu danom donošenja, a objavit će se u »Narodnim novinama«.
Broj: SuT-A-13/2016
Zagreb, 9. kolovoza 2016.
Predsjednik dr. sc. Miroslav Šeparović, v. r.
