 fonda koji je proizašao iz statusne promjene kada:
a) je dosadašnji glavni fond istodobno i fond prenositelj, a napajajući fond, zbog statusne promjene, postaje ulagatelj drugog glavnog fonda koje je ujedno fond preuzimatelj
b) napajajući fond postane ulagatelj u glavnom fondu koji je proizašao iz statusne promjene, a koji se bitno razlikuje od dosadašnjeg glavnog fonda.
Članak 323.
(1) U slučaju iz članka 322. stavka 2. točke 1. ovoga Zakona društvo za upravljanje napajajućim UCITS fondom, uz zahtjev za izdavanje odobrenja za nastavak ulaganja napajajućeg UCITS fonda u isti glavni UCITS fond koji je prošao statusnu promjenu, Agenciji dostavlja izmijenjen i dopunjen prospekt, ključne podatke za ulagatelje te, kada je to primjenjivo, izmijenjena i dopunjena pravila napajajućeg UCITS fonda.
(2) U slučaju iz članka 322. stavka 2. točke 2. i točke 3. ovoga Zakona društvo za upravljanje napajajućim UCITS fondom, uz zahtjev za izdavanje odobrenja za promjenu glavnog UCITS fonda, Agenciji dostavlja dokumentaciju iz članka 295. stavka 2. ovoga Zakona.
(3) Izdavanjem odobrenja iz članka 322. stavka 2. točaka 1. do 3. ovoga Zakona smatra se da su odobrene bitne promjene prospekta napajajućeg UCITS fonda te, kada je to primjenjivo, promjene obveznog sadržaja pravila napajajućeg UCITS fonda.
(4) U slučaju kada se napajajući UCITS fond namjerava likvidirati, društvo za upravljanje napajajućim UCITS fondom je dužno Agenciji dostaviti obavijest o namjeravanoj likvidaciji.
Članak 324.
(1) Agencija će o zahtjevima iz članka 322. stavka 2. ovoga Zakona odlučiti u roku od 15 radnih dana od primitka urednog zahtjeva.
(2) Po primitku odobrenja Agencije iz stavka 1. ovoga članka društvo za upravljanje napajajućim UCITS fondom dužno je bez odgode o navedenome obavijestiti društvo za upravljanje glavnim UCITS fondom.
(3) Nakon što je Agencija izdala odobrenje u skladu s člankom 322. stavkom 2. točkom 2. i točkom 3. ovoga Zakona društvo za upravljanje napajajućim UCITS fondom mora bez odgode poduzeti odgovarajuće mjere radi usklađenje sa zahtjevima iz članaka 298. i 301. ovoga Zakona.
(4) Kada Agencija nije izdala odobrenje iz članka 322. stavka 2. ovoga Zakona najkasnije do radnog dana koji prethodi posljednjem danu kada napajajući UCITS fond može zatražiti otkup svojih udjela u glavnom UCITS fondu, a u slučajevima iz članka 322. stavka 2. točke 2. do 4. ovoga Zakona, društvo za upravljanje napajajućim UCITS fondom će u skladu sa člancima 278. i 326. ovoga Zakona podnijeti zahtjev za otkup udjela u glavnom UCITS fondu.
(5) Društvo za upravljanje napajajućim UCITS fondom će postupiti u skladu sa stavkom 4. ovoga članka kako bi se, među ostalim, osiguralo da nije ugroženo pravo ulagatelja napajajućeg UCITS fonda da otkupe udjele u napajajućem UCITS fondu, sve u skladu s člankom 301. ovoga Zakona.
(6) Prije otkupa udjela iz stavka 4. ovoga članka društvo za upravljanje napajajućim UCITS fondom mora u obzir uzeti i druge metode i načine na koje se mogu izbjeći ili smanjiti transakcijski troškovi ili ostali negativni učinci za ulagatelje napajajućeg UCITS fonda.
(7) Kada društvo za upravljanje napajajućim UCITS fondom zatraži otkup udjela u glavnom UCITS fondu, otkup će se izvršiti:
1. isplatom u novcu ili
2. u obliku djelomičnog ili potpunog prijenosa imovine, kada tako društvo za upravljanje napajajućim UCITS fondom izabere te kad je to predviđeno sporazumom između društva za upravljanje napajajućim i glavnim UCITS fondom. U ovom slučaju društvo za upravljanje napajajućim UCITS fondom može u svakom trenutku unovčiti bilo koji dio imovine koja mu je prenesena.
(8) Novac koji napajajući UCITS fond primi u skladu sa stavkom 7. ovoga članka može ponovno uložiti i prije dana početka ulaganja u drugi glavni UCITS fond ili početka ulaganja u skladu s novim investicijskim ciljevima i politikama isključivo u svrhu učinkovitog upravljanja novcem. Agencija će time uvjetovati izdavanje suglasnost u skladu s člankom 322. stavkom 2. točkama 2. do 4. ovoga Zakona.