92 26.08.2015 Pravilnik o Mreži za ruralni razvoj
MINISTARSTVO POLJOPRIVREDE
1788
Na temelju članka 8. stavka 2. Zakona o poljoprivredi (»Narodne novine« br. 30/15) i članka 54., stavka 1. Uredbe (EU) br. 1305/2013 Europskog parlamenta i Vijeća od 17. prosinca 2013. godine o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (SL L 347, 20. 12. 2013.), ministar poljoprivrede donosi
PRAVILNIK
O MREŽI ZA RURALNI RAZVOJ
I. OPĆE ODREDBE
Sadržaj Pravilnika
Članak 1.
(1) Ovim se Pravilnikom uređuju zadaci, organizacija, aktivnosti i financiranje Mreže za ruralni razvoj (u daljnjem tekstu: Mreža) iz Programa ruralnog razvoja Republike Hrvatske za razdoblje 2014. – 2020. (u daljnjem tekstu: Program).
(2) Ovim se Pravilnikom uređuje provedba članka 54. Uredbe (EU) br. 1305/2013 Europskog parlamenta i Vijeća od 17. prosinca 2013. godine o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (SL L 347, 20. 12. 2013.) (dalje u tekstu Uredba (EU) br. 1305/2013).
Pojmovnik
Članak 2.
Pojedini pojmovi u smislu ovoga Pravilnika imaju sljedeće značenje:
1. Akcijski plan Mreže je dokument u kojemu su opisane i navedene aktivnosti Mreže za razdoblje 2014. – 2020.
2. Ruralno područje obuhvaća čitavo područje Republike Hrvatske s izuzetkom područja naselja Zagreba, Rijeke, Splita i Osijeka kako je definirano u Programu.
II. ZADACI, ORGANIZACIJA, AKTIVNOSTI I FINANCIRANJE MREŽE
Zadaci Mreže
Članak 3.
Mreža obavlja zadatke navedene u članku 54., stavku 2. Uredbe (EU) br. 1305/2013.
Organizacija Mreže
Članak 4.
(1) Mreža djeluje na cijelom ruralnom području Republike Hrvatske.
(2) Mrežu čine:
1. upravljački odbor Mreže
2. tajništvo Mreže
3. članovi Mreže.
Upravljački odbor Mreže
Članak 5.
(1) Upravljački odbor Mreže, uključujući predsjednika, ima devet članova, od kojih svaki ima imenovanu zamjenu, a čine ga predstavnici Ministarstva poljoprivrede (u daljnjem tekstu: Ministarstvo), gospodarskih i socijalnih partnera te organizacija civilnog društva uključujući organizacije koje se bave okolišem, nevladine udruge, lokalne akcijske grupe, tijela odgovorna za promociju jednakosti i ne-diskriminacije, tijela državne uprave, stručne ustanove te ostale relevantne institucije koje se bave ruralnim razvojem.
(2) Članovi upravljačkog odbora Mreže moraju biti članovi Mreže.
(3) Članove upravljačkog odbora Mreže, za programsko razdoblje 2014. – 2020., imenuje ministar poljoprivrede.
(4) Predsjednik upravljačkog odbora je predstavnik Ministarstva.
(5) Upravljački odbor Mreže djeluje sukladno Poslovniku o radu.
Zadaci upravljačkog odbora Mreže
Članak 6.
Zadaci upravljačkog odbora Mreže su:
1. organiziranje i upravljanje radom Mreže
2. usvajanje Akcijskog plana Mreže i izvješća o provedbi Akcijskog plana Mreže u dvogodišnjem razdoblju
3. donošenje Poslovnika o radu upravljačkog odbora Mreže
4. predlaganje aktivnosti Ministarstvu u svrhu unapređenja provedbe Programa
5. širenje informacija i obavijesti o mjerama Programa.
Tajništvo Mreže
Članak 7.
(1) Tajništvo Mreže djeluje u Ministarstvu.
(2) Zadaci tajništva Mreže su:
1. vođenje evidencije o članstvu u Mreži
2. potpora radu upravljačkog odbora Mreže
3. komunikacija s članovima Mreže
4. uspostava i održavanje mrežne stranice Mreže
5. priprema Akcijskog plana Mreže
6. priprema izvješća o provedbi Akcijskog plana Mreže
7. komunikacija s Europskom mrežom za ruralni razvoj i drugim mrežama.
Članovi Mreže
Članak 8.
(1) Članovi Mreže mogu biti:
1. tijela državne uprave
2. stručne ustanove u poljoprivredi i ruralnom razvoju
3. jedinice lokalne i regionalne (područne) samouprave
4. regionalne i lokalne razvojne agencije
5. poljoprivredna gospodarstva
6. obrazovne i znanstvene institucije iz područja poljoprivrede i ruralnog razvoja
7. udruge i komore vezane uz poljoprivredu i ruralni razvoj
8. ostale fizičke i pravne osobe čije aktivnosti su 