44 11.05.2016 Uredba o financijskoj strukturi omotnice za program izravnih plaćanja u 2015. godini
VLADA REPUBLIKE HRVATSKE
1138
Na temelju članka 18. stavka 7. Zakona o poljoprivredi (»Narodne novine«, broj 30/15), Vlada Republike Hrvatske je na sjednici održanoj 20. travnja 2016. godine donijela
UREDBU
O FINANCIJSKOJ STRUKTURI OMOTNICE ZA PROGRAM IZRAVNIH PLAĆANJA U 2015. GODINI
Članak 1.
Ovom se Uredbom utvrđuje financijska struktura omotnice za program izravnih plaćanja u 2015. godini koju čine sredstva Europskog fonda za jamstva u poljoprivredi i dopunska nacionalna izravna plaćanja, sukladno godišnjim nacionalnim gornjim granicama te planiranim sredstvima u državnom proračunu Republike Hrvatske.
Članak 2.
Ovom se Uredbom osigurava provedba sljedećih uredbi Europske unije:
1. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredaba Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (SL L 347, 20. 12. 2013.) (u daljnjem tekstu: Uredba (EU) br. 1306/2013)
2. Uredbe (EU) br. 1307/2013 Europskog parlamenta i Vijeća od 17. prosinca 2013. o utvrđivanju pravila za izravna plaćanja poljoprivrednicima u programima potpore u okviru zajedničke poljoprivredne politike i o stavljanju izvan snage Uredbe Vijeća (EZ) br. 637/2008 i Uredbe Vijeća (EZ) br. 73/2009 (SL L 347, 20. 12. 2013.) (u daljnjem tekstu: Uredba (EU) br. 1307/2013)
3. Delegirane uredbe Komisije (EU) 2015/851 od 27. ožujka 2015. o izmjeni priloga II., III. i VI. Uredbe (EU) br. 1307/2013 Europskog parlamenta i Vijeća o utvrđivanju pravila za izravna plaćanja poljoprivrednicima u programima potpore u okviru zajedničke poljoprivredne politike (SL L 135, 2. 6. 2015.) (u daljnjem tekstu: Delegirana uredba Komisije (EU) 2015/851)
4. Provedbene uredbe Komisije (EU) 2015/1089 od 6. srpnja 2015. o utvrđivanju gornjih granica proračuna za 2015. primjenjivih na određene programe izravne potpore predviđene Uredbom (EU) br. 1307/2013 Europskog parlamenta i Vijeća i o utvrđivanju udjela za posebnu rezervu za razminirano područje za Hrvatsku (SL L 176, 7. 7. 2015.) (u daljnjem tekstu: Provedbena uredba Komisije (EU) 2015/1089).
Članak 3.
Godišnja nacionalna gornja granica za financiranje programa izravnih plaćanja u 2015. godini iz sredstava Europskog fonda za jamstva u poljoprivredi utvrđuje se sukladno:
1. Prilogu II. Uredbe (EU) br. 1307/2013
2. Delegiranoj uredbi Komisije (EU) 2015/851
3. Provedbenoj uredbi Komisije (EU) 2015/1089.
Članak 4.
Godišnja nacionalna gornja granica za financiranje dopunskih nacionalnih izravnih plaćanja u 2015. godini iz sredstava državnog proračuna Republike Hrvatske utvrđuje se sukladno:
1. Prilogu VI. Uredbe (EU) br. 1307/2013
2. Delegiranoj uredbi Komisije (EU) 2015/851.
Članak 5.
Godišnja nacionalna gornja granica za financiranje programa izravnih plaćanja u 2015. godini sukladno člancima 3. i 4. ove Uredbe je:
Program izravnih plaćanja Godišnja nacionalna gornja granica za financiranje programa izravnih plaćanja u 2015. godini (kuna) Osnovno plaćanje 1.421.439.352 Plaćanje za poljoprivredne prakse korisne za okoliš i klimu – »zeleno plaćanje« 991.701.874 Preraspodijeljeno plaćanje 330.567.291 Plaćanje za mlade poljoprivrednike 66.113.458 Proizvodno vezana potpora 495.850.938 Ukupno 3.305.672.913
Članak 6.
(1) Financijska struktura omotnice za financiranje dopunskih nacionalnih izravnih plaćanja za program izravnih plaćanja u 2015. godini utvrđuje se sukladno osiguranim sredstvima u Državnom proračunu Republike Hrvatske za 2016. godinu i projekcijama za 2017. i 2018. godinu (»Narodne novine«, broj 26/16) za 2016. godinu na razdjelu 060 Ministarstvo poljoprivrede:
– na poziciji A819058 – ZPP – Izravna plaćanja poljoprivrednim proizvođačima
– na poziciji A820058 – ZPP – Mjere ruralnog razvoja za financiranje mjere 18 – Pomoć hrvatskom učešću u financiranju