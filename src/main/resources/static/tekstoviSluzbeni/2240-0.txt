118 28.10.2015 Statut političke stranke U ime obitelji - projekt Domovina
POLITIČKE STRANKE
2241
Na temelju odredaba članka 6. Ustava Republike Hrvatske (»Narodne novine« br. 56/90, 135/97, 8/98, 113/00, 124/00, 28/01, 41/01, 55/01, 76/10, 85/10 i 05/14) i članka 10. Zakona o političkim strankama Republike Hrvatske (»Narodne novine« 76/93, 111/96, 164/98, 36/01 i 1/07), a sukladno Odluci Osnivačke skupštine stranke U ime obitelji – projekt Domovina, održane u Zagrebu, 5. rujna 2015. godine, donosi se
STATUT
POLITIČKE STRANKE U IME OBITELJI – PROJEKT DOMOVINA
Članak 1.
(1) U ime obitelji – projekt Domovina (dalje u tekstu: Stranka ili U ime obitelji – projekt Domovina) politička je stranka osnovana radi promicanja i ostvarivanja ciljeva određenih u Programu i Statutu Stranke, te radi drugog oblika društvenog zagovaranja vrijednosti koje zastupa udruga U ime obitelji.
(2) Stranka je osnovana kao zakonska nužnost i praktična potreba radi zadovoljavanja svih izbornih kriterija prilikom odabira kandidata u izbornim postupcima u Republici Hrvatskoj.
Članak 2.
(1) Naziv Stranke jest: U ime obitelji – projekt Domovina.
(2) Skraćeni naziv Stranke jest: U ime obitelji.
(3) Sjedište Stranke je u Zagrebu. O svakoj promjeni poslovne adrese Stranke unutar sjedišta odlučuje Predsjedništvo, a o promjeni sjedišta Stranke odlučuje Skupština Stranke.
Članak 3.
(1) U ime obitelji – projekt Domovina se osniva i upisuje u registar kao politička stranka koja djeluje u Republici Hrvatskoj.
(2) U ime obitelji – projekt Domovina je pravna osoba koja za svoje obveze odgovara cjelokupnom svojom imovinom.
(3) Temeljni ustrojstveni oblik Stranke jest podružnica.
(4) Podružnica se osniva na razini lokalne samouprave – grada ili dijelova grada u kojem djeluje najmanje deset članova, a kada na poticaj članova Stranke s toga područja ocijeni da su stečeni uvjeti za izvršavanje funkcija podružnice, Predsjedništvo Stranke donosi odluku o osnivanju podružnice. Podružnicom upravljaju članovi neposredno odnosno putem izabranih tijela. Tijela podružnice su: Skupština koju čine svi članovi podružnice i izvršni odbor, koji čine Predsjednik i dva do četiri člana koje na vrijeme od četiri godine bira i opoziva skupština podružnice uz suglasnost Predsjedništva Stranke. Način rada podružnice detaljnije se uređuje aktom koji donosi Predsjedništvo Stranke.
Članak 4.
(1) Znak Stranke čini veliko slovo D popunjeno crvenom bojom koje označava Domovinu – Hrvatsku, a unutar kojeg slova je ispisano velikim bijelim slovima: »U IME OBITELJI« s povlakom i ispod tog naziva su podebljane riječi velikim slovima: »PROJEKT DOMOVINA«.
(2) Pečat Stranke okruglog je oblika promjera 38 mm. U sredini pečata je veliko slovo D popunjeno crvenom bojom koje označava Domovinu a unutar kojeg slova je ispisano velikim bijelim slovima: »U IME OBITELJI« s povlakom i ispod tog naziva su podebljane riječi velikim slovima: »PROJEKT DOMOVINA.
Članak 5.
Stranku predstavlja i zastupa Predsjednik stranke, a u odsutnosti Predsjednika ili u slučaju njegove druge vrste nemogućnosti, Stranku predstavlja i zastupa predsjednik Predsjedništva Stranke.
Članak 6.
(1) U članstvo Stranke može se učlaniti svaka punoljetna i poslovno sposobna osoba koja potpiše pristupnicu Stranke, ima državljanstvo Republike Hrvatske i prihvaća Program, Temeljna načela i odredbe Statuta Stranke.
(2) Odluke o primanju novih članova Stranke donosi Predsjedništvo Stranke, Za odbijanje primanja u članstvo, Predsjedništvo Stranke ne mora dati obrazloženje.
(3) Odluke o isključenju i brisanju iz članstva Stranke donosi Sud časti Stranke, a drugostupanjsko tijelo Stranke u postupku isključenja i brisanju iz članstva je Predsjedništvo Stranke.
(4) Članstvo u Stranci prestaje:
– prestankom postojanja Stranke;
– dostavom pisanog zahtjeva člana za istupanjem iz Stranke;
– isključenjem;
– u slučaju smrti.
Članak 7.
(1) Članovi Stranke imaju pravo:
– birati i biti birani te sudjelovati u radu upravnih tijela;
– davati prijedloge djelovanja, analize 