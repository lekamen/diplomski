 isplaćenih ili uplaćenih na račun isplatitelja po primitku iz članka 200. stavaka 1. i 2. Zakona, a koji ne koristi opciju da ga se smatra UCITS-om na temelju članka 200. stavka 5. Zakona, dostavlja se iznos kamata koji se dodjeljuje članovima subjekata koji se smatraju isplatiteljima po primitku iz članka 200. stavaka 1. i 2. Zakona i koji ispunjavaju kriterije da ih se smatra stvarnim korisnicima kamata,
5. u slučaju kamata iz točke 2. ovoga stavka, dostavlja se iznos kamata obračunat na godišnjoj razini, čak ako i ne dođe do prodaje, reotkupa ili otplate tijekom tog razdoblja.
(4) Isplatitelji kamata obvezni su informacije iz stavaka 2. i 3. ovoga članka, dostaviti Poreznoj upravi najkasnije do 31. ožujka tekuće za prethodnu kalendarsku godinu.
(5) Rok za razmjenu informacija iz stavaka 2. i 3. ovoga članka, između država članica, je 30. lipnja tekuće godine, za sve isplate kamata ostvarene tijekom prethodne kalendarske godine.
2. Način izvješćivanja
Članak 10.
(1) Informacije iz članka 9. stavaka 2. i 3. ovoga Pravilnika dostavljaju se elektroničkim putem u propisanom formatu odnosno putem aplikacije SIDEIS (Savings Income Data Exchange Information System).
(2) Korisnici aplikacije SIDEIS su banke i ostali isplatitelji kamata.
(3) Za korištenje aplikacije SIDEIS od strane banaka i drugih isplatitelja kamata potrebna je prethodna registracija predajom obrasca »Punomoć«.
(4) Porezna uprava na svojim službenima internetskim stranicama objavljuje upute za korištenje aplikacije SIDEIS.
IV. AUTOMATSKA RAZMJENA INFORMACIJA O FINANCIJSKIM RAČUNIMA
1. Opće obveze
1.1. Obveze izvješćivanja
Članak 11.
(1) Izvještajne financijske institucije obvezne su Poreznoj upravi dostaviti sljedeće informacije u odnosu na svaki račun o kojem se izvješćuje i koji pripada izvještajnoj financijskoj instituciji:
1. za svaku fizičku osobu koja je osoba o kojoj se izvješćuje i koja je imatelj računa:
(a) ime i prezime,
(b) adresa prebivališta,
(c) država(-e) rezidentnosti,
(d) porezni identifikacijski broj ili više njih,
(e) osobni identifikacijski broj (OIB),
(f) datum i mjesto rođenja,
2. za svaki subjekt koji je osoba o kojoj se izvješćuje i koja je imatelj računa, a u skladu s člancima 33. do 48. ovoga Pravilnika utvrđeno je da ima jednu ili više osoba koje nad njim imaju kontrolu, a koje su osobe o kojima se izvješćuje:
(a) naziv,
(b) adresa,
(c) država(-e) rezidentnosti,
(d) porezni identifikacijski broj ili više njih,
(e) osobni identifikacijski broj (OIB),
(f) podatke za jednu ili više osoba koje imaju kontrolu nad subjektom, a osobe su o kojima se izvješćuje:
1. ime i prezime,
2. adresa,
3. država(-e) rezidentnosti,
4. porezni identifikacijski broj ili više njih,
5. osobni identifikacijski broj (OIB),
6. datum i mjesto rođenja.
(2) Osim informacija iz stavka 1. ovoga članka, izvještajne financijske institucije obvezne su dostaviti sljedeće informacije:
1. broj računa (ili ako nema broja računa, funkcionalno istovjetna oznaka),
2. naziv i osobni identifikacijski broj (OIB) izvještajne financijske institucije,
3. stanje računa ili vrijednost (uključujući, u slučaju ugovora o osiguranju ili ugovora o rentnom osiguranju uz mogućnost isplate otkupne vrijednosti police, novčanu ili otkupnu vrijednost) na kraju relevantne kalendarske godine ili ako je tijekom te godine račun zatvoren, informaciju o zatvaranju računa,
4. u slučaju skrbničkog računa:
(a) ukupan brutoiznos kamata, ukupan brutoiznos dividendi i ukupan brutoiznos drugog primitka ostvarenog od imovine na računu, odnosno u svim slučajevima ono što je isplaćeno ili pripisano na račun tijekom kalendarske godine i
(b) ukupni brutoprimici od prodaje ili otkupa financijske imovine, isplaćeni ili pripisani na račun tijekom kalendarske godine u kojem je izvještajna financijska institucija djelovala kao skrbnik, broker, opunomoćenik ili zastupnik imatelja računa po nekoj drugoj osnovi,
5. u slučaju depozitnog računa, ukupan brutoiznos kamata isplaćenih ili pripisanih na račun tijekom kalendarske