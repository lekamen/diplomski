 strankama, domaćim i stranim fizičkim i pravnim osobama da zaključe nagodbu u građanskim, trgovačkim, radnim i drugim imovinskopravnim sporovima o pravima kojima slobodno raspolažu.
Članak 60.
Zaključena nagodba u postupku mirenja pred Centrom za mirenje Komore je ovršna isprava ako je u njoj utvrđena određena obveza na činidbu o kojoj su se stranke nagodile. Sadrži izjavu obveznika o neposrednom dopuštenju ovrhe – klauzulu ovršnosti, u skladu s propisom koji uređuje mirenje, a stranke se mogu sporazumjeti da se nagodba sastavi u obliku javnobilježničkog akta, sudske nagodbe ili arbitražnog pravorijeka na temelju nagodbe.
Iznimno, od stavka 1. ovoga članka, ovrha nagodbe će se odbiti ako sklapanje nagodbe nije dopušteno, ako je nagodba suprotna javnom poretku, ako je sadržaj nagodbe neprovediv ili nemoguć.
Rad Centra za mirenje uređuje se pravilnikom o mirenju kojeg donosi Skupština u skladu sa Zakonom i odredbama propisa koji uređuje mirenje.
XI. POČASNI ČLANOVI
Članak 61.
Komora ima počasne članove.
U znak osobitog i trajnog priznanja za rad na ustroju i organizaciji te unapređenju komorskog sustava i inženjerske djelatnosti, Skupština može na prijedlog predsjednika Komore, jedne trećine (1/3) članova Skupštine ili Upravnog odbora izabrati počasnog člana Komore.
Odluku o izboru odnosno opozivu počasnog člana Komore Skupština donosi većinom glasova nazočnih članova Skupštine.
Počasni članovi Komore pozivaju se na svečane sjednice tijela Komore, a na poziv predsjednika Komore mogu sudjelovati u radu i drugih tijela Komore. Počasni članovi Komore nemaju pravo odlučivanja.
Članak 62.
Počasno članstvo traje doživotno osim u iznimnim slučajevima, ako počasni član svojim ponašanjem šteti ugledu Komore, Skupština može na prijedlog predsjednika Komore, jedne trećine (1/3) članova Skupštine ili Upravnog odbora opozvati izbor za počasnog člana Komore.
XII. PRIZNANJA
Članak 63.
Skupština može na prijedlog predsjednika Komore, Upravnog odbora ili Vijeća Područnog odbora zbog osobitog doprinosa Komori i njezinoj promidžbi u zemlji i inozemstvu, doprinosa strojarskoj struci te razvoju strojarske djelatnosti dodijeliti priznanja.
Utvrđivanje postupka i načina dodjeljivanja, izgled i sadržaj priznanja Hrvatske komore inženjera strojarstva uredit će se općim aktom koji donosi Upravni odbor.
XIII. SURADNJA S TIJELIMA DRŽAVNE UPRAVE, KOMORAMA U ZEMLJI I INOZEMSTVU, MEĐUNARODNIM I DRUGIM ORGANIZACIJAMA
Članak 64.
Komora surađuje s tijelima vlasti, državne uprave i drugim organizacijama.
Komora suradnju s tijelima iz stavka 1. ovoga članka u postupku izrade propisa iz područja graditeljstva i prostornoga uređenja ostvaruje:
– sudjelovanjem u radu radnih skupina za izradu zakona i podzakonskih akata u upravnom području graditeljstva i prostornoga uređenja
– davanjem mišljenja, prijedloga i primjedaba na prijedloge zakona i podzakonskih akata te upućivanjem inicijativa za donošenje novih propisa u interesu članova Komore.
Članak 65.
Komora u cilju realizacije interesa članova, može surađivati s drugim komorama, udruženjima i sličnim asocijacijama u zemlji i inozemstvu.
Komora surađuje sa znanstvenim, stručnim, obrazovnim i drugim organizacijama te njihovim zajednicama radi primjene stručnih i znanstvenih dostignuća u području graditeljstva.
XIV. OPĆI AKTI KOMORE
Članak 66.
Opći akti Komore su statut, kodeks strukovne etike, pravilnici, poslovnici i drugi opći akti koje u okviru svoje nadležnosti i djelokruga rada donose tijela Komore.
Akte iz stavka 1. ovoga članka potpisuje predsjednik Komore.
Članak 67.
Inicijativu za donošenje statuta, kodeksa strukovne etike, pravilnika, poslovnika, i drugih općih akata te za izmjene i dopune istih akata mogu dati predsjednik Komore, Upravni odbor i nadpolovična većina članova Skupštine.
Inicijativa iz stavka 1. ovoga članka upućuje se Upravnom odboru. Ako Upravni odbor prihvati inicijativu, prosljeđuje je radnom tijelu Komore nadležnom za normativne poslove koji izrađuje Nacrt prijedloga akta čije se