 proveo devet mjeseci i 29 dana, što je u svakom slučaju daleko manje od rokova maksimalnog trajanja istražnog zatvora propisanih člankom 133. ZKP/08. Pri tome, valja ponoviti da je istražni zatvor moguće odrediti samo kada su za to ispunjene sve zakonom određene pretpostavke. Upravo stoga što istražni zatvor ima svoju zakonom strogo propisanu svrhu, vrijeme koje je osuđenik proveo na izdržavanju kazne zatvora, u slučaju kada je pravomoćna presuda ukinuta ... nije moguće uračunavati u vrijeme maksimalnog trajanja istražnog zatvora propisanog u članku 133. ZKP/08. Pri tome ne treba ovu okolnost miješati s nedvosmislenim stavom sudske prakse i primjenom načela razmjernosti, kada se optuženik koji se nakon prvostupanjske presude nalazi u istražnom zatvoru mora pustiti na slobodu ako je u istražnom zatvoru proveo onoliko vremena koliko glasi prvostupanjska presuda na koju je osuđen, pa čak niti kada tu presudu pobija državni odvjetnik zbog odluke o kazni. Naime, ispravnim tumačenjem zakona ustaljena sudska praksa ne dozvoljava da se mjera istražnog zatvora, sa strogo zakonski određenim razlozima, pretvori u kaznu prije negoli je presuda postala pravomoćna.
Također, u odnosu na ... izloženu dvojbenost stava vezano uz tumačenje odredbe članka 124. stavka 2. točke 4. ZKP/08 ... valja napomenuti da se ‘vrijeme za koje je osoba koja se zatvara bila lišena slobode’ isključivo odnosi na oduzimanje slobode u postupku dokazivanja krivnje, a nikako na vrijeme u kojem je optuženiku bila oduzeta sloboda radi izdržavanja kazne, čije izdržavanje je zbog gubitka svojstva pravomoćnosti presude obustavljeno, ili npr. vrijeme koje je optužena osoba provela u ekstradicijskom pritvoru, koji postupak nije namijenjen dokazivanju krivnje.
Konačno ... ni jedan od ostalih suoptuženika u trenutku donošenja odluke Ustavnog suda ... nije (se) nalazio na izdržavanju kazne zatvora ...
... za istaći je da je iz stanja spisa predmeta razvidno da je optuženi Branimir Glavaš, za razliku od ostalih optuženika, prije objave prvostupanjske presude napustio teritorij Republike Hrvatske nastojeći osujetiti izvršenje kazne zatvora ... otišavši u Bosnu i Hercegovinu ... U odnosu na kaznu na koju je bio pravomoćno osuđen, njeno preuzimanje bilo je omogućeno tek po potpisivanju sporazuma o izmjeni Sporazuma o međusobnom izvršavanju sudskih odluka u kaznenim stvarima, kojim je napuštena ranija norma nužnog traženja suglasnosti osuđene osobe ... tako da je optuženi Branimir Glavaš stupio na izdržavanje kazne zatvora 20. prosinca 2010. S tim u vezi, valja ukazati da tvrdnja da je optuženi ... u skladu s odredbama domaćeg prava već ostvario uvjete za uvjetni otpust u odnosu na prvostupanjsku presudu ... nije točna s obzirom na to da je institut uvjetnog otpusta moguć samo u odnosu na pravomoćno osuđene osobe, a što optuženi ... u ovom trenutku nije ...
S obzirom na to da je ... Vrhovni sud Republike Hrvatske zauzeo nepodijeljen stav da obligatoran istražni zatvor ima jaču pravnu osnovu od fakultativnog istražnog zatvora te istovremeno nemogućnost kumulacije ovih dvaju razloga za određivanje istražnog zatvora, a kako je istražni zatvor kao obligatoran preinakom pobijanog rješenja određen, prijedlog državnog odvjetnika za određivanjem istražnog zatvora protiv optuženog Branimira Glavaša i iz osnove u članku 123. stavku 1. točki 1. ZKP/08, u svrhu otklanjanja opasnosti od bijega, u cijelosti je neosnovan.«
11. Protiv citiranog rješenja Vrhovnog suda broj: II-Kž-75/15-4 od 2. ožujka 2015. podnositelj je, putem svojih odvjetnika, podnio ustavne tužbe kojima je pokrenut ovaj ustavnosudski postupak. Podnositelj predlaže da Ustavni sud ukine osporeno rješenje Vrhovnog suda te odredi njegovo puštanje na slobodu.
IV. PRIGOVORI PODNOSITELJA
12. Odredbe Ustava i Konvencije za koje podnositelj smatra da su povrijeđene u njegovom slučaju navedene su o točki 1.2. obrazloženja ove odluke.
U ustavnoj tužbi podnesenoj po punomoćniku, odvjetniku Draženu Matijeviću, podnositelj ističe da je