 kriterija, o navedenom će obavijestiti Agenciju za plaćanja, dostaviti joj detaljne upute o ispravljanju nedostataka te odrediti rok za njihovu provedbu.
3. NADZOR ISPUNJAVANJA AKREDITACIJSKIH KRITERIJA
Članak 26.
(1) Nadležno tijelo putem posebne ustrojstvene jedinice provodi nadzor nad radom Agencije za plaćanja vezano uz isplatu sredstava poljoprivrednih fondova EU, odnosno ispunjavanje akreditacijskih kriterija iz Priloga I. Delegirane uredbe Komisije (EU) br. 907/2014.
(2) Nadležno tijelo provodi nadzor na temelju izvješća Tijela za ovjeravanje, izvješća drugih vanjskih revizija i unutarnje revizije Agencije za plaćanja, institucija koje provode nadzor te provodeći vlastite aktivnosti nadzora ispunjavanja akreditacijskih kriterija.
(3) Nadležno tijelo može, u slučaju potrebe, angažirati vanjsko revizijsko tijelo, neovisno o Agenciji za plaćanja.
Suradnja s Tijelom za ovjeravanje
Članak 27.
(1) Prava i obveze Tijela za ovjeravanje vezano uz izvješćivanje Nadležnog tijela, određuju se sporazumom zaključenim između ova dva tijela.
(2) Posebna ustrojstvena jedinica Nadležnog tijela izvješćuje ministra nadležnog za poljoprivredu o nalazima Tijela za ovjeravanje u roku 15 dana od dana primitka izvješća iz stavka 1. ovoga članka, uz prijedlog potrebnih mjera za otklanjanje uočenih nedostataka.
(3) U roku 30 dana od dana primitka izvješća iz stavka 1. ovoga članka, ako je potrebno, Nadležno tijelo dostavlja Agenciji za plaćanje plan za otklanjanje utvrđenih nedostataka s rokovima za provođenje pojedinih mjera.
Suradnja s Agencijom za plaćanja
Članak 28.
(1) Radi zaštite financijskih interesa Republike Hrvatske i Europske unije uspostavlja se trajna suradnja između Agencije za plaćanja i Nadležnog tijela organiziranjem sastanaka s ciljem usuglašavanja stavova vezano uz prava i obveze oba tijela.
(2) Za potrebe praćenja ispunjavanja akreditacijskih kriterija i svih obveza koje proizlaze iz ovoga Pravilnika, posebna ustrojstvena jedinica Nadležnog tijela organizira redovito sastanke s Agencijom za plaćanja.
Članak 29.
(1) Radi provjere ispunjenja akreditacijskih kriterija, a sukladno članku 2., stavku 2. Provedbene uredbe Komisije (EU) br. 908/2014, Agencija za plaćanja mora obavještavati Nadležno tijelo o svim važnim pojedinostima koje imaju utjecaj na ispunjenje akreditacijskih kriterija te dostavljati:
– izvješća vanjskih revizija i drugih oblika nadzora
– izvješća unutarnje revizije (s planovima provedbe preporuka i izvješćima o njihovu provođenju)
– izvješća o realizaciji preporuka Tijela za ovjeravanje i drugih provedenih revizija
– izvješća vezana uz nadzor delegiranih funkcija
– godišnje izjave o upravljanju te
– godišnja izvješća o radu i financijske izvještaje.
(2) Agencija za plaćanja je dužna na zahtjev Nadležnog tijela dostaviti i druga potrebna izvješća i dokumentaciju.
(3) Agencija za plaćanja je dužna obavijestiti Nadležno tijelo o svim odlukama, odnosno promjenama koje bi mogle utjecati na ispunjavanje akreditacijskih kriterija.
(4) Agencija za plaćanja je dužna izvješća iz stavka 1. i odluke iz stavka 3. ovoga članka dostaviti Nadležnom tijelu u roku od 15 dana od dana njihova primitka, odnosno donošenja.
Vlastiti nadzor
Članak 30.
(1) Nadležno tijelo može, putem posebne ustrojstvene jedinice provjeriti funkcioniranje sustava unutarnjih kontrola vezanih uz korištenje sredstava poljoprivrednih fondova EU u središnjem uredu i regionalnim uredima Agencije, kao i u tijelima kojima su delegirane funkcije Agencije.
(2) Vlastiti nadzor provodi se u skladu s metodologijom rada Nadležnog tijela.
Članak 31.
(1) Na temelju izvješća Tijela za ovjeravanje i drugih vanjskih revizora, unutarnje revizije Agencije, kao i drugih tijela koje provode nadzor, a koji se odnosi na akreditacijske kriterije i sposobnost obavljanja zadaća Agencije, Nadležno tijelo donosi plan otklanjanja utvrđenih nedostataka i određuje mjere i aktivnosti koje Agencija za plaćanja treba provesti kako bi se otklonili utvrđeni nedostaci, kao i rok provedbe