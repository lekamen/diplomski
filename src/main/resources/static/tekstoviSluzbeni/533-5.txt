 ispitivanja i mišljenje pedijatrijskog odbora, ako se kliničko ispitivanje provodi po planu pedijatrijskog razvoja lijeka (PIP),
12. primjer označavanja ispitivanog lijeka,
13. financijski plan ispitivanja,
14. dokaz o osiguranju ispitanika od mogućih štetnih posljedica sudjelovanja u kliničkom ispitivanju,
15. pisano ovlaštenje pravnoj osobi koja podnosi zahtjev ministru za odobrenje kliničkog ispitivanja u slučaju kada zahtjev ne podnosi naručitelj kliničkog ispitivanja,
16. dokaz o uplaćenim troškovima u postupku davanja odobrenja za provođenje kliničkog ispitivanja.
(2) Podnositelj zahtjeva obvezan je, osim dokumentacije iz stavka 1. ovoga članka, Središnjem etičkom povjerenstvu dostaviti:
– ispunjeni obrazac iz Priloga IV. i Priloga V. koji su otisnuti uz ovaj Pravilnik i čine njegov sastavni dio.
(3) Podnositelj zahtjeva obvezan je, osim dokumentacije iz stavka 1. ovoga članka, Ministarstvu dostaviti:
– ispunjeni obrazac iz Priloga III. koji je otisnut uz ovaj Pravilnik i čini njegov sastavni dio,
– IMPD
– CTA obrazac na engleskom jeziku,
– dokaz o uplaćenoj upravnoj pristojbi.
Članak 17.
(1) U postupku odobravanja kliničkog ispitivanja namijenjenog djeci ili liječenju psihijatrijskih bolesnika, Središnje etičko povjerenstvo može zatražiti pomoć stručnjaka te se savjetovati s povjerenstvima za pedijatriju i psihijatriju Ministarstva sukladno točki 3.2.6. Priloga I. ovoga Pravilnika.
(2) Savjetovanja iz stavka 1. ovoga članka Središnje etičko povjerenstvo mora obaviti u rokovima predviđenim člankom 12. stavkom 1. ovoga Pravilnika.
Članak 18.
(1) CTA obrazac iz članka 16. stavka 3. podstavka 3. ovoga Pravilnika potrebno je dostaviti Ministarstvu u .xml i .pdf formatu na CD-ROM-u i u .pdf formatu u pisanom obliku s naznačenim datumom i uz potpis odgovorne osobe podnositelja zahtjeva.
(2) CTA obrazac potrebno je dostaviti Ministarstvu prilikom podnošenja zahtjeva za provođenje kliničkog ispitivanja kao i prilikom podnošenja zahtjeva za značajnim izmjenama i dopunama kliničkog ispitivanja.
(3) Po završetku ispunjavanja CTA obrasca potrebno je izvršiti provjeru valjanosti ispunjenih podataka te na CD-ROM-u Ministarstvu dostaviti dokument »Validation Report« u .pdf obliku, kojim se potvrđuje valjanost ispunjenog obrasca.
(4) Svaki dostavljeni CD-ROM potrebno je označiti EudraCT brojem, datumom podnošenja obrasca, imenom naručitelja ispitivanja i podnositelja zahtjeva te kratkim opisom sadržaja.
(5) Osim CTA obrasca podnositelj zahtjeva obvezan je Ministarstvu dostaviti i ispunjene obrasce u pisanom obliku kojima se Ministarstvo obavješćuje o značajnoj izmjeni i dopuni kliničkog ispitivanja i o završetku ispitivanja.
(6) Obrasci iz stavka 1. i 5. ovog članka dostupni su i objavljeni na mrežnim stranicama Europske komisije (EudraLex – Volume 10 Clinical trials guidelines).
Članak 19.
(1) Ugovorom između podnositelja zahtjeva i pravne osobe (u daljnjem tekstu: Ugovor) u kojoj se ispitivanje planira provoditi moraju se utvrditi:
– ukupni troškovi provedbe kliničkog ispitivanja,
– troškovi koje snosi podnositelj zahtjeva, uključujući troškove medicinskih i drugih usluga pravne osobe u kojoj se provodi kliničko ispitivanje,
– visina naknade pravnim osobama, ispitivačima i ispitanicima,
– obveze podnositelja zahtjeva da snosi troškove svih dijagnostičkih postupaka i pretraga koje su predviđene planom ispitivanja.
(2) U postupku ishođenja mišljenja Središnjeg etičkog povjerenstva, podnositelj zahtjeva dužan je Središnjem etičkom povjerenstvu dostaviti za svaku pravnu osobu u kojoj se planira provoditi kliničko ispitivanje, financijski plan ispitivanja u kojem se moraju opisati financijski aspekti kliničkog ispitivanja uključujući elemente iz stavka 1. ovoga članka, podstavaka 1. do 4.
(3) U postupku odobravanja kliničkog ispitivanja, podnositelj zahtjeva obvezan je Ministarstvu dostaviti financijski plan ispitivanja za svaku pravnu osobu u kojoj se planira provoditi kliničko ispitivanje, koji su odobreni od Središnjeg etičkog