 očitovanju gradonačelnika Grada Zadra nije navedeno da je osporena Odluka donesena temeljem prethodno pribavljene suglasnosti ministarstva nadležnog za unutarnje poslove, niti je takva suglasnost dostavljena uz očitovanje.
Budući da je podnositelj dostavio dopis Ministarstva unutarnjih poslova Policijske uprave Zadar iz kojeg nedvojbeno proizlazi da donositelj osporene Odluke nije tražio izdavanje suglasnosti u smislu naprijed navedene odredbe Zakona o sigurnosti prometa na cestama, niti je takva suglasnost donositelju izdana, proizlazi da je osporena Odluka donesena a da nije pribavljena suglasnost ministarstva nadležnog za unutarnje poslove.
Iz navedenog slijedi da je osporeni opći akt donesen bez potrebne suglasnosti nadležnog ministarstva. Također, donesen je pozivom na odredbe Statuta i općeg akta (Odluke o komunalnim djelatnostima Grada Zadra) iako temelj za donošenje općeg akta jedinica lokalne samouprave može biti samo zakon i statut jedinica lokalne samouprave. Iz navedenih razloga Sud je utvrdio da je osporeni opći akt donesen protivno zakonu, zbog čega je, na temelju odredbe članka 86. stavka 3. Zakona o upravnim sporovima odlučio kao u izreci. Napominje se da je jednako pravno shvaćanje Sud izrazio u presudi broj Usoz-125/12 od 26. svibnja 2014. koja je objavljena u »Narodnim novinama« 74/14.
Objava ove presude temelji se na odredbi članka 86. stavka 4. Zakona o upravnim sporovima, kojom je propisano da ukinuti opći akt prestaje važiti danom objave presude Visokog upravnog suda u »Narodnim novinama«.
Poslovni broj: Usoz-103/14-7 Zagreb, 27. veljače 2015.
Predsjednica vijeća Ana Berlengi Fellner, v. r.
