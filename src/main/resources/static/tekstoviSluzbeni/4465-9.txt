 vozača.
Članak 18.
Oprema u odjeljku za vozača je sljedeća:
a) Sjedala za vozača i osoblje
U odjeljku za vozača smiju se nalaziti samo dva sjedala (sjedalo za vozača i suvozača).
b) Zračni jastuci
U odjeljku za vozača moraju biti najmanje dva zračna jastuka (za vozača i za suvozača).
c) Sustav grijanja i hlađenja te klima uređaj
Sustav grijanja i hlađenja te klima uređaj u odjeljku vozača mora biti osiguran u osnovnom modelu vozila sukladno standardu koji je postavio proizvođač osnovnog modela vozila koje se prerađuje u medicinsko vozilo. Sustav grijanja i hlađenja te klima uređaj u odjeljku vozača mora biti neovisan od sustava grijanja i hlađenja te klima uređaja koji se ugrađuju u odjeljak za pacijenta.
d) Komunikacijski sustav
U odjeljku za vozača mora se nalaziti radio komunikacijska oprema sukladno standardu propisanom u važećim Smjernicama za korištenje TETRA radio uređaja u sustavu hitne medicinske službe.
Za potrebe osiguranja propisane komunikacijske opreme u odjeljku za vozača moraju se nalaziti TETRA mobilni uređaj s odgovarajućim nosačem koji je povezan s antenom na krovu automobila i napajanjem iz akumulatora automobila, priključak na napajanje sa odgovarajućim konektorom i osiguračem, TETRA antena ugrađena na krovu s antenskim kablom i konektorom na mjestu ugradnje radio stanice te priključci za napajanje s akumulatorom i antenom postavljeni tako da su lako dostupni u slučaju kvara automobila ili opreme te da su otporni na uobičajene postupke čišćenja automobila.
Poželjno je da se priprema za osiguranje rada komunikacijskog sustava (ugradnja nosača za učvršćivanje TETRA mobilnog uređaja, antene s antenskim kablom, priključka za napajanje s konektorom, osigurača i ostale popratne opreme) provede u tijeku preuređenja osnovnog automobila u medicinski automobil.
e) Sustav za upravljanje zvučnom i svjetlosnom signalizacijom
Upravljačka ploča sustava za zvučnu i svjetlosnu signalizaciju mora se nalaziti na mjestu koje je dostupno s vozačeva i suvozačeva sjedala. Upravljačka ploča sustava mora biti tako tehnički izvedena da je zaštićena tijekom redovnog održavanja/čišćenja vozila te da se lako zamjenjuje u slučaju kvara vozila ili uređaja.
f) Dodatni akumulator
Dodatni akumulator mora biti smješten i učvršćen ispod sjedala vozača. Dodatni akumulator s kapacitetom od najmanje 80 mAh mora biti spojen na punjač.
g) Uređaj za gašenje požara
Uređaj za gašenje požara mora biti smješten i učvršćen na onom mjestu u odjeljku za vozača koje je lako dostupno u slučaju potrebe, ali i zaštićeno od slučajne aktivacije uređaja u normalnim uvjetima rada. Zapremina uređaja mora biti sukladna važećim zakonskim propisima.
h) Prenosiva lampica
U odjeljku za vozača mora se nalaziti prenosiva svjetiljka za potrebe rada hitnog medicinskog tima u uvjetima smanjene vidljivosti. Prenosiva lampica mora biti postavljena ispred suvozačevog sjedala, imati snagu izvora svjetla iznad 50 W, bateriju koja se može puniti i osiguran priključak na 12 V utičnicu za punjenje baterije.
Opremanje i unutrašnje uređenje medicinskog vozila
Članak 19.
Oprema za koju se mora osigurati smještaj i sigurno učvršćenje prilikom preuređenja osnovnog vozila u medicinsko vozilo, a koja nije navedena u prethodnim člancima su: set za traumu, set za reanimaciju odraslih, set za djecu, prsluk za imobilizaciju i izvlačenje, daska za imobilizaciju i izvlačenje s bočnim stabilizatorima i remenjem, rasklopna nosila s bočnim stabilizatorima i remenjem, vakuum madrac s ručnom crpkom, set ovratnika za imobilizaciju vratne kralježnice, dva (2) kompleta udlaga za imobilizaciju, platnena nosila te sanitetski materijal i ostala potrošna oprema.
Medicinski uređaji za koje se mora osigurati smještaj i sigurno učvršćenje prilikom preuređenja osnovnog vozila u medicinsko vozilo, a koji nisu navedeni u prethodnim člancima su defibrilator, transportni ventilator i prijenosni električni aspirator.
II. STANDARD VANJSKOG IZGLEDA VOZILA
Članak 20.
Standard vanjskog izgleda vozila opisuje uvjete