 Sektora; daje pravna mišljenja i tumačenja o pitanjima iz područja cestovne i željezničke prometne infrastrukture i sigurnosti prometa; priprema nacrte prijedloga prvostupanjskih i drugostupanjskih rješenja i odgovora na tužbe; priprema odluke o ukidanju statusa javnog dobra za zemljišta ili dijelove zemljišta koji više nisu u funkciji cestovne ili željezničke infrastrukture; obavlja i druge poslove u okviru svog djelokruga.
5.3.1.2. Odjel za financiranje i koncesije
Članak 100.
Odjel za financiranje i koncesije obavlja stručne poslove praćenja poslova i planskih dokumenata društava u vlasništvu Republike Hrvatske; obavlja stručne poslove koji se odnose na sudjelovanje u provedbi natječajnih postupaka za koncesijske programe strateške cestovne i željezničke prometne infrastrukture, te praćenje njihove realizacije; obavlja poslove planiranja proračuna, rebalansa, prenamjene i preraspodjele proračuna; izrađuje naloge za plaćanje prema Upravi za proračun i financije; obavlja poslove praćenja izvršenja državnog proračuna i izrađuje izvješća; priprema dokumentaciju za donošenje odluka Vlade Republike Hrvatske o davanju suglasnosti za kreditno zaduživanje i o davanju jamstva Republike Hrvatske za kreditna zaduženja trgovačkih društava u vlasništvu Republike Hrvatske; sudjeluje u izradi Strateškog plana Ministarstva te prati rezultate i rizike provedbe; obavlja i druge poslove u okviru svoga djelokruga.
5.3.2. Služba za razvoj i unaprjeđenje infrastrukture
Članak 101.
Služba za razvoj i unaprjeđenje infrastrukture obavlja upravno-stručne poslove koji se odnose na praćenje stanja i osiguravanje uvjeta optimalnog razvoja cestovnih i željezničkih infrastrukturnih sustava, uključujući biciklističku infrastrukturu; sudjeluje u predlaganju politike razvoja prometne infrastrukture; osigurava usklađenost srednjoročnih i kratkoročnih planskih dokumenata sa strateškim smjernicama; sudjeluje u donošenju i prati provedbu planova i programa građenja i održavanja prometne infrastrukture; prikupljanja i obrađuje podatke o izgrađenosti prometne infrastrukture; izrađuje izvješća o prometnoj infrastrukturi; sudjeluje u davanju suglasnosti na opće akte koji se donose na temelju zakona; obavlja poslove vezano za sigurnost cesta, sigurnost prometa u vezi s planiranjem, projektiranjem, izgradnjom i održavanjem cestovne i biciklističke infrastrukture; obavlja poslove planiranja, uvođenja i razvoja inteligentnih prometnih sustava u cestovnom prometu; predlaže politiku razvoja sigurnosti željezničke, cestovne i biciklističke infrastrukture; postavlja ciljeve za povećanje sigurnosti cestovne i željezničke infrastrukture te poduzima odgovarajuće mjere; osigurava primjenu regulative EU-a vezano za sigurnost cesta i tunela i uvođenje inteligentnih prometnih sustava u cestovnom prometu; priprema upute i smjernice za izradu strateških dokumenata sigurnosti cestovne infrastrukture; sudjeluje u radu međunarodnih tijela u području željezničke, cestovne i biciklističke infrastrukture; predlaže i priprema nacrte prijedloga propisa vezano za željezničku, cestovnu i biciklističku prometnu infrastrukturu, obavlja poslove upravnog nadzora nad primjenom propisa iz nadležnosti Sektora; sudjeluje u pripremi podloga za izradu državnog proračuna; predlaže načine financiranja i sufinanciranja vezano na cestovnu i željezničku infrastrukturu; prati razvoj međunarodnih i europskih normi; prati rad društava koji upravljaju javnim cestama i željezničkom infrastrukturom; obavlja i druge poslove u okviru svoga djelokruga.
Za obavljanje poslova Službe za razvoj i unaprjeđenje infrastrukture, ustrojavaju se sljedeći odjeli:
5.3.2.1. Odjel za cestovnu infrastrukturu
5.3.2.2. Odjel za željezničku infrastrukturu.
5.3.2.1. Odjel za cestovnu infrastrukturu
Članak 102.
Odjel za cestovnu infrastrukturu obavlja stručno-tehničke poslove koji se odnose na poslove vezane uz cestovnu infrastrukturu, uključujući i biciklističku infrastrukturu; obavlja poslove praćenja stanja cesta, izrađuje stručne 