dugotrajnog i kroničnog liječenja te palijativne skrbi uspoređujući ih s dosadašnjim, bit će moguća nakon što Ministarstvo zdravlja definira ciljane vrijednosti za pojedine bolnice te njihove funkcionalno integrirane cjeline za 2015. i 2016. godinu kroz Nacionalni registar.
Kao što je navedeno u poglavlju 1.3., klinički bolnički centri u regijama planiranja predstavljaju krovnu instituciju regije. Sve bolnice na nižoj razini (i sekundarnoj i tercijarnoj) trebaju se vertikalno povezati s pripadajućim regionalnim kliničkim bolničkim centrima, neovisno jesu li s njima funkcionalno integrirani ili ne; sve u cilju provođenja dijagnostičko terapijskih postupaka najviše razine kako bi se najbolje iskoristio njihov klinički ali i znanstveno nastavni potencijal.
Uprave svih bolnica, funkcionalno integriranih ali i onih za koje nije predviđena funkcionalna integracija obvezne su u suradnji s drugim ključnim dionicima pripremiti i provesti projekt provedbe Nacionalnog plana.
Nacionalni registar pružatelja zdravstvene zaštite uspostavit će Ministarstvo zdravlja. U njemu će se uz osnovne podatke o ustanovi, njenom osnivaču, strukturi, kontaktu, odgovornim osobama, odobrenim i ugovorenim djelatnostima; definirati maksimalan broj akutnih postelja, postelja/stolaca u dnevnim bolnicama, postelja u produljenoj i dugotrajnoj zdravstvenoj zaštiti te postelja sa svrhom kroničnog liječenja i palijativne skrbi. Ti podaci bit će definirani za svaku pojedinačnu bolnicu ali i za skupine bolnica u funkcionalnoj integraciji, kao i za regije zdravstvenog planiranja. Definirane vrijednosti broja postelja predstavljat će maksimalni mogući kapacitet svake bolnice prema modalitetima liječenja i djelatnostima, iz čega proizlazi da on može, ako se utvrdi potreba, biti i manji. Broj postelja u Nacionalnom registru predstavlja osnovu za ugovaranje bolnice (ali i funkcionalno integriranih bolnica ili regije zdravstvenog planiranja) s HZZO-om, a sve vrijednosti su podložne promjenama na osnovi definiranih ciljeva Nacionalnog plana. Ažuriranje Nacionalnog registra vršit će se kontinuirano a minimalno pred svako ugovaranje s HZZO-om. Među bolnicama za koje je predviđena međusobna funkcionalna integracija moguća je preraspodjela kapaciteta prema modalitetima liječenja i djelatnostima, ali samo i isključivo do maksimalno utvrđenih kapaciteta na razini funkcionalne integracije.
HZZO može ugovarati djelatnosti na razini pojedinačnih ustanova iz Nacionalnog registra, na razinu funkcionalno integriranih bolnica ili na razinu regija zdravstvenog planiranja sukladno Nacionalnom planu; ali i ovisno o resursima te potrebama proizašlim iz epidemiološke situacije određenog područja.
6. CILJEVI I MJERE NACIONALNOG PLANA
Ciljevi Nacionalnog plana jesu:
1. povećati dostupnost bolničke zdravstvene zaštite
2. unaprijediti kvalitetu i učinkovitost pružanja bolničkih usluga
3. povećati djelotvornost i racionalizirati troškove poslovanja bolničkih ustanova.
Poštovanjem načela supsidijarnosti i funkcionalne integracije, provedba Nacionalnog plana rezultirat će znatnim poboljšanjima u pogledu dostupnosti, kvalitete i djelotvornosti zdravstvene zaštite, što u potpunosti odgovara definiranim ciljevima razvoja i bolnica i zdravstvenog sustava Republike Hrvatske u cjelini.
Za ostvarivanje navedenih ciljeva definiraju se sljedeće ključne mjere:
■ uspostavljanje Nacionalnog registra pružatelja zdravstvene zaštite
■ uspostavljanje četiri regije zdravstvenog planiranja s omogućavanjem funkcionalne integracije pojedinih bolnica
■ smanjenje akutnih stacionarnih kapaciteta
■ bolja iskoristivost postojećih i ugovorenih kapaciteta
■ povećavanje kapaciteta i broja usluga dnevne bolnice
■ integracija i preraspodjela pojedinih djelatnosti gdje je to prikladno (primjerice, objedinjavanje internističkih djelatnosti, objedinjavanje kirurških djelatnosti itd.)
■ povećanje kapaciteta i iskoristivosti specijalističko-konzilijarne zdravstvene zaštite kako bi se moglo prihvatiti opterećenje u vidu većeg broja