 mogućnost za sklapanje Sporazuma, nadležno ministarstvo će u roku 60 dana od dana zaprimanja uredne Prijave izdati obavijest o nemogućnosti sklapanja Sporazuma sa podnositeljem Prijave.
OBVEZNI SADRŽAJ GODIŠNJEG IZVJEŠĆA O IZVRŠENJU PROJEKTA ULAGANJA I KORIŠTENJU POTPORA
Članak 16.
(1) Godišnje izvješće o izvršenju projekta ulaganja i korištenju potpora te očuvanju odobrenog ulaganja i novih radnih mjesta povezanih s ulaganjem, podnosi se nadležnom ministarstvu i Ministarstvu financija – Poreznoj upravi, i sadrži sljedeće:
1. ispunjeni obrazac GI-1, koji je nadležnom ministarstvu potrebno dostaviti i u elektroničkom obliku
2. izvještaj u pisanom obliku s opisom realizacije projekta ulaganja po svim stavkama ulaganja (dugotrajna imovina/troškovi plaća)
3. prijavu poreza na dobit s bilancom i računom dobiti i gubitka
4. analitičke kartice osnovnih sredstava koja čine ulaganje u dugotrajnu imovinu povezano s projektom ulaganja
5. popis dugotrajne imovine s označenim stavkama ulaganja povezanim s odobrenim projektom ulaganja, koji se dostavlja nakon završetka razdoblja realizacije ulaganja kao dokaz očuvanja ulaganja
6. podatke o visini ulaganja u izvještajnom razdoblju izražene u kunama
7. podatke o unosu nove opreme/strojeva – vrsta, vrijednost i datum plaćanja
8. podatke o broju zaposlenih tijekom izvještajnog razdoblja (Izvješće o primicima, porezu na dohodak i prirezu te doprinosima za obvezna osiguranja – Obrazac JOPPD)
9. pisanu Izjavu o broju zaposlenih u izvještajnom razdoblju, po mjesecima, isključujući osobe koje rade po osnovi ugovora o djelu
10. podatke o vrsti i korištenju potpora u izvještajnom razdoblju, uključujući i potpore iz drugih izvora i
11. ostale podatke značajne za korištenje potpora.
(2) Obrazac GI-1 iz stavka 1. točke 1. ovoga članka sadržan je u Prilogu 9. ove Uredbe i čini njezin sastavni dio.
(3) Razdoblje realizacije projekta ulaganja predstavlja trogodišnje razdoblje u kojem se priznaju opravdani troškovi ulaganja, počevši od datuma početka ulaganja navedenog na obrascu OP-3 Prijave, odnosno na Potvrdi o statusu korisnika potpore za ulaganje.
(4) Korisnik potpore za ulaganje dužan je godišnje izvješće dostaviti Ministarstvu financija – Poreznoj upravi uz prijavu poreza na dobit, i nadležnom ministarstvu najkasnije do 30. travnja tekuće godine za proteklu godinu, ili četiri mjeseca nakon isteka razdoblja za koje se podnosi.
(5) Ulagatelji koji su prijavili projekt ulaganja, a kojima nije izdana Potvrda o statusu korisnika potpore za ulaganje do 30. travnja 2016. godine mogu istu, ukoliko bude izdana od nadležnog ministarstva, dostaviti u Ministarstvo financija – Poreznu upravu naknadno do 30. lipnja 2016. godine u svrhu korištenja prava na poreznu olakšicu za 2015. godinu.
(6) Uz godišnje izvješće korisnik potpore za ulaganje može priložiti i dodatne isprave kojima se iskazani podaci dokazuju.
(7) Na zahtjev nadležnog ministarstva korisnik potpore za ulaganje dužan je dostaviti i druge tražene podatke potrebne za ocjenu godišnjeg izvješća iz ovoga članka.
(8) Obvezu podnošenja godišnjeg izvješća korisnik potpore za ulaganje ima sve do isteka roka za očuvanje predmetnog ulaganja i novih radnih mjesta, ali ne kraće od razdoblja korištenja potpora sukladno Zakonu. Obveza podnošenja godišnjeg izvješća postoji i u slučaju kada se više ne ostvaruju prava na korištenje potpora, odnosno kada je maksimalni dopušteni intenzitet potpore iskorišten prije isteka roka za očuvanje ulaganja i novih radnih mjesta.
Članak 17.
Ministri nadležnih ministarstava će u roku od 30 dana od dana stupanja na snagu ove Uredbe donijeti Odluke iz članka 15. stavka 2. ove Uredbe.
Članak 18.
(1) Obrasci iz članka 3. ove Uredbe primjenjuju se na postupke i radnje iz članka 26. stavka 2. Zakona pod uvjetima propisanim člankom 26. stavkom 2. Zakona.
(2) Obrasci iz članka 3. ove Uredbe primjenjuju se na postupke i radnje nakon stupanja na snagu Zakona.
Članak 19.
Danom stupanja na snagu ove Uredbe prestaje važiti Uredba o poticanju