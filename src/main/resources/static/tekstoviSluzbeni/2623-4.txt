 Komore utvrđenih propisom, te u svezi s tim donosi stavove i preporuke
(7) Skupština odgovara na pitanja koja joj upute tijela Komore, te može razmatrati i pitanja iz djelokruga drugih tijela Komore i odlučivati o njima.
(8) Skupština Komore imenuje i razrješava:
– predsjednika Komore,
– članove Upravnog odbora Komore, na prijedlog predsjednika Komore,
– članove Nadzornog odbora Komore, na prijedlog predsjednika Komore,
– imenuje suce Stegovnog suda, Višeg stegovnog suda, stegovnog tužitelja i zamjenike, na prijedlog Upravnog odbora.
(9) Skupština Komore obavlja i druge poslove predviđene Zakonom i ovim Statutom.
Članak 14.
(1) Sjednica Skupštine može biti redovita ili izvanredna.
(2) Redovite sjednice Skupštine održavaju se najmanje jednom godišnje.
(3) Sjednicu Skupštine Komore saziva i njome predsjedava predsjednik Komore.
(4) Izvanredna sjednica Skupštine Komore može se sazvati u svako doba na zahtjev:
– Nadzornog odbora Komore,
– Upravnog odbora Komore,
– najmanje jedne trećine članova Skupštine Komore.
(5) Podnositelj zahtjeva iz stavka 4. ovog članka dužan je svoj zahtjev za sazivanje Skupštine Komore pisano obrazložiti i navesti predmet rasprave.
(6) U slučaju iz stavka 4. i 5. ovog članka, predsjednik Komore dužan je sazvati i održati izvanrednu sjednicu Skupštine, najkasnije u roku od 21 dan, od dana zaprimanja pisanog i obrazloženog zahtjeva.
(7) Ako predsjednik Komore ne sazove sjednicu Skupštine u roku, sjednicu može sazvati predsjednik Nadzornog odbora ili pisano ovlašteni predstavnik Upravnog odbora, odnosno pisano ovlašteni predstavnik jedne trećine članova Skupštine, u naknadnom roku od 15 dana.
(8) Sjednice Skupštine u pravilu se održavaju u Zagrebu, osim ako Upravni odbor ne odredi da se sjednica održi na kojem drugom mjestu.
Upravni odbor Komore
Članak 15.
Upravni odbor izvršno je tijelo koje vodi poslovanje Komore, nadležan je za izvršenje Programa rada Komore i donesenih odluka, te za svoj rad odgovara Skupštini.
Članak 16.
(1) Upravni odbor ima predsjednika i 8 (osam) članova
(2) Predsjednik Upravnog odbora je predsjednik Komore.
(3) Odluku o imenovanju članova Upravnog odbora Skupština donosi na prijedlog predsjednika Komore.
Članak 17.
Sjednicu Upravnog odbora Komore saziva i njome predsjedava predsjednik Komore.
Članak 18.
(1) Upravni odbor Komore pravovaljano odlučuje, ako je sjednici nazočno više od polovine njegovih članova.
(2) Upravni odbor Komore donosi odluke većinom glasova nazočnih članova.
(3) Za svoj rad Upravni odbor Komore odgovara Skupštini.
(4) Rad Upravnog odbora uređuje se Poslovnikom.
Članak 19.
Upravni odbor Komore:
1. provodi odluke i zaključke Skupštine Komore,
2. vodi poslove Komore u skladu sa Zakonom i ovim Statutom,
3. priprema sjednice Skupštine, prijedlog Statuta i drugih općih akata koje donosi Skupština Komore,
4. predlaže odluke, zaključke i stajališta i daje mišljenja o pitanjima o kojima raspravlja Skupština Komore,
5. daje mišljenja o propisima koje predlažu i donose nadležna tijela državne vlasti i tijela državne uprave, daje procjenu njihovog učinka i predlaže mjere za jačanje sektora graditeljstva, prostornog uređenja, urbanizma i arhitekture,
6. predlaže nadležnim tijelima državne vlasti i tijelima državne uprave donošenje zakona, podzakonskih propisa i drugih akata,
7. određuje visinu naknada za javno pravne i druge usluge koje pruža Komora (cjenik, standard usluga),
8. određuje troškove i naknade za rad stegovnih tijela i Centra za mirenje pri Komori,
9. donosi Odluku o iznosima naknade, nagrade, dnevnica i putnih troškova za članove tijela Komore,
10. odlučuje o sklapanju pravnih poslova čija je pojedinačna vrijednost od 100.000,00 (sto tisuća) kuna do 250.000,00 (dvije stotine pedeset tisuća) kuna i to na godišnjoj razini do visine koja je za pojedine namjene osigurana na odgovarajućoj poziciji plana prihoda i rashoda,
11. odlučuje o dodjeli nagrada i priznanja,
12. utvrđuje godišnji Proračun prihoda i rashoda i završni račun Komore i podnosi ih na prihvaćanje