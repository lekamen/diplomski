 određeno propisima kojima se uređuje područje procjene vrijednosti nekretnina, te posebnim propisima kojima se uređuju vlasništvo i druga stvarna prava, kao i područja prostornoga uređenja i gradnje, ako ovim Pravilnikom nije propisano drukčije.
II. USTROJ, SADRŽAJ I NAČIN VOĐENJA eNEKRETNINA
Ustroj eNekretnina
Članak 5.
(1) Ministarstvo vodi eNekretnine sukladno odredbama Zakona i ovoga Pravilnika.
(2) eNekretnine je modul koji se vodi u elektronskom obliku i dostupan je na mrežnoj stranici Ministarstva.
(3) Ministarstvo osigurava uvjete za pristup eNekretninama, te za arhiviranje i izradu sigurnosnih kopija svih podataka u sustavu eNekretnine za razdoblje koje je određeno Zakonom ili drugim propisima.
Sadržaj eNekretnina
Članak 6.
Sastavni dijelovi koji čine eNekretnine su:
1. Zbirka kupoprodajnih cijena (dalje u tekstu: zbirka)
2. Plan približnih vrijednosti (dalje u tekstu: plan)
Zbirka kupoprodajnih cijena
Članak 7.
(1) Zbirka sadrži podatke o realiziranom naplatnom prometu nekretnina (kupoprodaja, najam, zakup, pravo građenja i služnost) na području županije, Grada Zagreba, odnosno velikoga grada i pripadne ugovore u elektroničkom obliku koji se putem automatske razmjene podataka preuzimaju od Porezne uprave.
(2) Podrazumijeva se da podatci koji se preuzimaju od Porezne uprave sadrže dovoljno elemenata kojima se predmetnoj nekretnini jednoznačno može odrediti lokacija.
Članak 8.
(1) Župan i gradonačelnik Grada Zagreba, odnosno velikoga grada odlukom određuje koji službenici upravnih tijela županije, Grada Zagreba, odnosno velikoga grada imaju ovlaštenje za rad u eNekretninama.
(2) Odluka iz stavka 1. ovoga članka obvezno sadrži odredbu koja obvezuje ovlaštene službenike da sa svim osobnim podatcima iz članka 7. ovoga Pravilnika prilikom rada s eNekretninama postupaju u skladu s posebnim zakonom kojim se uređuje zaštita osobnih podataka.
(3) Obveza zaštite osobnih podataka iz stavka 2. ovoga članka odnosi se i na sve druge službenike koji po prirodi posla mogu doći u doticaj s ugovorima.
Plan približnih vrijednosti
Članak 9.
(1) Plan je prostorni sloj koji sadrži grafički prikaz cjenovnih blokova povezan s pripadajućim atributima i oblikovan u skladu s odredbama članka 8. Zakona.
(2) Plan je javno dostupan za pregled putem geoportala ISPU-a na interaktivnoj karti zajedno s drugim u ISPU-u dostupnim prostornim slojevima i podlogama.
Način vođenja eNekretnina
Članak 10.
(1) Podatci u eNekretninama moraju se pohranjivati u elektroničkom obliku, na način koji omogućava pronalaženje, obradu, analiziranje, prikazivanje i interoperabilnost obrađenih podataka u skladu s uvjetima i namjenom njihove obrade ili analize.
(2) Ministarstvo osigurava tehničke i programske osnove za ustrojavanje, vođenje i korištenje eNekretnina te preuzimanje i unošenje podataka putem mrežne aplikacije, koja predstavlja jedan od modula ISPU-a.
(3) Modul eNekretnine povezuje se s drugim modulima ISPU-a radi zajedničkog korištenja podataka potrebnih za obavljanje poslova iz stavka 1. ovoga članka i istovremenog prikaza prostornih slojeva koji se preuzimaju iz drugih modula ISPU-a i/ili iz vanjskih izvora putem internetskih servisa za razmjenu.
(4) Sastavni dio računalne aplikacije iz stavka 2. ovoga članka su prostorna baza podataka i elektronički oblik priloga iz članka 3. ovoga Pravilnika.
(5) Svaki unos, izmjena ili brisanje podataka ostaju trajno zapisani na način da se bilježi unos, odnosno izmjena, odnosno brisanje, zajedno s datumom i vremenom te identifikacijskim brojem ovlaštenog korisnika koji unosi, izmjenjuje ili briše podatak.
(6) eNekretnine moraju biti zaštićene od nedopuštenog korištenja, te od mijenjanja podataka od strane neovlaštenih osoba ili od uništenja.
Način pristupa
Članak 11.
(1) Pristup modulu eNekretnine za ovlaštene korisnike ostvaruje se putem geoportala ISPU-a.
(2) Ovlašteni korisnici iz članka 12. ovoga Pravilnika ostvaruju pristup u dio modula eNekretnine za ovlaštene korisnike putem osobnih korisničkih računa kojima se