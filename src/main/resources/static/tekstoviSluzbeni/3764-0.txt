43 05.05.2016 Odluka o izmjenama Odluke o osnivanju Vijeća za gospodarska pitanja Predsjednice Republike Hrvatske
PREDSJEDNICA REPUBLIKE HRVATSKE
1113
Na temelju odredbe članka 106. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske) i članka 7. stavka 3. Odluke o Uredu predsjednice Republike Hrvatske (»Narodne novine«, broj 20/15), donosim
ODLUKU
O IZMJENAMA ODLUKE O OSNIVANJU VIJEĆA ZA GOSPODARSKA PITANJA PREDSJEDNICE REPUBLIKE HRVATSKE
I.
U Odluci o osnivanju Vijeća za gospodarska pitanja Predsjednice Republike Hrvatske (»Narodne novine«, broj 64/15) točka II. mijenja se i glasi:
»II.
Marko Jurčić, savjetnik Predsjednice Republike Hrvatske za gospodarstvo, imenuje se koordinatorom Vijeća.«
II.
U točki III. podtočka 1. Odluke alineja 7. i 13. te podtočka 2. brišu se.
III.
U točki V. Odluke riječi: »predstojnika Ureda predsjednice Republike Hrvatske« zamjenjuju se riječima: »koordinatora Vijeća«.
IV.
Ova Odluka stupa na snagu danom donošenja.
Klasa: 020-03/16-03/05
Urbroj: 71-06-01/1-16-1
Zagreb, 2. svibnja 2016.
Predsjednica Republike Hrvatske Kolinda Grabar-Kitarović, v. r.
