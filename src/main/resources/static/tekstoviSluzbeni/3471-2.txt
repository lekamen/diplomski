 mjesečne naknade za dodatne usluge.
Tuženica je na temelju odredbe članka 58. stavka 3. ZEK-a izmijenila navedeni članak 5. Standardne ponude na način da je osporavanom točkom I.2. odluke odredila da operator korisnik ima pravo na naknadu za svaki dan nepravovremene realizacije usluge najma korisničke linije i dodatnih usluga na način da naknada za svaki dan nepravovremene realizacije unutar prvih 10 dana iznosi 50 kuna po danu, a od jedanaestog dana pa sve do realizacije usluge 75 kuna po danu.
Po ocjeni suda, pravilno je stajalište tuženice da navedenom izmjenom Standardne ponude nije povišen iznos naknade već je izvršeno ujednačavanje naknade za nepravovremenu realizaciju najma korisničke linije s naknadama određenim na tržištu veleprodajnog širokopojasnog pristupa i tržištu izdvojenog pristupa lokalnoj petlji kao i da je pojednostavljen izračun naknada.
Iz spisa tuženice proizlazi da je tuženica o izmjenama naknada, u skladu s odredbom članka 23. ZEK-a, obavijestila Europsku komisiju koja je 27. veljače 2014. dostavila odluku u skladu s člankom 7. stavkom 3. Direktive 2002/21/EZ u kojoj je navedeno da je Komisija razmotrila obavijest i da nema primjedbi.
Ocjenjujući zakonitost pobijane odluke (čl. 3. st. 1. ZUS-a) u granicama postavljenog tužbenog zahtjeva (čl. 31. st. 1. ZUS-a), Sud je ocijenio da je tuženica osporavanu odluku donijela u skladu sa zakonom, uz razložno obrazloženje s kojim je Sud suglasan.
Zbog svega navedenog, tužbeni zahtjev je odbijen na temelju odredbe članka 57. stavka 1. ZUS-a, a odluka o objavi presude u »Narodnim novinama« temelji se na odredbi članka 14. stavka 8. ZEK-a.
Broj: UsII-40/14-10
Zagreb, 17. ožujka 2016.
Predsjednica vijeća Lidija Rostaš-Beroš, dipl. iur., v. r.
