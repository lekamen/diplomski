103 28.09.2015 Odluka o postavljanju generalnog konzula Republike Hrvatske u Švicarskoj Konfederaciji
PREDSJEDNICA REPUBLIKE HRVATSKE
2003
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 23. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/1501/17, urbroj: 5030115/1-15-08 od 22. rujna 2015., donosim
ODLUKU
O POSTAVLJANJU GENERALNOG KONZULA REPUBLIKE HRVATSKE U ŠVICARSKOJ KONFEDERACIJI
Mr. sc. SLOBODAN MIKAC postavlja se za generalnog konzula Republike Hrvatske u Švicarskoj Konfederaciji, sa sjedištem u Zürichu i konzularnim ovlastima nad konzularnim područjem koje obuhvaća kantone: Zürich, Luzern, Uri, Schwyz, Obwalden, Nidwalden, Glarus, Zug, Schaffhausen, Appenzell (oba polukantona Rhoden), St. Gallen, Graubünden, Aargau i Thurgau.
Ova Odluka stupa na snagu danom donošenja.
Klasa: 018-07/15-04/07 Urbroj: 71-05-03/1-15-2 Zagreb, 23. rujna 2015.
Predsjednica Republike Hrvatske Kolinda Grabar-Kitarović, v. r.
