 Predsjedništva Podružnice na čijem se području nalaze iste uz prethodno pozitivno mišljenje Predsjedništva Stranke; ili ukoliko nema Podružnice Predsjedništvo Stranke na prijedlog Skupština Ogranaka koji djeluju na području iste
d) za kandidate za načelnike i gradonačelnike – Skupština Ogranka na prijedlog Predsjednštva Ogranaka uz prethodno pozitivno mišljenje Predsjedništva Stranke;
e) za kandidate za župane i gradonačelnika Zagreba – Skupština Podružnice ili Skupština Ogranka uz prethodno pozitivno mišljenje Predsjedništva Stranke;
f) za kandidate za tijela mjesne samouprave – Predsjedništvo Ogranaka, odnosno Podružnice;
g) za odluku o predizbornom ili postizbornom koaliranju s drugom strankom ili strankama Ogranak i Podružnica mora zatražiti prethodno mišljenje Predsjedništva;
h) eventualne primjedbe Predsjedništva na liste kandidata za vijećnike u predstavničkim tijelima lokalne i regionalne samouprave, odnosno na prijedloge kandidata za izvršnu vlast lokalne i regionalne samouprave, tijela koja imenuju kandidate dužna su razmotriti i obrazloženo na njih odgovoriti. U slučaju neslaganja, odluke su pravovaljane ako su usvojene s 2/3 glasova ukupnog broja članova Skupštine Ogranka ili Podružnice.
FINANCIRANJE
Članak 34.
Stranka radi osiguravanja svojih političkih ciljeva stječe prihode od imovine u svojem vlasništvu, članarine, izdavačke djelatnosti, dobrovoljnih priloga (donacije), propagandnih materijala, organiziranja stranačkih manifestacija te iz drugih zakonom dopuštenih izvora.
PRESTANAK RADA STRANKE I NJENIH USTROJSTVENIH OBLIKA
Članak 35.
Stranka prestaje postojati odlukom Skupštine Stranke 2/3 većinom glasova ukupnog broja članova Skupštine, te sukladno odredbama Zakona o političkim strankama. Odlukom o prestanku rada Skupština će odlučiti o imovini Stranke.
PRIJELAZNE I ZAVRŠNE ODREDBE
Članak 36.
Ovaj Statut stupa na snagu i primjenjuje se danom njegova donošenja.
Članak 37.
Predsjedništvo će u roku od 60 dana od dana stupanja na snagu ovog Statuta donijeti Pravilnike iz ovoga statuta.
Članak 38.
Ovaj Statut tumači Skupština Stranke, a između dvaju zasjedanja Skupštine, Nadzorni odbor Stranke.
Članak 39.
Ovaj Statut objavit će se u javnom glasilu »Narodne novine«.
Split, 13. lipnja 2015.
Predsjednica Stranke Marijana Puljak, v. r.
