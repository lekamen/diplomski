 Fondovi socijalne sigurnosti u skladu s Odlukom DZS-a,
c) lokalna država – obuhvaća jedinice lokalne i područne (regionalne) uprave/samouprave (županijske, gradske i općinske) vlasti i sve ostale jedinice klasificirane u sektor S.1313 – Lokalna država u skladu s Odlukom DZS-a,
d) kreditne institucije i novčani fondovi, odnosno sve jedinice klasificirane u sektore S.122 – Društva koja primaju depozite osim središnje banke i S.123 – Novčani fondovi u skladu s Odlukom DZS-a – isključivo za poslove izdavanja dužničkih vrijednosnih papira u inozemstvu sukladno člancima 29. i 30. ove Odluke;
2) obveznici druge skupine:
a) financijske institucije i financijski posrednici – obuhvaćaju Hrvatsku banku za obnovu i razvitak, društva za osiguranje, mirovinske fondove, investicijske fondove odnosno društva za upravljanje investicijskim fondovima, kreditne unije, institucije za faktoring i leasing, pravne osobe koje pružaju uslugu kartičnog poslovanja te sve ostale nespomenute financijske institucije i posrednike, odnosno sve jedinice klasificirane u sektor S.12 – Financijska društva osim jedinica klasificiranih u sektore S.121 – Središnja banka, S.122 – Društva koja primaju depozite osim središnje banke i S.123 – Novčani fondovi u skladu s Odlukom DZS-a,
b) javna nefinancijska društva – obuhvaćaju nefinancijska društva koja podliježu kontroli državnih tijela (središnje ili lokalne razine), odnosno sve jedinice klasificirane u podsektor S.11001 – Javna nefinancijska društva u skladu s Odlukom DZS-a,
c) neprofitne organizacije i udruge odnosno sve jedinice klasificirane u sektor S.15 – Neprofitne ustanove koje služe kućanstvima u skladu s Odlukom DZS-a,
d) uzorak privatnih nefinancijskih društava.«
Članak 7.
Članak 44. mijenja se i glasi:
»Obveznici izvješćivanja iz prve skupine iz članka 43. točke 1. ove Odluke dostavljaju izvješća na obrascima:
1) KZ2 – Upitnik o kreditnom poslu zaduženja,
2) KO2 – Upitnik o kreditnom poslu odobrenja i
3) K3 – Pregled korištenja kredita, otplate glavnice i plaćanja kamata (za kredite zaduženja i kredite odobrenja).«
Članak 8.
U članku 47. riječ »trgovačkih« briše se.
Članak 9.
U članku 50. stavak 1. mijenja se i glasi:
»(1) Iznimno od odredaba članka 43. ove Odluke obveza prijave u izvještajni sustav statistike inozemnog duga nastupit će i za ostala privatna nefinancijska društva, odnosno za ostale jedinice klasificirane u podsektore S.11002 – Nacionalna privatna nefinancijska društva i S.11003 – Inozemno kontrolirana nefinancijska društva u skladu s Odlukom DZS-a, a koja nisu odabrana u uzorak za izvještavanje o ostalim kreditnim poslovima, ako im razina stanja inozemne zaduženosti odnosno stanja inozemnih potraživanja tijekom godine premaši iznos ekvivalentan iznosu od 2,0 milijuna eura odnosno 0,5 milijuna eura za društva koja su povezana s nerezidentnim kreditorom odnosno nerezidentnim dužnikom na temelju izravnih ulaganja definiranih člankom 9. Zakona.«
U stavku 2. riječ »Trgovačka« zamjenjuje se riječju »Nefinancijska«.
U stavku 3. riječ »trgovačkog« briše se.
Članak 10.
U članku 51. stavak 1. mijenja se i glasi:
»(1) Obveznici dostavljanja Godišnjeg izvješća o ostalim kreditnim poslovima s inozemstvom jesu sva privatna nefinancijska društva koja ne dostavljaju Mjesečno izvješće o ostalim kreditnim poslovima s inozemstvom, a tijekom godine imala su ili imaju stanje duga ili potraživanja po kreditnim poslovima s inozemstvom iz članka 35. stavka 3. ove Odluke.«
Članak 11.
Iza članka 54. dodaje se poglavlje 5. i članak 54.a koji glase:
»5. Povremena izvješća o kratkoročnim komercijalnim kreditima
Članak 54.a
(1) Povremena izvješća o kratkoročnim komercijalnim kreditima iz članka 35. stavka 2. ove Odluke, a koja se dostavljaju temeljem pojedinog zahtjeva Hrvatske narodne banke sadrže podatke o kratkoročnim komercijalnim kreditima zatražene pojedinim zahtjevom i dostavljaju se na obrascu priloženom uz pojedini zahtjev.
(2) Obveznici dostavljanja izvješća iz stavka 1. ovog članka jesu rezidenti koje