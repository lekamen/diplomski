 dakle ispunio je svoje zakonske obveze te pružio mogućnost svim strankama u postupku da se izjasne o svim činjenicama i okolnostima na kojima se temelju osporavana odluka. Predlaže Sudu da tužbu tužitelja odbije kao neosnovanu.
Zainteresirane osobe u ovom upravnom sporu Hrvatski Telekom d.d., Zagreb, VIPnet d.o.o, Zagreb, i Tele2 d.o.o, Zagreb, pozvane su ovosudnim rješenjem dostaviti odgovor na tužbu u smislu članka 32. Zakona o upravnim sporovima (»Narodne novine« 20/10.,143/12.). Odgovor na tužbu dostavili su Hrvatski Telekom d.d., Zagreb i VIPnet d.o.o., Zagreb, dok Tele2 d.o.o., Zagreb, nije dostavio odgovor.
Hrvatski Telekom d.d., Zagreb, zainteresirana osoba, u odgovoru na tužbu navodi, a u odnosu na navode tužitelja glede Metodologije izrade i primjene troškovnih modela za nepokretnu i pokretnu mrežu i univerzalnu uslugu od 29. veljače 2012., da je tužitelj propustio napomenuti da je postupno određivanje cijena predviđeno Metodologijom, što znači da HAKOM pri određivanju cijena završavanja poziva u pokretnoj mreži nije odstupio od predviđenog Metodologijom, smatra da je u potpunosti opravdana primjena postupnog određivanja cijene od strane tuženika. Ističe da je tuženik odredio postupno snižavanje cijena završavanja poziva i u slučaju cijene završavanja poziva u nepokretnu mrežu tužitelja, dakle ni pri određivanju cijene završavanja poziva u nepokretnu mrežu tužitelja nije odmah primijenjen jedinični trošak temeljem čistog LRIC pristupa nego je predloženo postupno smanjenje cijena do 1. siječnja 2015. U odnosu na tužbene navode glede Preporuke ističe da se radi o preporuci Komisije, čije preporuke nisu obvezujući akti i kao takvi nisu izravno primjenjivi u zakonodavstvu RH sukladno članku 288. Pročišćene inačice Ugovora o funkcioniranju EU. Preporuka omogućuje institucijama da izraze svoja stajališta i predlože pravac djelovanja a da pri tome ne nameću nikakve pravne obveze onima kojima je upute. Navodi da praksa primjene Preporuke u EU potvrđuje navedeno s obzirom da postoji značajan broj država članica koje pri određivanju cijena usluge završavanja poziva nisu slijedile Preporuku, te ističe da ne nalazi potvrdu za tvrdnje tužitelja da je Komisija pokrenula postupke protiv svih nacionalnih regulatornih tijela koja nisu cijene usluge završavanja poziva odredile sukladno Preporuci. Ističe primjer u Njemačkoj, Nizozemskoj, Irskoj. Navodi da je odluka tuženika od 11. prosinca 2013. o određivanju cijena završavanja poziva u nepokretnim mrežama u kojoj je također određeno postupno smanje cijena do 1. siječnja 2015. prošla postupak notifikacije EU te je Komisija u Odluci od 29 .studenoga 2013. pozdravila namjeru tuženika da cijene usluge završavanja poziva u nepokretnim mrežama odredi na temelju troškovnog modela, te je navedeno kako se uvažava namjera tuženika da se izbjegne znatna narušavanja tržišta do kojih bi došlo uslijed znatnog i naglog smanjena cijena završavanja poziva. Još jednom napominje da Preporuke Komisije nisu pravno obvezujući akti, a što proizlazi i iz članka 7. stavka 8. ZEK-a (»Narodne novine« 73/08., 90/11., 133/12.), koji je bio na snazi u vrijeme donošenja odluke.
VIPnet d.o.o, Zagreb, zainteresirana osoba, u odgovoru na tužbu navodi da je u zakonodavstvu EU (članak 288. Treaty on the Functioning of the European Union) status Preporuke određen kao neobvezujući pravni dokument koji ne stvara pravna posljedice a putem kojeg se omogućuje EU institucijama da javno izraze svoje poglede i predlože načine postupanja bez nametanja ikakvih pravnih obveza onim tijelima kojima se u Preporuci obraćaju. Stoga ističe da tuženik nije imao nikakve obveze doslovno i u potpunosti slijediti sadržaj Preporuke na koju se tužitelj poziva. Ističe da u vrijeme donošenja osporavane odluke tuženika ni zemlje članice EU nisu implemintirale Preporuku na koju se tužitelj poziva u potpunosti već su se vodile vlastitim okolnostima u propisivanju regulatornih obveza (poziva se na primjer 13 zemalja od kojih 7 ima datum primjene