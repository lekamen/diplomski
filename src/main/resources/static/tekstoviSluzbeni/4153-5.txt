 povjerenstva, po dobivenom rješenju nadležnog arhiva, uništavaju gradivo na način utvrđen Odlukom ravnatelja te sastavljaju Zapisnik o postupku uništenja izlučenog gradiva kojeg se jedan primjerak dostavlja nadležnom državnom arhivu, a na znanje Središnjem uredu Državne geodetske uprave, Službi za nabavu i opće poslove putem elektroničke pošte, čime završava postupak izlučivanja registraturnog i arhivskog gradiva.
Članak 27.
Gradivo koje sadrži povjerljive podatke, uništava se na način da podaci ne budu dostupni osobama koje nemaju pravo uvida u takve podatke.
Članak 28.
Izlučivanje registraturnoga gradiva bilježi se u Knjizi pismohrane, odnosno u Zbirnoj evidenciji gradiva u pismohrani, s naznakom broja i datuma rješenja nadležnog arhiva o odobrenju izlučivanja.
DIO ŠESTI PREDAJA GRADIVA NADLEŽNOM ARHIVU
Članak 29.
(1) Arhivsko gradivo Državne geodetske uprave predaje se nadležnom arhivu na temelju Zakona o arhivskom gradivu i arhivima (»Narodne novine«, broj 105/97, 64/00, 65/09 i 125/11) i Pravilnika o predaji arhivskoga gradiva arhivima (»Narodne novine«, broj 90/02).
(2) Arhivsko gradivo Državne geodetske uprave predaje se nadležnom arhivu u roku koji u pravilu ne može biti dulji od 30 godina od njegova nastanka. Gradivo se može predati i prije isteka toga roka, ako se o tome sporazume Državna geodetska uprava i nadležni arhiv ili ako je to nužno radi zaštite gradiva.
(3) Arhivsko gradivo Državne geodetske uprave predaje se tek nakon provedenoga odabiranja i izlučivanja, u izvorniku, sređeno i tehnički opremljeno, označeno, popisano i cjelovito za određeno vremensko razdoblje.
(4) O predaji arhivskog gradiva Državne geodetske uprave nadležnom arhivu sastavlja se Zapisnik čiji je sastavni dio popis predanoga gradiva.
DIO SEDMI SLUŽBENICI VEZANI UZ RAD PISMOHRANE
Članak 30.
Državna geodetska uprava je dužna odrediti odgovornu osobu za rad u pismohrani, te dovoljan broj zaduženih zaposlenika s punim ili djelomičnim radnim vremenom.
Članak 31.
(1) Službenik u pismohrani mora imati najmanje srednju stručnu spremu, kao i položen stručni ispit za djelatnika u pismohrani, sukladno Pravilniku o stručnom usavršavanju te provjeri stručne osposobljenosti djelatnika u pismohranama (»Narodne novine«, broj 93/04).
(2) Ukoliko službenik iz stavka 1. ovoga članka nema položen stručni ispit, dužan ga je položiti u roku jedne godine od dana stupanja na ovaj posao.
Članak 32.
Službenik u pismohrani obvezan je obavljati sljedeće poslove:
1. sređivanje i popisivanje gradiva
2. vođenje evidencija o gradivu
3. osiguranje materijalno-fizičke zaštite gradiva
4. odabiranje arhivskoga gradiva
5. izlučivanje registraturnog gradiva kojem su prošli rokovi čuvanja
6. priprema predaje arhivskoga gradiva nadležnom arhivu
7. izdavanje gradiva na korištenje, te vođenje evidencija o tome
8. dostavljanje popisa gradiva i drugih podataka iz Zbirne evidencije o gradivu Državne geodetske uprave nadležnom arhivu unosom u nacionalni arhivski evidencijski sustav ARHINET.
Članak 33.
Službenik u pismohrani dužan je u svome radu pridržavati se etičkog kodeksa arhivista, a posebice:
1. čuvati integritet gradiva i na taj način pružati jamstvo da ono predstavlja trajno i pouzdano svjedočanstvo prošlosti
2. dokumentirati svoje postupke pri obradi gradiva i opravdati ih
3. poštivati slobodu pristupa informacijama i propise u svezi s povjerljivošću podataka i zaštitom privatnosti i postupati unutar granica zakonskih propisa koji su na snazi
4. osobito povjerenje koje mu je povjereno koristiti na dobro sviju i ne služiti se svojim položajem za vlastitu ili bilo čiju neopravdanu korist
5. nastojati postići najbolju stručnu razinu sustavno i stalno obnavljajući svoje znanje s područja arhivistike i dijeliti s drugima rezultate svojih istraživanja i iskustava.
Članak 34.
Prilikom rasporeda na druge poslove ili prestanka radnog odnosa, odgovorna osoba za rad pismohrane, odnosno službenik u pismohrani, dužni su izvršiti primopredaju arhivskoga i registraturnog gradiva s osobom