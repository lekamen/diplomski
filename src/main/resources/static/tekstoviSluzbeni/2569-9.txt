iz članka 42. stavka 2. Zakona podnijeti nadležnoj ispostavi Porezne uprave prema prebivalištu odnosno uobičajenom boravištu poreznog obveznika zahtjev za priznavanje prava u posebnom postupku na Obrascu ZPP-DOH ako žele iskoristiti prava propisana Zakonom, te istom priložiti vjerodostojne isprave, u kojem slučaju će se na te porezne obveznike primijeniti poseban postupak uzimajući u obzir podatke navedene u zahtjevu.
(6) Na način iz stavka 5. ovoga članka mogu postupiti i porezni obveznici koji žele dio osobnog odbitka za uzdržavane članove uže obitelji i/ili djecu preraspodijeliti u skladu s člankom 55. stavkom 2. ovoga Pravilnika, te porezni obveznici – nasljednici koji podnose godišnju poreznu prijavu u ime umrle osobe i porezni obveznici koji iskazuju inozemni dohodak te uplaćeni porez na dohodak u inozemstvu.
(7) Na porezne obveznike iz stavka 3. točke 4. ovoga članka, koji u roku iz članka 42. stavka 2. Zakona podnesu zahtjev za priznavanjem prava u posebnom postupku na Obrascu ZPP-DOH, primijeniti će se poseban postupak utvrđivanja godišnjeg poreza na dohodak i prireza porezu na dohodak.
(8) Porezni obveznici koji su ostvarili dohodak u ili iz inozemstva po osnovi kojeg je plaćen porez u inozemstvu, mogu u roku iz članka 42. stavka 2. Zakona, podnijeti zahtjev za priznavanjem prava u posebnom postupku te istom priložiti vjerodostojne isprave u skladu s člankom 82. stavkom 2. ovoga Pravilnika ako žele da im se taj porez primjenom posebnog postupka uračuna u tuzemnu obvezu poreza na dohodak, a pod uvjetom da nisu u skladu sa stavkom 3. ovoga članka izuzeti od primjene posebnog postupka. Na isti način postupaju i porezni obveznici iz članka 2. stavka 4. ovoga Pravilnika koji nisu obvezni plaćati predujam poreza na dohodak u tuzemstvu ako sukladno ugovoru o izbjegavanju dvostrukog oporezivanja koji je u primjeni po osnovi primitka ostvarenog iz ili u inozemstvu u tijeku poreznog razdoblja predujam poreza na dohodak plaćaju u inozemstvu iz tog primitka.
(9) Porezni obveznici koji u roku propisanom člankom 43.a stavkom 5. Zakona ne zaprime privremeno porezno rješenje i nisu u skladu s člankom 43.a stavkom 2. Zakona i člankom 89.b stavkom 3. ovoga Pravilnika izuzeti od primjene posebnog postupka, mogu u roku propisanom za podnošenje prigovora iz članka 43.a stavka 6. Zakona, podnijeti zahtjev za izdavanjem privremenog poreznog rješenja u kojem će navesti podatke temeljem kojih smatraju da se na njih trebao primijeniti poseban postupak iz stavka 1. ovoga članka.
(10) Za porezne obveznike koji prema članku 39. Zakona imaju obvezu podnošenja godišnje porezne prijave, a na koje se primjenjuje poseban postupak, u privremenom poreznom rješenju bit će iskazan dohodak za koji je porezni obveznik obvezan podnijeti godišnju poreznu prijavu i dohodak od nesamostalnog rada, osim dohotka koji Republika Hrvatska u skladu s ugovorom o izbjegavanju dvostrukog oporezivanja izuzima od oporezivanja.
(11) Iznimno od stavka 10. ovoga članka, ako se poreznom obvezniku koji ima obvezu podnošenja godišnje porezne prijave, pri utvrđivanju godišnjeg poreza na dohodak i prireza porezu na dohodak utvrdi da bi uključenjem u obračun dohotka iz ostalih izvora, porezni obveznik ostvario manju obvezu poreza za uplatu ili veći iznos poreza za povrat, u privremenom poreznom rješenju iskazat će se ukupni dohodak ostvaren u poreznom razdoblju, osim dohotka iz članka 41. Zakona za koji je propisano da se godišnja porezna prijava ne može podnijeti i dohotka koji ne podliježe oporezivanju.
(12) Porezni obveznici iz članaka 39. Zakona na koje se primjenjuje poseban postupak te u skladu s člankom 43.a stavkom 5. Zakona zaprime privremeno porezno rješenje u kojem je iskazan tuzemni i/ili inozemni dohodak, a koji su osim tog dohotka iskazanog u privremenom poreznom rješenju ostvarili i inozemni dohodak za koji Porezna uprava nije imala saznanja, jer porezni obveznik nije o tome u propisanom roku i na propisanom izvješću izvijestio Poreznu upravu, a koji Republika