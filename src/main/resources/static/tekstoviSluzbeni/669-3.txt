 biti veći od 50,00 kuna.
Članak 15.
Zahtjev za mjeru iz članka 14. stavak 1. ovoga Pravilnika podnosi se Agenciji za plaćanja do 24. kolovoza 2015. godine na obrascu iz Priloga III. ovoga Pravilnika uz koji se prilažu:
– preslika originala računa i dokaz iz članka 4. stavak 5. ovoga Pravilnika ili preslike otkupnih blokova na ime, prezime i OIB korisnika u slučaju da korisnik nije u sustavu poreza na dohodak, ovjerene žigom i potpisom prodavatelja te potpisom i OIB-om kupca izdanih u razdoblju od 1. rujna 2014. godine do 10. kolovoza 2015. godine koji moraju sadržavati podatke o broju prodanih selekcioniranih matica pčela. U slučaju slanja matica poštom potrebno je priložiti i originalnu poštansku potvrdu kao dokaz preuzimanja,
– potvrdu Hrvatske poljoprivredne agencije da uzgajivač provodi testiranja matica,
– uzgojnu knjigu ovjerenu od Udruge uzgajivača selekcioniranih matica pčela.
4. Racionalizacija troškova selećeg pčelarenja
Članak 16.
(1) Mjerom Racionalizacija troškova selećeg pčelarenja sufinancira se kupnja nove opreme koja se koristi za selidbu pčelinjih zajednica.
(2) Korisnici mjere iz stavka 1. ovoga članka su pčelari upisani u Evidenciju i Upisnik poljoprivrednih gospodarstava.
(3) Mjerom iz stavka 1. ovoga članka omogućava se korisnicima sredstava povrat do 60 % investicije sukladno Programu.
(4) U okviru mjere iz stavka 1. ovoga članka prije mogućeg umanjenja minimalni iznos sufinanciranja po korisniku iznosi 1.000,00 kuna.
(5) U okviru mjere iz stavka 1. ovoga članka prije mogućeg umanjenja maksimalni iznos sufinanciranja po korisniku iznosi:
a) 25.000,00 kuna za pčelare koji imaju 30 i više, a manje od 300 pčelinjih zajednica;
b) 50.000,00 kuna za pčelare koji imaju 300 i više pčelinjih zajednica.
(6) Pčelari koji u Evidenciji imaju evidentirano manje od 30 pčelinjih zajednica nemaju pravo na korištenje sredstava iz mjere stavka 1. ovoga članka.
(7) Broj pčelinjih zajednica iz stavka 5. i 6. ovoga članka je broj pčelinjih zajednica u Evidenciji na dan 30. travnja 2015. godine.
(8) Korisnik mjere iz stavka 1. ovoga članka dužan je voditi detaljnu evidenciju o opremi iz stavka 1. ovoga članka na obrascu iz Priloga IV. dio C ovoga Pravilnika te mu se stavlja zabrana otuđenja sufinancirane opreme u razdoblju od pet godina od dana podnošenja zahtjeva uz mogućnost otpisa sukladno propisanim rokovima amortizacije.
Članak 17.
(1) Zahtjev za mjeru iz članka 16. stavak 1. podnosi se Agenciji za plaćanja do 15. svibnja 2015. godine na obrascu iz Priloga IV. dio A ovoga Pravilnika.
(2) Uz zahtjev iz stavka 1. ovoga članka prilažu se preslika originala računa i dokaz iz članka 4. stavak 5. ovoga Pravilnika, izdani u razdoblju od 1. rujna 2014. godine do 15. svibnja 2015. godine.
(3) Zahtjev iz stavka 1. ovoga članka može se podnijeti isključivo za nabavu nove opreme, uključujući i onu kupljenu u trećim zemljama koja mora imati oznaku EU sukladnosti, odnosno CE oznaku.
(4) Popis opreme iz članka 16. stavak 1. ovoga Pravilnika za koju je moguće podnijeti zahtjev za sufinanciranje nalazi se u Prilogu IV. dio B ovoga Pravilnika.
5. Tehnička pomoć pčelarima
Članak 18.
(1) Mjerom Tehnička pomoć pčelarima sufinancira se:
a) nabava novih pomagala, pribora i opreme koja se koristi u pčelarstvu,
b) edukacija pčelara.
(2) Korisnici mjere iz stavka 1. ovoga članka su:
a) pčelari upisani u Evidenciju i Upisnik poljoprivrednih gospodarstava u slučaju kada se sufinancira nabava novih pomagala, pribora i opreme koja se koristi u pčelarstvu;
b) registrirane pčelarske udruge i HPS (u daljnjem tekstu: organizatori edukacija) u slučaju kada se sufinancira organizacija edukacije pčelara.
(3) Mjerom iz stavka 1. ovoga članka korisnicima se omogućava povrat do 60 % investicije sukladno Programu.
(4) U okviru mjere iz stavka 1. ovoga članka prije mogućeg umanjenja minimalni iznos sufinanciranja po korisniku iznosi 1.000,00 kuna.
(5) U okviru mjere iz stavka 1. ovoga članka prije mogućeg umanjenja maksimalni iznos sufinanciranja po korisniku