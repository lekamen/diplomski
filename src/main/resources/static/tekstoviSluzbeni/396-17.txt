 odlučuje na temelju ovoga Zakona
2) pri obavljanju supervizije kreditne institucije, na pojedinačnoj i/ili konsolidiranoj osnovi, osobito u smislu likvidnosti, solventnosti, velikih izloženosti, administrativnih i računovodstvenih procedura, sustava unutarnjih kontrola te izricanja supervizorskih mjera i mjera rane intervencije
3) pri izvršavanju svojih ovlasti za sanaciju
4) u prekršajnim postupcima
5) u postupku pred upravnim sudom koji se vodi protiv rješenja Hrvatske narodne banke
6) u drugim sudskim postupcima zbog povrede propisa Europske unije kojima se uređuje poslovanje kreditnih institucija ili
7) pri ispunjavanju zahtjeva Europskog parlamenta zasnovanih na ovlasti za istraživanje iz članka 226. Ugovora o funkcioniranju Europske unije.«.
Članak 70.
U članku 208. stavak 1. mijenja se i glasi:
»(1) Hrvatska narodna banka može povjerljive informacije proslijediti sljedećim osobama u Republici Hrvatskoj ili u državama članicama u svrhu provođenja supervizije, nadzora i drugih poslova za koje su ovlaštene, i to:
1) tijelima nadležnima za nadzor kreditnih institucija i investicijskih društava te drugim tijelima nadležnima za nadzor financijskih institucija, društava za osiguranje, društava za reosiguranje i financijskih tržišta
2) tijelima nadležnima za očuvanje financijske stabilnosti primjenom makrobonitetnih propisa
3) tijelima koja provode reorganizacijske mjere, kako su definirane člankom 331. ovoga Zakona, radi očuvanja financijske stabilnosti
4) sudu i drugim tijelima ili pravnim osobama ovlaštenima za obavljanje poslova u provođenju postupka likvidacije odnosno stečaja kreditne institucije ili u drugim sličnim postupcima pri izvršavanju njihovih zakonom utvrđenih zadataka
5) revizorima koji obavljaju reviziju investicijskih društava te kreditnih i financijskih institucija pri izvršavanju njihovih zakonom utvrđenih zadataka
6) institucionalnim sustavima zaštite iz članka 113. stavka 7. Uredbe (EU) br. 575/2013
7) tijelima koja administriraju sustave za osiguranje depozita i sustave za zaštitu ulagatelja i
8) sanacijskim tijelima i Ministarstvu financija na temelju Zakona o sanaciji kreditnih institucija i investicijskih društava.«.
Članak 71.
U članku 209. stavku 1. točke 2. i 3. mijenjaju se i glase:
»2) institucionalnim sustavima zaštite iz članka 113. stavka 7. Uredbe (EU) br. 575/2013
3) revizorima koji obavljaju reviziju kreditnih institucija, investicijskih društava, društava za osiguranje i financijskih institucija.«.
Stavak 3. mijenja se i glasi:
»(3) Hrvatska narodna banka može, radi jačanja stabilnosti i očuvanja cjelovitosti financijskog sustava, razmjenjivati informacije i s drugim nadležnim tijelima i organima u Republici Hrvatskoj i državi članici koji u skladu sa zakonom provode postupke u vezi s kršenjem prava trgovačkih društava ako to u pisanom obliku zatraži ili naloži nadležni sud. Hrvatska narodna banka tim će tijelima priopćiti povjerljive informacije ako su ispunjeni sljedeći uvjeti:
1) informacije se daju samo u vezi s kršenjem prava trgovačkih društva
2) primljene informacije tijela čuvaju kao povjerljive informacije u skladu s člankom 206. ovoga Zakona i
3) informacije koje potječu iz druge države članice ne smiju se dostaviti bez izričite suglasnosti nadležnog tijela države članice od kojeg je informaciju primila i ako je primjenjivo, samo u svrhu za koju je suglasnost nadležnog tijela države članice dana.«.
Članak 72.
U članku 210. stavku 1. točka 2. mijenja se i glasi:
»2) institucionalnim sustavima zaštite iz članka 113. stavka 7. Uredbe (EU) br. 575/2013«.
U točki 4. riječi: »zakonom propisanih zadataka prema« zamjenjuju se riječima: »zadataka propisanih«.
Članak 73.
U članku 211. stavku 2. riječi: »svim dotičnim državama članicama« zamjenjuju se riječima: »iz svih dotičnih država članica«.
U stavku 6. riječi: »stavka 7.« zamjenjuju se riječima: »stavka 5.«.
U stavku 7. riječi: »stavaka 1., 2. i 7.« zamjenjuju se riječima: »stavaka 1., 2. i 5.«.
Članak 74.
U članku 214. stavku 5.