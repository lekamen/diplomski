 uredbama uređuje poseban režim uvoza odnosno mjere nadzora uvoza iz trećih zemlja u EU; nadzire provedbu propisa EU o izvozu i uvozu neobrađenih dijamanata vezano uz Proces Kimberley i sudjeluje u radu Odbora Europske komisije za provedbu Procesa Kimberley; aktivno sudjeluje u radu i ispunjavanju međunarodnih obveza preuzetih pristupanjem Republike Hrvatske međunarodnim konvencijama i režimima povezanih s nadzorom oružja i robe s dvojnom namjenom (Australska skupina, Wassenaar aranžman i Grupa snabdjevača nuklearnim materijalima), posebno u dijelu koji se odnosi na dostavljanje izvješća o izdanim ili odbijenim dozvolama te o provedbi nadzora nad robom s dvojnom namjenom; izrađuje i ažurira internetsku stranicu o kontroli izvoza; organizira seminare za tijela državne uprave, pravosudna tijela te domaću industriju vezano uz nadzor robe s dvojnom namjenom; izrađuje i ažurira priručnike o izvoznoj kontroli; održava i prilagođava Program unutarnje usklađenosti s propisima o izvoznoj kontroli, pomaže tvrtkama u uspostavi Programa unutarnje usklađenosti radi poštivanja izvoznih propisa te izdaje certifikate o primjeni Programa unutarnje usklađenosti; sudjeluje u radu Radne skupine za robu s dvojnom namjenom u Vijeću EU i Koordinacijske skupine za robu s dvojnom namjenom u Europskoj komisiji, sudjeluje u radu Odbora za provedbu Procesa Kimberley u Europskoj komisiji, sudjeluje u radu Odbora za drvo i Odbora za tekstil Europske komisije, priprema stajališta za tijela Vijeća i Europske komisije iz nadležnosti Odjela, surađuje s drugim državnim tijelima i institucijama na nacionalnoj i međunarodnoj razini, te obavlja i druge poslove iz svog djelokruga.
8.1.2. Služba za trgovinske i gospodarske ugovore
Članak 78.
Služba za trgovinske i gospodarske ugovore obavlja stručne poslove vezane uz sklapanje, objavu i stavljanje van snage međunarodnih ugovora o gospodarskoj suradnji i međunarodnih ugovora o poticanju i uzajamnoj zaštiti ulaganja s trećim državama i s državama članicama EU; sudjeluje u radu radnih tijela Vijeća EU vezano uz sklapanje ugovora o ulaganjima između EU i trećih država, te poglavlja o ulaganjima u ugovorima o slobodnoj trgovini koje sklapa EU; sudjeluje u radnim tijelima Komisije (komitologija) vezanim uz ugovore o ulaganjima; priprema stajališta i u koordinaciji s drugim nadležnim tijelima zastupa interese Republike Hrvatske u okviru radnih tijela Vijeća EU te radnih tijela Komisije (komitologija) vezano uz sklapanje ugovora o ulaganjima između EU i trećih država i poglavlja o ulaganjima u bilateralnim i regionalnim trgovinskim ugovorima između EU i trećih država; prati provedbu svih navedenih ugovora; sudjeluje u radnim tijelima Vijeća EU vezano uz ulaganja i rješavanje sporova između ulagača i država; surađuje s nadležnim tijelima Republike Hrvatske u postupcima prijateljskog rješavanja spora sa stranim ulagačima i pripremi dokumentacije za arbitraže pokrenute na temelju ugovora o poticanju i uzajamnoj zaštiti ulaganja, te obavlja i druge poslove iz svog djelokruga.
8.1.3. Služba za gospodarsku multilateralu
Članak 79.
Služba za gospodarsku multilateralu koordinira pripremu propisa iz nadležnosti Službe za gospodarsku multilateralu; prati aktivnosti međunarodnih organizacija i institucija u području gospodarstva i financija te s njima surađuje i unaprjeđuje odnose između njih i Republike Hrvatske, što se prvenstveno odnosi na Organizaciju za gospodarsku suradnju i razvitak (OECD), UN-ovu gospodarsku komisiju za Europu (UN/ECE), gospodarske agencije UN-a a posebno UN-ovu organizaciju za industrijski razvitak (UNIDO), UN-ovu Konferenciju o trgovini i razvitku (UNCTAD), Svjetsku organizaciju za intelektualno vlasništvo (WIPO), Međunarodni monetarni fond i Svjetsku banku, Razvojnu banku Vijeća Europe (CEB), Međunarodnu banku za obnovu i razvitak, UN-ovu organizaciju za prehranu i poljoprivredu (FAO), Svjetsku turističku organizaciju (UNWTO) i brojne druge multilateralne organizacije i inicijative; usklađuje, provodi i