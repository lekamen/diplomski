 provjere ILP iz zraka osigurati sve potrebne podatke i biti spremna održati pripremu za let posadi zrakoplova koja će izvoditi provjeru iz zraka.
(12) Predstavnik organizacije ILP može sudjelovati u provjeri iz zraka, kao pomoć posadi zrakoplova u evaluaciji karakteristika ILP.
(13) Prije provjere, ili u sklopu provjere iz zraka ILP baziranih na Globalnom navigacijskom satelitskom sustavu (GNSS: Global navigation satellite system) mora se provesti provjera navigacijskog satelitskog signala u skladu s Dodatkom 10 ICAO.
Proces prihvaćanja ILP
Članak 40.
(1) Nakon procesa oblikovanja i utvrđivanja ILP, organizacija ILP mora dostaviti ILP Agenciji na prihvaćanje.
(2) U cilju provedbe analize potrebne za odobrenje ILP, na zahtjev Agencije organizacija ILP mora dati na uvid i/ili dostaviti kopije sljedeće dokumentacije:
a) pregled podataka o preprekama, kao i datum zadnjeg ažuriranog i potpunog pregleda podataka o preprekama (ukoliko je dostupan)
b) podatke o aerodromskim i navigacijskim sredstvima
c) dijagram svakog segmenta i područja čekanja, s prikazom dominantnih prepreka
d) proceduralna i minimalna visina za svaki segment
e) pokazivač smjera
f) karta koja opisuje proceduru
g) tekstualno ili kraticama opisani prekidi trajektorije, gdje je primjenjivo
h) pridruženi podaci o poziciji, kao na primjer koordinate, smjerovi, udaljenosti
i) opis metode i opcija koje su uzete u obzir
j) dostatni detalji o značajnijim kalkulacijama i podacima oblikovanja koji će omogućiti da prijedlog bude prihvaćen
k) popunjeni obrazac o provedenoj neovisnoj provjeri zrakoplovnog navigacijskog postupka
(l) popunjeni obrazac ovjere sukladnosti zrakoplovnog navigacijskog postupka i karte s referentnim dokumentima i
(m) ostale relevantne informacije koje su uzete u obzir kao potpora zahtjevu za odobravanje/prihvaćanje (liste udovoljavanja provjere ILP iz zraka).
(3) Potrebnu dokumentaciju iz stavka 2. ovoga članka Organizacija ILP mora dostavljati u elektroničkom formatu.
(4) Za potrebe izvođenja provjere iz zraka ILP mora biti privremeno odobrena kako bi se ista dostavila specijaliziranoj organizaciji za kodiranje ILP.
(5) Ukoliko se radi o manjim izmjenama ILP koje obuhvaćaju podatke koji nisu prostorni podaci o poziciji (kao na primjer koordinate, smjerovi, udaljenosti, podaci u svezi izmjena frekvencija radionavigacijskih i radio uređaja i sl.), prihvaćanje iz stavka 1. ovoga članka nije potrebno uz uvjet pravovremene notifikacije Agenciji.
Proces objave ILP
Članak 41.
Nakon što Agencija dostavi prihvaćene ILP, pružatelj usluga u zračnoj plovidbi iste objavljuje na način uobičajenom u zračnom prometu.
Revizija postojeće ILP
Članak 42.
(1) Svaka ILP koja je objavljena u Zborniku zrakoplovnih informacija mora biti revidirana u nekom od sljedećih slučajeva:
a) kada se dogodi značajnija izmjena prepreka, koja zahtijeva izmjenu minimuma visine potrebne za nadvisivanje prepreka
b) u cilju poboljšanja sigurnosti ili operativne učinkovitosti, na način kako je identificirano od zainteresirane stranke
c) u cilju prilagodbe izmjenama prema kategoriji ili karakteristikama zrakoplova
d) u cilju prilagodbe spoja zračnih putova ili izmjena organizacije zračnog prostora
e) ako se pojavi potreba izazvana izmjenama okoliša u blizini navigacijskih sredstava
f) kako bi se udovoljilo izmjenama međunarodnih i nacionalnih standarda i preporučene prakse
g) kada su nastale značajne promjene u aerodromskim karakteristikama, kao na primjer promjene vezane za uzletno-sletnu stazu i
h) kada su nastale ostale značajne izmjene unutar aeronautičkih ili topografskih podataka iz članka 37. stavak 3. ovoga Pravilnika ili promjene magnetske deklinacije.
(2) Revizija postojeće ILP mora se provesti najmanje jednom u 5 godina. Ukoliko je revizijom značajnije izmijenjena ILP, organizacija ILP mora revidirati i procjenu sigurnosti za postojeću ILP u odgovarajućem opsegu, kojom će se dokazati da se izmjenom postojeće ILP nije umanjila razina sigurnosti zračnog prometa.
Dokumentacija ILP