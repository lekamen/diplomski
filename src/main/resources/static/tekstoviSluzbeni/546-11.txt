 programa i strateških projekata, uspostavu Inovacijske mreže za industriju i tematskih inovacijskih platformi, razvoj centara kompetencija i poticanja istraživanja, razvoja i inovacija te energetske učinkovitosti i obnovljivih izvora energije poslovnog sektora financiranih iz Europskih strukturnih i investicijskih fondova i drugih izvora financiranja. Služba sudjeluje i koordinira pripremu i planiranje godišnjih i višegodišnjih programskih dokumenata namijenjenih jačanju konkurentnosti hrvatskog gospodarstva. Služba obavlja stručne, administrativne i upravno-pravne poslove koji se odnose na prikupljanje podataka, obradu i prikaz analize potreba za unaprjeđenje razvoja gospodarstva, ekonomske i socijalne kohezije, povećanja konkurentnosti Republike Hrvatske i predlaganje strateških smjernica i mjera za unaprjeđenje konkurentnih sektora. Služba predlaže i unaprjeđuje dijelove Partnerskog sporazuma i operativnih programa »Regionalna konkurentnost« 2007.-2013. i »Konkurentnost i kohezija« 2014.-2020. koji se odnose na jačanje konkurentnosti hrvatskog gospodarstva; utvrđuje mjere za provedbu prioriteta operativnih programa; razvija programske dodatke; izrađuje kriterije za odabir projekata i sudjeluje u odabiru projekata, u skladu s člankom 125. stavkom 3. točkama (a) i (b) Uredbe (EU) br. 1303/2013. Prati provedbu prioriteta i mjera odgovarajućeg operativnog programa i o tome izvještava Upravljačko tijelo. Služba sudjeluje u pripremi pregovaračkih stajališta u okviru sudjelovanja Republike Hrvatske u makro-regionalnim strategijama Europske unije. Služba priprema strateške projekte, koji pridonose ostvarivanju ciljeva i prioriteta operativnog/ih programa. Služba u suradnji sa Sektorom za provedbu programa Europske unije i Posredničkim tijelom razine 2 sudjeluje u pripremi dokumentacije poziva na dostavu projektnih prijedloga i uputa za prijavitelje, priprema nacrt kriterija za odabir projekata u okviru odgovarajućeg prioriteta ili mjere te isti podnosi Upravljačkom tijelu te surađuje s Posredničkim tijelom razine 2 u praćenju napretka provedbe projekata. Služba priprema i dorađuje sektorski specifične dijelove Partnerskog sporazuma i operativnih programa namijenjene istraživanju i razvoju i komercijalizaciji inovacija, utvrđuje mjere za provedbu prioriteta operativnih programa te razvija uvjete i planove za njihovu provedbu. Provodi vrednovanja operativnih programa u skladu s planovima vrednovanja, zakonodavstvom, zahtjevima i propisima Republike Hrvatske i Europske unije. Priprema i izrađuje godišnja i završna izvješća te prikuplja informacije za potrebe nadzora provedbe strateških dokumenata i relevantnih operativnih programa; analizira izvršenje i učinkovitost mjera/prioriteta. Služba sudjeluje u radu Odbora za praćenje te sudjeluje u aktivnostima zatvaranja Operativnog programa. U skladu s Komunikacijskom strategijom za Operativni program »Regionalna konkurentnost« 2007.-2013. i »Konkurentnost i kohezija« 2014.-2020. provodi mjere informiranja i komunikacije, s posebnim naglaskom na mjere namijenjene korisnicima te o njima izvještava Koordinacijsko i Upravljačko tijelo. Prati provedbu prioriteta i mjera u okviru operativnih programa i šalje izvještaje Upravljačkom tijelu; inicira i razvija nacionalne projekte što pridonosi ostvarivanju prioritetnih ciljeva operativnih programa; sudjeluje u planiranju financijskih alokacija iz fondova Europske unije i nacionalnog proračuna; izrađuje priručnike o internim procedurama za provedbu svojih funkcija sukladno smjernicama odobrenim od strane Upravljačkog tijela; unosi odgovarajuće podatke u integrirani sustav upravljanja informacijama (MIS) u sustav iz članka 125. stavka 2. točke (d) Uredbe (EU) br. 1303/2013; prikuplja, unosi, pohranjuje i razvrstava podatke sukladno točki (e) istoga stavka i pohranjuje dokumentaciju vezanu uz provedene aktivnosti kako bi se osigurao adekvatan revizijski trag. Sudjeluje u upravljanju rizicima na razini prioritetnih osi i sudjeluje u provedbi