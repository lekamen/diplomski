 maltretirao ju svakakvim riječima.
Optuženik je u siječnju 2012. godine kupio kuću u Belišću u kojoj bi zajednički stanovali, ali su u kući proboravili tek dva dana, s tim da je i u tom vremenu prigovarao nešto u smislu 'Što ću ja ovdje, tu će mi dolaziti tvoji bratići, šoferi, tvoji ljubavnici'. Od kolovoza 2012. godine optuženik se počeo alkoholizirati što do tada nije činio. Nakon primitka tužbe za razvod braka koju je podnio optuženik, oštećena je donijela odluku da neće zajedno živjeti.
Na Veliku Gospu, dana 15. kolovoza 2012. godine oko pola noći tukao ju je, svezao, te joj prijetio da će joj ubiti najdraže – brata, kćerku. Te zgode njenu sestru ošt. Danicu Ognjenović nije spominjao. Zbog ozljeda koje je te zgode zadobila pružena joj je pomoć u vinkovačkoj bolnici, dok je policijskim službenicima rekla da je 'pala pod dunju'. Dana 31. kolovoza 2012. godine odlučila je prekinuti zajednicu života s optuženikom, jer nije nigdje mogla pobjeći, i pošla u kuću brata ošt. Miloša Ognjenovića u Belišće, gdje je pored njega još živjela njihova sestra ošt. Danica Ognjenović – djeca ove oštećenice (a nećakinje ošt. Jasmine Mišković Špernoga) P. T., te njena kći mlt. Lj. F.
Ovo nije bio prvi slučaj da ju je optuženik na opisani način zlostavljao, da bi joj k tome još prijetio, da ukoliko ne povuče prijave protiv njega zbog obiteljskog nasilja, da će ubiti nju, brata ošt. Miloša Ognjenovića i njenu kći mlt. Lj. F. Svaki put bi intervenirala policija, ali ona nikada nije izrekla istinu, nego je izmišljala i govorila da je 'pala na stubištu' i slično.
Dok je još živjela s optuženikom u Starim Mikanovcima znala je da ima pištolj, da ga drži u štali među drvima, u metalnoj kutijici s puno metaka. Istovremeno joj je optuženik govorio da o pištolju ne može pričati policiji. Nakon, što je napustila optuženika, isti joj je priopćio da je prodao pištolj.
U petak, dana 21. prosinca 2012. godine u Belišću optuženik je u društvu nepoznate ženske osobe, tražio od njene kćerke mlt. Lj. F. na ulici da mu preda mobitel koji joj je kupio. Još je tražio od njene kćerke da mu odgovori gdje se nalazi i što radi ošt. Jasmina Mišković Špernoga. Mlt. Lj. F. je prijavila događaj policiji, a istu večer oko 19.00 sati obje su došle pred sutkinju Prekršajnog suda u Valpovu. Tu je ošt. Jasmina Mišković Špernoga priopćila da je optuženik učestalo prijeti putem mobitela (SMS) – da će ubiti nju, njenog brata i kćerku. Dodala je da optuženik ima oružje, da ju je strah da ih stvarno ne ubije. Optuženiku je bila izrečena uvjetna osuda i zabranjeno mu je približavati joj se na sto metara. Optuženik je pušten na slobodu. Poslije ovoga optuženik je njoj, kao i ošt. Milošu Ognjenoviću, slao prijeteće poruke '...da će se kupati u suzama i gušiti u krvi... da je kraj njenom uživanju'. Ne zna što je točno pisao njenom bratu ošt. Milošu Ognjenoviću. Pozivala je policiju vezano uz ove prijetnje, redarstvenici bi došli k njoj kući, pregledali prijetnje koje su bile na mobitelu, ali ništa nisu poduzeli.«
16. Što se tiče kronologije samog inkriminiranog događaja sud je također povjerovao iskazu oštećenice Jasmine Mišković Špernoga, navodeći sljedeće:
»U nedjelju 23. prosinca 2012. godine čula je u večernjim satima lavež psa u dvorištu te je krenula prema ulaznim vratima kuće. Otvorila ih je i na udaljenosti od oko dva metra ugledala optuženika koji u podignutoj desnoj ruci drži pištolj. Tada je primijetila da iza njenih leđa stoji ošt. Miloš Ognjenović te u tom trenutku optuženik usmjerava pištolj prema njenom bratu i uputio mu riječi '...a ti, a ti?!'. Optuženik je uspio odguravši nju i brata ući u hodnik kuće, a njih dvoje su ga izgurali iz hodnika kuće nazad u dvorište. U tom naguravanju zadobila je udarac pištoljem u glavu od kojeg udarca je kleknula na tlo.
Nakon toga ošt. Danica Ognjenović nekom letvom optuženika udara po glavi. Tada se ošt. Jasmina Mišković Špernoga ustala, zatvorila vrata kuće, naslonila se na vrata, a pri tome su joj još pomogli ošt. Miloš Ognjenović i 