nije čin priznanja povrede ZZTN-a, te da u predmetnom postupku takva povreda nije niti utvrđena.
Isto tako, prihvaćanje preuzimanja obveze izvršenja mjera, uvjeta i rokova iz članka 49. ZZTN-a nije nagodba Agencije s poduzetnikom niti je predlaganje istih od strane stranke u postupku priznanje povrede ZZTN-a.
Naprotiv, u takvim postupcima Agencija ne utvrđuje povredu ZZTN-a, niti izriče upravno-kaznene mjere, već prihvaća predložene mjere i uvjete ukoliko iste ocijeni dostatnima za otklanjanje mogućih negativnih učinaka, te obustavlja postupak po izvršenju istih od strane poduzetnika.
Riječ je o posebnom institutu koji uređuje ZZTN, i koji je preuzet u hrvatsko zakonodavstvo radi usklađivanja s pravnom stečevinom Europske unije, a čija je svrha ekonomičnost postupanja i brže uspostavljanje tržišnog natjecanja na određenom tržištu.
U nacionalnim zakonodavstvima država članica Europske unije, preuzimanje obveze izvršenja mjera i uvjeta od strane poduzetnika je uobičajen način okončanja postupaka utvrđivanja narušavanja tržišnog natjecanja, osim kada je riječ o najtežim povredama kao što su karteli.
Stoga je Vijeće donijelo odluku kojom se u smislu članka 49. stavka 2. i 3. ZZTN-a prihvaćaju mjere, uvjeti i rokovi predloženi od strane HURE na način da taj poduzetnik izmijeni odredbe Uputa koje su bile indicije za pokretanje postupka utvrđivanja narušavanja tržišnog natjecanja, kao u točki 1. izreke, i to u roku od trideset (30) dana od dana dostave rješenja.
Nakon ispunjenja naloga iz točke 3. izreke ovog rješenja Agencije, Vijeće je donijelo odluku o tome da nema uvjeta za daljnje vođenje postupka protiv HURE u predmetnoj upravnoj stvari.
Međutim, ako u smislu članka 49. stavka 7. ZZTN-a u nadzoru nad provedbom mjera i uvjeta iz članka 49. stavka 1. ZZTN-a Agencija utvrdi da se poduzetnik ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrat će se povredom ZZTN-a, te će se to utvrditi posebnim rješenjem kojim će se izreći i upravno-kaznena mjera sukladno odredbama ZZTN-a.
Slijedom svega navedenog, Agencija je temeljem odluke Vijeća, odlučila kao u točkama 1. do 7. izreke ovoga rješenja.
3.2. Prijedlog stranke u postupku za preuzimanje obveze izvršenja određenih mjera i uvjeta, te rokova u svrhu otklanjanja negativnih učinaka njenog postupanja ili propuštanja postupanja na tržišno natjecanje iz članka 49. stavka 1. ZZTN-a i rješenje Agencije o prihvaćanju predloženih mjera, uvjeta i rokova koji postaju obvezni za predlagatelja u smislu članka 49. stavaka 2. i 3. ZZTN-a podliježe naplati upravnih pristojbi, sukladno odredbi članka 2. stavak 1. Zakona o upravnim pristojbama (»Narodne novine«, broj 8/96, 77/96, 95/97, 131/97, 68/98, 66/99, 145/99, 116/00, 163/03, 17/04, 110/04; 141/04, 150/05, 153/05, 129/06, 117/07, 25/08, 60/08, 20/10, 69/10 i 126/11; dalje: Zakon o upravnim pristojbama), te članka 3. Uredbe o izmjenama Tarife upravnih pristojbi iz Zakona o upravnim pristojbama (»Narodne novine«, broj 126/2011; dalje: Uredba o izmjeni Tarife Zakona o upravnim pristojbama).
Prijedlog stranke u postupku za preuzimanje obveze izvršenja određenih mjera i uvjeta, te rokova u svrhu otklanjanja negativnih učinaka njenog postupanja ili propuštanja postupanja na tržišno natjecanje iz članka 49. stavka 1. ZZTN-a podliježe obvezi naplate upravne pristojbe u iznosu od 5.000,00 kuna, u smislu članka 2., odnosno tarifnom broju 106. točki 4. Uredbe o izmjeni Tarife Zakona o upravnim pristojbama.
Upravna pristojba u iznosu od 30.000,00 kuna za rješenje Agencije o prihvaćanju predloženih mjera, uvjeta i rokova koji postaju obvezni za predlagatelja, u smislu članka 49. stavaka 2. i 3. ZZTN-a, naplaćuje se sukladno članku 3., odnosno tarifnom broju 107. točki 7. Uredbe o izmjeni Tarife Zakona o upravnim pristojbama.
Navedeni iznos uplaćuje se u roku od osam (8) dana od dana dostave ovog rješenja u korist Državnog proračuna Republike Hrvatske na račun broj: HR1210010051863000160, model HR64, poziv na