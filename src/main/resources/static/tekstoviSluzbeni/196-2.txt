 jedan primjerak ostaje u predmetu spisa upravnog postupka.
Članak 8.
(1) Nalaz predstavlja činjeničnu osnovu za provođenje stručno-medicinskog vještačenja i donošenje ocjene o postojanju medicinskih indikacija za ostvarivanje pojedinih prava osigurane osobe. Liječničko povjerenstvo u nalazu obvezno navodi na osnovi koje se medicinske i druge dokumentacije odlučivalo, uz navođenje nalaza u svezi s bolesti te činjenica koje iz njih proizlaze, kao i da li su obavili pregled osigurane osobe i što je njime utvrđeno, uz obvezno navođenje detaljnog kliničkog i funkcionalnog statusa s osvrtom na organski sustav, a u slučaju stručno-medicinskog vještačenja vezano uz radnu sposobnost osiguranika – radnu anamnezu.
(2) U mišljenju, a na osnovi nalaza iz stavka 1. ovoga članka te prijedloga za odobrenjem pojedinog prava liječničko povjerenstvo obrazlaže postojanje, odnosno nepostojanje medicinskih indikacija koje su osnova za priznavanje prava, odnosno postojanje medicinskih kontraindikacija za njihovo ostvarivanje.
(3) Ocjena predstavlja odluku liječničkog povjerenstva kojom se osiguranoj osobi odobrava, djelomice odobrava ili ne odobrava pojedino pravo, odnosno kojom se utvrđuje postojanje, odnosno nepostojanje određenih činjenica o kojima ovisi ispunjenje uvjeta za ostvarivanje prava.
(4) Ocjena obvezno mora biti medicinski obrazložena i iz nje mora biti jasno vidljiv razlog zbog kojeg je osiguranoj osobi odobreno ili djelomice odobreno pojedino pravo, odnosno razlog radi kojeg je liječničko povjerenstvo donijelo odluku da ne postoje uvjeti za ostvarivanje prava, odnosno da ne postoje činjenice o kojima ovisi ispunjenje uvjeta za ostvarivanje prava.
Članak 9.
(1) Kada tijekom provođenja stručno-medicinskog vještačenja u postupku pokrenutom na osnovi zahtjeva osigurane osobe za priznavanjem pojedinog prava ili na osnovi prijedloga izabranog doktora osigurane osobe, odnosno doktora specijalista ugovorne zdravstvene ustanove, odnosno ugovorne ordinacije privatne prakse liječničko povjerenstvo nije u mogućnosti donijeti valjanu ocjenu jer uz zahtjev osigurane osobe, odnosno uz prijedlog nije priložena relevantna medicinska dokumentacija, odnosno prijedlog nije obrazložen ili nije dostatno obrazložen, obvezno je od osigurane osobe, izabranog doktora, odnosno doktora specijalista zatražiti medicinsku dokumentaciju, odnosno obrazloženje ili dopunu obrazloženja.
(2) U slučaju kada liječničko povjerenstvo dopunu dokumentacije traži od osigurane osobe, obvezno joj je naznačiti koju dokumentaciju je obvezna dostaviti te joj odrediti rok dostave potonje koji ne može biti duži od 8 dana. Pri tome je osiguranu osobu potrebno upozoriti da će, ako u ostavljenom roku ne dostavi traženo, nalaz, mišljenje i ocjena biti donijeti na osnovi raspoložive dokumentacije i u skladu s njom utvrđenim činjeničnim stanjem.
(3) U postupku stručno-medicinskog vještačenja liječnička povjerenstva Zavoda imaju pravo i obvezu tražiti usmena i pisana pojašnjenja ugovorne zdravstvene ustanove, odnosno ugovorne ordinacije privatne prakse o činjenicama koje se odnose na ostvarivanje prava na ugovorenu zdravstvenu zaštitu iz obveznog zdravstvenog osiguranja, a koje mogu biti od utjecaja na donošenje odluke o pravu osigurane osobe.
(4) Liječničko povjerenstvo u postupku stručno-medicinskog vještačenja ne može donijeti negativnu ocjenu samo iz razloga jer za donošenje valjane ocjene nije raspolagalo dostatnom dokumentacijom, a da prije toga nije provelo postupak utvrđen stavcima 1. do 3. ovoga članka.
Članak 10.
(1) Pod medicinskom dokumentacijom na osnovi koje liječnička povjerenstva Zavoda obavljaju stručno-medicinsko vještačenje smatra se, u skladu s ovim Pravilnikom, dokumentacija koja obvezno sadrži podatke:
1. o dijagnozi, početku i tijeku bolesti,
2. o provedenim dijagnostičkim i terapijskim postupcima te bolničkom liječenju,
3. o uspješnosti provedenih rehabilitacijskih i drugih terapijskih postupaka,
4. o ocjeni i mišljenju izabranog doktora o zdravstvenom stanju