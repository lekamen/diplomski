55 20.05.2015 Uredba o viznom sustavu
VLADA REPUBLIKE HRVATSKE
1056
Na temelju članka 11. stavka 3. Zakona o strancima (»Narodne novine«, br. 130/2011 i 74/2013), Vlada Republike Hrvatske je na sjednici održanoj 13. svibnja 2015. godine donijela
UREDBU
O VIZNOM SUSTAVU
Članak 1.
Ovom Uredbom propisuje se vizni sustav Republike Hrvatske, u skladu s člankom 4. Uredbe Vijeća (EZ) broj 539/2001 od 15. ožujka 2001. o popisu trećih zemalja čiji državljani moraju imati vizu pri prelasku vanjskih granica i zemalja čiji su državljani izuzeti od tog zahtjeva (SL L 81, 21. 3. 2001.), kako je zadnji put izmijenjena i dopunjena Uredbom (EU) br. 509/2014 Europskog parlamenta i Vijeća od 15. svibnja 2014. o izmjeni Uredbe Vijeća (EZ) br. 539/2001 o popisu trećih zemalja čiji državljani moraju imati vizu pri prelasku vanjskih granica i zemalja čiji su državljani izuzeti od tog zahtjeva (SL L 149, 20. 5. 2014.), kao i visina sredstava potrebnih državljaninu treće zemlje za uzdržavanje tijekom kratkotrajnog boravka u Republici Hrvatskoj i za povratak u državu iz koje je došao ili za putovanje u treću državu.
Članak 2.
Državljani sljedećih trećih zemalja, nositelji valjanih diplomatskih putovnica, ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske:
– Alžirska Narodna Demokratska Republika, Hašemitska Kraljevina Jordan.
Državljani sljedećih trećih zemalja, nositelji valjanih diplomatskih i službenih putovnica, ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske, osim ako nije drugačije određeno međunarodnim ugovorom:
– Republika Armenija, Višenacionalna Republika Bolivija, Republika Filipini, Gruzija, Republika Indija, Republika Indonezija, Islamska Republika Iran, Južnoafrička Republika, Država Katar, Republika Kazahstan, Narodna Republika Kina, Republika Kolumbija, Republika Kosovo, Republika Kuba, Republika Moldova, Sultanat Oman, Republika Peru, Ruska Federacija, Kraljevina Tajland, Republika Tunis, Ujedinjeni Arapski Emirati, Ukrajina, Socijalistička Republika Vijetnam.
Državljani sljedećih trećih zemalja, nositelji valjanih diplomatskih, službenih i posebnih putovnica ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske, osim ako nije drugačije određeno međunarodnim ugovorom:
– Arapska Republika Egipat, Kraljevina Maroko, Republika Turska.
Članak 3.
Državljani trećih zemalja, koji su nositelji valjanih diplomatskih, službenih ili običnih putovnica, ako su akreditirani pri Diplomatskom protokolu Ministarstva vanjskih i europskih poslova te im je u putovnicu stavljen pečat Diplomatskog protokola Ministarstva vanjskih i europskih poslova i izdana posebna osobna iskaznica, ne trebaju vizu za ulazak u Republiku Hrvatsku.
Članak 4.
Nositelji valjanih posebnih putnih isprava što ih izdaju Ujedinjeni narodi, odnosno specijalizirane ustanove Ujedinjenih naroda (Laissez-Passer), ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske.
Članak 5.
Državljani trećih zemalja koje su države ugovornice Konvencije o međunarodnom civilnom zrakoplovstvu od 7. prosinca 1944. (»Narodne novine – Međunarodni ugovori«, broj 1/96), nositelji valjanih običnih putovnica, ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske ako su:
– civilni članovi posade zrakoplova, u obavljanju svojih službenih obveza, uz predočenje međunarodne iskaznice člana posade zrakoplova (CMC) i odgovarajući upis u općoj deklaraciji.
Članak 6.
Državljani trećih zemalja, nositelji običnih putovnica, ne trebaju vizu za ulazak u Republiku Hrvatsku i