(EU) br. 1305/2013.
(6) U okviru mehanizma fleksibilnosti između stupova Zajedničke poljoprivredne politike prema članku 14. Uredbe (EU) br. 1307/2013, 15 % programiranih sredstava Europskog poljoprivrednoga fonda za ruralni razvoj koristit će se za izravna plaćanja za razdoblje 2014. – 2019., uz mogućnost izmjene navedenoga udjela za 2018. i 2019. godinu.
(7) Financijsku strukturu omotnice za program izravnih plaćanja sukladno godišnjim nacionalnim gornjim granicama iz stavaka 3. i 4. ovoga članka, te planiranim sredstvima u državnom proračunu Republike Hrvatske uredbom će svake godine propisati Vlada.
(8) Planirani maksimalni udjeli alokacije sredstava unutar nacionalnih gornjih granica za financiranje pojedinih mjera unutar programa izravnih plaćanja utvrđeni su u Dodatku 1. koji je prilog i sastavni dio ovoga Zakona.
(9) Plaćanja u iznimno osjetljivim sektorima financiraju se iz državnog proračuna Republike Hrvatske, a maksimalni iznosi omotnice za pojedine sektore, koji predstavljaju godišnju gornju granicu za stvaranje obveza državnog proračuna Republike Hrvatske, propisani su u Dodatku 3. koji je prilog i sastavni dio ovoga Zakona.
Savjetovanje poljoprivrednika
Članak 19.
(1) Savjetodavne službe iz članka 110. ovoga Zakona provode savjetovanje poljoprivrednika u smislu članka 12. Uredbe (EU) br. 1306/2013.
(2) Sustav savjetovanja u području javnog zdravlja, označavanja i registracije, hranidbe, uzgoja, upravljanja farmama, bioraznolikosti, zdravlja te dobrobiti životinja mogu provoditi i Hrvatska poljoprivredna agencija i veterinarske organizacije s javnim ovlastima, u skladu sa svojim nadležnostima.
(3) Sukladno članku 13. Uredbe (EU) br. 1306/2013 savjetodavna tijela iz stavaka 1. i 2. ovoga članka dužna su poštivati odredbe propisa o zaštiti osobnih podataka, te ne smiju osobne podatke o poljoprivrednicima koje su stekla savjetodavnim radom davati drugim osobama, osim slučajeva nepravilnosti i prekršaja utvrđenih tijekom obavljanja savjetodavnih aktivnosti, o kojima su dužna obavijestiti nadležnu inspekciju.
Integrirani administrativni kontrolni sustav
Članak 20.
(1) U smislu članaka 68. – 74. Uredbe (EU) br. 1306/2013, IAKS sastoji se od:
– jedinstvene identifikacije korisnika izravne potpore i IAKS mjera ruralnoga razvoja koji podnose zahtjeve
– sustava za identifikaciju poljoprivrednih parcela i evidenciju uporabe poljoprivrednoga zemljišta u digitalnom grafičkom obliku (u daljnjem tekstu: ARKOD sustav)
– sustava za identifikaciju i registraciju životinja sukladno propisima o veterinarstvu (u daljnjem tekstu: JRDŽ)
– sustava za identifikaciju i registraciju prava na plaćanje
– sustava za podnošenje zahtjeva
– administrativne kontrole zahtjeva i
– kontrole na terenu.
(2) Za identifikaciju korisnika iz stavka 1. podstavka 1. ovoga članka koriste se jedinstveni matični identifikacijski broj poljoprivrednika (u daljnjem tekstu: MIBPG) koji se dodjeljuje prilikom upisa u Upisnik poljoprivrednika i osobni identifikacijski broj (u daljnjem tekstu: OIB) poljoprivrednika. Jednom korisniku može se dodijeliti samo jedan MIBPG.
Podnošenje jedinstvenog zahtjeva za izravnu potporu i IAKS mjere ruralnoga razvoja
Članak 21.
Jedinstveni zahtjev za izravnu potporu i IAKS mjere ruralnoga razvoja (u daljnjem tekstu: jedinstveni zahtjev) podnosi se od 1. ožujka do 15. svibnja godine za koju se traži potpora, uz iznimke koje će propisati ministar pravilnikom.
Višestruka sukladnost
Članak 22.
(1) Korisnici izravne potpore i IAKS mjera ruralnoga razvoja obvezni su prilikom obavljanja poljoprivredne djelatnosti na poljoprivrednom gospodarstvu poštivati pravila višestruke sukladnosti propisana člankom 93. i Dodatkom II. Uredbe (EU) br. 1306/2013 te pravila o višestrukoj sukladnosti koja će propisati ministar pravilnikom.
(2) Za nepoštivanje pravila iz stavka 1. ovoga članka primjenjuju se odredbe o primjeni administrativnih kazni iz članaka 97. i 99. Uredbe (EU) br. 1306/2013, a po rasporedu za Republiku Hrvatsku sukladno članku 98. iste