 se na podatke koje društvo za zastupanje u osiguranju odnosno društvo za posredovanje u osiguranju i reosiguranju dostavlja u sklopu statističkog izvještaja iz stavka 1. ovoga članka.
Članak 4.
Osobe iz članka 1. stavka 2. ovoga Pravilnika dužne su sastavljati statistički izvještaj u skladu s člankom 3. ovoga Pravilnika.
III. Način i rokovi izvještavanja
Članak 5.
(1) Društvo za zastupanje u osiguranju odnosno društvo za posredovanje u osiguranju i reosiguranju dužno je Agenciji dostaviti polugodišnji financijski izvještaj iz članka 2. ovoga Pravilnika najkasnije u roku od 30 dana nakon isteka polugodišta za koje se izvještaj sastavlja.
(2) Društvo za zastupanje u osiguranju odnosno društvo za posredovanje u osiguranju i reosiguranju dužno je Agenciji dostaviti godišnji financijski izvještaj iz članka 2. ovoga Pravilnika najkasnije u roku od tri mjeseca nakon isteka kalendarske godine za koju se izvještaj sastavlja.
(3) Polugodišnji financijski izvještaj i godišnji financijski izvještaj društvo za zastupanje u osiguranju odnosno društvo za posredovanje u osiguranju i reosiguranju dužno je Agenciji dostaviti u rokovima iz stavaka 1. i 2. ovoga članka u elektroničkom obliku potpisano naprednim elektroničkim potpisom od strane odgovorne osobe društva. Elektronički oblik financijskog izvještaja te način dostave istoga Agencija propisuje odgovarajućim tehničkim uputama koje se nalaze na mrežnim stranicama Agencije.
(4) Iznimno od stavka 3. ovoga članka društvo za zastupanje u osiguranju odnosno društvo za posredovanje u osiguranju i reosiguranju koje nije Agenciji dostavilo polugodišnji financijski izvještaj i godišnji financijski izvještaj u elektroničkom obliku potpisano naprednim elektroničkim potpisom od strane odgovorne osobe društva dužno je iste izvještaje dostaviti u pisanom obliku i elektroničkom obliku bez naprednog elektroničkog potpisa u skladu s tehničkom uputom Agencije u rokovima iz stavaka 1. i 2. ovoga članka.
(5) Smatra se da je društvo za zastupanje u osiguranju odnosno društvo za posredovanje u osiguranju i reosiguranju dostavilo izvještaj iz članka 2. ovoga Pravilnika u elektroničkom obliku u trenutku kada je izvještaj prihvaćen na poslužitelju Agencije za primanje izvještaja.
Članak 6.
(1) Društvo za zastupanje u osiguranju odnosno društvo za posredovanje u osiguranju i reosiguranju dužno je Agenciji dostaviti polugodišnji statistički izvještaj iz članka 3. ovoga Pravilnika u roku od 30 dana od proteka polugodišta za koje se izvještaj sastavlja.
(2) Društvo za zastupanje u osiguranju odnosno društvo za posredovanje u osiguranju i reosiguranju dužno je Agenciji dostaviti godišnji statistički izvještaj iz članka 3. ovoga Pravilnika najkasnije u roku od tri mjeseca nakon isteka kalendarske godine za koju se izvještaj sastavlja.
(3) Polugodišnji statistički izvještaj i godišnji statistički izvještaj društvo za zastupanje u osiguranju odnosno društvo za posredovanje u osiguranju i reosiguranju dužno je Agenciji dostaviti u rokovima iz stavaka 1. i 2. ovoga članka u elektroničkom obliku potpisano naprednim elektroničkim potpisom od strane odgovorne osobe društva. Elektronički oblik statističkog izvještaja te način dostave istoga Agencija propisuje odgovarajućim tehničkim uputama koje se nalaze na mrežnim stranicama Agencije.
(4) Iznimno od stavka 3. ovoga članka društvo za zastupanje u osiguranju odnosno društvo za posredovanje u osiguranju i reosiguranju koje nije Agenciji dostavilo polugodišnji statistički izvještaj i godišnji statistički izvještaj u elektroničkom obliku potpisano naprednim elektroničkim potpisom od strane odgovorne osobe društva dužno je iste izvještaje dostaviti u pisanom obliku i elektroničkom obliku bez naprednog elektroničkog potpisa u skladu s tehničkom uputom Agencije u rokovima iz stavaka 1. i 2. ovoga članka.
(5) Smatra se da je društvo za zastupanje u osiguranju odnosno društvo za posredovanje u osiguranju i reosiguranju dostavilo izvještaje iz članka 3. ovoga Pravilnika u elektroničkom