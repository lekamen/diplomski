 predstavlja i dodatan trošak u odnosu na cijenu pristupa podacima.
Napominje kako dodatna obrada podataka koja je nužna da bi se nadopunio format datoteke kako se predlaže u ovom drugom prijedlogu, nije obuhvaćena niti jednom od navedenih stavaka. Stoga, HT je spreman ispuniti i ovaj zahtjev no u tom slučaju potrebno je uvećati i iznos godišnje naknade koju Imenik plaća HT-u za trošak dodatne obrade podataka.
Ukoliko se prihvati trošak dodatne obrade podataka, HT će ispuniti ovaj zahtjev samo u odnosu na HT korisnike.
Ističu kako HT nije u mogućnosti ispuniti navedeni prijedlog broj 3 jer u internoj bazi podataka HT d.d. ne postoji jedinstven broj ili poveznica koja jednoznačno definira određenu pravnu ili fizičku osobu.
U dopisu tuženika od 20. rujna 2012. kojim tuženik obavještava tužitelja o provođenju inspekcijskog nadzora radi nepostupanja po opravdanim zahtjevima operatora univerzalnog imenika Imenik d.o.o. vezano uz dostupnost i dostavu podataka, u kojem se navodi kako inspektor utvrđuje spornim a) da HT ne pristaje na nadopunu formata datoteke za dostavu podataka s poljem »opis kontakta« koji sadrži tekstualni opis koji definira namjenu kontakta i to za sve kontakte koji posjeduju takav opis u bazi pretplatnika operatora HT d.d. uz uvećanje godišnje naknade propisane odlukom HAKOM-a od 22. prosinca 2010. u iznosu od 4.229,28 kn i u toč. b) da HT d.d. odbija prijedlog za »nadopunu formata datoteke« za dostavu podataka s poljem »interni primarni ključ« koji sadrži jedinstveni broj ili oznaku u bazi podataka o pretplatnicima operatora HT d.d. navodeći da nije u mogućnosti istog ispuniti jer u navedenoj bazi ne postoji jedinstveni broj ili poveznica koja jednoznačno definira određenu pravnu ili fizičku osobu.
U tijeku inspekcijskog nadzora utvrđeno je da je provjerom određenih podataka iz tablice prilog 1. inspektor je utvrdio točnost navoda za brojeve: 021 350 431; 021 352 316; 021 380 300; 01 613 60 26;01 460 49 44.
Provjerom određenih podataka iz tablice prilog 2. inspektor je utvrdio točnost navoda za brojeve: 01 231 82 97; 01 232 33 29; 01 288 93 00; 01 375 89 69; 01 456 84 24; u tom pogledu inspektor smatra da takvo postupanje HT d.d. tj. dostavljanje pogrešnih podataka o pretplatnicima operatora HT d.d. odnosno nedostavljanje podatak koji se nalaze u imeniku operatora HT d.d. nije sukladno članku 47. stavak 9. ZEK-a.
Uvidom u priloženi ugovor o dostavljanju podataka o pretplatnicima koji je sklopljen između zainteresirane osobe i tužitelja 24. studenog 2011. utvrđeno je da je dodatkom 1 – operativni postupci utvrđeno da će tužitelj dostaviti zainteresiranoj osobi podatke o pretplatnicima HT-a u formatu definiranom u tablici 1., dok je aneksom br. 1. od 23. srpnja 2012. utvrđeno da će tužitelj zainteresiranoj osobi dostavljati podatke u skladu s postojećim Ugovorom uz sljedeće izmjene Ugovora (dodatak 1. tablica 1. točka 9.):
Podatak »Tip korisnika – A (50)« postaje obavezan te se dostavlja tvrtki Imenik d.o.o. u već definiranom obliku; Navesti jednu od sljedećih vrijednosti: »privatni« za fizičke osobe i »poslovni« za pravne osobe.
Prema ocjeni ovoga Suda, činjenično stanje u tijeku inspekcijskog nadzora nije pravilno i potpuno utvrđeno. Naime, iz navoda tužitelja proizlazi da su dostavili sve podatke iz odredbe članka 4. stavak 3. Pravilnika, te u skladu sa zaključenim Ugovorom i Aneksom 1. tog Ugovora, u prikladnom obliku, dok zainteresirana osoba ističe da ne dobiva potpunu bazu kontakata, tj. ne dobivaju sve brojeve bili oni bez opisa ili sa opisom, odnosno da su joj dostavljeni nepotpuni podaci u neobrađenom obliku.
U tijeku inspekcijskog nadzora nesporno su utvrđena jedino dva nedostatka u sinkronizaciji podataka od strane tužitelja prema zainteresiranoj osobi, i to za podatke iz tablice prilog 1. za brojeve: 021 350 431; 021 352 316; 021 380 300; 01 613 60 26;01 460 49 44. te za podatke iz tablice prilog 2. za brojeve 01 231 82 97; 01 232 33 29; 01 288 93 00; 01 375 89 69; 01 456 84 24; što predstavlja