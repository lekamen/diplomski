103 28.09.2015 Odluka o postavljanju generalnog konzula Republike Hrvatske u Bosni i Hercegovini
PREDSJEDNICA REPUBLIKE HRVATSKE
2002
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 23. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/1501/18, urbroj: 5030115/1-15-08 od 22. rujna 2015., donosim
ODLUKU
O POSTAVLJANJU GENERALNOG KONZULA REPUBLIKE HRVATSKE U BOSNI I HERCEGOVINI
Dr. sc. ZLATKO KRAMARIĆ postavlja se za generalnog konzula Republike Hrvatske u Bosni i Hercegovini, sa sjedištem u Banja Luci i konzularnim ovlastima nad konzularnim područjem koje obuhvaća sljedeće općine: Banju Luku, Bihać, Kozarsku Dubicu, Gradišku, Krupu, Brod, Novi Grad, Bosanski Petrovac, Bužim, Cazin, Čelinac, Derventu, Doboj, Dobretiće, Donji Vakuf, Drvar, Jajce, Ključ, Kotor Varoš, Laktaše, Mrkonjić Grad, Prijedor, Prnjavor, Sanski Most, Kneževo, Srbac, Šipovo, Teslić i Veliku Kladušu.
Ova Odluka stupa na snagu danom donošenja.
Klasa: 018-07/15-04/06 Urbroj: 71-05-03/1-15-2 Zagreb, 23. rujna 2015.
Predsjednica Republike Hrvatske Kolinda Grabar-Kitarović, v. r.
