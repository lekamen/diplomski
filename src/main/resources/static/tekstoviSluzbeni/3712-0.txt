40 30.04.2016 Presuda Upravnog suda u Splitu broj: 3UsI-2833/13-10 od 29. ožujka 2016.
UPRAVNI SUD U SPLITU
1061
PRESUDA
Upravni sud u Splitu, po sucu Leandri Mojtić te Ljiljani Lijić zapisničarki, u upravnom sporu tužiteljice Sanje Šunjić iz Splita, A. B. Šimića 15, protiv tuženika Hrvatske agencije za poštu i elektroničke komunikacije koju zastupa generalna opunomoćenica Marina Ljubić Karanović, uz sudjelovanje zainteresirane osobe Tele 2 d.o.o., Zagreb, Ulica grada Vukovara 269 D, u postupku rješavanja spora između pretplatnika i operatora javnih komunikacijskih usluga Tele 2 d.o.o., Zagreb, nakon održane usmene i javne rasprave zaključene 18. ožujka 2016., a objavljene 29. ožujka 2016.
presudio je
Obrazloženje
Osporavanom odlukom tuženika klasa: UP/I-344-08/13-01/1030, urbroj: 376-05/BI-13-4 (IM) od 31. listopada 2013., odbijen je prigovor korisnice Sanje Šunjić iz Splita, ovdje tužiteljice, izjavljen na obračun elektroničkih komunikacijskih usluga po računu za travanj 2013. godine koji je izdao operator javnih komunikacijskih usluga Tele 2 d.o.o. Zagreb, Ulica grada Vukovara 269 D, kao neosnovan.
Protiv osporavane odluke tužiteljica je pravodobno podnijela tužbu kojom osporava zakonitost i pravilnost Odluke tuženika donesene povodom prigovora na ispostavljeni račun za mjesec travanj 2013. jer da se u postupku koji je prethodio aktu nije postupilo prema pravilima postupka, a osobito što da činjenično stanje nije pravilno utvrđeno, odnosno da je iz utvrđenih činjenica izveden nepravilan zaključak u pogledu činjeničnog stanja. Tužiteljica u tužbi opisuje kronologiju predmetne upravne stvari te u bitnom navodi da je u podnesenom prigovoru osporila račun za mjesec travanj 2013. jer da je operator Tele 2 d.o.o., sukladno čl. 24. Pravilnika o načinu i uvjetima obavljanja djelatnosti komunikacijskih mreža i usluga (»Narodne novine«, broj: 154/11) nije pravovremeno obavijestio da je zabilježena prekomjerna potrošnja. Nadalje navodi da operator Tele 2 d.o.o. u svom odgovoru na prigovor tvrdi da su navodno odaslali poruke u kojima da tužiteljicu obavještavaju o tome da je iskoristila ukupan iznos uključen u minimalnu mjesečnu potrošnju, kao i drugu poruku u kojoj je obavještavaju o dvostrukom iznosu potrošnje, a koje tvrdnje da nisu u potpunosti točne jer da nije istina da su joj pravovremeno poslali poruku, odnosno da iste poruke u kojoj je obavještavaju o dvostrukom prekoračenju potrošnje, nije pravovremeno primila na svoj mobitel, a što da su i sami priznali u svom odgovoru na prigovor navodeći da su detaljnom provjerom utvrdili da su navedene poruke stigle sa zakašnjenjem i da su zato izvršili umanjenje računa za mjesec travanj u iznosu od 65,48 kuna. Navodi da je sporna poruka stigla 6. svibnja 2013., što znači cijelih 15 dana nakon prekoračenja dvostruke potrošnje, a kada je Agencija utvrđivala činjenično stanje da je propustila pravilno utvrditi nepobitnu činjenicu koju da je i sam operater priznao u svom dopisu, a koji dopis da je priložila uz zahtjev. Da je Agencija mogla od Tele 2 zatražiti izlist poruka koje su stigle na broj tužiteljičinog mobitela u tom periodu i nedvojbeno utvrditi da su sporne poruke zaprimljene sa zakašnjenjem od 15 dana. Da je jedna činjenica da su navedene sporne poruke, možda, kako to Tele2 tvrdi, odaslane pravovremeno, ali da je nesporna činjenica da su te poruke na tužiteljičinom mobitelu zaprimljene tek 6. svibnja 2013. te da joj je službenica Tele2 službe za korisnike objasnila da nekada imaju problem u dostavi odaslanih poruka te da one pravovremeno ne stignu do korisnika. Slijedom svega navedenog da je razvidno da je Agencija propustila pravilno utvrditi činjenično stanje radi čega predlaže da sud poništi osporavanu Odluku tuženog tijela.
Tuženo tijelo u svom odgovoru na tužbu od 19. studenog 2011. u cijelosti je osporilo navode tužbe i tužbenog zahtjeva, predlažući da sud odbije podnesenu tužbu kao neosnovanu budući da je uvidom presliku odaslanih obavijesti (log datoteka o poslanim