94 02.09.2015 Naredba o najvišoj dopuštenoj starosti brodova i tehničkim uvjetima za upis u upisnik brodova u Republici Hrvatskoj
MINISTARSTVO POMORSTVA, PROMETA I INFRASTRUKTURE
1815
Na temelju članka 1021. stavka 1. alineja šesnaesta i članka 77. stavka 3. Pomorskog zakonika (»Narodne novine« br. 181/04, 76/08, 146/08, 61/11, 56/13 i 26/15), te članka 18. Zakona o sustavu državne uprave (»Narodne novine« br. 150/11, 12/13), ministar pomorstva, prometa i infrastrukture donosi
NAREDBU
O NAJVIŠOJ DOPUŠTENOJ STAROSTI BRODOVA I TEHNIČKIM UVJETIMA ZA UPIS U UPISNIK BRODOVA U REPUBLICI HRVATSKOJ
Članak 1.
Ovom Naredbom propisuju se najviša dopuštena starost brodova i tehnički uvjeti za upis u upisnik brodova u Republici Hrvatskoj.
Članak 2.
Pojmovi koji se koriste u ovoj Naredbi imaju sljedeća značenja:
1) Ministarstvo je ministarstvo nadležno za pomorstvo,
2) starost broda jest starost koja je navedena u važećem upisnom listu broda,
3) međunarodno putovanje jest putovanje iz luke jedne države na koju se odnosi SOLAS 74, do luke smještene u drugoj državi ili obrnuto (kako je definirano u Poglavlju I, Dio A, Regulation 2, definicija (d), SOLAS-a 74),
4) kratko međunarodno putovanje jest međunarodno putovanje tijekom kojeg se brod ne udaljava više od 200 nautičkih milja od luke ili mjesta zakloništa, te ako udaljenost između luke polazišta u državi u kojoj je putovanje započelo do luke konačnog odredišta ni povratno putovanja ne prelazi 600 nautičkih milja, s tim da se lukom konačnog odredišta smatra zadnja luka u koju brod uplovljava unutar planiranog putovanja a prije povratnog putovanja u državu iz koje je putovanje i započelo (kako je definirano u Poglavlju III, Dio A, Regulation 3, definicija 22, SOLAS-a 74),
5) SOLAS 74 jest Međunarodna konvencija o zaštiti ljudskog života na moru iz 1974. godine, kako je izmijenjena i dopunjena,
6) TONNAGE 1969 jest Međunarodna konvenciju o baždarenju brodova iz 1969. godine, kako je izmijenjena i dopunjena,
7) MARPOL 73/78 jest Međunarodna konvencija o sprečavanju onečišćenja s brodova iz 1973. godine, kako je izmijenjena i dopunjena Protokolom iz 1978. godine, s izmjenama i dopunama,
8) 1996 HSC Kodeks jest Međunarodni kodeks za brza plovila usvojen Rezolucijom Međunarodne pomorske organizacije MSC.36(63), kako je izmijenjena i dopunjena
9) 2000 HSC Kodeks jest Međunarodni kodeks za brza plovila usvojen Rezolucijom Međunarodne pomorske organizacije MSC.97(73), kako je izmijenjena i dopunjena
10) Uredba (EZ) 789/2004 jest Uredba (EZ) 789/2004 Europskog parlamenta i Vijeća o transferu teretnih i putničkih brodova između upisnika unutar Zajednice, kako je izmijenjena i dopunjena,
11) Uredba (EZ) 391/2009 jest Uredba (EZ) 391/2009 Europskog parlamenta i Vijeća o zajedničkim pravilima i normama za organizacije koje obavljaju pregled i nadzor brodova, kako je izmijenjena i dopunjena,
12) Direktiva 2003/25/EZ odnosi se na zahtjeve za stabilitet ro-ro putničkih brodova u oštećenom stanju (voda na palubi) iz Direktive 2003/25/EZ Europskog parlamenta i Vijeća od 14. travnja 2003. godine o posebnim zahtjevima stabiliteta za ro-ro putničke brodove, koji su u cijelosti preneseni prilogom III. Pravila za statutarnu certifikaciju pomorskih brodova, Pregrađivanje,
13) Direktiva 2009/45/EZ odnosi se na zahtjeve za sigurnost putničkih brodova u nacionalnoj plovidbi iz Direktive 2009/45/EZ Europskog parlamenta i Vijeća od 6. svibnja 2009. o sigurnosnim pravilima i normama za putničke brodove (preinačena) (Tekst značajan za EGP), koji su u cijelosti preneseni Pravilima za statutarnu certifikaciju putničkih brodova u nacionalnoj plovidbi,
14) Direktiva 97/70/EZ odnosi se na zahtjeve za sigurnost ribarskih brodova duljine 24 m i više iz Direktive Vijeća 97/70/EZ od 11. prosinca 1997. o uspostavi usklađenog sigurnosnog sustava za ribarske brodove duljine 24 metra i više, koji su u cijelosti preneseni Dodatkom I. Pravila za statutarnu certifikaciju ribarskih brodova,
15) Direktiva 93/103/EZ odnosi se na zahtjeve za