svibnja 2013. kojim je tuženiku utvrđena obveza objave Minimalne ponude.
Naime, ovaj Sud je u obrazloženju navedene presude, donesene u sporu tužitelja Optima Telekom d.d. i tuženika u identičnoj pravnoj stvari, iskazao stajalište da je tuženik u situaciji kada je tužitelj objavio Minimalnu ponudu, a na što ga je tuženik i obvezao trebao u slučaju potrebe za regulacijom tržišta postupiti prema odredbi članka 58. stavak 3. Zakona o elektroničkim komunikacijama koji propisuje da Agencija može ako ocijeni potrebnim jedanput godišnje provesti postupak izmjene Standardnih ponuda, odnosno u ovom slučaju Minimalne ponude u svrhu provedbe regulatornih obveza koje određuje u skladu s odredbama ovog Zakona.
Stoga kako postupak nije proveden u odnosu na Minimalnu ponudu tužitelja od 1. srpnja 2013., to nije niti bilo uvjeta za donošenje rješenja povodom zahtjeva tužitelja na način da se djelomično usvoji njegov zahtjev i naloži Hrvatskom Telekomu d.d. sklapanje dopune Ugovora o međusobnom povezivanju na način kako je to odlučeno točkom I. izreke tog rješenja (primjenjujući načelo reciprociteta).
Stoga Sud smatra da se u primjeni članka 20. Zakona o elektroničkim komunikacijama predmetni upravni spor ne može riješiti na način da se određuje drugačija cijena od cijene koja je iskazana u Minimalnoj ponudi dok je takva Minimalna ponuda na snazi.
Nadalje, osnovano tužitelj ukazuje da osporeno rješenje u odnosu na točku II. izreke nije obrazloženo sukladno odredbi članka 98. stavak 5. Zakona o općem upravnom postupku (»Narodne novine«, broj 47/09.), jer ne sadrži razloge zbog kojih nije usvojen dio zahtjeva za plaćanje naknade za uslugu kolokacije počev od 1. kolovoza 2013. Ovaj Sud je u nizu svojih odluka izrazio shvaćanje da odgovor na tužbu ne može zamijeniti obrazloženje rješenja kakvo ima u vidu navedena odredba Zakona o općem upravnom postupku.
U daljnjem postupku potrebno je odlučiti o zahtjevu tužitelja sukladno iznijetom pravnom shvaćanju suda.
Nakon što je omogućio strankama da se očituju o svim podnescima zaprimljenim tijekom upravnog spora, Sud je predmetni spor riješio bez rasprave budući je među strankama sporna primjena prava a stranke u tužbi i u odgovorima na tužbu nisu izričito zahtijevale održavanje rasprave. Naime, tužitelj je zakazivanje rasprave predložio tek u podnesku kojim se očitovao na odgovore na tužbu tuženika i zainteresirane osobe i kojim se pozvao na pravno shvaćanje ovog Suda iz presude posl. br. UsII-56/14 od 26. studenog 2015.
Imajući u vidu sve izloženo, Sud je temeljem odredbe članka 58. stavak 1. Zakona o upravnim sporovima (»Narodne novine«, broj 20/10., 143/12. i 152/14.), tužbeni zahtjev usvojio i odlučio kao u izreci presude.
Broj: UsII-55/14-9
Zagreb, 14. travnja 2016.
Predsjednica vijeća Arma Vagner Popović, v. r.
