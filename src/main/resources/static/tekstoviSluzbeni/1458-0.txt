76 10.07.2015 Pravilnik o izmjenama i dopunama Pravilnika o načinu postupanja policijskih službenika
MINISTARSTVO UNUTARNJIH POSLOVA
1459
Na temelju članka 103. stavka 2. Zakona o policijskim poslovima i ovlastima (»Narodne novine«, broj 76/2009 i 92/2014) ministar unutarnjih poslova donosi
PRAVILNIK
O IZMJENAMA I DOPUNAMA PRAVILNIKA O NAČINU POSTUPANJA POLICIJSKIH SLUŽBENIKA
Članak 1.
U Pravilniku o načinu postupanja policijskih službenika (»Narodne novine«, broj 89/2010) u članku 2. stavku 4. druga rečenica briše se.
Stavak 5. briše se.
Članak 2.
U članku 4. stavak 3. mijenja se i glasi:
»Odredbe stavka 1. i 2. ovoga članka ne odnose se na podatke koji se unose u zbirku operativnih izvješća, službene zabilješke i druga izvješća koja se odnose na rad ili na podatke prikupljene od informatora ili davatelja obavijesti.«.
Članak 3.
Članak 5. mijenja se i glasi:
»Policija će pružiti pomoć ovlaštenim podnositeljima zahtjeva ako se prilikom izvršenja njihovih akata opravdano očekuje pružanje otpora.
Policija će na temelju zakona kojim se uređuju odnosi roditelja i djece odnosno mjere za zaštitu prava i dobrobiti djeteta i propisa koji se donose na temelju toga zakona, na zahtjev suda, pružiti pomoć u ovršnom postupku prisilnog oduzimanja i predaje djeteta ili maloljetnika.
Ostali oblici pružanja pomoći ne smatraju se pružanjem pomoći u smislu članaka od 5. do 10. ovoga Pravilnika, a prema takvim zahtjevima postupat će se kao s podnescima prema odredbama propisa koji se na njih odnose.«.
Članak 4.
U članku 6. stavku 1. riječi: »podnositeljeve radnje« zamjenjuju se riječima: »dana izvršenja akta«.
U stavku 2. riječi: »članka 5. stavka 2.,3. i 4.« zamjenjuju se riječima: »članka 5. stavka 2., 3., 4. i 5.«.
U stavku 3. riječi: »provode radnju« zamjenjuju se riječima: »izvršavaju akt«.
Članak 5.
U članku 7. stavku 1. točke 3. i 4. brišu se.
Dosadašnje točke 5. i 6. postaju točke 3. i 4.
Iza stavka 1. dodaje se novi stavak 2. koji glasi:
»Pružanje pomoći može se odbiti ako zahtjev nije pravodobno podnesen.«.
Dosadašnji stavak 2. postaje stavak 3.
U dosadašnjem stavku 3. koji postaje stavak 4. riječi: »provođenje službene radnje« zamjenjuju se riječima: »izvršenje akta«.
Članak 6.
U članku 8. iza stavka 3. dodaje se novi stavak 4. koji glasi:
»U cilju zaštite interesa djece i maloljetnika kod pružanja pomoći prilikom prisilnog oduzimanja i predaje djeteta ili maloljetnika kao i kod drugih na zakonu utemeljenih oblika pružanja pomoći kod kojih se unaprijed zna, ili se provjerama utvrdi, za nazočnost djece ili maloljetnika na mjestu pružanja pomoći, planom postupanja odredit će se i postupanje najmanje jednog posebno osposobljenog policijskog službenika za mladež.«.
Dosadašnji stavak 4. postaje stavak 5.
Članak 7.
U članku 9. iza stavka 4. dodaje se novi stavak 5. koji glasi:
»Posebno obazrivo i uz prethodnu konzultaciju s doktorom medicine uporabit će se tjelesna snaga prema posebno osjetljivim kategorijama osoba koje pružaju pasivan otpor sukladno odredbama članka 130. stavka 6. ovoga Pravilnika.«.
Dosadašnji stavak 5. koji postaje stavak 6. mijenja se i glasi:
»U slučaju kada osoba prema kojoj se treba izvršiti akt ili osoba koja s njom živi u istom domaćinstvu ima oružni list za držanje ili nošenje oružja, policijski službenici će, prije izvršenja akta, obaviti nadzor nad držanjem i čuvanjem oružja. Ako osoba oružje drži na propisani način, naredit će joj se da zaključa metalni ormar u kojem se oružje nalazi te će se na taj način oružje staviti pod nadzor za vrijeme izvršenja akta .«.
U dosadašnjem stavku 6. koji postaje stavak 7. riječi: »stavka 5.« zamjenjuju se riječima: »stavka 6.«, a riječi: »službene radnje« zamjenjuju se riječju: »akta«.
Članak 8.
U članku 12. stavku 1. riječ: »osnovano« zamjenjuje se riječju: »osnovno«.
Članak 9.
U članku 14. riječ: »osnovano« zamjenjuje se riječju: »osnovno«.
Članak 10.
U članku 21. riječ: »osnovano« zamjenjuje se riječju: »osnovno«.
Članak 11.
Članak 37. mijenja se i glasi:
»Prijedlog za