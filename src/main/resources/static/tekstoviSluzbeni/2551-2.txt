 Ustava, budući je neosnovano utvrđenim poreznim obvezama ... Podnositeljevo vlasništvo novčanih sredstava koja su predmet ovrhe ne samo dovedeno u pitanje, već u potpunosti dokinuto.
Nadalje, stavak 1. članka 49. Ustava navodi kako su poduzetnička i tržišna sloboda temelji gospodarskog ustroja Republike Hrvatske. Poduzetnička sloboda predstavlja generator gospodarskog razvoja i zapošljavanja ne samo u Republici Hrvatskoj već u svim nacionalnim ekonomijama suvremenog svijeta, njegovo značenje je nemjerljivo, budući da predstavlja neraskidiv dio državnog korpusa u praktički svakoj državi na svijetu, stoga je logična njegova zaštita najvišim odredbama ustavno-pravnog poretka. Podnositelj se ovdje poziva na praksu Ustavnog suda izraženu u rješenju U-III/7408/2014 od 18. prosinca 2014. godine, a u kojem rješenju je izražen javni interes povezan s urednim funkcioniranjem poduzetništva za društvenu zajednicu u smislu članka 49. stavka 1. Ustava, područja koje je za cijelu zajednicu i njezine interese u ovom trenutku gotovo presudno i u kojem slučaju je Ustavni sud uvažio molbu Podnositelja i rješenjem odgodio ovrhu do donošenja konačne odluke.
Ukoliko bi javni interes izražen u urednom funkcioniranjem poduzetništva povezali s prethodno utvrđenim javnim interesom slobode tiska i drugih sredstava priopćavanja, dobivamo uistinu valjane, čvrste i ustavnom praksom dokazane razloge za prihvaćanje zahtjeva Podnositelja.
(...)
Konačno, stavkom 2. članka 51. Ustava propisano je da se porezni sustav temelji na načelima jednakosti i pravednosti, a prema mišljenju Podnositelja ta su načela prekršena postupanjem nadležnih poreznih tijela Ministarstva financija – Porezne uprave, a kojim postupanjima je Podnositelj doveden upravo u neravnopravan položaj, kako u odnosu prema državi tako i prema drugim natjecateljima tržišne utakmice. Ovdje su te odredbe prekršene u više navrata, nepravilnim tumačenjem zakona u donošenju prvostupanjskog rješenja te potvrdom istog od strane drugostupanjskog tijela, te pogotovo slanjem rješenja o ovrsi na provedbu FINI uslijed pregovora s Podnositeljem o obročnoj otplati dugovanja, usprkos ispunjenju svih zadanih uvjeta od strane Podnositelja.«
Prethodno navedene sažete prigovore podnositelj u ustavnoj tužbi iznimno detaljno obrazlaže, posebno glede osporenih izdanih računa pojedinih izdavatelja računa kao porezno priznatih rashoda.
3.1. U dijelu ustavne tužbe koji se temelji na članku 67. stavku 2. Ustavnog zakona podnositelj ističe da je »podnio tužbu Upravnom sudu u Zagrebu zajedno s prijedlogom za odgodni učinak tužbe no budući da do današnjeg dana nije odlučeno o istima, Podnositelj je prinuđen podnijeti predmetnu ustavnu tužbu«. Nadalje u bitnome navodi:
»... Dodatni razlog za podnošenje ustavne tužbe predstavlja praksa Upravnog suda u Zagrebu, koja nam pokazuje da u drugim sličnim slučajevima Upravni sud redovito nije uvažavao prijedloge za odgodni učinak tužbe u poreznim stvarima ... budući da pojam ‘teško popravljive štete’ iz navedenog članka vezuje praktički isključivo uz uvjete koji pokazuju da je Podnositelj već u stečaju ili blokadi računa, odnosno odmiče primjenu članka od situacija u kojima Podnositelju prijeti šteta isključivo novčane prirode budući da je to šteta koja se po mišljenju Upravnog suda može nadoknaditi. Takvo shvaćanje nenadoknadive štete nipošto ne uvažava realni tržišni model poslovanja, niti ima u vidu sve komplikacije, otegotne okolnosti i poslovne gubitke koje se javljaju u uvjetima blokade i pogađaju Podnositelja, već nadasve simplificirano rezonira da ono što je plaćeno može se i vratiti.
(...)
Tužba Upravnom sudu podnesena je dana 25. rujna 2015. godine, dok je predmetna tužba Ustavnom sudu poslana dana 14. listopada 2015. godine. Navedeni rok možda ne predstavlja objektivno dugi vremenski period šutnje institucija, no subjektivno Podnositelju nanosi ogromnu štetu, obzirom da je paušalna procjena, sačinjena na temelju računa dobiti i gubitka za poreznu 2014. godinu u kojoj je