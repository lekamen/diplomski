 Agencije.
(2) Povjerenstvo iz stavka 1. ovog članka mora nakon završetka gradnje utvrditi da je zrakoplov izgrađen prema prihvaćenoj tehničkoj dokumentaciji, da su radovi obavljeni u skladu s pravilima struke te da prilikom ispitivanja nisu uočene osobine koje bi zrakoplov činile opasnim za ispitivanje u letu.
Dozvola za ispitivanje u letu
Članak 66.
(1) Nakon završetka gradnje, amaterski građeni zrakoplov se ispituje u letu. Na zahtjev graditelja, a prema prijedlogu povjerenstva za prihvaćanje zrakoplova iz članka 65. ovoga Pravilnika, Agencija izdaje dozvolu za ispitivanje zrakoplova u letu.
(2) Uz zahtjev iz stavka 1. ovog članka, podnosi se sljedeća dokumentacija:
a) dnevnik gradnje zrakoplova;
b) nacrt uputa za korištenje zrakoplova;
c) pisani pristanak osobe koja će obavljati ispitivanje zrakoplova u letu;
d) pisani pristanak nosioca prava raspolaganja aerodromom sa kojeg će se obavljati ispitivanje zrakoplova u letu;
e) polica obveznog osiguranja;
f) odobrenje nadležne službe kontrole letenja, ako je potrebno;
g) kalendarski period u kojem će se obavljati ispitivanja zrakoplova;
h) izvještaj o obavljenim ispitivanjima i probama;
i) program ispitivanja u letu.
Osoba za ispitivanje u letu
Članak 67.
Ispitivanja amaterski građenih zrakoplova u letu može obavljati osoba koje ima važeću dozvolu pilota odgovarajuću za predmetnu vrstu zrakoplova, najmanje 100 sati samostalnog letenja i Agenciji je prihvatljiva za obavljanje ispitivanja u letu.
Ispitivanje u letu
Članak 68.
(1) Ispitivanje amaterski građenih zrakoplova u letu mora obuhvatiti najmanje:
1) za amaterski građen avion ili motornu jedrilicu:
a) 20 sati letenja i 60 slijetanja;
b) penjanje na plafon leta;
c) let koji odgovara najvećoj autonomiji leta skraćen za 20 minuta;
d) letove najvećih brzina za određene konfiguracije zrakoplova (položaj stajnog trapa i zakrilaca);
e) letove pod uvjetima graničnih položaja težišta zrakoplova;
f) letove na napadnom kutu bliskom slomu uzgona;
2) za amaterski građenu jedrilicu bez vlastitog pogona ili s pomoćnim motorom:
a) 10 sati letenja i 30 slijetanja;
b) izvođenje lijevih i desnih zaokreta;
c) uzlijetanje i penjanje u aerozaprezi;
d) uzlijetanje i penjanje pomoću autovitla;
e) uzlijetanje i penjanje na ostale načine predviđene u uputi za korištenje amaterski građenog zrakoplova;
f) letove najvećih brzina za određene konfiguracije zrakoplova (razni mogući položaji uzgonskih površina, kormila i površina koje stvaraju otpore u letu);
g) letove na napadnom kutu bliskom slomu uzgona;
h) uključivanje pomoćnog motora u letu, ako je ugrađen;
3) za amaterski građen helikopter:
a) 20 sati letenja i 60 slijetanja;
b) penjanje na plafon leta;
c) let koji odgovara najvećoj autonomiji leta skraćen za 20 minuta;
d) letove najvećih brzina;
e) letove pod uvjetima graničnih položaja težišta zrakoplova;
f) lebdenje;
4) za amaterski građen žiroplan:
a) 20 sati letenja i 60 slijetanja;
b) penjanje na plafon leta;
c) let koji odgovara najvećoj autonomiji leta skraćen za 20 minuta;
d) letove najvećih brzina;
e) letove pod uvjetima graničnih položaja težišta zrakoplova;
5) za amaterski građen balon:
a) 5 sati letenja i 20 slijetanja;
b) penjanje do predviđenog plafona leta;
c) proba rada naprava za zakretanje i smanjivanje uzgona;
d) proba upravljivosti pri najnižem dopuštenom tlaku goriva;
e) najveću dopuštenu brzinu penjanja i spuštanja;
f) vezani let uz najveću dopuštenu masu na uzlijetanju uvećanu faktorom opterećenja;
6) za amaterski građen zračni brod:
a) 10 sati letenja i 30 slijetanja;
b) penjanje do predviđenog plafona leta;
c) stabilnost i upravljivost u cijelom rasponu brzina zrakoplova;
d) izvođenje lijevih i desnih zaokreta u cijelom rasponu brzina;
e) proba naprava za smanjivanje uzgona;
f) lebdenje;
g) najveću dopuštenu brzinu penjanja i spuštanja;
h) vezani let uz najveću dopuštenu masu na uzlijetanju uvećanu faktorom opterećenja.
(2) Ako su ranije obavljana ispitivanja u letu amaterski građenog zrakoplova koji je građen prema istome 