 odnosno prestanka poslovnog odnosa, sukladno posebnom propisu te općim aktima REGOS-a.
Radnici REGOS-a koji u sklopu svojih poslova obrađuju ili saznaju za podatke iz članka 38. i 39. ovoga Statuta dužni su postupati sukladno odredbama ovoga Statuta i drugih općih akata REGOS-a te preuzetim obveza temeljem ugovora o radu.
Podatke iz članka 38. i 39. ovoga Statuta trećim osobama smije dati na uvid ravnatelj i osoba koju ravnatelj za to ovlasti, ako su za to ispunjeni uvjeti sukladno posebnom propisu.
Povreda dužnosti čuvanja tajnosti podataka utvrđenih odredbama ovoga Statuta osobito je teška povreda radne obveze i osnova za nadoknadu eventualne štete.
Članak 41.
REGOS je dužan uspostaviti, provoditi te redovito ažurirati, procjenjivati i nadzirati, uzimajući u obzir opseg i složenost poslovanja, učinkovite i primjerene mjere i postupke za:
– nadzor i zaštitu informacijskog sustava i sustava za elektroničku obradu podataka,
– neprekidno očuvanje, povjerljivosti, integriteta i raspoloživosti podataka.
Pitanja vezana uz tajnost podataka uredit će se općim aktima kojima se uređuje tajnost i povjerljivost podataka te sigurnost informacijskog sustava.
IX. OPĆI AKTI REGOS-a
Članak 42.
Opći akti REGOS-a su: Statut, pravilnici, poslovnici i drugi akti kojima se na opći način uređuju pojedina pitanja vezana za obavljanje djelatnosti REGOS-a te pitanja utvrđena zakonom i drugim propisima.
Osnovni opći akt je Statut koji donosi Upravno vijeće, uz prethodnu suglasnost Vlade Republike Hrvatske i objavljuje se u »Narodnim novinama«.
Drugi opći akti objavljuju se na oglasnoj ploči REGOS-a, a mogu stupiti na snagu najranije sljedećeg dana od dana objave.
Članak 43.
Tumačenje odredbi Statuta i drugih općih akata po potrebi daje Upravno vijeće REGOS-a.
X. PRIJELAZNE I ZAVRŠNE ODREDBE
Članak 44.
REGOS je dužan uskladiti svoje opće akte s ovim Statutom u roku od 30 (trideset) dana od dana njegovog stupanja na snagu.
Opći akti REGOS-a doneseni na temelju Statuta Središnjeg registra osiguranika od 17. srpnja 2000., 14. svibnja 2002., 9. srpnja 2004., 18. svibnja 2005. i 2. rujna 2011. ostaju na snazi i na odgovarajući se način primjenjuju do stupanja na snagu novih općih akata ako nisu u suprotnosti s ovim Statutom.
Do stupanja na snagu akata iz stavka 1. ovog članka, pitanja koja se uređuju tim aktima može privremeno urediti ravnatelj REGOS-a svojim odlukama.
Članak 45.
Do stupanja na snagu općeg akta kojim se uređuje unutarnje ustrojstvo i sistematizacija radnih mjesta, radnici REGOS-a nastavljaju raditi sukladno postojećim ugovorima o radu.
Članak 46.
Danom stupanja na snagu ovog Statuta prestaje važiti Statut Središnjeg registra osiguranika od 17. srpnja 2000., 14. svibnja 2002., 09. srpnja 2004., 18. svibnja 2005. i 02. rujna 2011. godine.
Članak 47.
Ovaj Statut stupa na snagu prvoga dana od dana objave u »Narodnim novinama«.
PRIJELAZNE I ZAVRŠNE ODREDBE
Izmjena Statuta Središnjeg registra osiguranika (»Narodne novine«, br. 60/2015)
Članak 9.
REGOS je dužan uskladiti svoje opće akte s odredbama ovih Izmjena Statuta u roku od 30 (trideset) dana od dana njihovog stupanja na snagu.
Opći akti REGOS-a ostaju na snazi i na odgovarajući se način primjenjuju do stupanja na snagu novih općih akata ako nisu u suprotnosti s ovim Izmjenama Statuta.
U roku iz stavka 1. ovoga članka, Upravno vijeće REGOS-a utvrdit će pročišćeni tekst Statuta Središnjeg registra osiguranika.
Članak 10.
Do stupanja na snagu općeg akta kojim se uređuje unutarnje ustrojstvo i sistematizacija radnih mjesta, radnici REGOS-a nastavljaju raditi sukladno postojećim ugovorima o radu.
Članak 11.
Ove Izmjene Statuta Središnjeg registra osiguranika stupaju na snagu prvoga dana od dana objave u »Narodnim novinama«.
Klasa: 012-03/15-01/09
Urbroj: 353-05-02/2-15-1
Zagreb, 10. lipnja 2015.
Predsjednik Upravnog vijeća Dean Sudec, v. r.
