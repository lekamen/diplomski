 zavojnog kvačila vučnog uređaja koji se ne koristi.
(3) Teretni vagon, pored elemenata navedenih u stavcima 1. i 2. ovoga članka, mora imati i najmanje jednu stubu i rukohvat za manevristu na svakom boku sanduka vagona.
(4) Vozilo za prijevoz putnika i lokomotiva na čelu moraju, pored elemenata navedenih u stavcima 1. i 2. ovoga članka, imati i sljedeće elemente:
a) sučelje za povezivanje pneumatskog sustava za napajanje ostalih pneumatskih uređaja (osim kočnih) s drugim jedinicama,
b) čelnu slavinu pneumatskog sustava za napajanje ostalih pneumatskih uređaja s drugim jedinicama,
c) energetsko i komunikacijsko sučelje za povezivanje s drugim jedinicama.
(5) Odbojnici vozila moraju biti sukladni normi HRN EN 15551, a vučni uređaj sukladan normi HRN EN 15566.
(6) Vodoravna simetrala vučne kuke vozila mora se nalaziti na visini između 920 mm i 1045 mm iznad gornjeg ruba tračnica (u daljnjem tekstu: GRT). Nijedan dio zavojnog kvačila teretnog vagona ne smije biti u prostoru koji obuhvaća 140 mm iznad GRT.
(7) Odbojnici vozila moraju imati os u istoj vodoravnoj ravnini na visini od 940 mm do 1065 mm mjereno od GRT.
(8) Vozilo mora na čelu imati slobodan prostor za sigurni rad manevarskog osoblja (Bernski prostor) sukladno WAG TSI.
Članak 7.
Vučno vozilo i drugo vozilo s upravljačnicom moraju biti opremljeni sljedećim uređajima:
a) sirena – sukladno normi HRN EN 15153-2,
b) brzinomjerni uređaj na svakom upravljačkom mjestu s točnošću pokazivanja ± 2%,
c) registrirajući uređaj, s obveznim zapisom brzine i prijeđenog puta, čija točnost registriranja brzine u odnosu na brzinu prikazanu na brzinomjeru ne smije iznositi više od ± 3%, neovisno od promjera kotača,
d) kontroler na svakom upravljačkom mjestu,
e) kočnik neizravne kočnice na svakom upravljačkom mjestu,
f) slavina za slučaj opasnosti na svakom upravljačkom mjestu,
g) impulsni budnik koji je aktivan ako je brzina vožnje veća od 20 km/h ili je prevaljeni put dulji od 100 metara, a koji je zaštićen od nekontroliranog isključenja,
h) uređaj za elektroničku komunikaciju, osim kod motornog vozila za posebne namjene,
i) uređaj za pjeskarenje,
j) dvije ručne zaustavne papuče; lokomotive koja se koristi za vuču vlaka i motorni vlakovi moraju imati 4 (četiri) ručne zaustavne papuče za tračnice tipa UIC 60,
k) plug na vučnom vozilu namijenjenom za vožnju brzinom većom od 100 km/h,
l) pomoćno kvačilo za vučna vozila bez zavojnog kvačila,
m) uređaj za automatsku zaštitu vlaka (autostop uređaj),
n) uređaj za vođenje vlaka i kabinsku signalizaciju ako je vozilo namijenjeno za vožnju brzinom većom od 160 km/h, kompatibilan s uređajem na pruzi.
Članak 8.
(1) Vučno vozilo mora biti opremljeno s tri čelne svjetiljke za osvjetljavanje voznog puta i za davanje propisanih signalnih znakova.
(2) Dvije čelne svjetiljke moraju biti postavljene u istoj razini lijevo i desno od vertikalne simetrale vozila, na visini od 1500 mm do 1700 mm iznad GRT, a njihov međusobni razmak ne smije biti manji od 1300 mm, dok treća čelna svjetiljka mora biti smještena na vertikalnoj simetrali iznad horizontalno postavljenih svjetiljki.
(3) Vučno vozilo i vozilo s upravljačnicom koje je građeno za brzinu vožnje veću od 100 km/h mora biti opremljeno reflektorom za osvjetljavanje kolosijeka.
(4) Vučno vozilo mora imati dva crvena svjetla za označavanje kraja vlaka.
(5) Boja i intenzitet svjetlosti svjetiljki moraju biti sukladni normi HRN EN 15153-1.
(6) Čelne svjetiljke za osvjetljavanje kolosijeka moraju biti izvedene na način da se u dva stupnja može regulirati jakost svjetla (puno-prigušeno).
(7) Upravljanje čelnim svjetiljkama i reflektorom mora biti izvedeno na način da je s upravljačkog mjesta moguće ostvariti sljedeće funkcije:
a) istovremeno uključivanje čelnih svjetiljki za osvjetljavanje kolosijeka,
b) regulacija jakosti svjetla čelnih svjetiljki za osvjetljavanje kolosijeka u dva stupnja,
c) posebno uključivanje reflektora,
d) pojedinačno uključivanje lijevog i desnog čelnog svjetla na lokomotivi namijenjenoj