 materijalno-financijskih propisa, izrađuje planove potrebnih financijskih sredstava za rad svih uprava, priprema zahtjeve i obavlja plaćanje tekućih i kapitalnih izdataka i transfera putem sustava Državne riznice, izrađuje preglede i izvješća izvršenih izdataka u odnosu na plan, obavlja obračun plaća, naknade zaposlenima i vodi blagajničko poslovanje, kontira, knjiži i knjigovodstveno prati izvršenje svih primitaka i izdataka po pozicijama državnog proračuna, priprema i izrađuje periodične obračune i završni račun i konsolidira financijska izvješća na razini Razdjela, organizira godišnji popis imovine, obveza i potraživanja, vodi knjigovodstvo osnovnih sredstava, sitnog inventara i kancelarijskog materijala.
Uprava za pravne i financijske poslove ustrojava sve potrebne knjigovodstvene evidencije iz financijskog poslovanja; analizira naplatu i kontrolira plaćanja naknade za OKFŠ (općekorisne funkcije šuma); provodi sve potrebne radnje kako bi se utužena sredstva OKFŠ-a naplatila.
Za obavljanje poslova Uprave za pravne i financijske poslove ustrojavaju se:
6.1. Sektor za pravne poslove
6.2. Sektor za financijsko-planske i računovodstvene poslove.«.
Članak 2.
Članak 41. mijenja se i glasi:
»Članak 41.
Sektor za financijsko-planske i računovodstvene poslove organizira, kontrolira i prati izvršenje svih financijskih i računovodstvenih poslova sukladno zakonu i brine o zakonitoj primjeni važećih materijalno-financijskih propisa, izrađuje planove potrebnih financijskih sredstava za rad svih sektora, priprema zahtjeve i obavlja plaćanje tekućih i kapitalnih izdataka i transfera putem sustava Državne riznice, izrađuje preglede i izvješća izvršenih izdataka u odnosu na plan, obavlja obračun plaća, naknade zaposlenima i vodi blagajničko poslovanje, kontira, knjiži i knjigovodstveno prati izvršenje svih primitaka i izdataka po pozicijama državnog proračuna Republike Hrvatske, priprema i izrađuje periodične obračune i završni račun i konsolidira financijska izvješća na razini Razdjela, organizira godišnji popis imovine, obveza i potraživanja, vodi knjigovodstvo osnovnih sredstava, sitnog inventara i kancelarijskog materijala. Ustrojava sve potrebne knjigovodstvene evidencije iz financijskog poslovanja; analizira naplatu i kontrolira plaćanja naknade za OKFŠ; provodi sve potrebne radnje kako bi se utužena sredstva OKFŠ-a naplatila. Obavlja poslove strateškog planiranja i koordinira uspostavljanje i razvoj metodologija financijskog upravljanja i sustava unutarnjih kontrola; koordinira uspostavljanje i razvoj metodologija popisa i opisa poslovnih procesa; koordinira uspostavljanje i razvoj metodologija upravljanja rizicima, sudjelovanje u aktivnostima vezanim za fondove Europske unije, obavlja poslove koordinacije, planiranja i svih poslova koji prethode zaključenju ugovora o nabavi roba, radova i usluga te obavlja druge poslove iz djelokruga Sektora.
Za obavljanje poslova u Sektoru za financijsko-planske i računovodstvene poslove ustrojavaju se:
6.2.1. Služba za financijske poslove
6.2.2. Služba za računovodstvene poslove
6.2.3. Služba za provedbu programa Općekorisnih funkcija šuma.«.
Članak 3.
Iza članka 47. dodaje se članak 47.a i naslov iznad članka koji glase:
»6.2.3. Služba za provedbu programa Općekorisnih funkcija šuma
Članak 47.a
Služba za provedbu programa Općekorisnih funkcija šuma koordinira i organizira rad na poslovima i zadacima koji se odnose na stručno i pravovremeno obavljanje poslova u Službi; izrađuje plan rada Službe i brine o njegovom izvršavanju; sudjeluje u izradi strateškog plana Ministarstva; proučava propise kojima se reguliraju uvjeti i načini uplate naknade za korištenje OKFŠ-a i evidencija prihoda u državni proračun Republike Hrvatske od strane korisnika programa. Služba obavlja upravne i stručne poslove koji se odnose na neposrednu primjenu zakona, podzakonskih propisa i planskih dokumenata iz područja OKFŠ-a; vrši naplatu naknade za korištenje općekorisnih funkcija šuma od obveznika plaćanja propisane