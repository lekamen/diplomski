140 30.12.2015 Pravilnik o izmjenama i dopunama Pravilnika o nadzornim izvještajima za pravne osobe ovlaštene za pružanje investicijskih usluga i obavljanje investicijskih aktivnosti
HRVATSKA AGENCIJA ZA NADZOR FINANCIJSKIH USLUGA
2623
Na temelju članka 8. stavka 1. i članka 15. stavka 1. Zakona o Hrvatskoj agenciji za nadzor financijskih usluga (»Narodne novine«, broj 140/05 i 12/12) i članka 115. stavka 3. Zakona o tržištu kapitala (»Narodne novine«, broj 88/08, 146/08, 74/09, 54/13, 159/13, 18/15 i 110/15), Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 23. prosinca 2015. donosi
PRAVILNIK
O IZMJENAMA I DOPUNAMA PRAVILNIKA O NADZORNIM IZVJEŠTAJIMA ZA PRAVNE OSOBE OVLAŠTENE ZA PRUŽANJE INVESTICIJSKIH USLUGA I OBAVLJANJE INVESTICIJSKIH AKTIVNOSTI
Članak 1.
U članku 2. stavku 1. iza točke h) dodaje se nova točka i) koja glasi:
»i) Izvještaj o financijskim instrumentima u vlastitom portfelju Društva (Obrazac VP).«
Članak 2.
Članci 3., 4. i 5. mijenjaju se i glase:
»OBVEZNICI IZRADE NADZORNIH IZVJEŠTAJA
Članak 3.
(1) Obveznici izrade nadzornih izvještaja iz članka 2. stavka 1. točaka a) do d) su investicijska društva, kreditne institucije i druge pravne osobe koje su sukladno ZTK ovlaštene za pružanje investicijskih usluga i obavljanje investicijskih aktivnosti.
(2) Obveznici izrade nadzornih izvještaja iz članka 2. stavka 1. točaka e), f) i i) su investicijska društva i kreditne institucije ovlaštene za pružanje investicijskih usluga i obavljanje investicijskih aktivnosti.
(3) Obveznici izrade nadzornih izvještaja iz članka 2. stavka 1. točaka g) i h) su investicijska društva ovlaštena za pružanje investicijskih usluga i obavljanje investicijskih aktivnosti.
NAČIN DOSTAVE
Članak 4.
(1) Obveznici izrade nadzornih izvještaja iz članka 3. ovog Pravilnika dužni su iste dostavljati Agenciji isključivo elektroničkim putem s naprednim elektroničkim potpisom u skladu s tehničkom uputom Agencije.
(2) Smatra se da je obveznik izrade nadzornih izvještaja iz članka 3. ovog Pravilnika dostavio izvještaje iz stavka 1. ovog članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave u elektroničkom obliku, obveznik izrade nadzornih izvještaja iz članka 3. ovog Pravilnika dužan je u propisanom roku dostaviti izvještaje u pisanom obliku, neposredno ili poštom u svrhu pravodobnog izvješćivanja.
(4) Obveznik izrade nadzornih izvještaja iz članka 3. ovog Pravilnika dužan je dostaviti izvještaje na način propisan stavkom 1. ovog članka čim prestanu razlozi nemogućnosti dostave, a najkasnije u roku od osam (8) dana od isteka roka za dostavu izvještaja.
ROKOVI DOSTAVE
Članak 5.
(1) Nadzorne izvještaje iz članka 2. stavka 1. točaka a) do c) i i) ovog Pravilnika, obveznici sastavljaju i dostavljaju za poslovnu godinu i izvještajna razdoblja tijekom poslovne godine.
(2) Za potrebe izrade i dostave izvještaja iz stavka 1. ovog članka poslovna godina jednaka je kalendarskoj godini, a izvještajna razdoblja tijekom godine jednaka su tromjesečnom, šestomjesečnom i devetomjesečnom razdoblju.
(3) Izvještaje iz stavka 1. ovog članka obveznici izrade dužni su dostaviti Agenciji u roku od trideset (30) dana od zadnjeg dana izvještajnog razdoblja.
(4) Nadzorni izvještaji iz članka 2. stavka 1. točaka d) i h) sastavljaju se i dostavljaju Agenciji za izvještajna razdoblja tijekom poslovne godine jednaka mjesečnom razdoblju, najkasnije u roku od sedam (7) dana od zadnjeg dana izvještajnog razdoblja.
(5) Nadzorni izvještaj iz članka 2. stavka 1. točke e) sastavlja se i dostavlja Agenciji odmah po nastanku obveze primjene te po svakoj promjeni podatka koja nastupi u navedenom izvještaju.
(6) Nadzorni izvještaj iz članka 2. stavka 1. točaka f) i g) sastavljaju se za svaki radni dan, a dostavljaju se Agenciji za izvještajna razdoblja jednaka kalendarskom tjednu, najkasnije drugi radni dan do 12 sati po isteku izvještajnog