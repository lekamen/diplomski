15 17.02.2016 Pravilnik o izmjenama i dopunama Pravilnika o provedbi Sheme školskog voća i povrća
MINISTARSTVO POLJOPRIVREDE
400
Na temelju članka 8. stavka 2. Zakona o poljoprivredi (»Narodne novine«, broj 30/15) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PROVEDBI SHEME ŠKOLSKOG VOĆA I POVRĆA
Članak 1.
U Pravilniku o provedbi Sheme školskog voća i povrća (»Narodne novine«, broj 47/15 i 55/15) u članku 2. podstavak 3. mijenja se i glasi:
»– Delegirana Uredba Komisije (EU) br. 907/2014 od 11. ožujka 2014. o dopuni Uredbe (EU) br. 1306/2013 Europskog parlamenta i Vijeća u pogledu agencija za plaćanja i ostalih tijela, financijskog upravljanja, poravnanja računa, jamstava i upotrebe eura.«.
Članak 2.
U članku 7. stavku 4. riječi: »s Uredbom Komisije (EZ) br. 1913/2006.« zamjenjuju se riječima: »s člankom 32. Delegirane Uredbe Komisije (EU) br. 907/2014.«.
Članak 3.
U članku 12. dodaju se stavci 4. i 5. koji glase:
»(4) Dobavljač će izdati školi otpremnicu za isporučeno voće i povrće na kojoj će stajati napomena: »Troškove za voće i povrće franco škola po ovoj otpremnici podmirit će Ministarstvo poljoprivrede.«
(5) Škola je dužna potpisati otpremnicu, uzeti jedan primjerak te voditi posebnu evidenciju preuzetih količina voća.«
Članak 4.
U članku 16. stavak 4. mijenja se i glasi:
»(4) Podnositelj Zahtjeva za potporu za isporuku voća i povrća vodit će evidenciju o isporuci voća i povrća na način da iznos prava na potporu po pojedinoj školi s kojom je dobavljač sklopio Ugovor bude raspoređen na sve tjedne školske godine.«.
Članak 5.
U članku 18. stavku 1. točka (a) mijenja se i glasi:
»(a) Zahtjeva za potporu za isporuku voća i povrća uz koji su priloženi dokazi o isporuci:
– izvornik ili preslika otpremnice za isporučeno voće i povrće potpisane i ovjerene od škole i dobavljača u kojoj je izražena vrsta i količina voća ili povrća (u gramima), ukupni iznos s PDV-om i bez PDV-a (u kunama) i datum isporuke.
– izvornik ili preslika računa potpisanog i ovjerenog od dobavljača u kojemu je izražena cijena i količina (broj obroka) isporučenog voća i povrća po datumu isporuke i vrsti.
Račun glasi na:
Ministarstvo poljoprivrede
Ulica grada Vukovara 78
10000 ZAGREB«.
Članak 6.
U članku 20. stavku 1. tekst: »korisnik mora vratiti Agenciji za plaćanja taj iznos u roku od 30 dana od dana zaprimanja Odluke o povratu« zamjenjuje se tekstom koji glasi:
»Agencija za plaćanja će Odlukom o povratu sredstava zatražiti od korisnika povrat sredstava.«.
Stavak 2. mijenja se i glasi:
»(2) Korisnik je dužan u roku od 30 dana od dana zaprimanja Odluke o povratu sredstava iz stavka 1. ovoga članka vratiti isplaćena sredstva.«.
Stavci 2., 3. i 4. postaju stavci 3., 4., i 5.
Članak 7.
Ovaj Pravilnik stupa na snagu osmi dan od dana njegove objave u »Narodnim novinama«.
Klasa: 011-01/15-01/07
Urbroj: 525-07/0004-16-5
Zagreb, 4. veljače 2016.
Ministar prof. dr. sc. Davor Romić, v. r.
