 programa ili projekta
h) procjena vladanja mehanizmima upravljanja rizicima u provedbi programa ili projekta
i) prednosti u financiranju (ukoliko je primjenjivo)
j) održivost programa ili projekta
k) inovativnost programa ili projekta, odnosno primjena najboljih praksi u odgovarajućem području u rješavanju problema.
Obrazac ugovora o dodjeli financijskih sredstava programu ili projektu
Članak 21.
Obrazac ugovora o dodjeli financijskih sredstava programu ili projektu (u daljnjem tekstu: ugovor) objavljuje se zajedno s natječajnom dokumentacijom. Ugovor mora sadržavati najmanje podatke o ugovornim stranama, nazivu programa ili projekta koji se financira, vremenu i mjestu provedbe programa ili projekta, iznosima i načinu financiranja, načinu izvještavanja, prihvaćanju općih uvjeta koji se odnose na ugovore o dodjeli financijskih sredstava programu ili projektu, a koji trebaju biti sukladni općim uvjetima propisanim u glavi V. ove Uredbe, popis priloga ugovoru (opis programa ili projekta, proračun programa ili projekta), sredstva za osiguranje povrata sredstva u slučaju ne vraćanja neutrošenih ili nenamjenski utrošenih sredstava, kao i nadležnost odgovarajućeg miritelja, odnosno suda u slučaju nemogućnosti rješavanja spora mirnim putem.
Obrasci za izvještavanje
Članak 22.
(1) U skladu s propisima o financijskom poslovanju i računovodstvu neprofitnih organizacija, korisnik financiranja je dužan dostaviti davatelju financijskih sredstava sve potrebne podatke o provođenju programa ili projekta na obrascu opisnog izvještaja i financijskog izvještaja provedbe programa ili projekta, koji je jedinstven za cijeli natječaj ili programska područja u okviru jednog natječaja.
(2) Obrazac opisnog izvještaja provedbe projekta treba sadržavati puni opis provođenja programa ili projekta za obuhvaćeno razdoblje.
(3) Obrazac financijskog izvještaja obuhvaća popis svih prihoda i izravnih i neizravnih troškova koji su nastali tijekom i u svrhu provedbe projekta.
(4) Uz financijski izvještaj korisnik financiranja dostavlja preslike odgovarajuće dokumentacije kojima se pravdaju troškovi te popis konačnih izvora financiranja programa ili projekta i opis svih odstupanja u izvorima financiranja u odnosu na prijedlog koji je odobren.
Objava javnog natječaja
Članak 23.
(1) Javni natječaj s cjelokupnom natječajnom dokumentacijom objavljuje se na službenim mrežnim stranicama davatelja financijskih sredstava i mrežnim stranicama Ureda za udruge.
(2) Pri raspisivanju javnog natječaja, osim natječajne dokumentacije iz članaka 10. do 22. ove Uredbe, potrebno je planirati:
– natječajne rokove,
– okvir financijskih sredstava i ljudske resurse potrebne za provedbu natječaja, dodjelu financijskih sredstava i praćenje financiranih programa ili projekata,
– postupak prijave na javni natječaj,
– postupak otvaranja prijava i provjere ispunjavaju li prijave propisane uvjete natječaja,
– postupak odabira prijava,
– javno objavljivanje rezultata natječaja,
– postupak ugovaranja,
– postupak praćenja i vrednovanja programa i projekata kojima su dodijeljena financijska sredstva iz javnih izvora.
Rokovi za provedbu natječaja
Članak 24.
(1) Natječaj za podnošenje prijedloga programa ili projekta ne može biti otvoren kraće od 30 dana od dana objave natječaja.
(2) Ocjenjivanje prijavljenih programa ili projekta, donošenje odluke o financiranju programa ili projekata i vrijeme potpisivanja ugovora s udrugama čiji su projekti ili programi prihvaćeni za financiranje mora biti dovršeno u roku od 120 dana, računajući od zadnjeg dana roka za dostavu prijava programa ili projekta, osim ako se ne radi o javnom natječaju koji se provodi u dvije ili više razina procjene te ako posebnim propisom nisu određeni duži rokovi.
Okvir za dodjelu financijskih sredstava i ljudski resursi
Članak 25.
(1) Imajući u vidu raspoloživi iznos financijskih sredstava planiranih u proračunu davatelja financijskih sredstava namijenjen za dodjelu putem javnog natječaja programima i projektima potrebno je