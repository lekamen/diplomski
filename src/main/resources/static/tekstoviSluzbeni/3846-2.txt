 (u nastavku teksta: neto pozicija iz NKS-a) na temelju podataka zaprimljenih od NKS-a.
(3) Novčanim sredstvima koja su sudionici izdvojili na račun HNB-a u HSVP-u HNB se može koristiti samo za provedbu namire neto pozicija iz NKS-a u skladu s postupkom iz stavka 5. ovog članka.
(4) HNB provodi u HSVP-u namiru neto pozicija iz NKS-a preko računa sudionika i obračunskog računa za NKS za svaki obračunski dan NKS-a prema Terminskom planu HSVP-a.
(5) HNB provodi u HSVP-u namiru neto pozicija iz NKS-a sljedećim postupkom:
– HNB odobrava obračunski račun za NKS u HSVP-u za ukupni iznos novčanih sredstava sudionika prenesenih na račun HNB-a u HSVP-u;
– u slučaju pozitivne neto pozicije iz NKS-a pojedinog sudionika HNB tereti obračunski račun za NKS u HSVP-u i odobrava račun tog sudionika u HSVP-u u iznosu ukupno izdvojenih novčanih sredstava koja je taj sudionik prenio na račun HNB-a u HSVP-u u svrhu osiguranja pokrića obračuna u NKS-u uvećanom za iznos pozitivne neto pozicije iz NKS-a tog sudionika, ili
– u slučaju negativne neto pozicije iz NKS-a pojedinog sudionika HNB tereti obračunski račun za NKS u HSVP-u i odobrava račun tog sudionika u HSVP-u u iznosu ukupno izdvojenih novčanih sredstava koja je taj sudionik prenio na račun HNB-a u HSVP-u u svrhu osiguranja pokrića obračuna u NKS-u umanjenom za iznos negativne neto pozicije iz NKS-a tog sudionika.
(6) Na namiru neto pozicija iz NKS-a primjenjuje se članak 8. stavak 4. Zakona o konačnosti namire u platnim sustavima i sustavima za namiru financijskih instrumenata.
(7) Stanje na obračunskom računu za NKS na kraju obračunskog dana u HSVP-u jest nula.
Prioriteti platnih transakcija
Članak 12.
Pri zadavanju platne transakcije sudionik može odrediti prioritet njezina izvršenja u HSVP-u upisom odgovarajuće oznake prioriteta.
Datum valute
Članak 13.
(1) Datum valute u smislu ove Odluke jest datum obračunskog dana na koji zadana platna transakcija treba biti namirena u HSVP-u. Datum valute određuje sudionik pri zadavanju platne transakcije, upisom datuma na koji platna transakcija treba biti namirena.
(2) Platne se transakcije namiruju na obračunski dan koji odgovara datumu valute koji je odredio sudionik pri zadavanju platne transakcije.
(3) Tijekom obračunskog dana u HSVP-u namiruju se samo one platne transakcije koje kao oznaku datuma valute imaju upisan datum toga obračunskog dana.
(4) Sudionik može zadavati platne transakcije s upisanim budućim datumom valute. Platne transakcije s budućim datumom valute bit će namirene u skladu s upisanim prioritetom izvršenja na početku obračunskog dana koji odgovara upisanom datumu valute te u skladu s ostalim odredbama ove Odluke.
(5) Sudionik koji je zadao platnu transakciju može otkazati platnu transakciju s budućim datumom valute i promijeniti joj zadani prioritet izvršenja do početka obračunskog dana koji odgovara upisanom datumu valute.
(6) HNB može po nalogu sudionika otkazati platnu transakciju s budućim datumom valute i promijeniti joj zadani prioritet izvršenja do početka obračunskog dana koji odgovara upisanom datumu valute.
Platne transakcije u redu čekanja
Članak 14.
(1) Platna transakcija zadana na teret računa sudionika za čiju namiru nema pokrića na računu ili čiji račun je blokiran ili suspendiran evidentira se tijekom obračunskog dana u redu čekanja.
(2) Platne transakcije evidentirane u redu čekanja na teret računa sudionika namiruju se nakon osiguranog pokrića za njihovo izvršenje ili nakon ukidanja blokade ili suspenzije računa sudionika, i to redoslijedom prema upisanom prioritetu, pri čemu se platne transakcije s jednakim prioritetima izvršenja namiruju redoslijedom prema vremenu njihova evidentiranja u redu čekanja.
(3) Sudionik koji je zadao platnu transakciju može otkazati platnu transakciju evidentiranu u redu čekanja na teret sudionika i promijeniti joj zadani prioritet izvršenja.
(4) HNB može po nalogu sudionika otkazati platnu transakciju evidentiranu u redu čekanja na teret tog sudionika i promijeniti joj zadani