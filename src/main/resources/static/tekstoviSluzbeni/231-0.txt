11 30.01.2015 Konačni rezultati izbora za predsjednika Republike Hrvatske
DRŽAVNO IZBORNO POVJERENSTVO REPUBLIKE HRVATSKE
232
Državno izborno povjerenstvo Republike Hrvatske u sastavu Branko Hrvatin, dipl. iur., predsjednik, Jakob Miletić, dipl. iur., potpredsjednik, Renata Šantek, dipl. iur., potpredsjednica, Zdravka Čufar Šarić, dipl. iur., potpredsjednica, Aleksandra Jozić – Ileković, dipl. iur., potpredsjednica, Davor Orlović, dipl. iur., član, Zorislav Ham, dipl. iur., član, Josip Vresk, dipl. iur., član, i Janja Horvat Drobnjak, dipl. iur., članica, na temelju članka 17. stavka 4., članka 40. i članka 41. Zakona o izboru predsjednika Republike Hrvatske (»Narodne novine«, broj 22/92., 42/92. – ispr., 71/97., 69/04., 99/04., 44/06., 24/11. i 128/14.; dalje: Zakon), nakon izbora za predsjednika Republike Hrvatske održanih 11. siječnja i 18. siječnja 2015., utvrđuje i objavljuje
IZBOR
PREDSJEDNICE REPUBLIKE HRVATSKE
I. Nakon prikupljenih i obrađenih rezultata glasovanja sa svih 6.352 biračkih mjesta, na kojima je upisano 3.825.242 birača, utvrđeno je da je glasovalo 2.258.887 birača ili 59,05%, od čega je prema glasačkim listićima glasovalo 2.258.109 birača ili 59,03%. Važećih glasačkih listića utvrđeno je 2.197.381 odnosno 97,31%. Nevažećim glasačkim listićima proglašeno je 60.728 odnosno 2,69%.
II. Kandidatkinja i kandidat za izbor predsjednika Republike Hrvatske dobili su sljedeći broj glasova:
1. KOLINDA GRABAR-KITAROVIĆ 1.114.945 glasova 50,74%
2. IVO JOSIPOVIĆ 1.082.436 glasova 49,26%
III. Državno izborno povjerenstvo Republike Hrvatske, na temelju rezultata glasovanja sa svih biračkih mjesta, utvrđuje i objavljuje:
za predsjednicu Republike Hrvatske izabrana je KOLINDA GRABAR-KITAROVIĆ.
Klasa: 013-04/14-01/65
Urbroj: 507/11-15-5
Zagreb, 29. siječnja 2015.
Predsjednik Branko Hrvatin, dipl. iur., v. r.
