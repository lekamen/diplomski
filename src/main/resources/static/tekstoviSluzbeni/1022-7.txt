 osigurati radnicima topli obrok, čiju kvalitetu i cijenu određuje u dogovoru sa Sindikatom.
Dodatak učenicima i studentima
Članak 59.
Učenici i studenti imaju pravo na topli obrok u visini stalnog mjesečnog dodatka proporcionalno danima provedenim na praksi.
VI. ZAŠTITA NA RADU
Članak 60.
Prava i obveze u svezi sa zaštitom zdravlja i sigurnosti radnika koja nisu uređena ili su samo djelomično uređena zakonom, drugim propisima i Kolektivnim ugovorom HB-J, uredit će se posebnim kolektivnim ugovorom na razini društva.
Članak 61.
Povjerenici radnika zaštite na radu u Društvu biraju se na način predviđen Zakonom o zaštiti na radu i Zakonom o radu.
VII. PRAVA SINDIKATA I SINDIKALNIH POVJERENIKA OSIM U 3. MAJU BRODOGRADILIŠTE d.d.
Članak 62.
Sindikat djeluje kod Poslodavca na način utvrđen Statutom sindikata i u skladu sa zakonom.
Članak 63.
Sindikat je dužan odluku o izboru, odnosno imenovanju sindikalnog povjerenika dostaviti Poslodavcu.
Sindikalni povjerenik je osoba ovlaštena za zastupanje sindikata koja je istodobno u radnom odnosu kod Poslodavca.
Sindikalni povjerenici ne mogu biti, za vrijeme trajanja mandata i jednu godinu poslije, utvrđeni viškom kod poslodavca.
Sindikalnog povjerenika u vremenu iz stavka 2. ovog članka ne može se rasporediti na druge radne poslove ili drugo mjesto rada, kod drugog poslodavca, ne može mu se umanjiti plaća, otkazati ugovor o radu, odnosno na bilo koji drugi način dovesti ga u nepovoljniji ili podređeniji položaj, bez suglasnosti Sindikata.
Poslodavac je dužan sindikalnog povjerenika, po isteku obnašanja te dužnosti, vratiti na radno mjesto najmanje istog ranga, na kojemu je radio prilikom stupanja na sindikalnu dužnost.
Članak 64.
Poslodavac je dužan Sindikatu osigurati sljedeće uvjete za rad:
– odgovarajući prostor za rad i održavanje sastanaka;
– administrativne usluge za rad sindikata u visini 50% mjesečne osnovne plaće zaposlenog administrativnog radnika u sindikatu;
– obračun i naplatu sindikalne članarine;
– slobodu sindikalnog izvješćivanja, i 50% troška tiskanja SINDIKALCA (mali informator), ali najviše 12 brojeva godišnje;
– održavanje sastanaka sa članovima u dogovoru s Poslodavcem.
Članak 65.
Pravo na plaćenu ukupnu sindikalnu aktivnost na teret društva, sindikat ostvaruje u visini od 2 radna sata po članu godišnje.
Pravo na plaćenu sindikalnu aktivnost u društvu na teret poslodavca ima jedan profesionalni povjerenik po sindikatu potpisniku Kolektivnog ugovora, ako broj članova prelazi 300, a najviše dva profesionalna povjerenika ako broj članova premašuje 1200 članova u društvu.
Za vrijeme rada u sindikatu, sindikalni povjerenik ima pravo na plaću svoga radnog mjesta s kojeg je došao na funkciju u sindikat, za koje vrijeme mu miruju određena prava iz ugovora o radu.
Sva ostala prava sindikalni povjerenik uređuje posebnim sporazumom s upravom društva.
Članak 66.
Poslodavac je dužan priopćiti sindikalnom povjereniku podatke značajne za gospodarski i socijalni položaj radnika.
Članak 67.
Ozljeda sindikalnog povjerenika prigodom obavljanja sindikalne aktivnosti te službenog puta u svezi sa sindikalnom aktivnosti smatra se ozljedom na radu kod Poslodavca.
VIII. PRAVA SINDIKATA I SINDIKALNIH POVJERENIKA U 3. MAJU BRODOGRADILIŠTE d.d.
Članak 68.
Sindikati kao socijalni partner djeluju kod Poslodavaca na način utvrđen Zakonom o radu i ovim Kolektivnim ugovorom.
Članak 69.
Poslodavac će Sindikatima koji su registrirani sukladno Zakonu o radu osigurati:
– odgovarajući prostor za rad i održavanje sastanaka,
– obračun i naplatu sindikalne članarine,
– slobodu sindikalnog izvješćivanja,
– održavanje sastanaka s radnicima-članovima Sindikata, uz prethodni dogovor s Poslodavcem.
Članak 70.
Sindikat je obvezan dostaviti Poslodavcu:
– rješenje o upisu u registar udruga,
– odluku o izboru, odnosno imenovanju sindikalnih povjerenika ili predstavnika, najkasnije 8 (osam) dana po njihovom izboru odnosno imenovanju,
– uputu o načinu obračuna sindikalne članarine.
Članak 71.
Sindikalni povjerenik je