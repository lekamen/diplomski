102 25.09.2015 Odluka o povjeravanju poslova vezanih uz suradnju s Europskom investicijskom bankom i Europskim investicijskim fondom na provedbi Plana ulaganja za Europu
VLADA REPUBLIKE HRVATSKE
1979
Na temelju članka 30. stavka 3. Zakona o Vladi Republike Hrvatske (»Narodne novine«, br. 150/11 i 119/14), članka 2. stavka 3. Uredbe (EU) br. 2015/1017 Europskog parlamenta i Vijeća od 25. lipnja 2015. o Europskom fondu za strateška ulaganja, Europskom savjetodavnom centru za ulaganja i Europskom portalu projekata ulaganja i o izmjeni uredaba (EU) br. 1291/2013 i (EU) br. 1316/2013 – Europski fond za strateška ulaganja (Službeni list Europske unije L 169/1, 1. 7. 2015.) i članka 10. stavka 4. Zakona o Hrvatskoj banci za obnovu i razvitak (»Narodne novine«, br. 138/06 i 25/13), Vlada Republike Hrvatske je na sjednici održanoj 24. rujna 2015. godine donijela
ODLUKU
O POVJERAVANJU POSLOVA VEZANIH UZ SURADNJU S EUROPSKOM INVESTICIJSKOM BANKOM I EUROPSKIM INVESTICIJSKIM FONDOM NA PROVEDBI PLANA ULAGANJA ZA EUROPU
I.
Hrvatskoj banci za obnovu i razvitak (u daljnjem tekstu: HBOR) povjeravaju se poslovi vezani uz suradnju s Europskom investicijskom bankom i Europskim investicijskim fondom (u daljnjem tekstu: EIB Grupa) u svrhu provedbe Plana ulaganja za Europu.
II.
Vezano uz provedbu Plana ulaganja za Europu na području Republike Hrvatske, HBOR-u se povjeravaju sljedeći poslovi:
– sudjelovanje u provedbi Plana ulaganja za Europu putem suradnje na razini platforma za ulaganja i pojedinačnih projekata te neposrednih kontakata s članovima EIB Grupe,
– djelovanje kao nacionalna pristupna točka za moguće klijente i dionike,
– kreiranje novih financijskih proizvoda sukladno potrebama hrvatskog gospodarstva,
– identifikacija ekonomski i tehnički održivih projekata u ključnim sektorima, posebno u inovativnim, ekološki osviještenim i društvenim područjima, koji će biti predloženi za financiranje u okviru Europskog fonda za strateška ulaganja (u daljnjem tekstu: EFSU),
– privlačenje privatnih subjekata za ulaganja u kombinaciji s javnim resursima,
– sudjelovanje u financiranju infrastrukturnih projekata i projekata malih i srednjih poduzeća EFSU-a putem različitih programa usmjerenih na promicanje gospodarskog rasta,
– uspostavljanje Hrvatskog portala projekata ulaganja (u daljnjem tekstu: HRPPU), koji obuhvaća tekuće i buduće projekte ulaganja u Republici Hrvatskoj sukladno Uredbi (EU) 2015/1017 Europskog parlamenta i Vijeća od 25. lipnja 2015. o Europskom fondu za strateška ulaganja, Europskom savjetodavnom centru za ulaganja i Europskom portalu projekata ulaganja i o izmjeni uredaba (EU) br. 1291/2013 i (EU) br. 1316/2013 – Europski fond za strateška ulaganja (u daljnjem tekstu: Uredba),
– djelovanje kao nacionalna kontakt točka za suradnju s Europskim savjetodavnim centrom za ulaganja (u daljnjem tekstu: ESCU), i
– uspostavljanje bilateralne suradnje s drugim nacionalnim razvojnim bankama u provedbi Plana ulaganja za Europu,
te obavljanje svih ostalih aktivnosti koje se obavljaju u svrhu provedbe i/ili u vezi s provedbom Uredbe, Plana ulaganja za Europu te svim ostalim postojećim i naknadno donesenim aktima Europske unije s time u vezi.
III.
U provedbi Plana ulaganja za Europu HBOR će surađivati s resornim tijelima državne uprave, agencijama i drugim pravnim osobama s javnim ovlastima putem nacionalnih koordinatora za Plan ulaganja za Europu.
Sljedeća ministarstva, agencije i pravne osobe s javnim ovlastima će u roku osam dana od dana stupanja na snagu ove Odluke imenovati po jednog svog predstavnika kao nacionalnog koordinatora za Plan ulaganja za Europu i odluku o imenovanju dostaviti HBOR-u:
– ministarstvo nadležno za financije,
– ministarstvo nadležno za gospodarstvo,
– ministarstvo nadležno za graditeljstvo i prostorno uređenje,
– ministarstvo nadležno za kulturu,
– ministarstvo nadležno za poduzetništvo i obrt,
– ministarstvo nadležno za poljoprivredu,
– ministarstvo nadležno za pomorstvo, promet i infrastrukturu,
– ministarstvo nadležno