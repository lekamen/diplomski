105 02.10.2015 Odluka o prestanku važenja Odluke o upisu obveznih blagajničkih zapisa Hrvatske narodne banke
HRVATSKA NARODNA BANKA
2064
Na temelju članka 9. stavka 2., članka 10. i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donio je 30. rujna 2015.
ODLUKU
O PRESTANKU VAŽENJA ODLUKE O UPISU OBVEZNIH BLAGAJNIČKIH ZAPISA HRVATSKE NARODNE BANKE
I.
Danom stupanja na snagu ove Odluke prestaje važiti Odluka o upisu obveznih blagajničkih zapisa Hrvatske narodne banke (»Narodne novine«, br. 142/2013., 28/2014. i 33/2014.).
II.
Obvezni blagajnički zapisi upisani na temelju Odluke o upisu obveznih blagajničkih zapisa Hrvatske narodne banke (»Narodne novine«, br. 142/2013., 28/2014. i 33/2014.) dospijevaju na naplatu danom stupanja na snagu ove Odluke.
III.
Ova Odluka objavljuje se u »Narodnim novinama«, a stupa na snagu 7. listopada 2015.
O. br. 238-020/09-15/BV
Zagreb, 30. rujna 2015.
Guverner Hrvatske narodne banke prof. dr. sc. Boris Vujčić, v. r.
