potrebna za obnašanje dužnosti vojnog specijalista.
(4) Osoba koja bude odabrana za prijam na ustrojbeno mjesto vojnog specijalista upućuje se na temelju ugovora na osposobljavanje za vojnog specijalista u trajanju do godinu dana.
(5) Osoba iz stavka 4. ovoga članka smatra se vojnom osobom u skladu s odredbama ovoga Zakona.
(6) Program osposobljavanja za vojnog specijalista donosi načelnik Glavnog stožera. Program osposobljavanja sadržava prvu razinu dočasničke odnosno časničke izobrazbe i program dragovoljnog vojnog osposobljavanja za kandidate koji nemaju ispunjen ovaj uvjet.
(7) Nakon završetka osposobljavanja iz stavka 4. ovoga članka osoba se može primiti u djelatnu vojnu službu, dodjeljuje joj se čin skupnika vojnog specijalista ili poručnika/poručnika korvete vojnog specijalista i raspoređuje se na ustrojbeno mjesto vojnog specijalista.
(8) Vrste vojnih specijalista, posebna specijalistička znanja koja osoba treba ispunjavati u trenutku prijma, kao i posebna specijalistička znanja koja se stječu tijekom službe te ostala pitanja u vezi s vojnim specijalistima pravilnikom propisuje ministar obrane na prijedlog načelnika Glavnog stožera.«.
Članak 12.
U članku 47. iza stavka 1. dodaje se stavak 2. koji glasi:
»(2) Prijam službenika i namještenika u službu u Oružane snage provodi se u skladu s potrebama utvrđenim u Planu iz članka 33. ovoga Zakona.«.
Članak 13.
U članku 50. stavku 4. riječi: »ne primjenjuje se na vojnike/mornare« zamjenjuju se riječima: »ne primjenjuje se na vojnike/mornare i vojne specijaliste«.
Članak 14.
U članku 52. iza stavka 2. dodaje se novi stavak 3. koji glasi:
»(3) Iznimno od stavka 2. ovoga članka, ministar obrane može bez raspisivanja internog oglasa donijeti odluku o konačnom prijedlogu kandidata za imenovanje na dužnost vojnog izaslanika.«.
Dosadašnji stavak 3. postaje stavak 4.
Članak 15.
U članku 54. stavku 1. iza podstavka 4. dodaju se podstavci 5. i 6. koji glase:
»– kada se imenuje na dužnost vojnog izaslanika ili na drugu vojnodiplomatsku dužnost
– kada se upućuje u međunarodnu organizaciju i vojno predstavništvo.«.
U stavku 2. na kraju rečenice briše se točka i dodaju riječi: »te u slučaju rasporeda iz stavka 1. podstavaka 5. i 6. ovoga članka kada to ovisi o trajanju imenovanja odnosno upućivanja.«.
Iza stavka 2. dodaje se stavak 3. koji glasi:
»(3) Ograničenja iz ovoga članka ne odnose se na raspored vojnika/mornara i vojnih specijalista.«.
Članak 16.
U članku 56. stavku 1. riječi: »za obnašatelja dužnosti« brišu se.
Iza stavka 2. dodaje se stavak 3. koji glasi:
»(3) Iznimno od stavaka 1. i 2. ovoga članka, ograničenje rasporeda na dvije godine i posebno obrazloženje ne odnosi se na vojnike/mornare, vojne specijaliste, na djelatnu vojnu osobu koja se imenuje na dužnost vojnog izaslanika ili na drugu vojnodiplomatsku dužnost te na djelatnu vojnu osobu koja se upućuje u međunarodnu organizaciju i vojno predstavništvo.«.
Članak 17.
Iza članka 63. dodaje se članak 63.a koji glasi:
»Članak 63.a
(1) Vojnik/mornar tijekom zadnje godine trećeg ugovora o vojničkoj službi može biti premješten uz osobnu suglasnost u drugo državno tijelo ako za to ispunjava uvjete u skladu s posebnim propisima.
(2) Sporazum o premještaju iz stavka 1. ovoga članka sklapa ministar obrane s čelnikom državnog tijela u koje se osoba premješta.«.
Članak 18.
U članku 64. stavku 1. podstavku 2. riječi: »nakon ukidanja ustrojbenog mjesta« zamjenjuju se riječima: »danom ukidanja ustrojbenog mjesta«.
Članak 19.
U članku 70. stavku 1. riječi: »Višem vojnostegovnom sudu« zamjenjuju se riječima: »vojnostegovnom sudu«.
U stavku 3. riječi: »Viši vojnostegovni sud« zamjenjuju se riječima: »Vojnostegovni sud«.
U stavku 4. riječi: »Višega vojnostegovnog suda« zamjenjuju se riječima: »vojnostegovnoga suda«.
Članak 20.
U članku 74. stavku 4. riječi: »stavka 2.« zamjenjuju se riječima: »stavka 3.«.
Članak 21.
Iza članka 78. dodaje se članak 78.a koji glasi:
»Članak 78.a
(1) Na sastavnicama sveučilišta i na Hrvatskom vojnom učilištu