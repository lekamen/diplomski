 pretplatnika, te adresa i poštanski broj pretplatnika,
– za fizičke osobe, privola odnosno zabrana pretplatnika da se njegovo ime i telefonski broj objavi u tiskanom ili elektroničkom imeniku ili da se do tih podataka može doći putem službe informacija.
Stavkom 4. istog članka Pravilnika propisano je da standardni format može sadržavati sljedeće podatke o pretplatniku:
– za pravne osobe, podaci o vrsti posla ili kategoriji,
– vrsta usluge koja se nudi,
– privola pretplatnika vezano uz traženje imena vezanog uz identificirani broj, ili bilo koje drugo korištenje informacije osim traženja broja identificiranog pretplatnika, sukladno članku 47. stavku 5. Zakona,
– bilo koji drugi podatak koji može odrediti Agencija nakon provedene javne rasprave iz članka 3. ovog pravilnika
Uvidom u priloženi spis predmeta razvidno je da je zainteresirana osoba tuženiku dostavila zahtjev za očitovanjem 23. kolovoza 2012., u prilogu kojeg šalje prijedlog za izmjenu i dopunu ugovora kao i odgovor tužitelja, te ističu da je primarni problem što od strane tužitelja ne dobivaju potpunu bazu kontakata, tj. ne dobivaju sve brojeve bili oni bez opisa ili sa opisom. Sukladno navedenom, zainteresirana osoba moli da tuženik pošalje očitovanje i stručno mišljenje po pitanju nepotpunog davanja svih kontakata kao i T-HT-ovog zahtjeva za dodatnom naknadom za davanje opisa pojedinih kontakata.
Zainteresirana osoba predlaže dvije opcije ili da im T-HT počne davati sve kontakte uz koje ima opis (kontakti koji nemaju opis se u ovoj opciji ne moraju sinkronizirati s Imenikom), ili da počne davati sve kontakte (bez obzira da li imaju uz sebe opis ili ne) dakle doslovno sve kontakte koje imaju u svojoj bazi.
Nadalje, zainteresirana osoba 11. rujna 2012. dostavlja tuženiku primjere netočne sinkronizacije baza između tužitelja i zainteresirane osobe, te u prilogu dvije tablice koje detaljno opisuju dva nedostatka u sinkronizaciji podataka od strane tužitelja prema zainteresiranoj osobi i to uzorak koji opisuje neadekvatni prijenos podataka u kojem se prema zainteresiranoj osobi, šalju kontakt podaci poslovnica s jednom adresom iako se poslovnice nalaze na različitim adresama te uzorak kontakt brojeva koji nisu predani u bazu Imenika d.o.o. iako se nalaze na imeničkom portalu tužitelja.
Na spis predmeta dostavljen je prijedlog zainteresirane osobe za izmjenu i dopunu ugovora o dostavljanju podataka o pretplatnicima, u kojem navode da se u cilju kvalitetnijeg ispunjavanja obveza Imenika d.o.o. kao nositelja koncesije za pružanje usluge sveobuhvatnog telefonskog imenika predlažu slijedeće izmjene i dorade postojećeg Ugovora u Dodatak 1, stavak 1. podstavak 1.4. (tablica 1).
Format datoteke za dostavu podataka nadopuniti na sljedeći način:
1. prijedlog za izmjenu: Podatak o tipu korisnika potrebno iz statusa »neobavezan« promijeniti u status »obavezan« (Tablica 1, redak 9)
2. prijedlog za izmjenu: Nadopuniti format datoteke za dostavu podataka s poljem »opis kontakta« koji sadrži tekstualni opis koji definira namjenu kontakta (primjeri: centrala, skladište, odjel marketinga) za sve kontakte koji posjeduju takav opis u bazi pretplatnika Hrvatskog Telekoma
3. prijedlog za izmjenu: Nadopuniti format datoteke za dostavu podataka sa poljem »interni primarni ključ« koji sadrži jedinstveni broj ili oznaku u internoj bazi podataka Hrvatskog Telekoma koja jednoznačno definira određenu pravnu ili fizičku osobu (na određenoj pripadajućoj adresi na kojoj je kontakt) u bazi pretplatnika Hrvatskog Telekoma
U odgovoru na dostavljeni prijedlog izmjene i dopune ugovora tužitelj se očituje i ističe da za prijedlog pod toč. 1. nema prepreka da navedeni format izmijeni kako je predložila zainteresirana osoba. Slijedom navedenog, tužitelj pristaje na nadopunu formata datoteke za dostavu podataka sukladno prijedlogu zainteresirane osobe te ističe da je HT spreman ispuniti i ovaj prijedlog. Međutim, navedena nadopuna formata datoteke iziskuju dodatnu obradu podataka od strane HT-a, te stoga