ili ako Agencija opravdano vjeruje da bi potvrda primitka pisane prijave ugrozila zaštitu identiteta podnositelja prijave.
3. Ako se za prijavu kršenja upotrebljava telefonska linija na kojoj se razgovori snimaju, Agencija ima pravo usmenu prijavu dokumentirati u sljedećim oblicima:
(a) zvučni zapis razgovora u trajnom i dostupnom obliku ili
(b) potpun i točan prijepis razgovora koji izrađuje ovlašteni zaposlenik Agencije.
4. Ako je podnositelj prijave otkrio svoj identitet, Agencija je dužna toj osobi omogućiti da provjeri i ispravi prijepis telefonskog razgovora te da svojim potpisom izrazi suglasnost s njim.
5. Ako se za prijavu kršenja upotrebljava telefonska linija na kojoj se razgovori ne snimaju, Agencija je dužna usmenu prijavu dokumentirati u obliku zapisnika razgovora koji sastavlja ovlašteni zaposlenik Agencije. Ako je podnositelj prijave otkrio svoj identitet, Agencija je dužna podnositelju prijave omogućiti da provjeri i ispravi zapisnik telefonskog razgovora te da svojim potpisom izrazi suglasnost s njim.
6. Ako osoba zatraži sastanak s ovlaštenim zaposlenikom Agencije radi prijave kršenja u skladu s člankom 6. stavkom 3. točkom (c), Agencija je dužna osigurati zapisnik sa sastanka dokumentiran u sljedećim oblicima:
(a) zvučni zapis razgovora u trajnom i dostupnom obliku ili
(b) zapisnik sa sastanka koji sastavlja ovlašteni zaposlenik Agencije.
7. Agencija će podnositelju prijave omogućiti da provjeri i ispravi sastavljeni zapisnik sa sastanka te da svojim potpisom izrazi suglasnost s njim.
Zaštita radnika
Članak 8.
1. Agencija će razmjenjivati informacije i surađivati s drugim nadležnim tijelima koja sudjeluju u zaštiti radnika od odmazde, diskriminacije ili drugih vrsta nepoštenog postupanja do kojih može doći zbog prijave kršenja Uredbe (EU) br. 596/2014 ili u vezi s njom.
2. U suradnji s drugim nadležnim tijelima osigurava se sljedeće:
(a) podnositelji prijave imaju pristup informacijama i savjetima o pravnim lijekovima i postupcima za zaštitu od nepoštenog postupanja, između ostalog i o postupcima za podnošenje zahtjeva za novčanu naknadu ako bi na nju imali pravo u skladu s važećim propisima,
(b) podnositelji prijave imaju pristup učinkovitoj pomoći nadležnih tijela uključenih u njihovu zaštitu od nepoštenog postupanja.
3. Kao povreda čuvanja poslovne tajne neće se smatrati priopćenje koje osoba upoznata s tajnim podatkom učini u prijavi kaznenog djela, privrednog prijestupa ili prekršaja nadležnom tijelu te ako priopći nadzornom tijelu radi ostvarivanja svojih prava iz radnog odnosa, sukladno zakonima koji uređuju poslovnu tajnu.
Postupci zaštite osobnih podataka
Članak 9.
1. Agencija evidenciju iz članka 7. ovog Pravilnika pohranjuje na način koji će osigurati zaštitu identiteta podnositelja prijave i prijavljenih osoba.
2. Pristupiti sustavu iz stavka 1. ovog članka mogu samo ovlašteni zaposlenici Agencije.
3. Na prikupljanje, korištenje i zaštitu osobnih podataka podnositelja prijave i prijavljene osobe, na odgovarajući način, primjenjuju se odredbe zakona kojima se uređuje prikupljanje, korištenje i zaštita podataka za potrebe kaznenog postupka.
Prosljeđivanje podataka unutar i izvan nadležnog tijela
Članak 10.
1. Na zaštitu osobnih podataka podnositelja prijave i prijavljene osobe primjenjuju se odredbe zakona kojima je uređena zaštita osobnih podataka te njihovo prikupljanje, obrada i korištenje u Republici Hrvatskoj.
2. Ovlašteni zaposlenici Agencije ne smiju otkriti, posredno ili neposredno, identitet podnositelja prijave ili prijavljene osobe ili bilo koju drugu naznaku okolnosti na temelju kojih bi se mogao utvrditi identitet podnositelja prijave ili prijavljene osobe.
3. Iznimno se mogu, unutar ili izvan Agencije, proslijediti podaci o identitetu podnositelja prijave ili prijavljene osobe ili bilo koja druga naznaka okolnosti na temelju kojih bi se mogao utvrditi identitet tih osoba, kada je:
(a) potrebno ili u vezi s pokretanjem i/ili započinjanjem prekršajnog ili kaznenog postupka ili
(b)