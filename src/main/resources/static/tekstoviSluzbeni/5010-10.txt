 MULTICREW LIMITATION)
(OPERATIVNO OGRANIČENJE U VIŠEČLANOJ POSADI)
Objašnjenje: Ograničenje za letenje u višečlanoj posadi primjenjuje se samo na kategoriju A i B zdravstvene sposobnosti. OML ograničenje će se primjenjivati kada imatelj dozvole vojni letač u potpunosti ne zadovoljava zahtjevima za kategoriju A i B zdravstvene sposobnosti, ali se smatra da se nalazi unutar prihvatljivog rizika za letenje. Ovo ograničenje primjenjuje se u kontekstu višepilotne okoline. Drugi pilot u višečlanoj posadi mora biti osposobljen za taj tip, ne smije biti stariji od 50 godina, te ne smije imati OML ograničenje.
Uvjet br. 6
OCL – (VALID ONLY AS CO-PILOT)
(VRIJEDI SAMO KAO KOPILOT)
Objašnjenje: Ovo ograničenje je proširenje OML ograničenja, te se primjenjuje kada osoba zbog zdravstvenog razloga ne može biti zapovjednik, ali može biti kopilot.
Uvjet br. 7
UVJET ZA DOZVUČNE ZRAKOPLOVE
Objašnjenje: Ovaj uvjet odnosi se na osobe za koje se utvrdi nezadovoljavanje zahtjeva za let na nadzvučnim zrakoplovima. Ove osobe mogu biti piloti dozvučnih zrakoplova i helikoptera.
Uvjet br. 8
UVJET ZA TRANSPORTNE ZRAKOPLOVE I HELIKOPTERE
Objašnjenje: Ovaj uvjet odnosi se na osobe koje ne udovoljavaju zahtjevima utvrdi za let na borbenim zrakoplovima i helikopterima. Ove osobe su sposobne za pilote transportnih zrakoplova i helikoptera.
Kada zdravstvena komisija za zrakoplovno osoblje izda uvjerenje s ocjenom daljnje liječenje/dijagnostička obrada, obvezno u uvjerenju utvrđuje rok za novi pregled koji ne može biti dulji od 3 mjeseca od dana izdavanja uvjerenja. Osoba s ovom ocjenom ne može obnašati letačke dužnosti do donošenja nove ocjene zdravstvene sposobnosti.
8. Priopćavanje rezultata zdravstvenih pregleda
Osobi kojoj se tijekom zdravstvenog pregleda utvrdi odstupanje zdravstvenog stanja u odnosu na propisane zahtjeve izvršitelj pregleda dužan je to na primjeren način objasniti i s time je upoznati.
U slučaju kada izvršitelj pregleda postavi indikaciju za dodatnim pregledima i pretragama dužan je o istom žurno obavijestiti pregledanu osobu (kontakt telefonom i sl.) kako bi se omogućila dostava tražene dokumentacije u roku propisanom člankom 23. stavkom 1. ovoga Pravilnika.
U slučaju kada izvršitelj pregleda ocijeni zdravstvenu sposobnost pregledane osobe ocjenom daljnje liječenje/dijagnostička obrada ili ocjenom nesposoban za djelatnu vojnu službu, naručitelj pregleda dužan je, po zaprimanju uvjerenja o zdravstvenoj sposobnosti, dostaviti u pisanom obliku obavijest o istom izabranom doktoru medicine osobe uz priloženu presliku uvjerenja o zdravstvenoj sposobnosti.
Izabrani doktor medicine može, po zaprimanju obavijesti, za potrebe daljnjeg liječenja/dijagnostičke obrade zatražiti dostavu preslike medicinske dokumentacije proistekle iz obavljenog zdravstvenog pregleda osobe izravno od izvršitelja pregleda ili putem naručitelja pregleda.
Pregledana osoba, u slučaju ocjene daljnje liječenje/dijagnostička obrada, može uputiti zahtjev izvršitelju pregleda za dostavu preslike medicinske dokumentacije proistekle iz obavljenog zdravstvenog pregleda.
9. Ispunjavanje i pohrana dokumentacije
9.1. Dokumentaciju o provedenim zdravstvenim pregledima i psihologijskim ispitivanjima čini:
1. Uputnica za zdravstveni pregled (tiskanica UZP-RI)
2. Potvrda izabranog doktora medicine (tiskanica P)
3. Upitnik anamnestičkih podataka (tiskanica I)
4. Karton zdravstvenog pregleda (tiskanica ZP)
5. Nalaz transfuziologa o utvrđenoj krvnoj grupi i Rh faktoru
6. Karton zdravstvenog pregleda zrakoplovnog osoblja (tiskanica ZP-ZO)
7. Nalaz i mišljenje zdravstvene komisije za zrakoplovno osoblje (tiskanica NM-ZO)
8. Uvjerenje o zdravstvenoj sposobnosti za vojnu službu (tiskanica UZS-RI)
9. Uvjerenje o zdravstvenoj sposobnosti zrakoplovnog osoblja (tiskanice UZS-ZO i UZS-PD)
10. Psihološki nalaz i rezultati psihologijskih ispitivanja (tiskanice PN-1 i PN)
11. Preostala dokumentacija proistekla iz zdravstvenog pregleda
9.2. Ispunjavanje dokumentacije
9.2.1. Uputnicu za zdravstveni