41 02.05.2016 Rješenje Zavoda za unapređivanje zaštite na radu, klasa: UP/I-115-01/15-01/90 urbroj: 425-02/2-16-7 od 22. travnja 2016.
ZAVOD ZA UNAPREĐIVANJE ZAŠTITE NA RADU
1083
Na zahtjev SENTE KONTROLA d.o.o. iz Sesveta, Selčinska 11, OIB: 35937810339, a na temelju članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
SENTE KONTROLA d.o.o. iz Sesveta, Selčinska 11, OIB: 35937810339, ispunjava uvjete za obavljanje poslova zaštite na radu, te se ovlašćuje da u okviru svoje djelatnosti može obavljati sljedeće poslove:
1. obavljanje poslova zaštite na radu kod poslodavca
2. osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu).
Navedena pravna osoba o obavljenim poslovima obvezna je voditi evidenciju.
II.
Ovim Rješenjem stavlja se izvan snage Rješenje Zavoda za unapređivanje zaštite na radu klasa: UP/I-115-01/15-01/90, urbroj: 425-01/1-15-3 od 4. rujna 2015. godine.
III.
Poslove iz točke I. ovog Rješenja navedena pravna osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, pravna osoba je dužna obavijestiti ovaj Zavod odmah po nastanku promjene.
IV.
Ovo Rješenje objavit će se u »Narodnim novinama«.
Klasa: UP/I-115-01/15-01/90
Urbroj: 425-02/2-16-7
Zagreb, 22. travnja 2016.
Ravnatelj Vitomir Begović, v. r.
