17 13.02.2015 Uredba o izmjenama i dopunama Uredbe o mjerama i naknadama za prekomjerne i špekulativne zalihe poljoprivrednih i prehrambenih proizvoda i proizvoda iz sektora šećera
VLADA REPUBLIKE HRVATSKE
325
Na temelju članka 27.a stavka 3. Zakona o uređenju tržišta poljoprivrednih proizvoda (»Narodne novine«, br. 149/2009, 22/2011 i 120/2012), a u vezi s člankom 38. alinejom 1. Zakona o zajedničkoj organizaciji tržišta poljoprivrednih proizvoda i posebnim mjerama i pravilima vezanim za tržište poljoprivrednih proizvoda (»Narodne novine«, br. 82/2013 i 14/2014) i članka 30. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 11. veljače 2015. godine donijela
UREDBU
O IZMJENAMA I DOPUNAMA UREDBE O MJERAMA I NAKNADAMA ZA PREKOMJERNE I ŠPEKULATIVNE ZALIHE POLJOPRIVREDNIH I PREHRAMBENIH PROIZVODA I PROIZVODA IZ SEKTORA ŠEĆERA
Članak 1.
U Uredbi o mjerama i naknadama za prekomjerne i špekulativne zalihe poljoprivrednih i prehrambenih proizvoda i proizvoda iz sektora šećera (»Narodne novine«, broj 77/2013) u članku 2. alineji 1. briše se točka zarez i dodaju se riječi: »kako je posljednji put izmijenjena Provedbenom uredbom Komisije (EU) br. 968/2014 od 12. rujna 2014. o izmijeni Provedbene uredbe (EU) br. 170/2013 o utvrđivanju prijelaznih mjera u sektoru šećera zbog pristupanja Hrvatske (SL L 272, 13. 9. 2014.)«.
Članak 2.
U članku 13. stavku 1. postavku 2. riječi: »31. listopada 2014. godine« zamjenjuju se riječima: »30. rujna 2015. godine«.
Članak 3.
U članku 15. stavku 1. riječi: »31. listopada 2014. godine« zamjenjuju se riječima: »30. rujna 2015. godine«.
Podstavak a) mijenja se i glasi:
»a) izvozom bijelog šećera izvan carinskog područja Europske unije, kojeg će provesti utvrđeni vlasnik zaliha na način da izveze raspoložive vlastite zalihe bijelog šećera i/ili kupnjom bijelog šećera na tržištu Europske unije osigura količinu potrebnu za obavezu uklanjanja špekulativnih zaliha;«.
U stavku 2. riječi: »31. siječnja 2015. godine« zamjenjuju se riječima: »31. prosinca 2015. godine«.
U stavku 3. podstavku a) riječi: »31. listopada 2014. godine« zamjenjuju se riječima: »30. rujna 2015. godine«.
Članak 4.
U članku 17. stavku 1. riječi: »nakon isteka roka dostave zapisnika iz članka 12. ove Uredbe«, brišu se.
U stavku 3. iza riječi: »listi« briše se točka i dodaju se riječi: »odnosno u skladu sa stavkom 4. ovoga članka«.
Iza stavka 10. dodaje se stavak 11. koji glasi:
»(11) U slučaju da je količina zaliha koju je Europska komisija utvrdila da se moraju ukloniti s tržišta manja od zbirnih količina potencijalnih špekulativnih zaliha na Preliminarnoj listi odredbe stavaka 7., 8., 9. i 10. neće se primjenjivati.«.
Članak 5.
U članku 18. stavku 2. podstavku 3. riječ: »prijedloga« briše se, a iza riječi: »Preliminarne liste i« dodaje se riječ: »prijedloga«.
Članak 6.
U članku 19. stavku 2. podstavku 2. riječi: »28. veljače 2015. godine« zamjenjuju se riječima: »31. siječnja 2016. godine«, a riječi: »10. veljače 2015. godine« zamjenjuju se riječima: »15. siječnja 2016. godine«.
Članak 7.
U članku 25. stavku 1. podstavku a) umjesto točke zarez stavlja se točka i dodaju se nove rečenice koje glase: »Ako se u tijeku nadzora utvrdi veća naknada od one koju je vlasnik prikazao, donijet će se rješenje u kojem će se utvrditi špekulativna naknada u iznosu 50% od utvrđene razlike, te rok plaćanja. Ako se nadzorom utvrdi preplata naknade, donijet će se rješenje u kojem će se utvrditi povrat preplaćenog iznosa.«.
Podstavak b) mijenja se i glasi:
»b) vlasniku zaliha proizvoda iz sektora šećera utvrditi obavezu plaćanja naknade u iznosu:
– 500,00 kuna za vlasnike zaliha za koje je utvrđeno da nemaju prekomjernih zaliha;
– 500,00 kuna uvećano za 100,00 kuna po toni utvrđenih prekomjernih zaliha šećera za vlasnike za koje je utvrđeno da imaju prekomjerne zalihe.«.
Stavak 2. mijenja se i glasi:
»(2) U slučaju da vlasnik zaliha proizvoda iz sektora šećera:
– nije podnio