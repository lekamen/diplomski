52 13.05.2015 Pravilnik o izmjenama i dopunama Pravilnika o uvjetima i načinu ostvarivanja prava na povlašteni prijevoz na linijama u javnom pomorskom prije­vozu
MINISTARSTVO POMORSTVA, PROMETA I INFRASTRUKTURE
1018
Na temelju članka 47a. stavka 2. Zakona o prijevozu u linijskom i povremenom obalnom pomorskom prometu (»Narodne novine« broj: 33/2006, 38/2009, 87/2009, 18/2011 i 80/2013) ministar pomorstva, prometa i infrastrukture uz mišljenje ministra nadležnog za poslove financija kao i ministra nadležnog za poslove razvoja otoka donosi
PRAVILNIK
O IZMJENAMA I DOPUNAMA PRAVILNIKA O UVJETIMA I NAČINU OSTVARIVANJA PRAVA NA POVLAŠTENI PRIJEVOZ NA LINIJAMA U JAVNOM POMORSKOM PRIJEVOZU
Članak 1.
U Pravilniku o uvjetima i načinu ostvarivanja prava na povlašteni prijevoz na linijama u javnom pomorskom prijevozu (»Narodne novine« broj: 1/2014) u članku 2. stavku 1. alineja 2. briše se.
Alineje 3. i 4. mijenjaju se i glase:
»– djeca od 1 do navršenih 12 godina starosti;
– vozila u vlasništvu otočana ili pravnih osoba odnosno vozila registrirana na obrt, obiteljsko poljoprivredno gospodarstvo (OPG), te djelatnost slobodnog zanimanja i korisnika leasinga s prebivalištem odnosno sjedištem na otoku i registrirana u nadležnom upravnom tijelu u Republici Hrvatskoj;«
U alineji 5. riječi: »i obrnuto« zamjenjuju se riječima: »i obratno«;
Iza stavka 2. dodaje se novi stavak 3. koji glasi:
»(3) Putna karta izdaje se u fizičkom obliku odnosno u elektroničkom obliku.«
Dosadašnji stavak 3. postaje stavak 4.
Dosadašnji stavak 4. koji postaje stavak 5. mijenja se i glasi:
»(5) Osobe iz stavka 1. ovoga članka pored prava na povlašteni prijevoz ostvaruju prava u javnom prijevozu i po posebnim propisima.«
Članak 2.
U članku 3. stavku 2. riječi: »članka 5. alineje 5.« zamjenjuju se riječima: »članka 5. alineje 4. i 5.«
Članak 3.
U članku 4. stavku 1. riječi: »Korisnici ostvaruju pravo na povlašteni prijevoz« zamjenjuju se riječima: »Pravo na povlašteni prijevoz s popustom korisnici ostvaruju.«
Stavak 2. mijenja se i glasi:
»(2) Korisnici iz stavka 1. ovoga članka imaju pravo na putnu kartu s popustom za jedno polazno-povratno putovanje dnevno.«
Iza stavka 2. dodaju se novi stavci 3., 4. i 5. koji glase:
»(3) Iznimno od stavka 2. ovoga članka korisnicima se odobrava korištenje prava na povlašten prijevoz i na linijama odnosno relacijama, navedenim u Prilogu 1. ovoga Pravilnika.
(4) Korisnici iz stavaka 2. i 3. ovoga članka imaju pravo na zbirni broj dnevnih polazno – povratnih putovanja na mjesečnoj razini, ovisno o broju dana u mjesecu.
(5) Pored prava iz stavka 2. ovoga članka, djeca koja pohađaju predškolski program izvan otoka svoga prebivališta kao i učenici i studenti koji se školuju na otoku svoga prebivališta imaju dodatno pravo na dva besplatna polazno-povratna putovanja tjedno.«
Članak 4.
U članku 5. stavku 1. brišu se riječi: »osim prava iz članka 4. stavka 2. ovoga Pravilnika«, a riječ »pravo« zamjenjuje se riječju »Pravo«.
Alineja 3. mijenja se i glasi:
»– djeca od 1 do navršenih 3 godine starosti.«
Članak 5.
Članak 6. mijenja se i glasi:
»(1) Učenici i studenti s prebivalištem na otoku koji svakodnevno putuju do škole, odnosno visokoškolske ustanove izvan otoka, imaju pravo na dva besplatna polazno-povratna putovanja dnevno na linijama koje povezuju otok njihovog prebivališta s kopnom ili drugim otokom odnosno zbirni broj dnevnih polazno-povratnih putovanja na mjesečnoj razini, ovisno o broju dana u mjesecu.
(2) Učenici i studenti koji zbog školovanja privremeno borave izvan otoka imaju pravo na besplatni prijevoz za jedno polazno-povratno putovanje tjedno na linijama koje otok njihovog prebivališta povezuju s kopnom ili drugim otokom.
(3) Nakon ostvarivanja prava iz stavka 1. i 2. ovog članka učenici i studenti imaju pravo i na jedno polazno-povratno putovanje dnevno s popustom na svim linijama koje povezuju otok njihovog prebivališta s kopnom ili drugim otokom.
(4) Pravo na besplatan prijevoz studenti iz stavka 1. i 2. ovoga članka