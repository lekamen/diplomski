 posredovanja i dokazom o završenom:
– preddiplomskom sveučilišnom studiju ili
– preddiplomskom stručnom studiju u trajanju od tri godine čijim završetkom je osoba stekla najmanje 180 ECTS bodova.
(2) Ispunjavanje uvjeta o posjedovanju odgovarajućeg stupnja obrazovanja iz stavka 1. dokazuje se ovjerenom preslikom diplome ili drugom ovjerenom ispravom ili ispravom izdanom u obliku elektroničkog zapisa putem sustava »e-Građani« ili dokumentom o priznavanju inozemne visokoškolske kvalifikacije u svrhu zapošljavanja ili nastavka obrazovanja, izdanom od strane nadležnog tijela u Republici Hrvatskoj.
(3) Ispunjavanje uvjeta iz članka 417. stavka 2. točke 4. Zakona o osiguranju dokazuje se izjavom koja je sastavni dio prijave za ispit koju potpisuje osoba koja se prijavljuje za polaganje ispita.
(4) Osim dokumentacije navedene u stavcima 1. do 3. ovoga članka, uz prijavu za ispit osoba je dužna priložiti i dokaze o plaćenoj naknadi i administrativnoj pristojbi u skladu s odredbama Pravilnika kojim Agencija propisuje vrstu i visinu naknada i administrativnih pristojbi.
(5) Ako osobno ime i prezime na ispravama iz ovog članka nije identično onom na prijavi za polaganje ispita iz ovoga Pravilnika, potrebno je uz prijavu za ispit priložiti i izvod iz matične knjige vjenčanih ili vjenčani list odnosno rješenje o promjeni osobnog imena.
Sadržaj ispita
Članak 5.
(1) Ispit za provjeru stručnih znanja potrebnih za dobivanje ovlaštenja za obavljanje poslova zastupanja u osiguranju odnosno posredovanja u osiguranju i reosiguranju (dalje u tekstu: ispit) polaže se pred Komisijom za provjeru stručnih znanja potrebnih za dobivanje ovlaštenja za obavljanje poslova zastupanja u osiguranju odnosno posredovanja u osiguranju i reosiguranju (dalje u tekstu: Komisija), a obuhvaća provjeru znanja iz područja: prava, ekonomije i osiguranja i to:
1. Osnove osiguranja: osnovni pojmovi osiguranja, osnove tržišta osiguranja, pravo trgovačkih društava, subjekti osiguranja i njihov pravni položaj, skupine i vrste osiguranja, informiranje ugovaratelja osiguranja, financijsko poslovanje osiguravatelja, tehničke pričuve i imovina osiguravatelja, likvidacija šteta, nadzor društava za osiguranje, uloga zastupnika u osiguranju i posrednika u osiguranju i reosiguranju.
2. Životno osiguranje: vrste životnog osiguranja, rizici životnog osiguranja, subjekti životnog osiguranja, pravo koje se odnosi na ugovor o životnom osiguranju, financijski aspekt životnog osiguranja, premija osiguranja, osigurana svota, osnove za izračun premije, pričuve i imovina za pokriće pričuva, osigurani slučaj, reosiguranje.
3. Neživotno osiguranje: vrste neživotnog osiguranja, rizici neživotnog osiguranja, predmet osiguranja, načela neživotnog osiguranja, pravo koje se odnosi na ugovor o imovinskom osiguranju, premija osiguranja, osigurana svota, osnove za izračun premije, naknada štete, odgovornost za štetu, osiguranje odgovornosti, obvezna osiguranja u promet u, suosiguranje, reosiguranje.
4. Zastupanje u osiguranju: zastupnik u osiguranju, pravni položaj zastupnika u osiguranju, subjekti zastupanja u osiguranju, pravni položaj subjekata zastupanja u osiguranju, obavljanje poslova zastupanja u osiguranju, odgovornost zastupnika u osiguranju, zahtjevi stranaka (ugovaratelja osiguranja), informiranje ugovaratelja osiguranja, zaštita stranaka (ugovaratelja osiguranja), registar zastupnika u osiguranju, nadzor zastupnika, obrta i društava za zastupanje u osiguranju, pomoćnik zastupnika u osiguranju, posredovanje u osiguranju i reosiguranju (pojam i djelatnost), prekogranično pružanje usluga zastupanja u osiguranju/posredovanja u osiguranju i reosiguranju.
5. Posredovanje u osiguranju i reosiguranju: društvo za posredovanje u osiguranju i reosiguranju, posrednik u osiguranju i reosiguranju, zahtjevi i uloga posrednika u osiguranju i reosiguranju, pravni položaj posrednika u osiguranju i reosiguranju, subjekti posredovanja u osiguranju i reosiguranju, pravni položaj subjekata posredovanja u