 da nije mogao ne imati svijest o tome da njegovo postupanje vodi narušavanju tržišnog natjecanja. Činjenicu da je svijest o postupanju u suprotnosti s propisima o tržišnom natjecanju postojala kod stranka ovog postupka Agencija utvrđuje u ranije spomenutom upozorenju jedne od stranaka kako je dogovor o minimalnim cijenama zabranjen.
Vezano uz navode kako u konkretnom predmetu nisu utvrđeni cilj i učinci sporazuma na tržište, Agencija nadalje ističe kako je sukladno članku 8. ZZTN-a stavku 1., zabranjeno već samo postizanje sporazuma o cijenama koji se, u ovom predmetu, očituje u postizanju dogovora o minimalnoj cijeni pružanja zaštitarske usluge.
U konkretnom slučaju radi se o sporazumu koji je zabranjen prema cilju, pa njegov učinak i nije potrebno dokazivati. Drugim riječima, s obzirom da takvi dogovori već po svojoj prirodi imaju za cilj narušavanje tržišnog natjecanja, u konkretnom slučaju nije nužno dokazati i antikompetitivne učinke takvog ponašanja na samo tržište. Stoga Agencija nije detaljno analizirala niti utvrđivala konkretne posljedice na tržište, odnosno na interese potrošača nastale sklapanjem predmetnog sporazuma.
Slijedom svega navedenog, Agencija je nesporno utvrdila kako su stranke u razdoblju od 23. listopada 2013. do 17. siječnja 2014. godine postupale u suprotnosti s propisima o tržišnom natjecanju, a obzirom da su na Sastanku, postigli dogovor o minimalnoj cijeni pružanja usluge privatne tjelesne zaštite koju su zatim i nudili na javnim natječajima.
9. POSTUPAK UTVRĐIVANJA POSTOJANJA UVJETA ZA IZRICANJE UPRAVNO-KAZNENE MJERE
Na temelju članka 52. stavka 2. ZZTN-a Agencija je uz Obavijest o utvrđenom činjeničnom stanju klase: UP/I 034-03/14-01/002, urbroj: 580-09/88-2014-072 od 28. listopada 2014. (dalje: Obavijest o utvrđenom činjeničnom stanju) strankama dostavila i poziv na glavnu raspravu na kojoj je strankama dana mogućnost za davanje obrane, odnosno izvođenje dokaza radi utvrđivanja postojanja uvjeta za izricanje upravno-kaznene mjere, te utvrđivanja olakotnih i otegotnih okolnosti kao kriterija za određivanje visine upravno-kaznene mjere propisane odredbama ZZTN-a.
Također, stranke su pozvane da na temelju članka 52. stavka 4. točaka 6. i 7. u roku od 15 dana od dana primitka Obavijesti o utvrđenom činjeničnom stanju, Agenciji dostave pisanu obranu i predlože dodatne svjedoke i dokaze.
Pisana obrana poduzetnika Sokol Marić d.o.o.
Dana 18. studenog 2014. u Agenciji je zaprimljena pisana obrana poduzetnika Sokol Marić, potpisana od strane punomoćnice koja je ujedno i prokuristica predmetnog poduzetnika, a kojom se poduzetnik očituje na navode Obavijesti o utvrđenom činjeničnom stanju te u bitnome navodi kako slijedi.
Poduzetnik Sokol Marić predlaže da mu Agencija izrekne simboličnu upravno-kaznenu mjeru sukladno odredbama članka 64. stavka 8. ZZTN-a i članka 13. stavka 2. Uredbe o upravno-kaznenim mjerama.
Nadalje, a ukoliko se Agencija odluči izreći upravno-kaznenu mjeru, poduzetnik predlaže da mu izrekne najniži iznos takve mjere imajući u vidu da je povreda ZZTN-a posljedica nehaja, da sporazum predmetni poduzetnik nije primjenjivao, da isti nije imao nikakav učinak na tržište i da je poduzetnik dosad nekažnjavan za povrede bilo kojih odredbi ZZTN.
Pisana obrana poduzetnika Securitas Hrvatska d.o.o.
Dana 2. prosinca 2014. u Agenciji je zaprimljena pisana obrana poduzetnika Securitas Hrvatska koji se očitovao na navode Obavijesti o utvrđenom činjeničnom stanju te se, u bitnome, navodi kako slijedi.
Poduzetnik Securitas Hrvatska ističe kako Agencija ne razlikuje minimalni trošak sata rada (kao radnika kod poduzetnika) od minimalne cijene zaštitarske usluge odnosno usluge privatne zaštite (koju poduzetnik nudi naručitelju usluge).
Nadalje, prema mišljenju navedenog poduzetnika vrijeme trajanja sporazuma Agencija je nepravilno odredila te je umjesto utvrđenog Agencija kao vrijeme trajanja trebala eventualno odrediti vrijeme trajanja predmetnog sastanka.
Također se ističe kako nije postojala nikakva