 je proizvođač odnosno dobavljač pravomoćnom sudskom presudom osuđen na kaznu zatvora za kazneno djelo krivotvorenja znakova za obilježavanje predmeta od plemenitih kovina (članak 16. stavak 1. točka 2.)
– prestanak proizvođača odnosno dobavljača predmeta od plemenitih kovina (članak 16. stavak 1. točka 3.) te
– da proizvođač odnosno dobavljač nije vratio žig sa znakom proizvođača odnosno dobavljača (članak 16. stavak 2. i stavak 3).
(2) Mjeru iz stavka 1. točaka 1. i 3. ovoga članka mjeriteljski inspektor će izreći rješenjem bez odgađanja, a najkasnije u roku od osam dana od dana utvrđene nepravilnosti.
(3) Predmeti od plemenitih kovina na koje se odnosi mjera iz stavka 1. točke 2. ovoga članka moraju se podnijeti na ispitivanje i žigosanje Zavodu u omotu koji je zapečaćen od strane mjeriteljskog inspektora uz koji mora biti priložena preslika zapisnika o obavljenom inspekcijskom nadzoru.
Članak 37.
Protiv rješenja mjeriteljskog inspektora žalba nije dopuštena, ali se može pokrenuti upravni spor.
VI. PREKRŠAJNE ODREDBE
Članak 38.
(1) Novčanom kaznom od 1000,00 kuna do 5000,00 kuna kaznit će se za prekršaj fizička osoba obrtnik odnosno novčanom kaznom od 2000,00 do 10.000,00 kuna pravna osoba:
1. ako ne vrati žig sa znakom proizvođača odnosno dobavljača u Zavod (članak 16. stavci 2. i 3.)
2. ako ne obavijesti Zavod o promjeni u vezi s obavljanjem svoje djelatnosti (članak 18.)
3. ako u svom prodajnom prostoru nije istaknula slike državnih žigova i nije stavila strankama na raspolaganje povećalo za raspoznavanje žigova (članak 32.)
4. ako u prodajnom prostoru ne drži i ne izlaže predmete od plemenitih kovina na propisani način (članak 33.)
5. ako u prodajnom prostoru nema zlatarsku vagu, ako zlatarska vaga nije ovjerena, te ako zlatarska vaga nema svojstva koja će osigurati potrebnu točnost mjerenja mase svih predmeta od plemenitih kovina izloženih za prodaju (članak 34.)
6. ako proizvođač odnosno dobavljač predmeta od plemenitih kovina ne postupi sukladno zahtjevu mjeriteljskog inspektora (članak 35. stavak 2).
(2) Za prekršaj iz stavka 1. ovoga članka kaznit će se novčanom kaznom od 1000,00 kuna do 5000,00 kuna i odgovorna osoba u pravnoj osobi.
Članak 39.
(1) Novčanom kaznom od 5000,00 kuna do 10.000,00 kuna kaznit će se za prekršaj fizička osoba obrtnik odnosno novčanom kaznom od 10.000,00 do 20.000,00 kuna pravna osoba:
1. ako stavlja na tržište ili na raspolaganje na tržištu predmete od plemenitih kovina koji nisu označeni, ispitani i žigosani državnim žigom (članak 10. i članak 19. stavak 1.)
2. ako prije označen i žigosan državnim žigom predmet od plemenite kovine bude dorađen ili prerađen, a prije stavljanja na tržište ili na raspolaganje na tržištu ne bude ponovno ispitan i žigosan državnim žigom (članak 24.)
3. ako prenese utisnuti znak proizvođača odnosno znak dobavljača, oznake čistoće i državni žig s jednoga na drugi predmet od plemenitih kovina (članak 25.)
4. ako nije postupila u skladu s rješenjem mjeriteljskog inspektora o privremenoj zabrani stavljanja na tržište odnosno na raspolaganje na tržištu predmeta od plemenitih kovina ili povlačenju iz prodaje predmeta od plemenitih kovina (članak 36. stavak 1. točka 2).
(2) Za prekršaj iz stavka 1. ovoga članka kaznit će se novčanom kaznom od 5000,00 kuna do 10.000,00 i odgovorna osoba u pravnoj osobi.
(3) Novčanom kaznom od 5000,00 kuna do 8000,00 za prekršaj iz stavka 1. točke 1. ovoga članka kaznit će se fizička osoba.
VII. NOTIFIKACIJA
Članak 40.
Ovaj Zakon notificiran je u skladu s izmijenjenom Direktivom 98/34/EZ Europskoga parlamenta i Vijeća od 22. lipnja 1998. o utvrđivanju postupka obavješćivanja u području tehničkih propisa te propisa o uslugama informacijskog društva.
VIII. PRIJELAZNE I ZAVRŠNE ODREDBE
Članak 41.
(1) Ravnatelj Zavoda donijet će provedbene propise iz članka 7. stavka 3., članka 9. stavka 2., članka 11. stavka 2., članka 12. stavka 4., članka 15. stavka 6., članka 17. stavka 2., članka 19. stavka 4., članka 23. stavka 5., članka 28. stavka