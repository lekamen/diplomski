 dodijeljeno ovlaštenje.
(4) Program ispita (predmeti i pravni izvori/literatura) utvrđuje ravnatelj Zavoda.
(5) Program ispita objavljuje se na mrežnim stranicama Zavoda.
Članak 17.
(1) Program izobrazbe za polaganje ispita sadrži pravne izvore i literaturu za pripremu polaganja ispita:
– zakonska i upravna načela
– opća mjeriteljska načela
– ispitivanje i ovjeravanje različitih mjerila
– upravljanje kvalitetom, akreditacija i potvrđivanje
– pretpakovine.
(2) Program izobrazbe i način provedbe izobrazbe za svako područje iz stavka 1. ovoga članka utvrđuje ravnatelj Zavoda.
(3) Program izobrazbe i način provedbe izobrazbe objavljuje se na mrežnim stranicama Zavoda.
VI. SLUŽBENA ISKAZNICA OVLAŠTENOG MJERITELJA
Članak 18.
(1) Službenom iskaznicom ovlašteni mjeritelj dokazuje da je ovlašten za obavljanje poslova ovjere zakonitih mjerila.
(2) Službenu iskaznicu ovlaštenom mjeritelju izdaje Zavod.
(3) Ovlašteni mjeritelj kojemu prestane radni odnos dužan je vratiti službenu iskaznicu u Zavod.
(4) Iskaznica ovlaštenog mjeritelja izrađuje se kao plastična kartica pravokutnog oblika veličine 85x55 mm;
a) službena iskaznica na prednjoj strani sadrži:
1. utisnuti grb Republike Hrvatske
2. natpis »REPUBLIKA HRVATSKA«
odnosno »REPUBLIKA HRVATSKA Državni zavod za mjeriteljstvo« za ovlaštenog mjeritelja Zavoda
3. naziv »SLUŽBENA ISKAZNICA OVLAŠTENOG MJERITELJA«
4. mjesto za fotografiju veličine 28x32
5. ime i prezime ovlaštenog mjeritelja
6. naziv ovlaštenog tijela
7. broj iskaznice
b) službena iskaznica na poleđini sadrži:
8. tekst o ovlastima nositelja iskaznice
9. područja ovlaštenja prema dodacima Uredbe o posebnim uvjetima koje moraju ispunjavati ovlaštena tijela za obavljanje poslova ovjeravanja zakonitih mjerila i/ili poslova pripreme zakonitih mjerila za ovjeravanje (»Narodne novine« broj 90/14)
10. datum izdavanja iskaznice
11. mjesto za pečat i potpis ovlaštene osobe.
(5) O izdanim službenim iskaznicama ovlaštenih mjeritelja Zavod vodi upisnik koji mora sadržavati: evidencijski broj upisnika, prezime i ime ovlaštenog mjeritelja, broj službene iskaznice, područje ovlaštenja, datum izdavanja službene iskaznice, ovlašteno tijelo i potpis ovlaštene osobe koja vodi upisnik.
(6) Obrazac službene iskaznice ovlaštenog mjeritelja tiskan je uz ovaj Pravilnik i njegov je sastavni dio (Prilog 3).
VII. ZAVRŠNA ODREDBA
Članak 19.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/10
Urbroj: 558-01/2-15-1
Zagreb, 30. prosinca 2015.
Zamjenik ravnatelja Državnog zavoda za mjeriteljstvo mr. sc. Božidar Ljubić, dipl. ing., v. r.
PRILOG 1.
OBRAZAC PRIJAVE ZA POLAGANJE ISPITA
______________________________            Ime i prezime kandidata
______________________________         Mjesto i datum podnošenja
DRŽAVNI ZAVOD ZA MJERITELJSTVO
10000 Zagreb, Ulica grada Vukovara 284
Na temelju članka 7. Pravilnika o uvjetima i načinu polaganja ispita za ovlaštenog mjeritelja te obliku i sadržaju službene iskaznice ovlaštenog mjeritelja podnosi se
                                         PRIJAVA      za polaganje ispita za ovlaštenog mjeritelja
1.     Ime i prezime 2. Dan, mjesec, godina, mjesto i država rođenja          3. Broj osobne iskaznice, izdana od i mjesto izdavanja, OIB: 4. Adresa stanovanja                 5. Stečeno obrazovanje 6. Podaci o radnom iskustvu 7. Područje i opseg zakonitih mjerila za koje je tijelo ovlašteno 8. Naziv ovlaštenog tijela u kojem je kandidat zaposlen   9. Posebna napomena
____________________                ____________________________
      Potpis kandidata                                Ovlašteno tijelo (potpis i pečat)

PRILOG 2.
OBRAZAC UVJERENJA O POLOŽENOM ISPITU
Na temelju članka 14. stavka 1. Pravilnika o uvjetima i načinu polaganja ispita za ovlaštenog mjeritelja Državni zavod za mjeriteljstvo izdaje
                                                                                                UVJERENJE                                                                