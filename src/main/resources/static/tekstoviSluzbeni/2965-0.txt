13 10.02.2016 Rješenje o određivanju područja stalnog graničnog prijelaza za međunarodni promet putnika i roba u cestovnom prometu Klek
POLICIJSKA UPRAVA DUBROVAČKO-NERETVANSKA
314
Na temelju članka 12. stavka 2. Zakona o nadzoru državne granice (»Narodne novine«, broj 83/13), a u svezi s člankom 7. Pravilnika o uvjetima i načinu određivanja područja graničnog prijelaza (»Narodne novine«, broj 150/04), Policijska uprava dubrovačko-neretvanska donosi
RJEŠENJE
O ODREĐIVANJU PODRUČJA STALNOG GRANIČNOG PRIJELAZA ZA MEĐUNARODNI PROMET PUTNIKA I ROBA U CESTOVNOM PROMETU KLEK
Članak 1.
Područje stalnog graničnog prijelaza za međunarodni promet putnika i roba u cestovnom prometu Klek nalazi se u općini Slivno uz samu granicu s Bosnom i Hercegovinom na državnoj cesti D-8.
Članak 2.
Ukupna površina područja stalnog graničnog prijelaza za međunarodni promet putnika i roba u cestovnom prometu Klek iznosi 37.270,1 m².
Članak 3.
Područje stalnog graničnog prijelaza za međunarodni promet putnika i roba u cestovnom prometu Klek obuhvaća dijelove katastarskih čestica 10990/17, 10990/18, 10990/19, 10990/20 i 13166/2 k.o. Slivno.
Na području graničnog prijelaza nalaze se sljedeći objekti:
– za potrebe putničkog prometa: centralna nadstrešnica nad platoom putničkog prometa na ulazu u državu površine 1.306,44 m², centralna nadstrešnica nad platoom putničkog prometa na izlazu iz države površine 1.306,44 m², zgrada za državne službe (policija i carina) na ulazu u državu površine 291,00 m², zgrada za državne službe (policija i carina) na izlazu iz države površine 191,00 m², kontrolne kućice – 8 komada ukupne površine 48 m²,
– za potrebe teretnog prometa: objekt prve linije kontrole izlaza teretnih vozila površine 6,25 m², pripadajuća nadstrešnica površine 120,75 m², objekt druge linije kontrole izlaza teretnih vozila površine 13,75 m², objekt prve linije kontrole ulaza teretnih vozila površine 12,25 m², pripadajuća nadstrešnica površine 120,75 m² i objekt druge linije kontrole ulaza teretnih vozila površine 6,25 m²,
– prateći objekti: sanitarni objekt na ulazu u državu površine 19,60 m² i sanitarni objekt na izlazu iz države površine 2,88 m².
Ukupna bruto površina objekata iznosi 3.445,36 m², dok ukupni volumen objekata iznosi 4.687,40 m³. Područje graničnog prijelaza omeđeno je žičanom ogradom sa sjeverne i južne strane. Područje graničnog prijelaza proteže se u dužini od 305 metara od granične crte s Bosnom i Hercegovinom.
Članak 4.
Stupanjem na snagu ovog Rješenja prestaje važiti Rješenje o određivanju područja stalnog međunarodnog cestovnog graničnog prijelaza I. kategorije Klek (»Narodne novine«, broj 56/06).
Članak 5.
Ovo Rješenje stupa na snagu osmog dana od dana objave u »Narodnim novinama«.
Broj: 511-03-01-UP/I-131/1-15.
Dubrovnik, 22. siječnja 2016.
Načelnik Tonći Radibratović, v r.
