 cijena s PDV-om 200,00 kn.«
Prema članku 1. ZOG-a ovim Zakonom se uređuje izgradnja, korištenje i upravljanje grobljem. Grobljem upravlja pravna osoba ili drugi subjekt osnovan prema uvjetima i na način propisan posebnim propisom (dalje u tekstu: uprava groblja, prema članku 10. ZOG-a), a upravljanje grobljem razumijeva dodjelu grobnih mjesta, uređenje, održavanje i rekonstrukciju groblja (promjena površine, razmještaj putova i sl.) na način koji odgovara tehničkim i sanitarnim uvjetima, pri čemu treba voditi računa o zaštiti okoliša, osobito o krajobraznim i estetskim vrijednostima.
Ovim Zakonom je u članku 16. propisano da uprava groblja, a to je pravna osoba ili drugi subjekt osnovan prema uvjetima i na način propisan posebnim propisom (iz čl.10) dužna voditi grobni očevidnik koji sadrži zakonom propisane podatke u članku 16. stavak 1. među kojima su i podaci o korisnicima grobova i grobnica, te grobovima i grobnicama za urne, osobama koje imaju pravo ukopa, kao i o svim promjenama.
Prema članku 13. stavak 1., 3. i 4. ZOG-a uprava groblja daje grobno mjesto na korištenje na neodređeno vrijeme uz naknadu te o tome donosi rješenje. Za korištenje grobnog mjesta korisnik plaća godišnju grobnu naknadu, a visinu naknade utvrđuje uprava groblja u skladu s uvjetima i mjerilima propisnim odlukom predstavničkog tijela jedinice lokalne samouprave.
Proizlazi da je Zakonom propisana obveza plaćanja naknade za dodjelu grobnog mjesta, kao i naknade koja se plaća godišnje za korištenje grobnog mjesta.
Člankom 18. ZOG-a propisana je dužnost predstavničkog tijela jedinice lokalne samouprave donijeti propise (u roku šest mjeseci od stupanja na snagu ZOG-a), među ostalim i o uvjetima i mjerilima za plaćanje naknade kod dodjele grobnog mjesta i godišnje naknade za korištenje.
Odluka o grobljima koju je donijelo Gradskog vijeće Grada Samobora (Službene vijesti Grada Samobora, broj 7/98.) u članku 14. i članku 15. propisuje naknadu kod dodjele prava korištenja grobnog mjesta na neodređeno vrijeme i godišnju naknadu za korištenje grobnog mjesta, što je u skladu s navedenim odredbama ZOG-a.
Sud zaključuje da u Cjeniku iskazana cijena za uslugu prijenosa prava korištenja sudskim rješenjem i dobrovoljnom izjavom na krvne srodnike (roditelji – djeca) nije zakonita, jer se njome naplaćuje promjena u grobnom očevidniku koju je uprava groblja dužna voditi prema odredbama ZOG-a, a Zakon ne propisuje niti daje ovlast za naplaćivanje naknade radi provođenja radnje potrebne u vođenju grobnog očevidnika, radi unošenja promjena.
Stoga je ocijenjeno da je donositelj izašao izvan zakonom dopuštenog ovlaštenja, kada je propisao cijenu za Prijenos prava korištenja sudskim rješenjem i dobrovoljnom izjavom na krvne srodnike (roditelji – djeca). Ne radi se o pogrebnoj usluzi u obavljanju pogrebne djelatnosti, već o radnji u obavljanju javne ovlasti radi promjene u grobnom očevidniku.
Potrebno je ovdje reći da drugi postupci koje navodi društvo Komunalac d.o.o. u svom odgovoru, nisu zapreka za vođenje ovog postupka u kojem se ocjenjuje zakonitost općeg akta.
Na ovaj slučaj nije primjenjiv Zakon o zaštiti potrošača (»Narodne novine« broj 41/14 i 110/15) jer pogrebne usluge u odredbama čl.24 tog zakona, nisu navedene među javnim uslugama u smislu tog zakona, pa se ne mogu izricati mjere propisane ovim zakonom.
Zahtjev za pokretanje postupka za ocjenu suglasnosti Zaključka kojim je dana suglasnost na Cjenik pogrebnih usluga (Zaključak, klasa: 022-05/08-01/25, urbroj: 238-11-10/5-08-50 od 8. srpnja 2008. godine Sud odbacuje, jer suglasnost nema svojstvo općeg akta pa ne može biti predmetom ocjene zakonitosti u upravnom sporu. Opći akt jedinice lokalne, odnosno područne samouprave određen je donositeljem (predstavničko tijelo općine, grada i županije), sadržajem (samoupravni djelokrug i drugi zakonom i statutom određeni poslovi uređeni na općenit način, koji se odnosi na neodređeni krug adresata) kao i javnom objavom. Radi se o pojedinačnom aktu koji se donosi prema