 proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15 % udjela.
(3) Intenzitet javne potpore po projektu/operaciji unutar tipa operacije 7.2.1 iznosi do 100 % od ukupnih prihvatljivih troškova.
(4) Najniži iznos vrijednosti projekta/operacije za koji se može podnijeti Zahtjev za potporu iznosi 30.000 eura u protuvrijednosti u kunama.
(5) Najviši iznos vrijednosti projekta/operacije za koji se može podnijeti Zahtjev za potporu iznosi 1.250.000 eura u protuvrijednosti u kunama.
(6) Najniži iznos javne potpore po projektu iznosi 30.000 eura u protuvrijednosti u kunama.
(7) Najviši iznos javne potpore po projektu iznosi 1.000.000 eura u protuvrijednosti u kunama.
(8) Najniži iznos prihvatljivih troškova po projektu/operaciji iznosi 30.000 eura u protuvrijednosti u kunama.
(9) Najviši iznos prihvatljivih troškova po projektu/operaciji iznosi 1.000.000 eura u protuvrijednosti u kunama.
(10) Broj podnesenih Zahtjeva za potporu i odobrenih projekata/operacija za tip operacije 7.2.1. po korisniku u programskom razdoblju nije ograničen.
(11) Korisnik može podnijeti Zahtjev za potporu na području jedinica lokalne samouprave koje izravno imaju udjele odnosno dionice u temeljnom kapitalu korisnika ili su osnivači korisnika.
(12) Po istoj jedinici lokalne samouprave isti korisnik može podnijeti jedan Zahtjev za potporu tijekom jednog natječaja za tip operacije 7.2.1.
(13) Tijekom jednog natječaja za tip operacije 7.2.1. isti korisnik može podnijeti više Zahtjeva za potporu, a najviše onoliko koliki je broj jedinica lokalne samouprave koje izravno imaju udjele odnosno dionice u temeljnom kapitalu korisnika ili su osnivači korisnika.
(14) Ukoliko isti korisnik podnese više Zahtjeva za potporu unutar tipa operacije 7.2.1. po istoj jedinici lokalne samouprave tijekom jednog natječaja za tip operacije 7.2.1., u obzir će se uzeti Zahtjev za potporu s ranijim vremenom podnošenja zahtjeva za potporu, dok će se za ostale Zahtjeve za potporu izdati odluka o odbijanju.
(15) U jednom Zahtjevu za potporu, potpora se dodjeljuje za jedan projekt/operaciju.
(16) Temeljem jednog projekta odnosno jednog idejnog i/ili glavnog projekta za istu građevinu, ne može se podnijeti više Zahtjeva za potporu.
(17) Sljedeći Zahtjev za potporu unutar tipa operacije 7.2.1. za projekt/operaciju na područjeu iste jedinice lokalne samouprave isti korisnik može podnijeti tek nakon izvršene konačne isplate potpore po prethodnom zahtjevu za potporu za projekt/operaciju na području iste jedinice lokalne samouprave.
(18) Isplata javne potpore može biti jednokratna ili najviše u tri rate.
Prihvatljivi korisnici
Članak 10.
Korisnici su javni isporučitelji vodnih usluga javne vodoopskrbe ili javne odvodnje.
Prihvatljivi projekti/operacije
Članak 11.
Prihvatljiv projekt/operacija je građenje i/ili opremanje javnog sustava za vodoopskrbu i/ili odvodnju i/ili pročišćavanje otpadnih voda.
Uvjeti prihvatljivosti
Članak 12.
(1) Građenje i/ili opremanje javnog sustava za vodoopskrbu odvodnju i pročišćavanje otpadnih voda (isključujući 3. stupanj pročišćavanja ukoliko isti nije zakonska obveza) je prihvatljivo u naselju s najviše 2.000 stanovnika.
(2) Ukoliko se više naselja povezuje javnim sustavom za vodoopskrbu, odvodnju i pročišćavanje otpadnih voda, sva naselja moraju ispuniti uvjet iz stavka 1. ovoga članka.
(3) U svrhu funkcionalnosti/uporabe prihvatljivo je da se javni sustav za vodoopskrbu, odvodnju i pročišćavanje otpadnih voda priključi na postojeći sustav koji se nalazi u naselju s više od 2.000 stanovnika.
(4) Unutar jednog projekta/operacije prihvatljivo je građenje i/ili opremanje jednog javnog sustava za vodoopskrbu i/ili odvodnju i/ili pročišćavanje otpadnih voda.
(5) Prihvatljivo je da jedan javni sustav za vodoopskrbu i/ili odvodnju i/ili pročišćavanje otpadnih voda može imati jednu ili više građevinskih dozvola ako projekt/operacija tog sustava čini tehnološko-tehničku povezanu cjelinu te ne prelazi propisani najviši