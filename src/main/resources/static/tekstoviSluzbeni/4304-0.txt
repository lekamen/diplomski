69 27.07.2016 Pravilnik o postupku uzbunjivanja stanovništva
DRŽAVNA UPRAVA ZA ZAŠTITU I SPAŠAVANJE
1653
Na temelju članka 42. Zakona o sustavu civilne zaštite (»Narodne novine«, broj 82/15) ravnatelj Državne uprave za zaštitu i spašavanje donosi
PRAVILNIK
O POSTUPKU UZBUNJIVANJA STANOVNIŠTVA
I. OPĆA ODREDBA
Članak 1.
Ovim Pravilnikom propisuju se subjekti i sredstva za uzbunjivanje stanovništva te postupak za uzbunjivanje i obavješćivanje stanovništva o nastanku opasnosti, postupcima za vrijeme trajanja opasnosti i prestanku opasnosti.
II. SUBJEKTI I SREDSTVA ZA UZBUNJIVANJE STANOVNIŠTVA
Članak 2.
(1) Uzbunjivanje i obavješćivanje stanovništva provodi središnje tijelo državne uprave nadležno za poslove civilne zaštite (u daljnjem tekstu: Državna uprava).
(2) Državna uprava koordinira postupke svih subjekata uključenih u jedinstveni sustav uzbunjivanja u Republici Hrvatskoj.
Članak 3.
(1) U jedinstveni sustav uzbunjivanja u Republici Hrvatskoj uključuju se pravne osobe – operateri koje su dužne uspostaviti i održavati sustav uzbunjivanja u perimetru stvarnih rizika za građane i pravne osobe koje imaju vlastite sirene ili sustave za uzbunjivanje.
(2) Pravne osobe – operateri koje su dužne uspostaviti i održavati sustav uzbunjivanja u perimetru stvarnih rizika za građane su pravne osobe:
– koje se bave djelatnošću koja svojom naravi može ugroziti život i zdravlje građana, materijalna i kulturna dobra i okoliš, a koje koriste velike količine opasnih tvari propisane posebnim propisima na području zaštite okoliša te su dužne izrađivati izvješća o sigurnosti
– koje su vlasnici ili upravljaju akumulacijama vode i vodnim kanalima za proizvodnju električne energije i opskrbu vodom
– koje se bave djelatnošću koja svojom naravi može ugroziti život i zdravlje građana, materijalnih i kulturnih dobara i okoliša, a posluju unutar industrijske zone koja je prema aktima središnjeg tijela državne uprave nadležnog za zaštitu okoliša ugrožena domino efektom.
(3) Pravne osobe koje imaju vlastite sirene ili sustave za uzbunjivanje su:
– vatrogasne postrojbe
– ostali vlasnici i korisnici sirena
– vlasnici i korisnici objekata koji su po zakonu dužni uspostaviti i održavati odgovarajući interni sustav za uzbunjivanje i obavješćivanje
– vlasnici i korisnici razglasnih sustava, elektroničkih medija i davatelji telekomunikacijskih usluga.
Članak 4.
(1) Za uzbunjivanje i obavješćivanje stanovništva koriste se sirene, razglasni uređaji, elektronički mediji te SMS uređaji – nakon što se za slanje SMS poruka ostvare uvjeti kod davatelja usluga.
(2) Elektronički mediji iz prethodnog stavka su:
1. radio i televizijske postaje koje imaju koncesiju za emitiranje na nacionalnoj razini – za opasnosti značajne za državu, županije, gradove i općine
2. lokalne radio postaje i televizijske postaje – za područja županija, gradova i općina
3. web-stranice Državne uprave
4. aplikacije za pametne telefone i druge uređaje.
(3) Područni ured Državne uprave izrađuje popis elektroničkih medija iz stavka 2. točke 2. ovoga članka, koji je sastavni dio planova civilne zaštite županija i Grada Zagreba.
Članak 5.
(1) Pravne osobe iz članka 3. točke 1. ovog Pravilnika dužne su uspostaviti upravljanje i nadzor nad sirenama svog sustava za uzbunjivanje iz operativnog središta pravne osobe i iz nadležnog centra 112 te snositi troškove uspostavljanja i korištenja komunikacijske veze za potrebe upravljanja i nadzora sirenama iz nadležnog centra 112.
(2) Na sustav daljinskog upravljanja sirenama Državne uprave mogu se povezati i sirene koje nisu vlasništvo Državne uprave.
(3) Ako sustav za daljinsko upravljanje sirenama nije uspostavljen te za slučaj neispravnosti sustava, Područni ured za civilnu zaštitu Državne uprave izrađuje poseban plan uključivanja sirena kojim se razrađuju sredstva veze i dežurstvo osoba koje će uključivati sirene po nalogu odgovorne osobe iz centra 112, uključivši i zaposlenike pravnih osoba iz članka 3. ovog Pravilnika.
III. POSTUPAK ZA UZBUNJIVANJE I