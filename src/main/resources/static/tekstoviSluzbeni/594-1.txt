
Članak 9.
(1) Značka lugara je izvedena od kovine, podloga je mesingana, a aplikacija sjajno niklana.
(2) Veličina značke je 60 × 55 mm.
(3) Značku okružuje hrvatski pleter izveden u reljefu (mesing) na kojemu su istaknuta slova »RH« (Republika Hrvatska).
(4) U središtu značke na zrakastopozlaćenom prostoru smješten je hrvatski grb. Štit je izveden u crvenom i bijelom emajlu, a gornji dio grba je reljefni.
(5) Na kružnom niklanom dijelu značke ispisan je tekst: »LUGAR« u zelenom emajlu.
(6) Donjim dijelom značke proteže se niklana lenta koja djelomično pokriva pleter. Na lenti je zelenim emajlom upisan četveroznamenkasti serijski broj značke.
(7) Na poleđini značke nalazi se lisnata opruga od perne bronce.
(8) Lugar nosi značku u kožnom povezu zajedno s iskaznicom, kojima dokazuje službeno svojstvo, identitet i ovlasti.
(9) Oblik i izgled značke lugara tiskani su u prilogu ovoga Pravilnika.
IV. OBLIK, SADRŽAJ I NAČIN IZDAVANJA ISKAZNICE LUGARA
Članak 10.
Status lugara utvrđuje se službenom iskaznicom (u daljnjem tekstu: iskaznica).
Članak 11.
(1) Iskaznica lugara je pravokutnog oblika, zelene boje, veličine 10 × 6 cm.
(2) Prednja strana iskaznice sadrži:
1. utisnut grb Republike Hrvatske,
2. natpis »REPUBLIKA HRVATSKA«,
3. natpis »HRVATSKE ŠUME d.o.o .– UPRAVA ŠUMA PODRUŽNICA« ili naziv javne ustanove iz članka 17. stavka 3. Zakona o šumama.
4. naziv »SLUŽBENA ISKAZNICA LUGARA«,
5. broj iskaznice i godina izdavanja,
6. ime i prezime lugara,
7. mjesto za fotografiju veličine 2,8 × 3,2 cm
8. broj značke lugara.
(3) Stražnja strana iskaznice lugara sadrži:
1. tekst koji glasi: »Lugar koji zatekne u šumi ili šumskome zemljištu osobu koja protupravno prisvaja drvo ili druge šumske proizvode ili obavlja druge radnje protivne Zakonu o šumama i propisima donesenim na temelju njega, dužan je:
a. zatražiti osobnu iskaznicu ili drugu ispravu na osnovi koje može utvrditi identitet osobe,
b. pregledati osobu, njezinu prtljagu ili prijevozno sredstvo,
c. privremeno oduzeti nezakonito prisvojene šumske proizvode i sredstva kojima je izvršeno protupravno prisvajanje«.
2. mjesto i nadnevak izdavanja iskaznice
3. potpis ovlaštene osobe,
4. pečat tijela koje je izdalo iskaznicu.
(4) Iskaznica je zaštićena plastificiranim omotom.
(5) Obrazac iskaznice lugara tiskan je u Prilogu ovoga Pravilnika.
Članak 12.
Ako lugar izgubi iskaznicu odnosno značku ili na drugi način ostane bez njih, dužan je o tome odmah, a najkasnije u roku od 3 (tri) dana obavijestiti tijelo koje je izdalo iskaznicu odnosno značku.
Članak 13.
Trgovačko društvo i javne ustanove iz članka 17. stavka 3. Zakona o šumama izdaju iskaznice i značke lugara te vode evidenciju o izdanim iskaznicama i značkama za osobe koje obavljaju poslove lugara.
Članak 14.
Stupanjem na snagu ovoga Pravilnika prestaje važiti Pravilnik o čuvanju šuma (»Narodne novine« br. 121/2006. i 25/2011.)
Članak 15.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 321-01/14-01/1290
Urbroj: 525-11/1070-15-11
Zagreb, 1. ožujka 2015.
Ministar Tihomir Jakovina, v. r.
PRILOG
SLUŽBENA ISKAZNICA

ZNAČKA

