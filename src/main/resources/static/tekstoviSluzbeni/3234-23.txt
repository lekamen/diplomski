
5. Oznaka CE i EU izjava o sukladnosti
5.1. Proizvođač mora staviti oznaku CE i, pod odgovornošću prijavljenog tijela iz točke 3.1., njegov identifikacijski broj na svaku pojedinačnu sigurnosnu komponentu za dizala koja zadovoljava uvjete iz točke 1.
5.2. Proizvođač mora sastaviti pisanu EU izjavu o sukladnosti za svaku sigurnosnu komponentu za dizala i čuvati njezin primjerak na raspolaganju nacionalnim tijelima tijekom 10 godina od stavljanja sigurnosne komponente za dizala na tržište. U EU izjavi o sukladnosti navodi se sigurnosna komponenta za dizala za koju je ta izjava sastavljena.
6. Proizvođač tijekom razdoblja koje istječe 10 godina nakon što je sigurnosna komponenta za dizala stavljena na tržište na raspolaganju nacionalnim tijelima mora čuvati:
– tehničku dokumentaciju iz točke 3.1. alineja 6.;
– dokumentaciju iz točke 3.1. alineja 5.;
– podatke o promjeni iz točke 3.5.;
– odluke i izvješća prijavljenih tijela iz točke 3.5. trećeg stavka i točaka 4.3. i 4.4.
7. Svako prijavljeno tijelo mora obavještavati ministarstvo nadležno za gospodarstvoo izdanim ili povučenim odlukama o odobrenju sustava kvalitete te povremeno ili na zahtjev ministarstvu nadležnom za gospodarstvo dostavljati listu odbijenih, suspendiranih ili na neki drugi način ograničenih odluka o odobrenju.
Svako prijavljeno tijelo mora obavještavati druga prijavljena tijela o odlukama o odobrenju sustava kvalitete koje je odbilo, suspendiralo ili povuklo te na zahtjev o odlukama o odobrenju koje je izdalo.
Prijavljeno tijelo Komisiji i državama članicama na zahtjev mora dostaviti primjerak izdane odluke (izdanih odluka) o odobrenju sustava kvalitete.
8. Ovlašteni zastupnik
Obveze proizvođača navedene u točkama 3.1., 3.5., 5. i 6. može u njegovo ime i na njegovu odgovornost ispuniti njegov ovlašteni zastupnik ako su navedene u ovlaštenju.
PRILOG VII.
SUKLADNOST NA TEMELJU POTPUNOG OSIGURANJA KVALITETE ZA SIGURNOSNE KOMPONENTE ZA DIZALA (modul H)
1. Sukladnost na temelju potpunog osiguranja kvalitete sigurnosnih komponenti za dizala dio je postupka ocjenjivanja sukladnosti pri kojemu prijavljeno tijelo ocjenjuje sustav kvalitete proizvođača kako bi osiguralo da su sigurnosne komponente za dizala projektirane, proizvedene, provjerene i ispitane radi ispunjavanja primjenjivih zahtjeva utvrđenih u Prilogu I. i omogućilo da dizalo u koje su propisno ugrađene ispuni te zahtjeve.
2. Obveze proizvođača
Proizvođač mora primjenjivati odobreni sustav kvalitete za projektiranje, proizvodnju, završnu provjeru i ispitivanje sigurnosnih komponenti za dizala kao što je utvrđeno točkom 3. te se nad njim provoditi nadzor kako je navedeno u točki 4.
3. Sustav kvalitete
3.1. Proizvođač mora podnijeti zahtjev za ocjenjivanje svojeg sustava kvalitete prijavljenom tijelu po svojem izboru. Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– adresu radnih prostora u kojima se sigurnosne komponente za dizala projektiraju, proizvode, provjeravaju i ispituju;
– sve relevantne podatke o sigurnosnim komponentama za dizala koje će se proizvesti;
– tehničku dokumentaciju opisanu u Prilogu IV. dijelu A točki 3. ovoga Pravilnika za jedan uzorak svake kategorije sigurnosnih komponenti za dizala koje će se proizvesti;
– dokumentaciju sustava kvalitete;
– pisanu izjavu kojom izjavljuje da isti zahtjev nije podnesen niti jednom drugom prijavljenom tijelu.
3.2. Sustav kvalitete mora osigurati sukladnost sigurnosnih komponenti za dizala s uvjetima iz točke 1. Svi elementi, zahtjevi i mjere prihvaćene od proizvođača moraju se dokumentirati sustavno i pravilno u obliku pisanih načela, postupka i uputa. Ta dokumentacija o sustavu kvalitete mora omogućiti dosljedno tumačenje programa, planova, priručnika i bilješki o kvaliteti.
Posebno mora sadržavati odgovarajući opis:
– ciljeva kvalitete i organizacijske strukture, odgovornosti i ovlasti uprave u odnosu na konstrukciju i kvalitetu proizvoda;
– specifikacije tehničkog rješenja,