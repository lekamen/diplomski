 propisuje i objavljuje obvezatne upute za rad izbornih povjerenstava i biračkih odbora,
Odredbom članka 27. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 1. točka 3. djelomično izmijenjena.
4. određuje biračka mjesta i imenuje predsjednika i članove biračkog odbora u sjedištima diplomatsko-konzularnih predstavništava Republike Hrvatske,
Odredbom članka 27. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 1. točka 4. izmijenjena.
5. propisuje obrasce u postupku pripreme i provedbe izbora,
6. nadzire rad izbornih povjerenstava izbornih jedinica i pruža im stručnu pomoć,
Odredbom članka 27. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 1. u točki 6. dodan dio teksta.
7. na temelju pravovaljanih prijedloga objavljuje liste izbornih jedinica, te sastavlja zbirne liste izbornih jedinica,
8. nadzire financiranje izborne promidžbe sukladno posebnom zakonu,
Odredbom članka 27. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 1. točka 8. izmijenjena.
9. objavljuje rezultate izbora za zastupnike u Sabor,
10. informira građane o provedbi izbora te mogućnosti ostvarenja zaštite biračkog prava u izbornom postupku,
Odredbom članka 27. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 1. točka 10. izmijenjena.
11. obavlja i druge poslove određene ovim Zakonom.
Odredbom članka 46. ZIDZIZHDS »Narodne novine«, br. 53/03., koji je stupio na snagu 2. travnja 2003., u stavku 1. točki 1. riječi: »oba doma« brisane su, u točki 2. riječi: »i županijskih izbornih povjerenstava« brisane su, u točki 6. riječi: »i županijskih izbornih povjerenstava« brisane su, u točki 9. riječi: »Zastupnički i Županijski dom Sabora« zamijenjene su riječju: »Sabor«.
Članak 57.
Obvezatne upute iz članka 56. točke 3. ovoga Zakona objavljuju se u »Narodnim novinama« i na drugi odgovarajući način.
Odredbom članka 28. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., izmijenjen članak 57.
IZBORNO POVJERENSTVO IZBORNE JEDINICE
Članak 58.
Izborno povjerenstvo izborne jedinice ima stalni i prošireni sastav.
Stalni sastav izbornog povjerenstva izborne jedinice čine predsjednik i dva člana, te njihovi zamjenici.
Predsjednika, članove, zamjenika predsjednika i zamjenike članova stalnog sastava izbornog povjerenstva izborne jedinice imenuje Državno izborno povjerenstvo iz reda sudaca i istaknutih pravnika.
Članak 59.
Prošireni sastav izbornog povjerenstva izborne jedinice određuje se po prihvaćanju, utvrđivanju i objavi stranačkih lista.
Članovi proširenog sastava izbornog povjerenstva izborne jedinice imaju sva prava i dužnosti stalnih članova izbornog povjerenstva izborne jedinice.
Članak 60.
Prošireni sastav izbornog povjerenstva izborne jedinice čine po dva predstavnika većinske političke stranke, odnosno koalicije i dva dogovorno predložena predstavnika oporbenih političkih stranaka, odnosno koalicija sukladno stranačkom sastavu Sabora i njihovi zamjenici.
Ukoliko se ne postigne dogovor o dva predstavnika političkih stranaka koje se prema stranačkom sastavu Sabora smatraju oporbenima, izbor dva člana proširenog sastava i njihovih zamjenika obavit će se kockom pred Državnim izbornim povjerenstvom i to između kandidata i zamjenika.
Odredbom članka 47. ZIDZIZHDS »Narodne novine«, br. 53/03., koji je stupio na snagu 2. travnja 2003., u stavku 1. i 2. riječi: »doma Sabora za koji su izbori raspisani« zamijenjene su riječju: »Sabora«.
Članak 61.
Izborno povjerenstvo izborne jedinice:
1. brine