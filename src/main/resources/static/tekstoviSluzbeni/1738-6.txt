 donesena presuda Upravnog suda Republike Hrvatske, poslovni broj: Us-11778/2010-5 od 20. listopada 2011., te posebno obrazlaže zbog čega je takav zahtjev za najmom slobodnog prostora u cijevima ili najmom slobodnih niti i podnio, te da odobravanjem takvog pristupa neće doći do povećanja konkurencije na tržištu telekomunikacijskih usluga. Upravo, dodaje, raznim akcijama Vlada Republike Hrvatske i potiče konkurentnost i tržišno natjecanje što se podrazumijeva i u svijetu, te se, zaključuje, smatra logičnim da se omogući pristup neiskorištenim elektroničkim komunikacijskih infrastrukturama u vlasništvu Republike Hrvatske.
Predlaže Visokom upravnom sudu Republike Hrvatske da donese odluku i odbije tužbu tužitelja.
Sukladno odredbi članka 6. Zakona o upravnim sporovima (»Narodne novine« 20/10. i 143/12.) odgovor na tužbu tuženika dostavljen je tužitelju i zainteresiranoj osobi, te se zainteresirani očitovao u podnesku zaprimljenom kod ovog Suda 11. studenoga 2014. u kojem ističe da bi se poništavanjem, odnosno izmjenom osporene odluke povrijedila prava i pravni interesi zainteresiranog kao najmoprimca iz kojeg razloga se u cijelosti protivi tužbenim navodima smatrajući da je osporena odluka u cijelosti donesena u skladu s mjerodavnim propisima.
Uz to dodaje da je i odlukom tuženika klasa: UP/I-344-01/10-01/556, urbroj: 376-04/HP-12-23 (DM) od 12. travnja 2012. također utvrđen sadržaj ugovora o pristupu i zajedničkom korištenju dijela elektroničke i komunikacijske infrastrukture između UNITEL-a kao najmoprimca i tužitelja kao najmodavca s time da je Sud odbio tužitelju Hrvatskih autocesta d.o.o. presudom pod poslovnim brojem: UsII-15/2012 u sporu pokrenutom u povodu tužbe Hrvatskih autocesta d.o.o. s time da je predmet tog spora istovjetan predmetu ovog upravnog spora. Samo je jedina razlika glede dionica autoceste na koju se odluka tuženika odnosi (u predmetnom postupku se radi o dionici autoceste Rijeka – Zagreb, kojom gospodari tužitelj, a u navedenom postupku koji se vodio u povodu zahtjeva Hrvatske autoceste d.o.o. se radi o dionicama autocesta kojima gospodare Hrvatske autoceste d.o.o.), pa stoga predlaže Sudu uvid u praksu tog Suda izraženu u navedenoj presudi.
Tužbeni zahtjev nije osnovan.
U dokaznom postupku Sud je uzeo u obzir činjenice utvrđene u postupku donošenja osporene odluke te izvršio uvid u dokumentaciju spisa predmeta kao i očitovanja koja također spisu predmeta prileže.
Potom je Sud na temelju razmatranja svih činjeničnih i pravnih pitanja (čl. 55. ZUS-a) utvrdio da tužbeni zahtjev nije osnovan.
Iz podataka spisa predmeta proizlazi da je 17. ožujka 2009. tuženik zaprimio zahtjev zainteresiranog trgovačkog društva Univerzalne telekomunikacije d.d. u kojem navodi da je 11. veljače 2009. poslao dopis tužitelju za korištenjem dijela kabelske kanalizacije za dionicu Zagreb – Rijeka u duljini od 146,50 km, s planiranim odvajanjem u Bosiljevu (nadalje u tekstu: predmetna dionica), i to na temelju članka 9. Pravilnika o načinu i uvjetima pristupa i zajedničkog korištenja elektroničke komunikacijske infrastrukture i povezane opreme (»Narodne novine« 154/09.-nadalje u tekstu: Pravilnik o zajedničkom korištenju EKI). S obzirom na to da je tužitelj negativno odgovorio, zainteresirani UNITEL se obratio tuženiku radi utvrđivanja postojanja odgovarajućih uvjeta za zajedničko korištenje dijela kabelske kanalizacije tužitelja.
Nakon provedenog postupka tuženik je utvrdio da postoje odgovarajući uvjeti pristupa i zajedničkog korištenja dijela elektroničke komunikacijske infrastrukture i povezane opreme tužitelja, na predmetnoj dionici te je donio djelomično rješenje klasa: UP/I-344-01/10-01/555, urbroj: 376-04-09-15 HP od 15. rujna 2010., kojim je naložio UNITEL-u i tužitelju da u roku od 30 dana pregovaraju u dobroj vjeri i sklope ugovor o zajedničkom korištenju dijela elektroničke komunikacijske infrastrukture i povezane opreme tužitelja te da o istom obavijeste tuženika.
Tužitelj je protiv navedenog djelomičnog rješenja