 su dobiveni nezakonitim posebnim izvidnim mjerama, već i na drugim dokazima koji su izvedeni u ranije provedenom kaznenom postupku.
19.1. Podnositeljev zahtjev za izmjenu pravomoćne presude je odbijen kao neosnovan jer su nadležni sudovi utvrdili da se pravomoćna presuda kojom je podnositelj proglašen krivim u prethodno vođenom kaznenom postupku ne temelji samo na dokazima koji su pribavljeni uporabom tajnih prislušnih uređaja, već i na iskazima svjedoka i drugih suoptuženika te činjenicama proizašlim iz pregledanih isprava. Nadležni sudovi razmotrili su sve podnositeljeve prigovore i utvrdili da nema uvjeta za izmjenu pravomoćne presude na temelju članka 502. ZKP-a/08.
Stoga je zaključna ocjena Ustavnog suda da su nadležni sudovi iznijeli ozbiljne, relevantne i dostatne razloge za svoja rješenja, odnosno da su svoja pravna stajališta obrazložili na način koji ne dovodi u sumnju da je postojala arbitrarnost postupanja i odlučivanja. Također nema ni naznaka pretjeranog formalizma pri razmatranju podnositeljevog zahtjeva za obnovu postupka.
Stoga Ustavni sud nije utvrdio ponovnu povredu prava zajamčenog člankom 8. Konvencije.
20. Na temelju članaka 73. i 75. Ustavnog zakona odlučeno je kao u točki I. izreke odluke.
Odluka o objavi temelji se na članku 29. Ustavnog zakona (točka II. izreke).
Broj: U-III-5081/2015 Zagreb, 1. lipnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
