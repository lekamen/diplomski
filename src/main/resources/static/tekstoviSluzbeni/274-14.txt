 ZoFJLPRS-a (to jest članak 1. ZID-a ZoFJLPRS-a/14):
»Odredbe navedenih zakonskih i podzakonskih propisa jednako se primjenjuju na svih 576 jedinica lokalne i područne (regionalne) samouprave u Republici Hrvatskoj.
Tako je člankom 1. Zakona o izmjenama i dopunama Zakona o financiranju jedinica lokalne i područne (regionalne) samouprave ograničena stopa prireza porezu na dohodak koju Grad Zagreb može propisati za obveznike poreza na dohodak sa svoga područja sa 30% na 18%.
Naime, prirez porezu na dohodak prihod je jedinice lokalne samouprave u kojoj porezni obveznik ima svoje prebivalište ili uobičajeno boravište. Njegova je osnovica porez na dohodak, a na temelju Zakona o financiranju jedinica lokalne i područne (regionalne) samouprave, visinu prireza određuje lokalna vlast. Općine i gradovi mogu uvesti prirez porezu na dohodak i prema stopama koje su propisane Zakonom o financiranju jedinica lokalne i područne (regionalne) samouprave.
Jedinice lokalne i područne (regionalne) samouprave (županije, gradovi i općine) ostvaruju prihode iz vlastitih izvora, od zajedničkih poreza koji se dijele između države, općine/grada i županije te od pomoći iz državnog i lokalnih proračuna.
Općenito govoreći, vlastiti izvori sredstava županija, sukladno odredbama članaka 4. i 5. Zakona o financiranju jedinica lokalne i područne (regionalne) samouprave, jesu prihodi od vlastite imovine sukladno odredbama Zakona o lokalnoj samoupravi i upravi, županijski porezi (porez na nasljedstva i darove, porez na cestovna motorna vozila, porez na plovila te porez na automate za zabavne igre), novčane kazne i oduzeta imovinska korist za prekršaje, koje sami propišu, te drugi prihodi utvrđeni posebnim zakonom.
Vlastiti izvori sredstava općine i grada, sukladno odredbama članaka 29. i 30. Zakona o financiranju jedinica lokalne i područne (regionalne) samouprave su: prihodi od vlastite imovine sukladno odredbama Zakona o lokalnoj samoupravi i upravi, općinski, odnosno gradski porezi (prirez porezu na dohodak, porez na potrošnju, porez na kuće za odmor, porez na tvrtku ili naziv, porez na korištenje javnih površina), novčane kazne i oduzeta imovinska korist za prekršaje koje sami propišu, upravne pristojbe u skladu s posebnim zakonom, boravišne pristojbe, u skladu s posebnim zakonom, komunalne naknade, doprinosi i druge naknade utvrđene posebnim zakonom, naknade za uporabu javnih, općinskih ili gradskih površina te drugi prihodi utvrđeni posebnim zakonom.
Temeljem odredbi Zakona o Gradu Zagrebu (»Narodne novine«, broj 62/2001, 125/2008, 36/2009 i 119/2014), Grad Zagreb je jedinica lokalne samouprave koja ujedno ima položaj jedinice područne (regionalne) samouprave, te se sukladno navedenom, Grad Zagreb financira iz vlastitih sredstava županije i vlastitih sredstava grada. Dakle, prihodi Grada Zagreba odgovaraju prihodima županija uvećanim za one koji pripadaju gradovima i općinama.
Slijedom navedenog, Grad Zagreb sukladno navedenim ovlastima te temeljem članaka 4. i 5. Zakona o financiranju jedinica lokalne i područne (regionalne) samouprave može ostvariti vlastite prihode iz dijela nadležnosti obavljanja funkcije županije, a temeljem članka 29. i 30. istoga Zakona može ostvariti i vlastite prihode iz dijela nadležnosti obavljanja funkcije grada.«
29.1. U očitovanju je dalje navedeno da se izmjenama ZoFJLPRS-a, kojima je Gradu Zagrebu propisana ograničena stopa prireza porezu na dohodak do najviše 18% (umjesto dotadašnjih 30%) ujednačila stopa prireza porezu na dohodak između jedinica lokalne samouprave na razini Republike Hrvatske. Normirajući navedene odredbe vodilo se računa o postizanju ravnoteže kriterija i mjera kojima će se građanima Republike Hrvatske omogućiti zadovoljstvo kvalitetom života odnosno zadovoljenje njihovih potreba i interesa, a vodeći se ustavnim načelima jednakosti i ravnopravnosti. U očitovanju je dalje navedeno:
»Nadalje, konstataciju Grada Zagreba da je u bitno lošijoj poziciji od drugih gradova zbog ukidanja zakonske mogućnosti da