55 20.05.2015 Pravilnik o dopuni Pravilnika o listi psihijatrijskih ustanova za prisilni smještaj neubrojivih osoba i psihijatrijskih ustanova u kojima se neubrojive osobe liječe na slobodi
MINISTARSTVO ZDRAVLJA
1063
Na temelju članka 53. stavka 3. Zakona o zaštiti osoba sa duševnim smetnjama (»Narodne novine« broj 76/14), ministar zdravlja donosi
PRAVILNIK
O DOPUNI PRAVILNIKA O LISTI PSIHIJATRIJSKIH USTANOVA ZA PRISILNI SMJEŠTAJ NEUBROJIVIH OSOBA I PSIHIJATRIJSKIH USTANOVA U KOJIMA SE NEUBROJIVE OSOBE LIJEČE NA SLOBODI
Članak 1.
U Pravilniku o listi psihijatrijskih ustanova za prisilni smještaj neubrojivih osoba i psihijatrijskih ustanova u kojima se neubrojive osobe liječe na slobodi (»Narodne novine« broj 13/15) u članku 3., iza točke 33. briše se točka i dodaje točka-zarez te se dodaje točka 34. koja glasi:
»34. Psihijatrijska Bolnica Lopača, Lopača Dražice.«
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-04/20
Urbroj: 534-02-1-1/3-15-2
Zagreb, 13. svibnja 2015.
Ministar prim. Siniša Varga, dr. med. dent., v. r.
