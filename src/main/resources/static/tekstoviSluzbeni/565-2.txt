 Prilikom podnošenja zahtjeva iz stavka 1. ovoga članka, kod zatvorenog AIF-a s unutarnjim upravljanjem, uprava zatvorenog AIF-a kao podnositelj zahtjeva je dužna postupati i u skladu s odredbama članka 126. Zakona.
(3) Iznimno od stavka 1. ovoga članka, ako zahtjev za izdavanje odobrenje za rad malog UAIF-a podnosi UAIF koji već ima odobrenje za rad UAIF-a izdano od strane Agencije, uz zahtjev je dužan priložiti samo dokumentaciju iz stavka 1. točaka f), g), h), m) i n) ovoga članka.
Članak 8.
(1) Ukoliko zahtjev za izdavanje odobrenja za rad malog UAIF-a podnosi već osnovano društvo, uprava društva uz zahtjev pored dokumentacije iz članka 7. ovoga Pravilnika prilaže i financijske izvještaje za tri prethodne poslovne godine, odnosno, ukoliko je društvo osnovano unutar protekle tri godine, financijske izvještaje za svaku godinu od osnivanja.
(2) Ukoliko društvo iz stavka 1. ovoga članka podliježe obvezi sastavljanja konsolidiranih i/ili revidiranih financijskih izvještaja, uz zahtjev iz stavka 1. ovoga članka uprava dostavlja konsolidirane i/ili revidirane financijske izvještaje društva za tri prethodne poslovne godine, odnosno ukoliko je društvo osnovano unutar protekle tri godine, konsolidirane i/ili revidirane financijske izvještaje za svaku godinu od osnivanja.
UVJETI ZA ČLANA UAIF-a I MALOG UAIF-a I IMATELJA KVALIFICIRANOG UDJELA U UAIF-u
Članak 9.
Član UAIF-a, malog UAIF-a i imatelj kvalificiranog udjela u UAIF-u može biti:
1. osoba koja u razdoblju od 3 godine prije stjecanja članstva u UAIF-u ili malom UAIF-u nije imala više od 10% udjela u temeljnom kapitalu u UAIF-u ili malom UAIF-u, društvu za upravljanje UCITS fondovima, kreditnoj instituciji ovlaštenoj za obavljanje poslova depozitara, investicijskom društvu ili kreditnoj instituciji ovlaštenoj za obavljanje poslova kupnje i prodaje financijskih instrumenata ili društvu za osiguranje, u vrijeme kada je tim društvima oduzeto odobrenje za rad,
2. fizička osoba koja je potpuno poslovno sposobna,
3. trgovac pojedinac ili obrtnik nad čijom imovinom nije otvoren ili proveden stečajni postupak,
4. fizička osoba koja nije bila na rukovodećim položajima u trgovačkom društvu nad kojim je otvoren ili proveden stečajni postupak ili kojem je oduzeto odobrenje za rad, osim ako Agencija utvrdi da ta osoba nije svojim postupanjem ili ne postupanjem pridonijela ovim okolnostima,
5. koja trenutno ne obnaša neku dužnost u državnoj službi i koja trenutno nije službenik državne ili lokalne i područne (regionalne) samouprave ili tijela odgovornih zakonodavnoj ili izvršnoj vlasti u Republici Hrvatskoj, državi članici ili trećoj državi,
6. osoba kojoj zbog nepoštivanja odgovarajućih propisa nije oduzeta odgovarajuća suglasnost ili odobrenje za obavljanje određenih poslova prema zakonima koji su u nadležnosti Agencije, Hrvatske narodne banke ili srodnih nadzornih tijela iz Republike Hrvatske, država članica ili trećih država,
7. protiv koje nije pokrenuta istraga, odnosno protiv koje se ne vodi kazneni postupak zbog kaznenog djela za koje se progoni po službenoj dužnosti,
8. osoba koja nije pravomoćno osuđena za kaznena djela propisana pravilnikom iz članka 36. stavka 6. Zakona,
9. osoba koja nije pravomoćno osuđena za prekršaj ili kazneno djelo koji predstavljaju grubo i trajno kršenje propisa iz nadležnosti Agencije, Hrvatske narodne banke ili srodnih nadzornih tijela iz Republike Hrvatske, država članica ili trećih država.
ZAHTJEV ZA IZDAVANJE ODOBRENJA ZA STJECANJE ILI POVEĆANJE KVALIFICIRANOG UDJELA UAIF-a
Članak 10.
(1) Pravna osoba kao namjeravani stjecatelj, uz zahtjev za izdavanje odobrenja za stjecanje ili povećanje kvalificiranog udjela UAIF-a dužna je priložiti:
a) za stranu pravnu osobu, izvadak iz odgovarajućeg registra,
b) popis osoba koje su u smislu Zakona u odnosu uske povezanosti sa namjeravanim stjecateljem, te opis načina povezanosti,
c) financijske izvještaje za posljednje tri poslovne godine, odnosno ukoliko je društvo osnovano unutar protekle tri godine,