 njegovom izboru, dati odgovarajući listić i omogućiti mu glasovanje, vodeći računa o tajnosti glasovanja.
Pri tome će birač nakon glasovanja sam presaviti glasački listić, (tako da se radi zaštite prava tajnosti glasovanja ne vidi kako je birač popunio glasački listić), potom će takav glasački listić staviti u zasebnu omotnicu (kuvertu) i zatvoriti je u prisutnosti članova biračkog odbora.
Na omotnicu s glasačkim listićem upisat će se za koju je izbornu jedinicu (izbornu jedinicu prema mjestu prebivališta ili za XII. izbornu jedinicu) birač glasovao.
Članovi biračkog odbora će po povratku na biračko mjesto, predati omotnicu predsjedniku biračkog odbora koji će izvaditi presavijeni glasački listić iz omotnice i odmah bez pregledavanja, presavijeni glasački listić ubaciti u odgovarajuću glasačku kutiju, a preostale neiskorištene glasačke listiće će priložiti uz ostale neiskorištene glasačke listiće na tom biračkom mjestu.
Predsjednik biračkog odbora ili osoba koju on odredi, dužan je na izvadku iz popisa birača zaokružiti redni broj ispred imena i prezimena birača koji je glasovao na opisani način.
Prilikom zaokruživanja rednog broja ispred imena i prezimena birača koji je glasovao izvan biračkog mjesta, potrebno je posebnu pažnju posvetiti tome je li birač glasovao za liste izborne jedinice ili za kandidate u XII. izbornoj jedinici i shodno tome zaokružiti u odgovarajućem stupcu izvadka iz popisa birača i odmah ga upisati u zapisnik o radu biračkog odbora u za to predviđenu rubriku (odjeljci V., obrazaca OZ-37, OZ-38, OZ-39, OZ-40, OZ-41, OZ-42 i OZ-43).
Kako bi se osigurala kontrola izlazaka članova biračkog odbora radi provedbe glasovanja birača izvan biračkog mjesta te broja preuzetih i vraćenih glasačkih listića, predsjednik biračkog odbora dužan je osigurati vođenje evidencije izlazaka članova biračkog odbora sukladno obrascu koji će biti dostavljen u izbornom materijalu. Navedeni obrazac dužni su čitko ispuniti i potpisati članovi biračkog odbora koji su proveli postupak glasovanja birača izvan biračkog mjesta.
3. Kad biračko mjesto, pored svih nastojanja da se osigura pristupačnost osobama s invaliditetom, ne zadovoljava zahtjeve pristupačnosti osobama s invaliditetom, a birač – osoba s invaliditetom dođe ispred biračkog mjesta i izrazi želju glasovati, predsjednik biračkog odbora odrediti će dva člana biračkog odbora i uputiti ih da ispred biračkog mjesta omoguće biraču – osobi s invaliditetom glasovanje na način predviđen u toč. 2. ovih Obvezatnih uputa te će oni postupiti u skladu s istima.
4. Birače koji su glasovali uz pomoć druge osobe mora se poimenično navesti u zapisniku o radu biračkog odbora u za to predviđenu rubriku (odjeljci V., obrazaca OZ-37, OZ-38, OZ-39, OZ-40, OZ-41, OZ-42 i OZ-43).
5. Ove Obvezatne upute objavit će se u »Narodnim novinama« i stupaju na snagu danom objave u »Narodnim novinama«, a objavit će se i na internetskoj stranici Državnog izbornog povjerenstva www.izbori.hr.
Klasa: 013-03/16-01/29
Urbroj: 507/11-16-7
Zagreb, 3. kolovoza 2016.
Predsjednik Branko Hrvatin, dipl. iur., v. r.
