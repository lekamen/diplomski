 radne skupine, prema potrebi i predmetu sastanka, mogu biti pozvani stručnjaci iz ministarstava, drugih tijela državne uprave, organizacija i institucija.
V.
Za pojedina područja koja su predmet evaluacije i praćenja, Međuresorna radna skupina osnovat će sljedeće radne skupine:
1. Radna skupina za upravljanje vanjskim granicama, čiji članovi su predstavnici Ministarstva unutarnjih poslova, Ministarstva pravosuđa, Ministarstva pomorstva, prometa i infrastrukture, Ministarstva financija – Carinske uprave i Sektora za izgradnju i održavanje graničnih prijelaza i Ministarstva vanjskih i europskih poslova.
2. Radna skupina za povrat i ponovni prihvat, čiji članovi su predstavnici Ministarstva unutarnjih poslova, Ministarstva vanjskih i europskih poslova i Ministarstva pravosuđa.
3. Radna skupina za Schengenski informacijski sustav i zaštitu podataka, čiji članovi su predstavnici Ministarstva unutarnjih poslova, Ministarstva vanjskih i europskih poslova, Ministarstva financija – Carinska uprave, Ministarstva pravosuđa i Agencije za zaštitu osobnih podataka.
4. Radna skupina za zajedničku viznu politiku čiji članovi su predstavnici Ministarstva unutarnjih poslova i Ministarstva vanjskih i europskih poslova.
5. Radna skupina za policijsku suradnju, čiji članovi su predstavnici Ministarstva unutarnjih poslova, Agencije za zaštitu osobnih podataka i Ministarstva financija – Carinske uprave.
6. Radna skupina za zakonodavstvo i pravosudnu suradnju, čiji članovi su predstavnici Ministarstva unutarnjih poslova, Ministarstva vanjskih i europskih poslova, Ministarstva pravosuđa i Državnog odvjetništva Republike Hrvatske.
Voditelji radnih skupina iz stavka 1. ove točke određuju se iz ministarstva u čijoj nadležnosti je u cijelosti ili većim dijelom materija koja je predmetom mehanizma evaluacije i praćenja.
VI.
Zadaće radnih skupina iz točke V. ove Odluke su:
– priprema i koordinacija osiguravanja ulaska Republike Hrvatske u schengenski prostor,
– stručna priprema osnovnih materijala i stajališta u procesu osiguravanja ulaska Republike Hrvatske u schengenski prostor za nadležno područje koje će biti predmet mehanizma evaluacije i praćenja za primjenu schengenske pravne stečevine u odnosu prema predsjedniku i međuresornoj skupini te sudjelovanje njezinih članova na sastancima tijela i institucija Europske unije.
VII.
Sastanke radnih skupina iz točke V. ove Odluke saziva i vodi voditelj radne skupine te se brine i odgovoran je za dinamiku izvršavanja zadaća radne skupine.
Voditelj radne skupine sva izvješća i pripremljene materijale dostavlja Međuresornoj radnoj skupini i Službi za Schengensku koordinaciju u Ministarstvu unutarnjih poslova.
Na sastanke radnih skupina mogu njihovi voditelji, prema potrebi i predmetu sastanka, pozivati i stručnjake iz ministarstava i drugih tijela državne uprave, organizacija i institucija.
Zapisnik sa sastanka radne skupine, čiji je prilog popis prisutnih te zajednička stajališta o pitanjima o kojima se raspravljalo, dostavlja se svim članovima radne skupine, predsjedniku Međuresorne radne skupine i Službi za Schengensku koordinaciju u Ministarstvu unutarnjih poslova.
VIII.
Za Međuresornu radnu skupinu i radne skupine za pojedina podrčja, organizacijske i administrativno-tehničke poslove obavlja Ministarstvo unutarnjih poslova.
IX.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/312
Urbroj: 50301-09/06-15-2
Zagreb, 30. srpnja 2015.
Predsjednik Zoran Milanović, v. r.
