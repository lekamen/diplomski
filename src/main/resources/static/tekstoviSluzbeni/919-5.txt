 materiae.
12. Stoga je na temelju članka 32. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) o prigovoru podnositelja o navodnoj povredi prava iz članka 54. stavka 1. Ustava riješeno kao u točki I. izreke ovog rješenja.
2) Navodna povreda članka 44. Ustava
13. Podnositelj se u ustavnoj tužbi pozvao i na povredu članka 44. Ustava, koji glasi:
»Članak 44.
Svaki državljanin Republike Hrvatske ima pravo, pod jednakim uvjetima, sudjelovati u obavljanju javnih poslova i biti primljen u javne službe.«
13.1. Članak 44. Ustava zahtijeva jednake uvjete za sudjelovanje u obavljanju javnih poslova, pri čemu je ta ustavna odredba specifična po tome što je u njoj naglasak na jednakom tretmanu državljana Republike Hrvatske kad je riječ o riječ o obavljanju javnih poslova i primitku u javne službe.
Ako i pretpostavimo da se izabrana mandatna dužnost člana Državnog sudbenog vijeća može podvesti pod jamstva iz članka 44. Ustava (što Ustavni sud u ovom postupku nije posebno razmatrao jer je prigovor podnositelja odbacio zbog drugih razloga, pa to pitanje ostavlja otvorenim), dostatno je utvrditi da nisu postojale nikakve zapreke ili bilo kakve smetnje za ostvarenje prava podnositelja da sudjeluje u obavljanju dužnosti člana Državnog sudbenog vijeća. Podnositelj je ostvario svoje pravo kandidiranja na tu dužnost, njegova je kandidatura prihvaćena, o njoj su raspravljala nadležna tijela i bila je predmet izbora pod jednakim uvjetima kao i kandidature ostalih kandidata/hrvatskih državljana. Činjenica da ishod izbornog postupka za podnositelja nije bio povoljan (s obzirom da je podnositelj dobio manji broj glasova potrebnih za izbor člana Državnog sudbenog vijeća od drugog kandidata) ne može se tumačiti kao povreda podnositeljevog prava na sudjelovanje u obavljanju javnih poslova zbog nejednakih uvjeta kojima je navodno bio podvrgnut.
14. Stoga je na temelju članka 32. Ustavnog zakona o tom prigovoru podnositelja riješeno kao u točki I. izreke ovog rješenja.
3) Navodna povreda članka 14. Ustava
15. Članak 14. Ustava glasi:
»Članak 14.
Svatko u Republici Hrvatskoj ima prava i slobode, neovisno o njegovoj rasi, boji kože, spolu, jeziku, vjeri, političkom ili drugom uvjerenju, nacionalnom ili socijalnom podrijetlu, imovini, rođenju, naobrazbi, društvenom položaju ili drugim osobinama.
Svi su pred zakonom jednaki.«
Članak 14. Ustava nije samostalna pravna osnova za podnošenje ustavne tužbe, budući da uvijek mora biti istaknuta s nekim materijalnim ustavnim pravom koje podnositelji smatraju povrijeđenim. Osim toga, da bi došlo do povrede članka 14. Ustava s aspekta jamstva jednakosti pred zakonom, podnositelji su dužni pokazati da se u usporedivoj situaciji prema njima postupalo različito, i to neopravdano, na njihovu štetu, uslijed čega su stavljeni u nepovoljniji položaj od drugih osoba koje su se nalazile u sličnoj situaciji.
Podnositelj u ustavnoj tužbi nije naznačio po kojoj bi osnovi odnosno »drugoj osobini« navodno bio diskriminiran u provedenom postupku izbora za člana Državnog sudbenog vijeća, a nije naveo ni (materijalno) ustavno pravo u ostvarenju kojega je navodno bio diskriminiran, niti je iznio dostatne i relevantne razloge koji bi upućivali da je u njegovom slučaju povrijeđen članak 14. Ustava s aspekta jamstva jednakosti pred zakonom. S obzirom da ni Ustavni sud u provedenom postupku nije mogao utvrditi postojanje bilo kakvih okolnosti koje bi na to upućivale, taj je prigovor podnositelja morao biti odbačen kao očito neosnovan.
16. Stoga je na temelju članka 32. Ustavnog zakona o tom prigovoru podnositelja riješeno kao u točki I. izreke rješenja.
4) Navodna povreda članka 121. stavka 8. Ustava
17. Podnositelj se u ustavnoj tužbi pozvao i na članak 121. stavak 8. Ustava, koji glasi:
»Članak 121.
(...)
Članovi Državnoga sudbenog vijeća biraju se na razdoblje od četiri godine, s tim da članom Državnoga sudbenog vijeća nitko ne može biti