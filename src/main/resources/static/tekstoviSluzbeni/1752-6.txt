 stavak 1. u svezi članka 5. točka 13. Zakona o nezastarijevanju kaznenih djela ratnog profiterstva pretvorbe i privatizacije (NN 57/11), kažnjivo po članku 337. stavak 4. Kaznenog zakona.«
25. USKOK je 31. kolovoza 2011. uputio Hrvatskom saboru, Mandatno imunitetnom povjerenstvu »zahtjev za odobrenje pokretanja kaznenog postupka protiv zastupnika Ive Sanadera« (listovi 1.374 – 1.375 spisa).
26. Mandatno-imunitetno povjerenstvo Hrvatskog sabora je na 47. sjednici, održanoj 5. rujna 2011., donijelo odluku kojom se daje »odobrenje za pokretanje kaznenog postupka protiv zastupnika Ive Sanadera po zahtjevu Državnog odvjetništva, Ureda za suzbijanje korupcije i organiziranog kriminaliteta, broj: K-US-48/11 od 31. kolovoza 2011. godine ..., zbog osnovane sumnje da je počinio kazneno djelo zlouporabe položaja i ovlasti iz članka 337. stavaka 1. i 4. Kaznenog zakona u svezi članka 7. stavka 1. u svezi članka 5. točke 13. Zakona o nezastarijevanju kaznenih djela iz procesa pretvorbe i privatizacije« (list 1.380 spisa).
27. Hrvatski sabor donio je na 24. sjednici, održanoj 30. rujna 2011., Odluku kojom je potvrdio odluku Mandatno-imunitetnog povjerenstva od 5. rujna 2011. o davanju odobrenja za pokretanje kaznenog postupka protiv podnositelja po zahtjevu USKOK-a od 31. kolovoza 2011. »zbog osnovane sumnje da je počinio kazneno djelo zlouporabe položaja i ovlasti iz članka 337. stavaka 1. i 4. Kaznenog zakona u svezi članka 7. stavka 1. u svezi članka 5. točke 13. Zakona o nezastarijevanju kaznenih djela iz procesa pretvorbe i privatizacije« (list 1.433 spisa).
28. Na sjednici optužnog vijeća Županijskog suda u Zagrebu od 30. rujna 2011. potvrđena je optužnica USKOK-a od 31. kolovoza 2011. protiv podnositelja zbog kaznenog djela iz članka 337. stavka 4. KZ-a/97 (listovi 1.414 – 1.422 spisa).
Optužno vijeće Županijskog suda u Zagrebu, pod brojem Kov-Us-27/11 donijelo je 30. rujna 2011. rješenje kojim se potvrđuje optužnica USKOK-a broj: K-US-48/11, IS-US-6/11 od 31. kolovoza 2011. protiv podnositelja zbog »kaznenog djela iz članka 337. stavak 4. Kaznenog zakona i dr.« (listovi 1.423 – 1.426 spisa).
29. Na Županijskom sudu u Zagrebu održano je 14. listopada 2011. pripremno ročište u predmetu broj: 7 K-US-26/11 (listovi 1.434 – 1.449 spisa).
2.1. Spajanje kaznenih postupaka
30. Vijeće Županijskog suda u Zagrebu donijelo je 8. studenoga 2011. rješenje broj: Kv-us-134/11, K-US-32/11 o spajanju kaznenih postupaka protiv podnositelja (optuženika) u povodu dvije optužnice: prvo, optužnice USKOK-a od 31. kolovoza 2011. u slučaju Hypo i, drugo, optužnice USKOK-a od 23. rujna 2011. u slučaju INA-MOL, te o provođenju jedinstvenog postupka pod brojem 7 K-US-26/11 (listovi 1.567 – 1.568 spisa).
3) Izreka prvostupanjske presude Županijskog suda u Zagrebu
31. Nakon provedenog dokaznog postupka Županijski sud u Zagrebu donio je 19. studenoga 2012. presudu broj: 7 K-US-26/11 (objavljenu 20. studenoga 2012.), kojom je podnositelja (u odnosu na točku 1. izreke – slučaj Hypo) proglasio krivim što je:
»1. u vremenu od kraja 1994. godine do 22. ožujka 1995. u Zagrebu i Republici Austriji, za vrijeme trajanja Domovinskog rata i u vrijeme kada je Republika Hrvatska, upravo zbog ratnog stanja, stanja visoke inflacije i izuzetno visokih kamatnih stopa na kredite u zemlji, teško pronalazila banke kod kojih bi se povoljno kreditno zadužila, kao zamjenik ministra vanjskih poslova u Vladi Republike Hrvatske, postupajući prema nalogu ministra vanjskih poslova Mate Granica, kao pregovarač u ime Vlade Republike Hrvatske sa Hypo bank, Die Kärntner Landesbank Klagenfurt o uvjetima ugovora o kreditu kojim bi navedena banka odobrila Vladi Republike Hrvatske kredit za kupnju zgrada veleposlanstava Republike Hrvatske u svijetu, koristeći opisano teško stanje u kojem se zemlja nalazila zbog oružane agresije na Republiku Hrvatsku tijekom Domovinskog rata, a u namjeri pribavljanja znatne imovinske koristi za sebe, tijekom pregovora o uvjetima ugovora o kreditu kojim je Hypo bank,