23 27.02.2015 Odluka o izmjenama i dopunama Odluke o rasporedu radnog vremena
MINISTARSTVO OBRANE
483
Na temelju članka 153. stavka 3. Zakona o službi u Oružanim snagama Republike Hrvatske (»Narodne novine«, br. 73/2013) donosim
ODLUKU
O IZMJENAMA I DOPUNAMA ODLUKE O RASPOREDU RADNOG VREMENA
I.
U Odluci o rasporedu radnog vremena (»Narodne novine«, br. 66/2014) u točki IX. stavak 1. mijenja se i glasi:
»(1) Uz rad u redovnom radnom vremenu od 8.00 do 16.00 sati, rad u redovnom radnom vremenu u pojedinim ustrojstvenim jedinicama, ovisno o potrebama službe, može biti organiziran i kao:
– rad u smjenama
– rad u turnusu.«
II.
U točki X. dodaje se novi stavak 3. koji glasi:
»(3) Rad u smjenama djelatnih vojnih osoba u vojnim ordinacijama uređuje se u skladu s pravilnikom kojim se uređuje zdravstvena potpora.«
Dosadašnji stavci 3., 4. i 5. postaju stavci 4., 5. i 6.
III.
Iznad točke XXI. dodaje se naslov koji glasi: »III.a SUDJELOVANJE U OPERACIJAMA POTPORE MIRU«.
Točka XXI. mijenja se i glasi:
»(1) Kada djelatna vojna osoba sudjeluje u operacijama potpore miru, operacijama odgovora na krize, humanitarnim operacijama i drugim aktivnostima u inozemstvu evidentira se isključivo prisutnost djelatne vojne osobe.
(2) Plaća djelatnoj vojnoj osobi u razdoblju sudjelovanja u operacijama potpore miru isplaćuje se na temelju ugovora zaključenog u skladu s člankom 163. Zakona o službi u Oružanim snagama Republike Hrvatske.
(3) Na boravak u operacijama potpore miru, operacijama odgovora na krize, humanitarnim operacijama i drugim aktivnostima u inozemstvu iz stavka 1. ove točke ne primjenjuje se odredba točke XVII. ove Odluke, nego djelatna vojna osoba ostvaruje pravo na odmore i dopuste na temelju odredbi Zakona o službi u Oružanim snagama Republike Hrvatske i posebnih propisa kojima se uređuje sudjelovanje u operacijama potpore miru, operacijama odgovora na krize, humanitarnim operacijama i drugim aktivnostima u inozemstvu.«
IV.
U točki XXII. u stavku 1. iza riječi: »ili više razine« dodaju se riječi: »odnosno osoba koju on ovlasti,«.
V.
Točka XXIII. mijenja se i glasi:
»(1) Kada je djelatna vojna osoba radnim danom upućena na službeno putovanje u zemlji i inozemstvu, jedan dan koji djelatna vojna osoba provede na službenom putovanju smatra se jednim danom redovnoga radnog vremena.
(2) Kada je djelatna vojna osoba neradnim danom upućena na službeno putovanje u zemlji i inozemstvu, za svaki neradni dan proveden na službenom putovanju ostvaruje pravo na jedan slobodan dan.
(3) Za vrijeme službenog putovanja u zemlji i inozemstvu djelatnoj vojnoj osobi ne pripada pravo na uvećanje plaće za prekovremeni rad, nego za to ostvaruje pravo na naknadu troškova u skladu s odredbama Zakona o službi u Oružanim snagama Republike Hrvatske.«
VI.
Iza točke XXIII. dodaje se točka XXIII.a i naslov iznad nje koji glase:
»V.a RADNO VRIJEME PIROTEHNIČARA
XXIII.a
(1) Svakih pet sati koje djelatna vojna osoba provede obavljajući poslove neposrednog razminiranja u minskom polju, poslove pretraživanja ili poslove tehničkog izvida u skladu s propisima kojima je uređeno humanitarno razminiranje, u smislu redovitoga mjesečnog fonda radnih sati smatra se kao da je radila osam sati, odnosno kao da je radila u redovnom radnom vremenu.
(2) Ako djelatna vojna osoba obavlja druge poslove nakon pet sati obavljanja poslova iz stavka 1. ove točke, takav se rad smatra radom duljim od redovnoga radnog vremena, odnosno radom izvan redovnoga radnog vremena i sati takvoga rada preraspodjeljuju se na način utvrđen u točkama VI. i VII. ove Odluke.«
VII.
Naslov iznad točke XXV. mijenja se i glasi: »EVIDENCIJA RADNOG VREMENA«.
U točki XXV. stavak 1. mijenja se i glasi:
»(1) Radno vrijeme djelatnih vojnih osoba i državnih službenika i namještenika u Oružanim snagama evidentira se u evidenciji (Prilog 1 i Prilog 2) koju ovjerava zapovjednik satnije odnosno zapovjednik ili čelnik jednake ili više razine.«
VIII.
Iza točke XXV. dodaje se točka XXV.a koja glasi:
»Ako tijekom istoga dana