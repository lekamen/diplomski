 jamčiti sigurnost upotrebe ILP mora se sastojati od kontinuiranih pregleda, provjera, koordinacije te vrednovanja putem pregleda, verifikacije i validacije ključnih pokazatelja.
(3) U interesu sigurnosti zračnog prometa te u cilju smanjenja mogućnosti pogreške, organizacija ILP mora implementirati i provoditi na dosljedan način ICAO Doc 8168, te mora koristiti svoje propisane procese koji će pridonijeti smanjenju rizika nastajanja pogrešaka, odrediti pogreške koje se javljaju prije nego što one imaju utjecaj na sigurnost i osigurati kontinuirano poboljšanje procesa oblikovanja i utvrđivanja ILP kako bi se uklonile i/ili smanjile buduće pogreške.
(4) Propisani proces oblikovanja i utvrđivanja ILP mora biti u skladu sa načelnom shemom iz Dodatka 1 ovoga Pravilnika.
(5) Osiguranje sustava kontrole kvalitete iz stavka 2. ovoga članka Organizacija ILP će implementirati ICAO Doc 9906 – Priručnik za osiguranje kvalitete pri izradi letnih procedura (Quality Assurance Manual for Flight Procedure Design), prema važećim poglavljima 1., 2., 3., 5., i 6.
Vrste ILP
Članak 4.
ILP se oblikuju i utvrđuju kao navigacijski postupci za:
1. instrumentalni odlazak (SID procedure)
2. instrumentalni dolazak (STAR)
3. instrumentalno prilaženje (instrument approach procedure) koje može biti precizno i neprecizno prilaženje
4. postupak čekanja (holding procedures) i
5. ILP za vizualno manevriranje – kruženje sa propisanim smjerovima (visual manoeuvring – circling with prescribed trucks).
Vrste karata
Članak 5.
(1) Organizacija ILP mora u skladu s potrebama i zahtjeva ICAO Aneksa 4 oblikovati i utvrđivati sljedeće karte:
1. Karta standardnih instrumentalnih odlazaka (Standard Departure Chart – Instrument (SID)-ICAO),
2. Karta standardnih instrumentalnih dolazaka (Standard Arrival Chart – Instrument (STAR) -ICAO),
3. Karta instrumentalnog prilaženja (Instrument Approach Chart – ICAO),
4. Karta vizualnog manevriranja-kruženja s propisanim putanjama (Visual Manoeuvring – Circling With Prescribed Tracks Chart (IFR)),
5. Karta vizualnog prilaženja (Visual Approach Chart),
6. Karte vizualnih letnih procedura (Visual Operation Chart),
7. Karte ATC minimalnih visina nadzora (ATC Surveillance Minimum Altitude Chart – ICAO),
8. Karta terena za precizni prilaz (Precision Approach Terrain Chart – ICAO).
(2) Prilikom pripreme za objavu Aerodromskih karata (Aerodrome Chart – ICAO) te Aerodromskih karata prepreka tipa A (Aerodrome Obstacle Chart – Type A – ICAO), organizacija ILP provjerava jesu li svi elementi karata sukladni Aneksu 4 ICAO, a ne odgovara za točnost podataka iz sadržaja tih karata.
Nazivi putnih točaka
Članak 6.
(1) Nazivi putnih točaka (Waypoint) definirani su u skladu s ICAO Annex 11, prema principima sadržanim u ICAO doc 8168 Volume II (PANS-OPS Vol II) i prema ARINC Specifikaciji 424: određuju se prema sljedećem:
1. Petoslovni naziv točke (Five-letter name-code, 5LNC) ili identifikator navigacijskog uređaja primjenjuju se kod:
a) STAR početne točke (dio rutne mreže)
b) Preletišta početnog prilaženja (Initial Approach Fix, IAF)
c) Preletišta završnog prilaženja (Final Approach Fix, FAF), osim LDDU RNAV(GNSS) RWY12
d) Preletišta petlje čekanja u postupku neuspjelog prilaženja (Missed approach holding fix, MAHF)
2. Slovno-brojčani naziv točke (engl. Five-alphanumeric name-code):
a) Sastoji se od tri broja i dva abecedna slova koja su preuzeta od oznake aerodroma
b) Primjenjuje se jedino u terminalnom zračnom prostoru
c) Primjenjuje se na dolaznim (engl. Standard Arrival, STAR) i instrumentalnim postupcima prilaženja (engl. Instrument Approach Procedures), koji nisu imenovani petoslovnim nazivom točke ili identifikatorom navigacijskog uređaja
3. Dvoslovna »RW« oznaka iza koje slijede dva broja primjenjuje se na točku neuspjelog prilaženja (engl. Missed Approach Point, MAPt) na poziciji praga uzletno sletne staze.
(2) Nazivi putnih točaka iz stavka 1. točka 2. ovoga članka propisani su kao terminalne putne točke u Zborniku zrakoplovnih informacija, a