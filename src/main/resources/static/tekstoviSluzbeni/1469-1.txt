 pri čemu se kao početak valjanosti potvrde uzima dan uspješnog polaganja ispita.
(3) Polaznik koji je ishodio potvrdu, istu može obnoviti nakon isteka roka valjanosti od pet godina, sukladno stavku 2. ovoga članka, ukoliko dokaže da je u vrijeme važenja potvrde pohađao program usavršavanja i položio ispit.
(4) Potvrda za odgovornu osobu smatra se i potvrdom za povjerenika.
Članak 6.
(1) Potvrdu izdaje Ministarstvo temeljem izvješća ovlaštenika izobrazbe o polaznicima izobrazbe i položenim ispitima.
(2) Potvrda se izdaje polazniku izobrazbe nakon što je uspješno položio ispit.
Članak 7.
(1) Potvrda se izdaje prema obrascu iz Priloga 2. ovoga Programa izobrazbe i sadrži:
1. naziv potvrde (za povjerenika ili odgovornu osobu),
2. naziv tijela koje izdaje potvrdu,
3. klasifikacijsku oznaku i urudžbeni broj potvrde,
4. broj i datum izdavanja potvrde,
5. ime, prezime i OIB osobe kojoj se izdaje potvrda,
6. naziv ovlaštenika izobrazbe, klasifikacijsku oznaku, urudžbeni broj i datum ovlaštenja,
7. mjesto i vrijeme održavanja izobrazbe, broj sati nastave, datum polaganja ispita,
8. rok valjanosti potvrde,
9. potpis ovlaštenika izobrazbe i ministra nadležnog za poslove zaštite okoliša i prirode.
(2) Potvrda iz stavka 1. ovoga članka izdaje se nakon uspješno završenog programa osnovne izobrazbe i programa usavršavanja.
Članak 8.
(1) Ministarstvo vodi evidenciju o izdanim i obnovljenim potvrdama u obliku Registra osoba koje su uspješno završile izobrazbu.
(2) Registar osoba koje su uspješno završile izobrazbu sadrži:
1. ime, prezime, datum i mjesto rođenja i OIB osobe kojoj je izdana potvrda,
2. mjesto zaposlenja osobe kojoj je izdana ili obnovljena potvrda u trenutku izdavanja ili obnavljanja potvrde, ukoliko je poznato,
3. broj i datum izdavanja ili obnavljanja potvrde,
4. datum početka i isteka valjanosti potvrde,
5. naziv ovlaštenika izobrazbe koji je proveo izobrazbu,
6. mjesto i vrijeme održavanja ispita.
Članak 9.
(1) Program izobrazbe provode ovlaštenici izobrazbe.
(2) Pojedinačni program izobrazbe može pohađati najviše 50 polaznika.
(3) Provedba programa izobrazbe može se organizirati u skladu s potrebama poslodavca.
(4) Polaznik može pristupiti ispitu ako je prisustvovao na najmanje 75% predavanja provedenog programa izobrazbe.
(5) Polaznik koji ima 10 godina i više radnog iskustva u području gospodarenja otpadom, a što dokazuje ovlašteniku izobrazbe preslikom ugovora o radu, odnosno na drugi odgovarajući način, može pristupiti ispitu bez ispunjavanja uvjeta iz stavka 4. ovoga članka.
(6) Nakon završetka programa osnovne izobrazbe i programa usavršavanja polaznik polaže ispit.
(7) Ispit se polaže kod ovlaštenika izobrazbe putem mrežne aplikacije Ministarstva koju je ovlaštenik izobrazbe dužan koristiti ili iznimno, do uspostavljanja mrežne aplikacije, pismenim putem.
(8) Ovlaštenik izobrazbe dužan je organizirati ispit najkasnije 30 dana nakon dana završetka programa osnovne izobrazbe ili programa usavršavanja.
(9) Polaznik je uspješno položio ispit ukoliko je ostvario najmanje 75 od maksimalnih 100 bodova.
(10) Uspjeh polaznika na ispitu ocjenjuje se s ocjenom »položio« ili »nije položio«.
(11) Nakon izvedenog programa izobrazbe polaznici su dužni evaluirati kvalitetu izvedenog programa anonimnom anketom.
(12) Ovlaštenik izobrazbe vodi elektronički zapisnik o polaznicima i o polaganju ispita koji sadrži:
1. ime, prezime, datum i mjesto rođenja i OIB polaznika,
2. vrijeme i mjesto održavanja izobrazbe,
3. datum pristupanja ispitu,
4. uspjeh na ispitu,
5. naziv ovlaštenika izobrazbe,
6. ime i prezime voditelja i izvoditelja nastavnog programa.
(13) U slučaju da polaznik nije položio ispit, ispitu ima pravo pristupiti još dva puta, ali tek nakon što prođe tjedan dana od zadnjeg polaganja ispita.
(14) Ako polaznik ne položi ispit niti nakon tri pokušaja, dužan je pohađati deset sati dodatne izobrazbe iz programa osnovne izobrazbe, nakon čega polaže ispit.
(15) Ovlaštenik izobrazbe vodi elektronički zapisnik o dodatnoj izobrazbi