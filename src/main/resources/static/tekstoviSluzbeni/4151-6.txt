 vodeći računa o njihovoj tajnosti. Svaki od radnika na vlastiti zahtjev ima pravo pristupa svojoj osobnoj zdravstvenoj dokumentaciji. Ako radnik prijavi bilo koji neželjeni ili neočekivani učinak ili, u svakom slučaju kada se utvrdi izloženost iznad graničnih vrijednosti izloženosti, poslodavac tom radniku mora osigurati odgovarajući liječnički pregled ili individualni zdravstveni nadzor u skladu s posebnim propisima i dobroj praksi. Pregledi ili nadzor iz ovoga članka osiguravaju se u vrijeme koje je odabrao radnik i koji za pregled ili nadzorne snosi nikakve troškove.
Odstupanje
Članak 10.
(1) Iznimno od članka 4. ovoga Pravilnika, ali uz primjenu članka 6. stavka 1. ovoga Pravilnika, primjenjuje se sljedeće:
(a) izloženost može prekoračiti granične vrijednosti izloženosti ako je povezana s postavljanjem, uporabom, razvojem ili istraživanjima opreme za snimanje uporabom magnetske rezonance (MRI) za pacijente u zdravstvenom sektoru, pod uvjetima da su ispunjeni sljedeći uvjeti:
1. procjena rizika provedena sukladno članku 5. ovoga Pravilnika dokazala je da su granične vrijednosti izloženosti prekoračene;
2. s obzirom na razvoj tehnologije, primijenjene su sve tehničke i/ili organizacijske mjere;
3. okolnosti u potpunosti opravdavaju prekoračene granične vrijednosti izloženosti;
4. u obzir su uzeta obilježja mjesta rada, radne opreme ili radne prakse; i
5. poslodavac dokazuje da su radnici još uvijek zaštićeni od štetnih učinaka na zdravlje i sigurnosnih rizika, jer je osigurano poštivanje uputa za sigurnu uporabu koje osiguravaju proizvođači sukladno posebnim propisima kojima su uređeni medicinski proizvodi;
(b) na osoblje koje radi u operativnim vojnim objektima ili je uključeno u vojne aktivnosti, uključujući zajedničke međunarodne vojne vježbe primjenjuju se posebni propisi kojima je uređeno područje zaštite na radu i posebni propisi kojima su uređeni poslovi Oružanih snaga Republike Hrvatske.
(c) u slučaju opravdanih okolnosti granične vrijednosti izloženosti mogu se privremeno prekoračiti toliko dugo dok su okolnosti i dalje u potpunosti opravdane, u posebnim sektorima i za posebne aktivnosti izvan područja uporabe iz točke (a) ovoga članka . U smislu ove točke »u potpunosti opravdane okolnosti« znači okolnosti u kojima su zadovoljeni sljedeći uvjeti:
1. procjena rizika provedena sukladno članku 5. pokazala je da su granične vrijednosti izloženosti prekoračene;
2. s obzirom na razvoj tehnologije, primijenjene su sve tehničke i/ili organizacijske mjere;
3. u obzir su uzeta posebna obilježja mjesta rada, radne opreme ili radne prakse; i
4. poslodavac dokazuje da su radnici još uvijek zaštićeni od štetnih učinaka na zdravlje i sigurnosnih rizika, uključujući i uporabu usporedivih, specifičnijih i međunarodno priznatih normi i smjernica.
(2) Ministarstvo zdravlja obavješćuje Europsku komisiju o svim odstupanjima na temelju stavka 1. točke b) i c) i navodi razloge koji opravdavaju ta odstupanja u postupku revizije i izvješćivanja Europske komisije.
Stupanje na snagu
Članak 11.
(1) Danom stupanja na snagu ovoga Pravilnika prestaje važiti Pravilnik o minimalnim zdravstvenim i sigurnosnim zahtjevima koji se odnose na izloženost radnika rizicima koji potječu od elektromagnetskih polja (»Narodne novine«, broj 38/08).
(2) Danom stupanja na snagu ovoga Pravilnika prestaju važiti odredbe članka 2. točke 23., članka 5., 7., 8 i 9. Pravilnika o zaštiti od elektromagnetskih polja (»Narodne novine«, broj 146/14).
Članak 12.
Ovaj Pravilnik objavit će se u »Narodnim novinama«, a stupa na snagu 1. srpnja 2016. godine.
Klasa: 011-02/16-04/23
Urbroj: 534-02-1-1/3-16-1
Zagreb, 16. lipnja 2016.
Ministar doc. dr. sc. Dario Nakić, dr. med., v. r.
PRILOG I.
FIZIKALNE VELIČINE ZA IZLAGANJE ELEKTROMAGNETSKIM POLJIMA
Sljedeće se fizikalne veličine koriste za opisivanje izlaganja elektromagnetskim poljima:
Jakost električnog polja (E) je vektorska veličina koja je jednaka sili koja djeluje na nabijenu česticu bez obzira na njezino gibanje u prostoru.