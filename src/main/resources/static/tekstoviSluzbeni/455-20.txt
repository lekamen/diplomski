 Može se unutar direktorija ponude u direktoriju koji se odnosi na određene ponude kreirati više direktorije radi lakšeg učitavanja podataka (npr.
PONUDE
Ponuda1
Ponuda (sadrži ponudbeni list, troškovnik, podatke o zajednici ponuditelja i sl)
Sposobnost (sadrži tražene certifikate stručnjaka, popis ugovora i sl.)
Isključenje (upis u sudski registar, potvrda Porezne uprave o stanju duga i sl)
Ostalo (jamstvo i ostala dokumentacija i sl.)
Ponuda2
Ponuda (sadrži ponudbeni list, troškovnik, podatke o zajednici ponuditelja i sl)
Sposobnost (sadrži tražene certifikate stručnjaka, popis ugovora i sl.)
Isključenje (upis u sudski registar, potvrda Porezne uprave o stanju duga i sl)
Ostalo (jamstvo i ostala dokumentacija i sl.))
Korisnik prilikom dostavljanja elektronskog medija mora dostaviti i popratni dopis na kojem mora navesti minimalno sljedeće podatke:
• opće podatke korisnika (npr. naziv, adresa, kontakt podatke, osobu za kontakt i sl.)
• procijenjeni iznos (ukoliko je korisnik proveo više javnih nabava potrebno navesti procijenjeni iznos za svaku nabavu pojedinačno)
• postupak javne nabave (ukoliko je korisnik proveo više javnih nabava potrebno navesti sve postupke javnih nabava)
• vrstu ugovora (ukoliko je korisnik proveo više javnih nabava potrebno navesti vrste ugovora koje je sklopio)
• broj objave u Elektroničkom oglasniku javne nabave Narodnih novina Republike Hrvatske i/ili Službenom listu Europske unije (ukoliko je primjenjivo).
PRILOG IV.
UPUTE ZA OBJAVU POZIVA NA DOSTAVU PONUDA
1. Priprema potrebne dokumentacije
– Pripremiti tehničke specifikacije opreme koja se nabavlja
– Pripremiti troškovnike planiranih radova
– Ovisno o ulaganju, pripremiti prateću dokumentaciju potrebnu za dobivanje ponude (npr. tehnološki projekt, nacrti, situacije, geodetske podloge i sl.)
– Poziv na dostavu ponuda može biti objavljen i na engleskom jeziku
– Potrebnu dokumentaciju za svaki pojedinačni trošak spremiti u jedan direktorij (folder) s nazivom troška (npr. »Izgradnja farme«, »Izgradnja skladišnog prostora za…«, »Oprema za automatsku hranidbu« i sl.)
– Svaki pojedini dokument u direktoriju mora imati odgovarajući naziv iz kojeg je vidljivo što predstavlja (primjer dobre prakse u nazivanju dokumenata: »Tehnička specifikacija opreme za automatsku hranidbu.docx« u MS Wordu, »Tehnološki projekt opremanja skladišnog prostora.pdf« u PDF formatu, »Troškovnik radova za izgradnju centra za pročišćavanje voda.xls« u MS Excelu; primjeri loše prakse: »scan1«, »slika5«, »dfgdjk« i sl.)
– Kada su pripremljeni direktoriji s natječajnom dokumentacijom za sve pojedinačne troškove, potrebno je sve pripremljene direktorije spremiti u zajednički direktorij nazvan na sljedeći način: NAZIV KORISNIKA_FOND_ŠIFRA MJERE (Primjer: »KORISNIK d.o.o._EAFRD _7.1«).
– Na temelju pripremljene potrebne dokumentacije pripremiti Poziv na dostavu ponuda
– Za cijeli projekt se priprema jedan zajednički Poziv na dostavu ponuda u kojem se navode sve nabave u projektu
– Poziv na dostavu ponuda treba sadržavati:
■ Naziv Korisnika
■ Naziv projekta
■ Podaci o korisniku i osobi zaduženoj za komunikaciju s ponuditeljima
■ Popis pojedinačnih nabava/troškova od kojih se sastoji projekt i za koje se prikupljaju ponude
■ Način izrade, oblik, sadržaj ponude
■ Kriteriji za odabir ponude
■ Način dostave ponuda
■ obvezu dostave primjerka ponude u elektroničkom obliku Agenciji za plaćanja na adresu elektroničke pošte ponude@apprrr.hr
– Primjerak dobre prakse sa smjernicama za izradu Poziva na dostavu ponuda nalazi se u Poglavlju 3. ovih Uputa
– Pripremljeni Poziv na dostavu ponuda spremiti u gore navedeni zajednički direktorij
– Tako pripremljeni zajednički direktorij za određeni projekt sažeti (komprimirati) odgovarajućim programom za sažimanje podataka (npr. winrar, winzip, 7zip i sl.), te poslati u APPRRR elektroničkom poštom na adresu ponude@apprrr.hr (maksimalna veličina za slanje je 50 MB. Za više od 50 MB ponoviti slanje otvaranjem prvog poslanog e-maila s proslijedi/forward i