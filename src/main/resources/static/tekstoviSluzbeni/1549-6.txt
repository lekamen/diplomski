 kriteriji za priznavanje ispunjeni.
(3) Razdoblje obustave priznavanja iz stavka 1. ovoga članka ne smije prijeći 12 mjeseci. Ako se kriteriji za priznavanje ne ispune niti nakon isteka 12 mjeseci, Ministarstvo će povući priznavanje proizvođačke organizacije.
(4) U drugim slučajevima propusta poštivanja kriterija za priznavanje, poljoprivredna inspekcija ili kontrola na terenu šalje dopis u kojemu navodi korektivne mjere koje treba poduzeti i rok u kojem ih je potrebno provesti. Isplata potpore odgađa se sve dok se ne izvrše korektivne mjere.
(5) Propust u poduzimanju korektivnih mjera u razdoblju unutar 12 mjeseci smatrat će se značajnim propustom u odnosu na poštivanje kriterija i slijedom toga povući će se priznavanje.
(6) Poljoprivredna inspekcija ili kontrola na terenu Agencije za plaćanja će izvijestiti Ministarstvo u roku 7 dana od poduzimanja radnji iz stavaka 2., 3. i 4. ovoga članka.
(7) Odredbe ovoga članka primijenit će se i na udruženje proizvođačkih organizacija te međugranske organizacije.
Nepoštivanje pravila
Članak 20.
(1) Ministarstvo će povući priznavanje proizvođačke organizacije ako se utvrdi da su izvršile prijevaru u vezi potpora iz članka 9. ovoga Pravilnika.
(2) Agencija za plaćanja će obustaviti isplatu potpora ako se sumnja da su proizvođačke organizacije izvršile prijevaru u skladu sa stavkom 1. ovoga članka.
(3) Odredbe stavaka 1. i 2. ovoga članka primijenit će se i na udruženje proizvođačkih organizacija te međugranske organizacije.
Sprečavanje kontrole na terenu
Članak 21.
(1) Ako član ili osoba ovlaštena za zastupanje proizvođačke organizacije spriječi izvršenje kontrole na terenu Agencija za plaćanja će odbiti Zahtjev za potporu iz članka 13. ovoga Pravilnika za dio izdataka koji su predmet toga Zahtjeva.
(2) Ukoliko je proizvođačkoj organizaciji prethodno isplaćena potpora temeljem Zahtjeva za potporu podnesenog u skladu s člankom 13. ovoga Pravilnika proizvođačka organizacija će, u skladu s člankom 15. ovoga Pravilnika, vratiti iznos isplaćene potpore sa zakonskim zateznim kamatama.
Obavještavanje
Članak 22.
Ministarstvo će o svakoj odluci o dodjeli, odbijanju ili povlačenju priznavanja proizvođačke organizacije, udruženja proizvođačkih organizacija i međugranske organizacije tijekom prethodne kalendarske godine obavijestiti Europsku komisiju do 31. ožujka svake godine.
PRIJELAZNE I ZAVRŠNE ODREDBE
Članak 23.
(1) Proizvođačke organizacije priznate na temelju Pravilnika o proizvođačkim organizacijama u sektoru voća i povrća (»Narodne novine«, br. 4/2010 i 120/2010) i Pravilnika o priznavanju proizvođačkih i međusektorskih organizacija te o uređenju ugovornih odnosa u sektoru mlijeka i mliječnih proizvoda (»Narodne novine«, br. 67/2013) ostaju priznate ako ispunjavaju uvjete iz članka 4. ovoga Pravilnika.
(2) Proizvođačkim organizacijama iz stavka 1. ovoga članka može se dodijeliti potpora u skladu s člankom 19. Uredbe Komisije (EU) br. 702/2014 na temelju poslovnog plana odobrenog od Ministarstva.
Članak 24.
Stupanjem na snagu ovoga Pravilnika prestaju važiti Pravilnik o proizvođačkim organizacijama u sektoru voća i povrća (»Narodne novine« br. 4/2010, 120/2010), Pravilnik o priznavanju proizvođačkih organizacija u sektoru maslinovog ulja i stolnih maslina (»Narodne novine« br. 3/2011) i članci 6., 8., 9., 10., 13., 14. i 15. stavak 1. Pravilnika o priznavanju proizvođačkih i međusektorskih organizacija te o uređenju ugovornih odnosa u sektoru mlijeka i mliječnih proizvoda (»Narodne novine« br. 67/2013).
Članak 25.
Ovaj Pravilnik stupa na snagu osmog dana od dana njegove objave u »Narodnim novinama«.
Klasa: 011-01/14-01/50
Urbroj: 525-07/0004-15-19
Zagreb, 14. srpnja 2015.
Ministar Tihomir Jakovina, v. r.
PRILOZI I – V

