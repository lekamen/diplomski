 godine dana, koje ne pokazuju znakove bolesti.
Uzorkovanje se provodi na način da se lešina lisice i čaglja prikupi neposredno nakon odstrela, zapakira u nepropusnu PVC vreću te što je prije moguće dostavi nadležnoj ovlaštenoj veterinarskoj organizaciji.
Pri zaprimanju uzorka ovlaštena veterinarska organizacija dužna je provjeriti kvalitetu istoga na način da se utvrdi stupanj autolitičkih promjena. Ukoliko je uzorak ispravan, ovlaštena veterinarska organizacija dužna je ispuniti Obrazac za dostavu uzoraka na laboratorijsko pretraživanje sa svim podacima te odmah isplatiti lovcu naknadu za dostavljeni uzorak. Visina naknade kao i način isplate propisani su cjenikom veterinarskih usluga koje se podmiruju iz državnog proračuna u 2016. godini.
Ovlaštena veterinarska organizacija mora uzorak do slanja u laboratorij pohraniti na temperaturi do +4 °C te ga što je prije moguće proslijediti u laboratorij Hrvatskog veterinarskog instituta u Zagrebu ili Veterinarske zavode u Rijeci, Križevcima, Splitu i Vinkovcima. Ukoliko ne postoji mogućnost pohrane uzorka na +4 °C ili se uzorak ne može pravovremeno dostaviti u laboratorij, potrebno je uzorkovati dio bedrenog mišićja lisice ili čaglja veličine 5x5cm u plastičnu nepropusnu kutiju i zajedno sa cijelom lešinom lisice ili čaglja pohraniti na -20 °C. Vreća u kojoj se nalazi lešina te pripadajuća kutija s uzorkom mišića moraju nositi jedinstvenu oznaku broja Obrasca koji prati uzorak. Plastične kutije za pohranu uzorka mišića dostupne su u Hrvatskom veterinarskom institutu u Zagrebu te Veterinarskim zavodima u Rijeci, Križevcima, Splitu i Vinkovcima.
Prilikom isporuke lešine lisice i čaglja, laboratorij je dužan na obrazac koji prati uzorak napisati datum prijema uzorka u laboratorij.
3. NEWCASTLESKA BOLEST
U skladu s Dijelom II., točkom 3., stavkom 4. Naredbe, kontrola imunosti provodit će se prema Uputi o provođenju kontrole imunosti peradi na newcastlesku bolest klasa: 322-02/16-01/25. U Uputi su navedena gospodarstva i određen broj uzoraka koje treba pretražiti u svrhu kontrole imunosti. Kontrola imunosti provodi se najranije tri tjedna nakon provedenog cijepljenja, a prije provedbe kontrole imunosti potrebno je provjeriti datum cijepljenja.
4. ARTERITIS KONJA
Uzorkovanje
Uzorak krvi uzima se u serumske epruvete i šalje na serološku pretragu, uz popratni Obrazac za dostavu uzoraka na laboratorijsko pretraživanje, na Veterinarski fakultet Sveučilišta u Zagrebu, Zavod za mikrobiologiju i zarazne bolesti s klinikom, Heinzelova 55, Zagreb.
Tumačenje rezultata pretrage
Životinja se smatra serološki pozitivnom na arteritis konja ako se laboratorijskom pretragom metodom virus neutralizacijskog testa utvrdi titar neutralizacijskih protutijela ≥ 1:4.
U slučaju seropozitivnog nalaza postupa se u skladu s odredbama Pravilnika o mjerama kontrole arteritisa konja (»Narodne novine«, broj 62/2009).
U slučaju nemogućnosti uzimanja ejakulata pastuha pozitivnih na arteritis konja, metodom virus neutralizacijskog testa, nadležna ovlaštena veterinarska organizacija mora pismenim putem izvijestiti Upravu o razlozima nemogućnosti ispunjavanja obveza preuzetih Ugovorom o povjeravanju poslova.
5. GROZNICA ZAPADNOG NILA (GZN)
Ovlašteni veterinar dužan je prijaviti sumnju na GZN u slučaju nalaza kliničkih znakova, i to:
– nekoordiniranost/slabost;
– mršavost (gubitak apetita);
– žmirenje i učestalo treptanje;
– hodanje u krug;
– pognuta glava;
– trzanje glavom;
– preosjetljivost na dodir;
– nekontrolirano žvakanje;
– promjene u ponašanju;
– depresija i pospanost;
– potpuna paraliza;
– drugo (navesti).
Ovlašteni veterinar mora osim podataka koji se traže u skladu s Pravilnikom o načinu praćenja, prijavi i izvješćivanju o pojavi bolesti životinja (»Narodne novine«, br. 135/2014), u prijavi sumnje na GZN navesti i:
– jesu li konji cijepljeni protiv GZN? (DA/NE);
– ako DA, navesti datum cijepljenja;
– da li su konji premještani izvan područja županije tijekom posljednja tri mjeseca? (DA/NE);
– ako DA, navesti