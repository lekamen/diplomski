obnove obavljaju se u skladu sa potrebama, a sječa u količini ne većoj od desetgodišnjeg prosjeka i u odsjecima propisanima za sječu u I/2 polurazdoblju prethodnog šumskogospodarskog plana.
(6) Izvanredna revizija ne može se provoditi u zadnjoj godini važenja šumskogospodarskog plana.
Članak 91.
(1) U postupku revizije i obnove šumskogospodarskih planova izrađuju se bilance užite drvne zalihe, radovi biološke obnove šuma te prikaz promjena površina šuma i šumskih zemljišta po uređajnim razredima.
(2) Bilance iz stavka 1. ovoga članka izrađuju se prema evidencijama izvršenih radova po vrsti prihoda, vrsti drveća i vrsti radova biološke obnove.
(3) Bilanca za šumskogospodarsku osnovu područja sadrži podatke o izvršenim radovima u prvih devet godina važenja, a za desetu godinu upisuju se podaci operativnog godišnjeg plana. Konačna bilanca izvršenih radova za prethodno polurazdoblje prilaže se važećoj osnovi područja do 30. lipnja prve godine važenja.
(4) U osnovama i programima bilance se prikazuju po odjelima i odsjecima, osim za šume šumoposjednika gdje se prikazuju po uređajnim razredima.
Članak 92.
(1) Revizija osnove gospodarenja, programa gospodarenja, programa gospodarenja šumoposjednika i programa posebne namjene (osim programa gospodarenja šumskim sjemenskim objektima u kategoriji »selekcioniran«, »kvalificiran« i »testiran«), može se izraditi računski.
(2) Za reviziju osnova i programa iz stavka 1. ovoga članka provode se radovi:
1. obilježavanja gospodarske podjele, osim u šumama šumoposjednika;
2. opisa sastojina svih odjela i odsjeka;
3. izmjere u jednodobnim sastojinama koja se propisuju za sječu kao glavni prihod idućih 10 godina;
4. izmjere stabala u jednodobnim sastojinama drugoga dobnog razreda koji se prvi put mjere;
5. određivanje distribucije broja stabala izmjerom ili računskim putem na temelju podataka prethodne osnove ili programa;
6. promjene površina u gospodarskoj jedinici;
7. izrade karata osim fitocenološke i pedološke karte.
Članak 93.
(1) Izvanredna revizija osnove gospodarenja, programa gospodarenja i programa posebne namjene izrađuje se kad se tijekom gospodarenja šumama i šumskim zemljištima ustanove odstupanja od propisanih smjernica gospodarenja gospodarskom jedinicom uzrokovanih promjenom namjene prema posebnim propisima, elementarnom nepogodom, štetočinama bilja, sušenjem, propadanjem šuma, stanjem prirodne obnove i sječom većih razmjera za potrebe infrastrukture zbog čega je potrebno izvršiti površinske izmjene etata glavnog i prethodnog prihoda te opće osnove sječa.
(2) Izvanredna revizija može se izraditi za gospodarske jedinice u kojima će se zbog osiguranja financijskih sredstava, moći povećati obujam radova biološke obnove šuma.
(3) Izvanredna revizija može se izraditi kada se zbog potreba provođenja znanstveno-istraživačkog rada uspostavljaju trajne plohe intenzivnog motrenja oštećenosti šumskih ekosustava, te zbog toga treba promijeniti namjenu na dijelu površine gospodarske jedinice.
(4) Izvanredna revizija može se izraditi za gospodarske jedinice u kojima se utvrdi potreba za uključivanjem u gospodarenje površina šuma i šumskih zemljišta koje do sada nisu bile u sastavu gospodarske jedinice.
(5) Izvanrednu reviziju nije potrebno izraditi kada je propisani etat prebačen sječom slučajnog prihoda.
(6) Izvanrednu reviziju potrebno je izraditi kad dođe do promjene vlasničkih odnosa uzrokovanih povratom imovine temeljem posebnog zakona i to u slučaju promjene vlasništva na području gospodarske jedinice većom od 100 ha.
(7) Izvanrednu reviziju može se izraditi za gospodarske jedinice u kojima se nalaze radno nedostupne površine, te su revizije izrađene računski, a nakon razminiranja je utvrđeno da podaci i propisi ne odgovaraju stvarnom stanju.
(8) Izvanredna revizija programa zaštite šuma iz članka 84. stavka 1. i 2. Pravilnika može se izraditi u slučaju značajnog narušavanja temeljnih vrijednosti zaštićenog područja.
(9) Promjene se upisuju crvenom bojom u postojeće obrasce.
Članak 94.