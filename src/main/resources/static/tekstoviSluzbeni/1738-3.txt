 također je zanemario i činjenicu da se sustav kontrole i upravljanja prometom nadalje usavršava te da je nesporno daljnje proširenje i dogradnja postojeće autoceste uz poseban navod da nitko od stručnih osoba nije na terenu izvršio uvid u stanje elektroničke komunikacijske infrastrukture te njezinu ulogu u funkcioniranju autoceste. Iako eksplicitno tuženik navodi da prilikom izrade tzv. »nalaza« nije izvršen očevid na terenu već da je isti izrađen temeljem tehničke dokumentacije, tužitelj smatra da je već to dostatan razlog da se navedena odluka tuženika poništi i predmet vrati na ponovni postupak kojem bi bilo nužno radi utvrđenja odlučnih činjenica i okolnosti provesti zakoniti postupak te po potrebi pravo stanje stvari utvrditi temeljem nalaza i mišljenja vještaka odgovarajuće struke koji će stručno i nepristrano utvrditi stvarno stanje vodeći računa o svim bitnim činjenicama.
Tužitelj ukazuje i na manjkavost nalaza u kojem se navodi da »na dionicama Kikovica – Čavle, te Čavle – Orehovica na temelju uvida u dokumentaciju nije moguće sa sigurnošću ustanoviti je li moguće ostvariti slobodan prostor te se preporuča kontaktirati drugog infrastrukturnog operatera, trgovačko društvo Hrvatski Telekom d.d. na tim dionicama« što međutim nije spriječilo tuženika da na temelju takvog nalaza donese odluku o sklapanju ugovora za korištenje infrastrukture na temelju takvog nalaza u kojem se pobliže niti ne navodi tehničko rješenje koje bi uvažavalo pitanje sigurnosti korisnika tijekom radova na elektroničkoj komunikacijskoj infrastrukturi odnosno tijekom postupka uvođenja novih kablova UNITEL-a.
Dodaje tužitelj da je nemoguće obaviti bilo kakve radove na predmetnoj infrastrukturi bez prethodno jasno razrađenih sigurnosnih mjera i plana zatvaranja, odnosno obustavljanja prometa na dionicama na kojima se radovi obavljaju obzirom da bi prekid nadzorne i kontrole mreže mogao prouzročiti nesagledive posljedice.
Također ističe tužitelj da je njegova osnovna djelatnost korištenje i gospodarenje autocestom da su se u konkretnom slučaju trebale primijeniti i odredbe Zakona o sigurnosti cestovnog prometa, te Zakona o cestama kao i odredbe odgovarajućih podzakonskih akata koji propisi su ovdje lex specialis. Da je trebalo ujedno primijeniti i načela slobodnog tržišnog nadmetanja i ekonomičnosti, pobliže propisanih odredbama Zakona o javnoj nabavi. Uz to dodaje tužitelj kao koncesijsko društvo koje na temelju ugovora o koncesiji gospodari koncesijskim područjem i iskorištavanjem koncesijskih prava stječe cjelokupni prihod bez bilo kakvih proračunskih ili izvanproračunskih dotacija ili prihoda, pa je zaključuje neprihvatljivo nametanje sklapanja obveznog ugovora s UNITEL-om, jer bi takvo postupanje ujedno bilo protivno i navedenim propisima koje tužitelj smatra posebnim propisima za rješenje ove stvari. Ujedno bi se protivilo i temeljnim načelima slobodne tržišne utakmice i ekonomičnosti prema odredbama Zakona o javnoj nabavi.
Čak kada bi tuženik i mogao nametnuti tužitelju obvezu davanja na slobodnom tržištu elektroničke komunikacijske infrastrukture smatra da ne bi mogao nametnuti obvezu sklapanja ugovora pod naprijed određenim uvjetima i cijenama sa specifičnim korisnikom, već se tada morao provesti postupak javnog nadmetanja svih zainteresiranih korisnika i sklopiti ugovor s najpovoljnijim ponuditeljem. Uz to ne treba zanemariti i činjenicu da je prije stupanja na snagu Zakona o elektroničkim komunikacijama te podzakonskih propisa odnosno pravilnika donesenih na temelju tog Zakona bilo zainteresiranih za korištenje elektroničke komunikacijske infrastrukture, te da stoga Univerzalne telekomunikacije d.o.o. imaju pravo prvenstva jer su bili zainteresirani i prije donošenja rečenog Zakona, dok bi ostali zainteresirani korisnici ovom odlukom bili na neki način oštećeni.
Također dodaje tužitelj da ne treba zanemariti niti činjenicu da bi na temelju osporene odluke Univerzalne telekomunikacije d.o.o. zaposjele neutvrđeni dio elektroničke