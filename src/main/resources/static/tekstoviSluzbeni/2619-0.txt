140 30.12.2015 Prosječne ponderirane kamatne stope na stanja stambenih i ostalih potrošačkih kredita
HRVATSKA NARODNA BANKA
2620
Na temelju članka 11.b stavka 3. i članka 11.c stavka 3. Zakona o potrošačkom kreditiranju (»Narodne novine«, br. 75/2009., 112/2012., 143/2013., 147/2013., 9/2015., 78/2015. i 102/2015.) Hrvatska narodna banka objavljuje
PROSJEČNE PONDERIRANE KAMATNE STOPE
NA STANJA STAMBENIH I OSTALIH POTROŠAČKIH KREDITA
1. Prosječna ponderirana kamatna stopa na stanja stambenih kredita odobrenih u Republici Hrvatskoj s ugovorenom promjenjivom kamatnom stopom u kunama bez valutne klauzule na dan 31. listopada 2015. iznosi 5,52%.
2. Prosječna ponderirana kamatna stopa na stanja stambenih kredita odobrenih u Republici Hrvatskoj s ugovorenom promjenjivom kamatnom stopom u eurima i u kunama s valutnom klauzulom u eurima na dan 31. listopada 2015. iznosi 5,42%.
3. Prosječna ponderirana kamatna stopa na stanja stambenih kredita odobrenih u Republici Hrvatskoj s ugovorenom promjenjivom kamatnom stopom u švicarskim francima i u kunama s valutnom klauzulom u švicarskim francima na dan 31. listopada 2015. iznosi 3,24%.
4. Prosječna ponderirana kamatna stopa na stanja ostalih potrošačkih kredita odobrenih u Republici Hrvatskoj s ugovorenom promjenjivom kamatnom stopom u kunama bez valutne klauzule na dan 31. listopada 2015. iznosi 8,78%.
5. Prosječna ponderirana kamatna stopa na stanja ostalih potrošačkih kredita odobrenih u Republici Hrvatskoj s ugovorenom promjenjivom kamatnom stopom u eurima i u kunama s valutnom klauzulom u eurima na dan 31. listopada 2015. iznosi 8,60%.
6. Prosječna ponderirana kamatna stopa na stanja ostalih potrošačkih kredita odobrenih u Republici Hrvatskoj s ugovorenom promjenjivom kamatnom stopom u švicarskim francima i u kunama s valutnom klauzulom u švicarskim francima na dan 31. listopada 2015. iznosi 6,47%.
O.br. 310-020/12-15/BV
Zagreb, 21. prosinca 2015.
Guverner Hrvatske narodne banke prof. dr. sc. Boris Vujčić, v. r.
