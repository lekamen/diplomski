 Izvješće iz stavka 1. ovoga članka Agencija je obvezna dostaviti Europskoj komisiji prije isteka šest mjeseci od isteka kalendarske godine za koju se to izvješće izrađuje.
Izvješća o baterijama i akumulatorima
Članak 30.
(1) Fond je obvezan do 1. svibnja tekuće godine za prethodnu kalendarsku godinu izraditi izvješće sukladno članku 6. stavku 3. ovoga Pravilnika i odgovarajućih podataka iz Obrasca OBA1 dostavljenih u Registar gospodarenja posebnim kategorijama otpada, te Agenciji dostaviti Izvješće o stavljenim na tržište i sakupljenim baterijama i akumulatorima na Obrascu OBA3 iz Priloga VI. ovoga Pravilnika.
(2) Fond je obvezan do 1. svibnja tekuće godine za prethodnu kalendarsku godinu izraditi izvješće sukladno odgovarajućim podacima iz Obrasca OBA2 dostavljenih u Registar gospodarenja posebnim kategorijama otpada, te Agenciji dostaviti Izvješće o količini otpadnih prijenosnih baterija i akumulatora na Obrascu OBA4 iz Priloga VII. ovoga Pravilnika.
(3) Agencija je obvezna do kraja tekuće godine za prethodnu kalendarsku godinu izraditi i na svojim mrežnim stranicama objaviti Izvješće o baterijama i akumulatorima temeljem podataka iz izvješća iz stavaka 1. i 2. ovoga članka, izvješća iz članka 29. ovoga Pravilnika te podataka iz Registra onečišćivanja okoliša.
Izvješće o implementaciji Direktive 2006/66/EZ
Članak 31.
(1) Agencija je dužna izraditi Izvješće o implementaciji Direktive 2006/66/EZ za Republiku Hrvatsku.
(2) Izvješće iz stavka 1. ovoga članka izrađuje se na način određen odgovarajućim dokumentom Europske komisije i Odlukom Komisije 2009/851/EZ od 25. studenoga 2009. o uvođenju upitnika za izvješća država članica o provedbi Direktive 2006/66/EZ Europskog parlamenta i Vijeća o baterijama i akumulatorima i o otpadnim baterijama i akumulatorima (priopćena pod brojem dokumenta C(2009) 9105) (Tekst značajan za EGP) (SL L 312, 27.11.2009.), a sadrži i podatke o:
– razvoju, uključujući i dobrovoljne korake koje poduzimaju proizvođači radi smanjenja količina teških metala i drugih opasnih tvari sadržanih u baterijama i akumulatorima,
– novostima u vezi procesa recikliranja i obrade otpadnih baterija i akumulatora,
– gospodarskim subjektima koji sudjeluju u sustavima upravljanja okolišem,
– provedenim istraživanjima u vezi točaka 1., 2. i 3. ovoga stavka,
– mjerama koje su poduzete radi promoviranja sprječavanja nastanka otpada.
Izvješće o stopi sakupljanja
Članak 32.
(1) Agencija je dužna izraditi godišnje Izvješće o stopi sakupljanja za Republiku Hrvatsku sukladno Izračunu stope sakupljanja propisanom u Prilogu VIII. ovoga Pravilnika, a temeljem podataka Fonda.
(2) Izvješće iz stavka 1. ovoga članka Agencija je obvezna dostaviti Europskoj komisiji prije isteka šest mjeseci od isteka kalendarske godine za koju se to izvješće izrađuje.
PRIJELAZNE I ZAVRŠNE ODREDBE
Članak 33.
Do završetka javnog poziva za odabir najprihvatljivijeg programa za obavljanje usluge sakupljanja otpadnih prijenosnih baterija i akumulatora sukladno Zakonu i odredbama ovog Pravilnika poslove gospodarenja otpadnim prijenosnim baterijama i akumulatorima obavljaju osobe s kojima Fond ima sklopljen ugovor o sakupljanju i obradi i/ili recikliranju otpadnih prijenosnih baterija i akumulatora, na način i pod uvjetima reguliranim predmetnim ugovorima, sukladno naknadama iz članka 18. stavka 1. alineja 1., stavka 2. alineja 2. i stavka 3. Pravilnika o gospodarenju otpadnim baterijama i akumulatorima (»Narodne novine« broj 133/06, 31/09, 156/09, 45/12 i 86/13), a na temelju podataka iz obrasca OBA2 koje su dužni dostaviti do zadnjeg dana tekućeg mjeseca za prethodni mjesec.
Članak 34.
Do uspostave Registra iz članka 25. ovoga Pravilnika obračun i plaćanje naknade gospodarenja otpadnim baterijama i akumulatorima te povrat uplaćene naknade u slučaju izvoza obavlja se sukladno odredbama članka 15. stavaka 3. i 4., članka 15a. stavaka 3. i 5. i članka 16. stavaka 2. i 3. Pravilnika o gospodarenju otpadnim baterijama i akumulatorima (»Narodne novine« broj 133/06,