članica Europske unije;
– rješenje o postotku tjelesnog oštećenja koje je izdalo nadležno tijelo;
– potvrdu nadležnog tijela za zapošljavanje o statusu nezaposlene osobe ili rješenje o utvrđenoj općoj nesposobnosti za rad (odnosi se na studente poslijediplomskih studija);
– uvjerenje o prijavi boravišta koje izdaje nadležno tijelo ako je adresa stanovanja studenta različita od adrese prebivališta;
– potvrdu o upisu u semestar u akademskoj godini koju izdaje visoko učilište.
(4) Zahtjev se smatra valjanim ako je prijavni obrazac s internetske stranice Ministarstva uredno ispunjen i ovjeren od visokog učilišta te zajedno s ostalom propisanom dokumentacijom iz stavka 3. ovog članka poslan na adresu Ministarstva.
(5) Ako se utvrdi da podnositelji zahtjeva nisu dostavili potpunu dokumentaciju iz stavka 3. ovog članka, Ministarstvo će o tome u roku od 30 dana pismeno obavijestiti podnositelje te tražiti dopunu dokumentacije.
NAMJENA NOVČANE POTPORE
Članak 6.
(1) Novčanom potporom za podmirenje dijela troškova prijevoza studentima s invaliditetom daje se novčana potpora za dio troškova prijevoza od mjesta stanovanja do mjesta pohađanja visokog učilišta i za obavljanje ostalih studijskih obveza.
(2) Ministarstvo pribavlja privolu studenata, na obrascima za prijavu, za prikupljanje i obradu njihovih osobnih podataka, za svrhu iz stavka 1. ovog članka, a sukladno članku 9. stavku 1. Zakona o zaštiti osobnih podataka (»Narodne novine«, broj: 103/03, 118/06, 41/08 i 130/11).
VISINA I NAČIN ISPLATE NOVČANE POTPORE
Članak 7.
(1) Visinu iznosa novčane potpore za podmirenje dijela troškova prijevoza određuje ministar odlukom koja se donosi prije početka akademske godine, sukladno osiguranim sredstvima u Državnome proračunu Republike Hrvatske.
(2) Ministar može mijenjati visinu iznosa novčane potpore za podmirenje dijela troškova prijevoza tijekom akademske godine, ovisno o osiguranim sredstvima u Državnome proračunu Republike Hrvatske.
(3) Novčana potpora isplaćuje se za razdoblje od početka do kraja pojedinačne akademske godine sukladno članku 80. stavku 1. Zakona o znanstvenoj djelatnosti i visokom obrazovanju, ili iznimno od dana izdavanja rješenja o postotku tjelesnog oštećenja ako student u tom trenutku ispunjava uvjete iz članka 3. i 4. ovog pravilnika.
(4) Novčani iznos odobrene novčane potpore isplaćuje se mjesečno na žiroračun korisnika novčane potpore.
(5) Novčana potpora ne isplaćuje se za razdoblje od 16. srpnja do 31. kolovoza.
ODLUKA O NOVČANOJ POTPORI
Članak 8.
(1) Za svakog podnositelja zahtjeva za ostvarivanjem prava na novčanu potporu za podmirenje dijela troškova prijevoza Ministarstvo će donijeti Odluku o ostvarivanju ili o neostvarivanju prava na novčanu potporu.
(2) Podnositelji zahtjeva koji Odlukom Ministarstva nisu ostvarili pravo na novčanu potporu za podmirenje dijela troškova prijevoza mogu u roku od osam (8) dana od dana primitka Odluke uputiti pismeni prigovor Ministarstvu.
(3) Ministarstvo donosi Odluku o prihvaćanju ili neprihvaćanju pismenoga prigovora u roku od 30 dana od dana zaprimanja prigovora.
OBAVIJEST O PROMIJENJENIM OKOLNOSTIMA U SVEZI S OSTVARIVANJEM PRAVA NA NOVČANU POTPORU
Članak 9.
(1) Studenti koji su ostvarili pravo na novčanu potporu za podmirenje dijela troškova prijevoza obvezuju se pismeno izvijestiti Ministarstvo o upisu mirovanja obveza studenata, gubitku statusa redovitoga studenta (diplomiranje, ispis s visokog učilišta), prijelazu na drugo visoko učilište, prijelazu na izvanredni studij odnosno o neizvršavanju semestralnih obveza u predviđenom roku, u roku od 15 dana od dana nastanka navedenih okolnosti. Studenti poslijediplomskih studija obvezni su pismeno izvijestiti Ministarstvo o svim promjenama u svezi sa studijem (obavijest o ispisu ili završetku poslijediplomskoga studija), u roku od 15 dana od dana nastanka navedenih okolnosti.
(2) Studenti iz stavka 1. ovog članka obvezuju se pismeno izvijestiti Ministarstvo o promjeni osobnih podataka, kao i o promjeni prijavljenog