 razminiranja na odgovarajući se način primjenjuju na obavljanje poslova dopunskog općeg izvida (poslovi voditelja radilišta, osiguranje sustava veza voditelja radilišta sa voditeljem pirotehničke skupine, rukovateljem stroja za pripremu površine i medicinskim timom, obilježavanje radilišta, primjena propisanih metoda i učinaka iz članka 29. ovog Pravilnika, osiguranje medicinskog tima, izrada i vođenje propisane dokumentacije, poslovi uništavanja i sl.).
HCR na poslovima dopunskog općeg izvida imenuje voditelja radilišta i njegovog zamjenika.
Za vrijeme obavljanja poslova dopunskog općeg izvida voditelj radilišta iz stavka 2. ovog članka dužan je posjedovati sljedeću dokumentaciju:
– dnevnik radilišta;
– plan izvođenja dopunskog općeg izvida sa ucrtanim kontrolnim uzorcima i radnim stazama do svakog kontrolnog uzorka;
– djelovodnik voditelja pirotehničke skupine sa pregledanim površinama kontrolnih uzoraka i radnih staza potpisanih od strane pirotehničara HCR-a sa kartografskim prikazom i skicama te eventualno ucrtanim pozicijama pronađenog MES-a, NUS-a i njihovih dijelova u kontrolnom uzorku s količinom, vrstom i fotodokumentacijom pronađenih sredstava.
IV. TEHNIČKI IZVID
Članak 10.
HCR provodi tehnički izvid samostalno ili s ovlaštenim pravnim osobama i/ili obrtnicima sukladno izvedbenom planu tehničkog izvida na cjelokupnoj površini radilišta, od čega je dužan pregledati najmanje 25 % površine radilišta propisanim metodama.
Članak 11.
MES, NUS i njihovi dijelovi pronađeni tijekom obavljanja poslova tehničkog izvida HCR je dužan uništiti na način propisan Zakonom, a ukoliko se uništavanje obavlja na radilištu voditelj radilišta je dužan najkasnije dva sata prije započinjanja uništavanja obavijestiti nadležnu policijsku upravu.
Članak 12.
HCR je dužan provesti kontrolu kvalitete na područjima i/ili građevinama koja su bila predmetom obavljanja poslova tehničkog izvida nakon dane izjave od strane ovlaštene pravne osobe i/ili obrtnika.
Voditelj radilišta tehničkog izvida dužan je organizirati kontrolu kvalitete iz stavka 1. ovog članka na prethodno pregledanim područjima i/ili građevinama na način da se ravnomjerno (podjednako) na cjelokupnoj površini radilišta pretražuju kontrolni uzorci najmanje veličine 100 m2.
Poslove pretraživanja kontrolnih uzoraka iz stavka 2. ovog članka dužni su obavljati pirotehničari HCR-a za kontrolu kvalitete uz ucrtavanje kontrolnih uzoraka te ucrtavanja eventualno pronađenog MES-a, NUS-a i njihovih dijelova u propisanu dokumentaciju.
Članak 13.
Kada se tijekom obavljanja tehničkog izvida utvrdi veća zagađenost MES-om i njihovim dijelovima i/ili indikatorima miniranosti HCR je dužan odrediti granice zagađenosti područja i/ili građevine te sukladno odluci ravnatelja HCR-a izraditi idejni plan razminiranja.
Granice zagađenosti područja i/ili građevine MES-om i indikatorima miniranosti definiraju se u odnosu na vrstu i strukturu MES-a i indikatora miniranosti i zemljišnim uvjetima.
Područje i/ili građevine na kojoj nisu pronađeni MES i/ili njihovi dijelovi i/ili indikatori miniranosti, HCR će isključiti iz MSP-a.
Članak 14.
Kada se tijekom obavljanja poslova tehničkog izvida pronađe NUS i/ili dijelovi NUS-a voditelj radilišta dužan je organizirati pregled površine minimalnog radijusa 20 m oko pronađenog sredstva, te organizirati uništavanje pronađenog sredstva.
Članak 15.
Ukoliko se prilikom obavljanja poslova tehničkog izvida pronađe NUS koji se odnosi na kazetno streljivo, HCR je dužan odrediti granice zagađenosti područja i/ili građevine te sukladno odluci ravnatelja izraditi idejni plan razminiranja.
Granice zagađenosti NUS-om koje se odnosi na kazetno streljivo i indikatore koji upućuju na zagađenost NUS-om koje se odnosi na kazetno streljivo definiraju se u odnosu na pozicije pronađenog kazetnog streljiva i indikatora zagađenosti.
Područje i/ili građevine na kojoj se ne pronađe NUS koji se odnosi na kazetno streljivo i/ili njihove dijelove i/ili indikatore zagađenosti kazetnim streljivom, HCR 