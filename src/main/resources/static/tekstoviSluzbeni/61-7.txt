 dana prije datuma autorizacije plovila za rad.
(2) U jednoj kalendarskoj godini, pojedino ribarsko plovilo može biti registrirano unutar Registra Ulovnih plovila i Registra Ostalih plovila uz uvjet da se istovremeno ne nalazi u oba Registra. U Registar Ostalih plovila spadaju: plovilo za tegalj, plovilo za preradu, pomoćno plovilo za prijevoz mrtve tune i pomoćno plovilo. Za plovila koja nisu upisana niti u jedan od ICCAT registara smatra se kako nemaju autorizaciju za ribolov, zadržavanje na plovilu, prekrcaj, prijevoz, prebacivanje, preradu ili iskrcaj tune.
(3) Konačnu prijavu Ostalih plovila po kategorijama ovlaštenici povlastica za uzgoj tune Ministarstvu dostavljaju najkasnije do 15. ožujka tekuće godine na obrascu »Popis BFT plovila – Ostala plovila« (Prilog 2. ovoga Pravilnika).
(4) Plovila u ICCAT Registru Ulovnih plovila i ICCAT Registru Ostalih plovila iznimno se mogu zamijeniti nakon službenog podnošenja podataka iz registara prema EK i ICCAT-u, ukoliko je ulovno plovilo spriječeno zbog operativnih razloga ili više sile. U tom slučaju ovlaštenik povlastice mora Ministarstvu dostaviti iscrpan izvještaj o razlozima zamjene i sve potkrjepljujuće dokaze i navode te sve detalje vezane uz zamjenu ulovnog plovila, a Ministarstvo je dužno o tome odmah obavijestiti EK i ICCAT.
ŠPORTSKI I REKREACIJSKI RIBOLOV TUNE, IGLUNA I IGLANA
Članak 12.
(1) Športski i rekreacijski ribolov tuna, igluna i iglana dozvoljen je uz posjedovanje dozvole za lov tuna, igluna i iglana.
(2) Dozvole iz stavka 1. ovog članka određuju se u vremenskom trajanju od:
– jednog (1) dana,
– tri (3) dana,
– sedam (7) dana.
(3) Cijene dozvola iz stavka 2. ovog članka utvrđuju se na sljedeći način:
– za dozvolu u trajanju od 1 dan u iznosu od 120,00 HRK,
– za dozvolu u trajanju od 3 dana u iznosu od 300,00 HRK,
– za dozvolu u trajanju od 7 dana u iznosu 600,00 HRK.
(4) U rekreacijskom ribolovu dozvoljeno je korištenje jedne dozvole dnevno po osobi.
(5) Športski i rekreacijski ribolov tuna, igluna i iglana dozvoljen je sa tri pribora: štapom, rolom sa po jednom udicom na svakom priboru, ili jednom varalicom s dvije jednokuke, dvokuke ili trokuke udice na svakom priboru.
(6) U športskom i rekreacijskom ribolovu tuna, igluna i iglana zabranjeno je korištenje udica od nehrđajućih materijala.
(7) U športskom i rekreacijskom ribolovu tuna, igluna i iglana dozvoljeno je obavljati ribolov na način ulovi i pusti.
(8) Dozvole iz stavka 2. ovoga članka smiju prodavati ovlaštene osobe za prodaju dozvola sukladno odredbama Zakona o morskom ribarstvu (»Narodne novine« br. 81/2013, 14/2014 i 152/2014) i Pravilnika o športskom i rekreacijskom ribolovu na moru (»Narodne novine« br. 152/2011).
(9) Prodaja tune ulovljene u športskom i rekreacijskom ribolovu je zabranjena.
Članak 13.
(1) Športski ribolov tune, igluna i iglana dozvoljen je na natjecanjima u športskom ribolovu na moru s dozvolom za ribolov tuna igluna i iglana.
(2) Organizator natjecanja u športskom ribolovu na moru prema ovom Pravilniku obvezan je dostaviti Savezu za športski ribolov na moru popis sudionika i plovila koja će sudjelovati u pojedinom natjecanju, a Savez za športski ribolov na moru dužan je ovaj popis proslijediti Ministarstvu najkasnije do 10. ožujka tekuće godine.
(3) Prijedlog raspodjele kvote za športski ribolov po pojedinom natjecanju iz stavka 1. ovoga članka, predlaže Hrvatski savez za športski ribolov na moru najkasnije do 10. ožujka tekuće godine, a Ministarstvo ga potvrđuje Rješenjem za pojedino natjecanje.
(4) Organizator natjecanja u športskom ribolovu na moru prema ovom Pravilniku obvezan je dostaviti Ministarstvu pismeni izvještaj o ulovu tune s podacima o broju i težini ulovljenih i zadržanih primjeraka, na Obrascu prijave ulova tuna u sportskom ribolovu (Prilog 3. ovoga Pravilnika), u roku od 24 sata nakon završetka natjecanja.
(5) Iznimno od članka 12. stavka 7. u natjecanjima iz stavka 1. ovog članka, pojedino plovilo dnevno smije, do ispunjenja kvote određene za natjecanje, izvući