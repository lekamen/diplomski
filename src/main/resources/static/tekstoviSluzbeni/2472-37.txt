 poslovne aktivnosti s detaljnim prikazom uključenih subjekata i njegovom ovlaštenju o pravu na isporuku, primitak i raspolaganje duhanskom sirovinom te poslovnom korespondencijom za period od jedne godine od dana upisa u registar trošarinskih obveznika, ne stariju od 15 dana.
(6) Na zahtjev nadležnog carinskog ureda podnositelj zahtjeva obvezan je dostaviti i druge potrebne podatke.
Članak 105.
(1) Nadležni carinski ured prije donošenja odobrenja za poslovanje s duhanskom sirovinom mora utvrditi vjerodostojnost činjenica i podataka navedenih u zahtjevu iz članka 104. stavka 4. ovoga Pravilnika te na licu mjesta utvrditi da li su ispunjeni uvjeti za izdavanje odobrenja. Ako se utvrdi da podnositelj zahtjeva ne ispunjava propisane uvjete, nadležni carinski ured će odrediti rok za otklanjanje nepravilnosti.
(2) Odobrenje za poslovanje s duhanskom sirovinom izdaje se na ime podnositelja zahtjeva bez prava prijenosa na drugu osobu. Odobrenje kojim se usvaja zahtjev postaje izvršno danom dostave.
(3) Izjava iz članka 104. stavka 5. točke 5. ovoga Pravilnika podnosi se nadležnom carinskom uredu za svako naredno jednogodišnje razdoblje počevši od dana upisa u registar trošarinskih obveznika. Nadležni carinski ured će po službenoj dužnosti ukinuti odobrenje za poslovanje s duhanskom sirovinom i brisati trošarinskog obveznika iz registra trošarinskih obveznika ako izjava nije podnesena ili nije podnesena na vrijeme, a u tom slučaju će se smatrati da trošarinski obveznik nezakonito postupa.
(4) Nadležni carinski ured će po službenoj dužnosti ukinuti odobrenje za poslovanje s duhanskom sirovinom i brisati trošarinskog obveznika iz registra trošarinskih obveznika i ako se tijekom nadzora nad poslovanjem skladišta utvrdi da izjava iz članka 104. stavka 5. točke 5. ovoga Pravilnika sadrži netočne podatke.
(5) Odobrenjem za poslovanje s duhanskom sirovinom nadležni carinski ured može odrediti dodatne mjere nadzora skladištenja i kretanja duhanske sirovine.
(6) Nadležni carinski ured najmanje jednom godišnje provjerava je li korisnik odobrenja ispunjava uvjete poslovanja s duhanskom sirovinom propisane Zakonom.
(7) Korisnik odobrenja za poslovanje s duhanskom sirovinom mora nadležnom carinskom uredu prijaviti svaku izmjenu podataka navedenu prilikom prijave za upis u registar trošarinskih obveznika i podnošenja zahtjeva za izdavanje odobrenja za poslovanje s duhanskom sirovinom, kao i prestanak djelatnosti zbog koje je proveden upis u registar trošarinskih obveznika u roku od osam dana od dana nastanka promjene, odnosno od dana saznanja za izvršenu promjenu.
Članak 106.
(1) Korisnik odobrenja za poslovanje s duhanskom sirovinom koji unosi u Republiku Hrvatsku ili iznosi iz Republike Hrvatske duhansku sirovinu dužan je:
1. najkasnije 24 sata prije unosa/iznosa obavijestiti Carinsku upravu – Trošarinski ured za vezu o namjeravanom unosu/iznosu duhanske sirovine. Obavijest o namjeravanom primitku duhanske sirovine iz druge države članice ili otpremi duhanske sirovine iz Republike Hrvatske se podnosi elektroničkom poštom na adresu: ELO@carina.hr popunjavanjem Obrasca O-PD koji je tiskan u Prilogu 45 ovoga Pravilnika i njegov je sastavni dio i
2. omogućiti Carinskoj upravi provjeru i nesmetano obavljanje nadzora nad pošiljkom.
(2) Primjerak poslane obavijesti iz stavka 1. točke 1. ovoga članka mora pratiti duhansku sirovinu s dokazom o slanju (ispis obavijesti i poruke poslane elektroničkom poštom) i prema potrebi ista mora biti predočena nadležnim tijelima.
(3) Korisnik odobrenja iz stavka 1. ovoga članka dužan je voditi evidencije o primljenoj, otpremljenoj, naručenoj, isporučenoj i uskladištenoj duhanskoj sirovini po trgovačkom nazivu proizvoda, tarifnoj oznaci iz Kombinirane nomenklature, količinama, pošiljateljima, naručiteljima i kupcima, kao i evidencije o kretanju tog duhanske sirovine. Oblik i način vođenja evidencija korisnik odobrenja može sam odabrati pod uvjetom da takav oblik i način osigurava propisane podatke.
(4) Korisnik