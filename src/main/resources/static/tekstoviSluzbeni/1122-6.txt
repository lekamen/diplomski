 određenog dijela programa iz stavka 1. točke a i točke b. ovoga članka odlukom povjeriti pravnoj osobi koja u okviru svoje djelatnost provodi obrazovanje i/ili stručno usavršavanje iz područja pomorstva i ukoliko udovoljava uvjetima u pogledu održavanog sustava kvalitete, tehničke opremljenosti i kadrova za provođenje programa ili njegova određenog dijela propisanim ovim Pravilnikom.
(6) Polazniku koji je završio izobrazbu prema pojedinom programu iz stavka 1. ovog članka izdaje se potvrdnica o završenoj izobrazbi na obrascu iz Priloga 8. koji je sastavni dio ovog Pravilnika.
Članak 75.h
(1) Izobrazba na radu provodi se u VTS centru za rad u kojemu se osposobljava osoba koja posjeduje valjanu Svjedodžbu o osposobljenosti VTS Operatera (u daljnjem tekstu: vježbenik).
(2) Izobrazbom na radu moraju biti obuhvaćeni svi poslovi nadzora i upravljanja pomorskim prometom na radnoj razini u svim VTS sektorima nadležnog VTS centra, u trajanju od najmanje 6 mjeseci.
(3) Izobrazbu na radu provodi djelatnik VTS službe s odgovarajućom Ovjerom osposobljenosti VTS instruktora izobrazbe na radu.
(4) Tijekom trajanja izobrazbe na radu vježbenik vodi Dnevnik izobrazbe na radu iz Priloga C koji je sastavni dio ovog Pravilnika.
(5) Uspješno završeni program izobrazbe na radu dokazuje se ovjerenim Dnevnikom izobrazbe na radu, te Potvrdnicom o završenoj izobrazbi.
Poglavlje 5. OBNOVA SVJEDODŽBI O STRUČNOJ OSPOSOBLJENOSTI I OVJERA OSPOSOBLJENOSTI
Članak 75.i
Svjedodžba o stručnoj osposobljenosti VTS operatera obnavlja se za razdoblje od pet godina ukoliko posjednik svjedodžbe:
– ima najmanje tri godine operativnog rada u proteklih pet godina u VTS službi ili ima najmanje dvije godine operativnog rada u proteklih pet godina u VTS službi i najmanje jednu godinu potvrđene plovidbene službe u svojstvu zapovjednika broda ili časnika plovidbene straže,
– udovoljava propisanim zdravstvenim uvjetima.
Članak 75.j
Svjedodžba o stručnoj osposobljenosti VTS nadzornika obnavlja se za razdoblje od pet godina ukoliko posjednik svjedodžbe:
– ima najmanje tri godine operativnog rada u proteklih pet godina u VTS službi ili ima najmanje dvije godine operativnog rada u proteklih pet godina u VTS službi i najmanje jednu godinu potvrđene plovidbene službe u svojstvu zapovjednika broda ili časnika plovidbene straže,
– udovoljava propisanim zdravstvenim uvjetima.
Članak 75.k
(1) Ovjera osposobljenosti za VTS sektor obnavlja se za razdoblje od 36 mjeseci na temelju trogodišnje procjene kvalitete stečenih znanja i vještina i njihove praktične primjene u radu djelatnika VTS službe tijekom protekle tri godine (u daljnjem tekstu: trogodišnja procjena).
(2) Trogodišnja procjena utvrđuje se na temelju:
– trajanja i kvalitete operativnog rada u protekloj godini,
– pohađanja tečajeva, seminara i drugih vrsta usavršavanja u organizaciji Ministarstva,
– provedene edukacije za rad na novim tehničkim sustavima nadzora i upravljanja pomorskim prometom.
(3) Trogodišnja procjena može se, prema procjeni i temeljem odluke Uprave, utvrditi i na temelju praktične demonstracije znanja i vještina u VTS centru i/ili temeljem pisanih zadaća
(4) Trogodišnju procjenu za VTS operatera vrši VTS nadzornik za pojedini VTS centar.
(5) Trogodišnju procjenu za VTS nadzornika vrši Uprava.
(6) Ukoliko je utvrđeno da službenik VTS službe udovoljava uvjetima za obnovu Ovjere osposobljenosti za VTS sektor, isto se potvrđuje unošenjem datuma od kojeg se Ovjera obnavlja za naredni period od 36 mjeseci, uz naznaku imena i prezimena procjenitelja s potpisom i naznaku ovlaštene osobe Uprave koja odobrava trogodišnju procjenu s potpisom u za to odgovarajuću rubriku Ovjere osposobljenosti za VTS sektor.
(7) Ovjera osposobljenosti za VTS sektor ne može se obnoviti službeniku VTS službe koji je u proteklom trogodišnjem razdoblju izostao s rada u VTS službi, neovisno o razlogu, duže od 12 mjeseca.
(8) U slučaju iz članka 7. ovog članka, Uprava će temeljem pisanog zahtjeva službenika VTS službe za obnovom Ovjere o