 (ugrađen elektrostimulator), kada utječu na sigurno upravljanje vozilom,
g) bolesti i stanja gastrointestinalnog i urinogenitalnog sustava
1) ciroza jetre s komplikacijama,
2) kod uredne trudnoće nakon 4. Mjeseca trudnoće, osim za vozačice taksija koje ne smiju voziti od trenutka saznanja za trudnoću, kod ugrožene trudnoće za cijelo vrijeme trudnoće,
3) bolesti prostate, stanja nakon operacije kada je kontraindicirano dugotrajno sjedenje,
4) ostale bolesti i stanja gastrointestinalnog i urinogenitalnog sustava kada utječu na sigurno upravljanje vozilom.
h) bolesti i stanja endokrinog sustava
1) diabetes mellitus – osim medicinski kontroliranih slučajeva bez komplikacija, koji su regulirani dijetom ili oralnim antidijabeticima isključujući one koji izazivaju hipoglikemički učinak,
2) teži oblici hipertireoze i hipotireoze,
3) ostale bolesti i stanja endokrinog sustava kada utječu na sigurno upravljanje vozilom.
i) bolesti i stanja krvi i krvotvornog sustava
1) maligne hemopatije i retikuloze – svi oblici osim medicinski kontroliranih, bez komplikacija,
2) anemije težeg stupnja, hemoragični sindromi, bolesti koagulacije, svi oblici osim medicinski kontroliranih, bez komplikacija,
3) ostale bolesti i stanja krvi i krvotvornog sustava kada utječu na sigurno upravljanje vozilom.
j) bolesti i stanja lokomotornog sustava
1) deformiteti, kontrakture ili nedostatak, koji oštećuju funkciju, dijela ili cijelog ekstremiteta, neovisno o mogućnosti adaptiranja vozila, kada utječu na sigurno upravljanje vozilom
2) ostale bolesti i stanja lokomotornog sustava koja imaju utjecaj na sigurnost upravljanja vozilom profesionalnih kategorija.
k) ostale bolesti i stanja koja imaju utjecaj na sigurnost upravljanja vozilom profesionalnih kategorija
Specijalisti određene specijalnosti obvezni su, na traženje specijalista medicine rada/sporta, utvrditi da li je zdravstveno stanje vozača ili kandidata za vozača ili terapija koju uzima zbog liječenja bolesti iz kruga bolesti koje liječi zapreka za sigurno upravljanje vozilom sukladno stavku 1. Ovoga članka.
Članak 23.
Ako je vozačima i kandidatima za vozače druge skupine tijekom vožnje potrebno neko pomagalo, isto je obvezno navesti u Uvjerenju te u vozačkoj dozvoli.
Članak 24.
(1) U Uvjerenju koje vozač ili kandidat za vozača druge skupine dobiva nakon završenog liječničkog pregleda, neovisno o vrsti pregleda i dodatne obrade ako je bila potrebna, može biti navedena jedna od sljedećih mogućih ocjena:
1. sposoban – (navesti kategoriju),
2. sposoban uz uporabu određenih pomagala – (navesti kategoriju i vrstu pomagala),
3. sposoban uz vremensko ograničenje – (navesti kategoriju i rok ponovnog zdravstvenog pregleda)
Doktor koji je izdao Uvjerenje obvezan je vozača i kandidata za vozača upoznati s razlozima zbog kojeg mu je odredio redovni nadzorni zdravstveni pregled, odnosno upoznati ga s razlozima za ograničenje.
4. sposoban uz uporabu određenih pomagala – (navesti kategoriju i vrstu pomagala) i uz vremensko ograničenje – (navesti kategoriju i rok ponovnog zdravstvenog pregleda)
Doktor koji je izdao Uvjerenje obvezan je vozača i kandidata upoznati sa razlozima zbog kojeg mu je odredio kontrolni zdravstveni pregled, odnosno upoznati ga s razlozima za ograničenje.
5. privremeno nesposoban – (navesti kategoriju i trajanje privremene nesposobnosti).
Privremena nesposobnost ne može biti kraća od tri mjeseca. Obvezno je navesti odredbu članka i stavka ovoga Pravilnika na temelju kojeg je ocjena donesena.
Doktor koji je izdao Uvjerenje obvezan je vozača i kandidata za vozača upoznati s razlozima privremene nesposobnosti.
6. trajno nesposoban – (navesti kategoriju)
Obvezno je navesti odredbu članka i stavka Pravilnika po kojem je ocjena donesena. Doktor koji je izdao Uvjerenje obvezan je vozača i kandidata za vozača upoznati s razlozima trajne nesposobnosti.
Članak 25.
(1) Zdravstvene preglede vozača i kandidata za vozače iz članka 5. točke 1. i 2. ovoga Pravilnika i članka 19. točke 1. i 2. ovoga Pravilnika mogu