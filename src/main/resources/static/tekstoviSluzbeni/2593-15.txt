 postavljenim na istoj visini i na strani plovila prema plovnom putu i vidljivim sa svih strana.
Danju:
crni balon na pogodnom mjestu na pramčanom dijelu plovila dovoljno visoko da bude vidljiv sa svih strana (primjenjuje se samo na plovila koja stoje odvojeno od obale i koja nemaju izravan ili neizravan pristup obali).
(2) Sastavi koji stoje odvojeno od obale (bez izravnog ili neizravnog pristupa obali) moraju imati:
Noću:
na svakom plovilu u sastavu obično bijelo svjetlo vidljivo sa svih strana, postavljeno na pogodnom mjestu i na visini od najmanje 4 m. Ukupni broj svjetala koja označavaju plovila u sastavu, ne uzimajući u obzir plovilo koje pokreće sastav, može se ograničiti na četiri uzimajući u obzir da su obrisi sastava jasno označeni.
Danju:
crni balon na čeonom plovilu sastava ili na krajnjem vanjskom plovilu na čelu sastava i na potiskivaču ukoliko se to primjenjuje.
(3) Čamci, umjesto svjetla propisanog u stavku 1. ovoga članka mogu imati noću obično bijelo svjetlo na nekom pogodnom mjestu i na takvoj visini da bude vidljivo sa svih strana.
(4) Obilježavanje propisano ovim člankom nije obvezno:
a) kad plovilo stoji na nekom vodnom putu gdje je plovidba privremeno onemogućena ili zabranjena,
b) kad plovilo stoji duž obale i dovoljno je osvijetljeno s obale,
c) kad plovilo stoji izvan plovnog puta u potpuno sigurnoj situaciji koja jasno ukazuje da nema nikakve opasnosti,
d) za čamce koji pripadaju drugom plovilu, ukoliko stoje u blizini plovila kojemu pripadaju,
e) za plovila iz članka 11.06 ovoga Pravilnika.
Članak 3.21 Dodatno obilježavanje za vrijeme stajanja plovila koja prevoze opasne tvari
Odredbe članka 3.14 ovoga Pravilnika isto tako se primjenjuju na plovila i sastave iz toga članka za vrijeme stajanja istih.
Članak 3.22 – Obilježavanje skela za vrijeme stajanja na pristanima
(1) Skele koje ne plove slobodno, kada stoje na svojim pristanima, moraju noću imati svjetla propisana člankom 3.16 stavkom 1. ovoga Pravilnika. Dodatno, čeoni čamac ili plovak skele s uzdužnim užetom mora noću imati svjetla propisana člankom 3.16 stavkom 2. ovoga Pravilnika.
(2) Skele koje slobodno plove, za vrijeme stajanja na svojim pristanima moraju noću imati svjetla propisana člankom 3.16 stavkom 1. ovoga Pravilnika. Za vrijeme kratkotrajnog stajanja mogu još zadržati svjetla propisana člankom 3.08 stavkom 1. točka b) i c) ovoga Pravilnika. Čim skele prestanu biti u pogonu, zeleno svjetlo navedeno u članku 3.16 stavku 3. točka b) ovoga Pravilnika mora se ugasiti.
Članak 3.23 – Obilježavanje plutajućih tijela i plutajućih objekata za vrijeme stajanja
(1) Bez povrede drugih posebnih uvjeta koji mogu biti postavljeni u okviru članka 1.21 ovoga Pravilnika, plutajuća tijela i plutajući objekti moraju imati:
Noću:
na strani koja je okrenuta plovnom putu dovoljan broj običnih bijelih svjetala, vidljivih sa svih strana, radi označavanja svojih kontura.
Pritom se primjenjuju odredbe članka 3.20 stavka 4. ovoga Pravilnika.
(2) Iznimno od stavka 1. ovoga članka, lučka kapetanija može osloboditi od obveze označavanja svjetlima plutajući objekt koji ne ulazi u vodni put više od 5 m ili ako procijeni da time ne bi bila ugrožena sigurna plovidba.
Članak 3.24 – Obilježavanje mreža ili ribarskih motki na plovilu za vrijeme stajanja
Plovila čije se mreže ili ribarske motke protežu u plovni put ili njegovu neposrednu blizinu moraju ih obilježiti:
Noću:
običnim bijelim svjetlima, vidljivim sa svih strana u broju koji je dovoljan da se označi njihov položaj.
Danju:
žutim plovcima ili žutim zastavicama u broju koji je dovoljan da se označi njihov položaj.
Članak 3.25 – Obilježavanje plutajućih postrojenja u radu kao i nasukanih ili potopljenih plovila
(1) Plutajuće postrojenje u vrijeme rada kao i plovila koja stoje i obavljaju radove ili radnje sondiranja ili mjerenja, moraju imati:
a) Na strani ili stranama gdje je plovni put slobodan:
Noću:
dva obična zelena svjetla ili dva jasna zelena svjetla postavljena na oko 1 m jedno iznad drugoga;
Danju:
Dva