 EZ-a o državnim potporama u pomorskom prijevozu, državnim potporama za zaštitu okoliša. U izradi i provedbi navedenih programa Odjel u svom radu surađuje s Agencijom za zaštitu tržišnog natjecanja. Odjel priprema i sudjeluje u izradi projekata i studija vezanih za potpore u pomorstvu. Odjel sudjeluje na poslovima u pripremi i izradi prijedloga proračuna za tekuću godinu vezano za korisnike proračunskih sredstava iz područja pomorskog prometa i brodarstva, kontinuirano i redovito prati izvršenje financijskog godišnjeg plana proračunskih korisnika na razini Službe te sudjeluje u pripremi prijedloga izmjena i dopuna državnog proračuna, kao i preraspodjele proračunskih sredstava korisnika iz područja rada Službe, sukladno Zakonu o proračunu. Odjel redovito koordinira u svom radu s Agencijom za zaštitu tržišnog natjecanja sukladno odredbama Zakona o državnim potporama te Pravilnikom o obliku i sadržaju, te načinu prikupljanja podataka i vođenja evidencija državnih potpora. Odjel prati poslovanje i obavlja nadzor nad radom Jadrolinije, Jadroplova, Plovputa, Agencije za obalni linijski pomorski promet, kontrolira pripremu projekata iz područja rada i poslovanja navedenih pravnih osoba od interesa za Republiku Hrvatsku. Obavlja poslove u vezi s restrukturiranjem i konsolidacijom poslovnih subjekata. Odjel prati i analizira poslovanje trgovačkih društava od državnog interesa, kao i Agencije za obalni linijski pomorski promet, analizira razvojne programe pojedinih poduzeća i ocjenjuje kvalitetu poslovnih odluka u budućnosti te poslovna stanja pojedinih javnih i trgovačkih društava u većinskom državnom vlasništvu.
3.3. Sektor unutarnje plovidbe
Članak 36.
Sektor unutarnje plovidbe predlaže politiku razvitka riječnog prometa, osigurava provođenje utvrđene politike i izvršava zakone i druge propise iz područja riječnog prometa, brodarstva, riječnih luka i vodnih putova, prijevoza i plovidbenih poslova. Predlaže i priprema nacrte prijedloga zakona i drugih propisa, te regulativnih mjera za gospodarenje i upravljanje sustavom unutarnje plovidbe, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga. Planira i prati provedbu projekata izgradnje prometne infrastrukture te programe za tehnološki razvitak i inovacije u unutarnjoj plovidbi. Prati stanje uređenosti pozitivnih propisa Europske unije iz nadležnosti unutarnje plovidbe te predlaže i provodi postupke za prilagodbu pozitivnih propisa s propisima Europske unije. Priprema nacrte prijedloga međunarodnih i međudržavnih ugovora, sporazuma, konvencija, rezolucija i drugih akata, sudjeluje u pregovorima za sklapanje, i provodi postupak za njihovo usvajanje. Sudjeluje u radu i prati rad međunarodnih organizacija, i drugih međunarodnih subjekata iz područja unutarnje plovidbe. Koordinira i nadzire rad lučkih uprava unutarnjih voda i Agencije za vodne putove. Analizira stanje i predlaže programe razvitka vodnih putova, riječnih luka, brodarstva i poslovanje gospodarskih subjekata unutarnje plovidbe. Prati stanje sustava sigurnosti unutarnje plovidbe i predlaže mjere za njegovo unaprjeđenje, koordinira inspekcijski nadzor sigurnosti riječnog prometa i reda u lukama unutarnjih voda. Sektor surađuje s Tehničkim nadzornim tijelom u svezi poslova vezanih za certifikaciju plovila. Obavlja poslove operativnog upravljanja Riječnim informacijskim uslugama (RIS). Osigurava neposrednu suradnju u obavljanju funkcija i objedinjava rad ustrojenih službi te odjela u sastavu službi. Obavlja i druge poslove koji su zakonom ili drugim propisima stavljeni u nadležnost Ministarstva, a odnose se na riječni promet i plovidbu unutarnjim vodama.
Za obavljanje poslova Sektora unutarnje plovidbe, ustrojavaju se sljedeće službe:
3.3.1. Služba pravnih i međunarodnih poslova
3.3.2. Služba sigurnosti, riječnog prometa i luka
3.3.3. Služba za strategiju i razvojne programe.
3.3.1. Služba pravnih i međunarodnih poslova
Članak 37.
Služba pravnih i međunarodnih