 (klasa: 324-01/14-01/72, urbroj: 525-13/1081-15-36 od 9. siječnja 2015. godine).
Premija po članu posade će iznositi 36 eura dnevno (bruto iznos) za svaki kalendarski dan tijekom privremene obustave. Dani tijekom privremene obustave u kojima član posade koristi bolovanje ili godišnji odmor nisu uključeni u izračun premije.
PRILOG III.
UPUTA ZA ČUVANJE DOKUMENTACIJE
Obveze korisnika
Korisnik je dužan čuvati svu dokumentaciju vezanu uz operaciju za koju je ostvario potporu te staviti istu na raspolaganje za inspekciju/kontrolu na terenu.
Također, navedenu dokumentaciju, izvode ili preslike, je dužan učiniti dostupnom i/ili istu dostaviti osobama ili tijelima koja imaju pravo na pristup tim dokumentima, što uključuje ovlaštene osobe Upravljačkog tijela, tijela za potvrđivanje, posredničkog tijela, tijela za reviziju i tijela uključena u revizije operativnog programa iz članka 61. stavka 3. Uredbe Vijeća (EZ) br. 1198/2006 kao i ovlaštene predstavnike Europske komisije, Europskog revizorskog suda, Europskog ureda za borbu protiv prijevara (OLAF) i drugih nadležnih nadzornih/revizorskih tijela.
Način i oblik čuvanja dokumentacije
Svi popratni dokumenti vezani uz potporu za koju je korisnik ostvario potporu iz Europskog fonda za ribarstvo se čuvaju u izvornicima, osim računovodstvenih podataka koji se mogu čuvati u elektroničkoj verziji, pod uvjetom da takvi računalni sustavi ispunjavaju prihvaćene sigurnosne standarde koji osiguravaju da su pohranjeni dokumenti u skladu s nacionalnim zakonski propisanim zahtjevima i da se u njih može pouzdati u svrhu revizije.
Navedeni dokumenti moraju biti evidentirani i pohranjeni na način da budu lako dostupni osobama ili tijelima koja imaju pravo na pristup tim dokumentima te je korisnik dužan obavijestiti upravljačko tijelo putem Agencije za plaćanja o točnoj lokaciji čuvanja navedenih dokumenata.
Rok čuvanja dokumentacije
Rok za čuvanje i osiguravanje dostupnosti dokumentacije vezane uz izdatke za koje je korisniku isplaćena potpora iz Europskog fonda za ribarstvo je najmanje pet (5) godina od zadnje primljene uplate financijskih sredstava ili tri (3) godine od zatvaranja Operativnog programa odnosno od godine djelomičnog zatvaranja Operativnog programa koje se može provesti sukladno članku 85. Uredbe Vijeća (EZ) br. 1198/2006, ovisno što je kasnije.
Rok od pet (5) godina počinje teći od datuma zadnje primljene uplate financijskih sredstava naznačenog na potvrdi o završenom ulaganju, dok o datumu zatvaranja ili djelomičnog zatvaranja Operativnog programa, od kojega počinje teći rok od tri (3) godine, upravljačko tijelo obavještava korisnike putem Agencije za plaćanja.
