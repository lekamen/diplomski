 tekstu: očitovanje Ministarstva uprave od 2. svibnja 2014.).
II. POSTUPAK OBUSTAVE OD PRIMJENE OPĆEG AKTA KOJI JE PRETHODIO USTAVNOSUDSKOM POSTUPKU
1) Mjerodavne odredbe ZoLPS-a
4. Postupak obustave od primjene općeg akta u relevantno je vrijeme bio uređen člancima od 79. do 82. ZoLPS-a (»Narodne novine« broj 33/01., 60/01. – vjerodostojno tumačenje, 129/05., 109/07., 125/08., 36/09.), koji su u mjerodavnim dijelovima glasili:
»Članak 79.
Nadzor zakonitosti općih akata koje u samoupravnom djelokrugu donose predstavnička tijela općina, gradova i županija obavljaju uredi državne uprave u županijama i nadležna središnja tijela državne uprave, svako u svojem djelokrugu, sukladno posebnom zakonu.
Općinski načelnik, gradonačelnik i župan dužni su dostaviti statut, poslovnik, proračun ili drugi opći akt (u daljnjem tekstu: opći akt) predstojniku ureda državne uprave u županiji (u daljnjem tekstu: predstojnik) zajedno sa izvatkom iz zapisnika koji se odnosi na postupak donošenja općeg akta propisan statutom i poslovnikom, u roku od 15 dana od dana donošenja općeg akta.
Članak 80.
Kada predstojnik ocijeni da je opći akt u suprotnosti s Ustavom i zakonom ovlašten je i dužan, u roku od 15 dana od dana njegove dostave, donijeti odluku o obustavi od primjene općeg akta, koja mora biti obrazložena.
(...).
Članak 81.
Kada nadležno središnje tijelo državne uprave zaprimi odluku predstojnika o obustavi općeg akta ocijenit će osnovanost odluke u roku od 15 dana od dana njezina prijama.
Ukoliko središnje tijelo državne uprave odluku o obustavi ocijeni neosnovanom, ukinut će odluku predstojnika.
(...).
Članak 82.
Ukoliko središnje tijelo državne uprave obustavi od primjene opći akt, odnosno odluku predstojnika ocijeni osnovanom, predložit će bez odgode Vladi Republike Hrvatske da u roku od 30 dana od dana primitka prijedloga pokrene postupak za ocjenu ustavnosti i zakonitosti pred Ustavnim sudom Republike Hrvatske.
(...).
Članak 82.a
Vlada Republike Hrvatske pokrenut će postupak za ocjenu ustavnosti i zakonitosti općeg akta pred Ustavnim sudom Republike Hrvatske u roku od 30 dana od dana primitka prijedloga za pokretanjem postupka.
(...)«
Navedene su zakonske odredbe djelomice izmijenjene i dopunjene člancima od 37. do 43. Zakona o izmjenama i dopunama Zakona o lokalnoj i područnoj (regionalnoj) samoupravi (»Narodne novine« broj 144/12.), koji je stupio na snagu 29. prosinca 2012.
2) Odluka predstojnika Ureda državne uprave o obustavi od primjene članka 3. StO-e/10
5. Predstojnik Ureda državne uprave u Sisačko-moslavačkoj županiji donio je 24. svibnja 2010., na temelju članka 80. ZoLPS-a, odluku klase: 021-05/10-01/10, ur. broja: 2176-01-01/01-10-3 (u daljnjem tekstu: odluka predstojnika države uprave od 24. svibnja 2010.), izreka koje je glasila:
»1. Obustavlja se od primjene odredba članka 3. Statutarne odluke o izmjenama i dopunama Statuta Sisačko-moslavačke županije KLASA: 012-03/10-01/14 URBROJ: 2176/01-01-10-2 od 29. travnja 2010. godine donesene na 8. sjednici Županijske skupštine Sisačko-moslavačke županije 29. travnja 2010. godine
(...)
kao nezakonita, jer je suprotna odredbi članka 35. stavak 1. točka 3.« (pravilno: članka 35. točke 3. – op. Ustavnog suda) »i članku 48. Zakona o lokalnoj i područnoj (regionalnoj) samoupravi.
2. Ova odluka stupa na snagu danom donošenja, a objavit će se u Službenog glasniku Sisačko – moslavačke županije.«
5.1. Obrazloženje odluke predstojnika državne uprave od 24. svibnja 2010. glasilo je:
»Člankom 35. stavak 1. točka 3.« (pravilno: člankom 35. točkom 3. – op. Ustavnog suda) »Zakona o lokalnoj i područnoj (regionalnoj) samoupravi propisano je: 'Predstavničko tijelo: 3. osniva i bira članove radnih tijela vijeća odnosno skupštine te imenuje i razrješuje druge osobe određene zakonom, drugim propisom ili statutom.' Članom 48. istog zakona propisano je: 'Općinski načelnik, gradonačelnik, odnosno župan: 1. priprema prijedloge općih akata, 2. izvršava ili osigurava izvršavanje općih akata predstavničkog