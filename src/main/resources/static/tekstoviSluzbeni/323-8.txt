 visokih učilišta, Agencije za znanost i visoko obrazovanje i ostalih tijela u vođenju evidencija i analizi podataka vezanih uz visoko obrazovanje. Odjel prati rad, sudjeluje u radu i predlaže unapređenje rada informacijskih sustava akademskih kartica (ISAK), studentskih prava (ISSP), visokih učilišta (ISVU), te ostalih informacijskih sustava u visokom obrazovanju. Odjel provodi projekte vezane za razvoj informacijskih sustava u njegovoj nadležnosti i umrežavanje s drugim informacijskim sustavima. Odjel pruža potporu drugim ustrojstvenim jedinicama Uprave u suradnji sa Sveučilišnim računskim centrom SRCE. Odjel obavlja i druge poslove iz svoga djelokruga.«.
Članak 28.
Članak 37. mijenja se i glasi:
»Služba za studentski standard obavlja poslove planiranja, organiziranja i provođenja razvoja studentskog standarda s ciljem osiguranja pristupa visokom obrazovanju uz brigu o socijalnoj dimenziji studiranja. Služba prati financijska i socioekonomska pitanja korištenja studentskih potpora, posebice analizirajući i koristeći podatke iz Informacijskog sustava studentskih prava (ISSP) i Informacijskog sustava akademskih kartica (ISAK). Služba dodjeljuje financijske potpore studentima te prati i analizira sustav financijskih potpora studentima (subvencije za prehranu i smještaj, prijevoz te stipendije studentima), razvija kriterije za njihovo dodjeljivanje, koordinira međusektorsku suradnju s ciljem unapređenja socijalne dimenzije visokog obrazovanja. Služba prati i predlaže mjere za osiguranje pristupa visokom obrazovanju studenata sa invaliditetom. Služba analizira i predlaže izgradnju novih i obnovu postojećih sadržaja za potrebe kulturnog, sportskog i društvenog života studenata, kao i izgradnju novih i obnovu postojećih studentskih domova. Služba vodi brigu o identificiranju podzastupljenih i ranjivih skupina u visokom obrazovanju i predlaže i provodi mjere za njihovo veće uključivanje u sustav. Služba prati i podupire rad studentskih organizacija i studentskih predstavničkih tijela. Služba obavlja i druge poslove iz svoga djelokruga.
U Službi se ustrojavaju:
4.1.2.1. Odjel za neizravne potpore studentima
4.1.2.2. Odjel za izravne potpore studentima i studentsko predstavljanje.«.
Članak 29.
Iza članka 37. dodaju se naslovi iznad članaka i članci 37.a i 37.b koji glase:
»4.1.2.1. Odjel za neizravne potpore studentima
Članak 37.a
Odjel za neizravne potpore studentima obavlja poslove u vezi pitanja subvencionirane studentske prehrane, subvencioniranog smještaja studenata, subvencioniranog prijevoza studenata, te prati rad i poslovanje studentskih centara, uključujući i rad student servisa. Odjel obavlja poslove vezane uz kriterije i dodjelu, analizu, te predlaganje unapređenja neizravnih financijskih potpora studentima. Odjel također prati provođenje, te nadzire i osigurava učinkovitost i zakonitost dodjele i korištenja neizravnih potpora. Odjel vodi evidencije o dodijeljenim potporama. Odjel koordinira međusektorsku suradnju s ciljem unapređenja socijalne dimenzije studiranja, prati i analizira provedbu mjera za povećanje pristupa visokom obrazovanju za studente sa invaliditetom. Odjel radi i na identifikaciji podzastupljenih i ranjivih skupina u visokom obrazovanju i poticanju njihovoga većeg uključivanja. Odjel prati potrebe za izgradnju novih i obnovu postojećih sadržaja za potrebe kulturnoga, sportskoga i društvenog života studenata, kao i izgradnju novih i obnovu postojećih studentskih domova. Odjel obavlja i druge poslove iz svoga djelokruga.
4.1.2.2. Odjel za izravne potpore studentima i studentsko predstavljanje
Članak 37.b
Odjel za izravne potpore studentima i studentsko predstavljanje obavlja poslove vezane uz izravne potpore studentima, a posebice poslove vezane uz državne stipendije i financiranje prijevoza studenata s invaliditetom. Odjel obavlja poslove vezane uz kriterije i dodjelu, analizu, te predlaganje unapređenja sustava izravnih potpora studentima uključivo i kroz razvoj i provedbu projekata financiranih iz