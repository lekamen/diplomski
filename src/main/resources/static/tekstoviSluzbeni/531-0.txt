25 06.03.2015 Rješenje Ministarstva rada i mirovinskoga sustava klasa: UP/I-115-01/15-04/26, urbroj: 524-03-02-01/2-15-2 od 27. veljače 2015. godine
MINISTARSTVO RADA I MIROVINSKOGA SUSTAVA
532
Na zahtjev društva ATESTI I ZAŠTITA d.o.o. iz Splita, B. Papandopula 15, OIB: 12338109450, a temeljem članka 30. stavka 2., članka 82. stavka 7. i članka 102. stavka 6. Zakona o zaštiti na radu (»Narodne novine«, broj 71/14, 118/14 i 154/14), Ministarstvo rada i mirovinskoga sustava donosi
RJEŠENJE
I.
ATESTI I ZAŠTITA d.o.o. iz Splita, B. Papandopula 15, OIB: 12338109450, ispunjava uvjete za obavljanje poslova zaštite na radu, te se ovlašćuje da u okviru svoje djelatnosti može obavljati sljedeće poslove:
1) obavljanje poslova zaštite na radu kod poslodavca;
2) izrada procjene rizika;
3) osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu);
4) ispitivanja radne opreme;
5) ispitivanja u radnom okolišu:
5.1. ispitivanja fizikalnih čimbenika;
5.2. ispitivanja kemijskih čimbenika.
O obavljenim ispitivanjima, navedeno društvo je obvezno izdavati i čuvati isprave te voditi evidenciju.
II.
Poslove iz točke I. ovog Rješenja navedeno društvo može obavljati dok ispunjava propisane uvjete, a o svim promjenama koje se odnose na ispunjavanje propisanih uvjeta, društvo je dužno obavijestiti ovo Ministarstvo odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/15-04/26
Urbroj: 524-03-02-01/2-15-3
Zagreb, 27. veljače 2015.
Ministar prof. dr. sc. Mirando Mrsić, dr. med., v. r.
