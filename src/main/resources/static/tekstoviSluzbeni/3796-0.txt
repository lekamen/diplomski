44 11.05.2016 Odluka o izmjeni i dopuni Odluke o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku
VLADA REPUBLIKE HRVATSKE
1145
Na temelju članka 17. stavka 1. Zakona o upravljanju i raspolaganju imovinom u vlasništvu Republike Hrvatske (»Narodne novine«, br. 94/13 i 18/16), Vlada Republike Hrvatske je na sjednici održanoj 11. svibnja 2016. godine donijela
ODLUKU
O IZMJENI I DOPUNI ODLUKE O UTVRĐIVANJU POPISA TRGOVAČKIH DRUŠTAVA I DRUGIH PRAVNIH OSOBA OD STRATEŠKOG I POSEBNOG INTERESA ZA REPUBLIKU HRVATSKU
I.
U Odluci o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku (Narodne novine, br. 120/13 i 74/15), u točki II. stavku 2. brišu se točke:
»30. ACI d.d., Opatija
31. Croatia Airlines d.d., Zagreb
33. Luka Rijeka d.d., Rijeka
45. Croatia banka d.d., Zagreb
52. Petrokemija d.d., Kutina«.
Dosadašnje točke 29. do 51. postaju točke 1. do 19.
U stavku 3. brišu se točke:
»54. Končar elektroindustrija d.d., Zagreb
55. Podravka d.d., Koprivnica
56. Croatia osiguranje d.d., Zagreb«.
Dosadašnja točka 53. postaje točka 1.
Iza stavka 3. dodaje se stavak 4. koji glasi:
»Trgovačka društva od posebnog interesa u kojima Republika Hrvatska ima vlasništvo manje od 50%:
1. Zračno pristanište Mali Lošinj d.o.o., Mali Lošinj«.
II.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/16-04/117 Urbroj: 50301-09/09-16-3 Zagreb, 11. svibnja 2016.
Predsjednik Tihomir Orešković, v. r.
