76 24.08.2016 Pravilnik o izmjenama i dopunama Pravilnika o prostornom i vremenskom ograničenju obavljanja gospodarskog ribolova na moru okružujućom mrežom plivaricom - srdelarom u 2016. godini
MINISTARSTVO POLJOPRIVREDE
1772
Na temelju članka 9. stavka 1. točke 1. Zakona o morskom ribarstvu (»Narodne novine«, br. 81/13, 14/14 i 152/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PROSTORNOM I VREMENSKOM OGRANIČENJU OBAVLJANJA GOSPODARSKOG RIBOLOVA NA MORU OKRUŽUJUĆOM MREŽOM PLIVARICOM – SRDELAROM U 2016. GODINI
Članak 1.
U Pravilniku o prostornom i vremenskom ograničenju obavljanja gospodarskog ribolova na moru okružujućom mrežom plivaricom – srdelarom u 2016. godini (»Narodne novine« br. 141/15, 19/16, 39/16 i 59/16) u članku 3. stavku 1. alineja a) mijenja se i glasi:
»a) Područje omeđeno spojnicama: Rt Laka – 13°25,13' 45°29,1' – 13°32,07' 45°2,78' – 13°40,96' 44°52,36' – hrid Porer – Rt Kamenjak (područje 1 na karti u Prilogu 1.)«
Karta područja iz članka 3. stavka 1. točaka a) do d) tiskana je uz ovaj Pravilnik i čini njegov sastavni dio.
Članak 2.
Dodaje se novi članak 4. koji glasi:
»Članak 4.
(1) Ukupni ulov srdele i inćuna ograničava se na 100 t po plovilu koje obavlja ribolov okružujućom mrežom plivaricom srdelarom, tijekom svakog od razdoblja između dva uštapa, kako slijedi:
a. od 18. kolovoza u 12.00 sati do 16. rujna u 12.00 sati
b. od 16. rujna u 12.00 sati do 16. listopada u 12.00 sati
(2) Iznimno od stavka 1. ovoga članka, maksimalna količina ulova smije se premašiti za najviše 5 t po plovilu u danu u kojem je ostvaren ulov kojim se premašuje ograničenje od 100 t po plovilu.
(3) Obavljanje ribolova okružujućom mrežom plivaricom nakon što se premaši količina iz prethodnih stavaka ovoga članka smatrat će se ribolovom bez povlastice.
(4) Ukoliko u pojedinom razdoblju plovilo nije dostiglo ograničenje ukupnog ulova iz stavka 1. ovoga članka, razliku do 100 t nije moguće prenositi u sljedeće razdoblje niti je moguće ustupiti dio ulova koji se ne planira iskoristiti drugom plovilu.«
Članak 3.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/15-01/56
Urbroj: 525-13/0340-16-14
Zagreb, 9. kolovoza 2016.
Ministar prof. dr. sc. Davor Romić, v. r.
PRILOG 1.

