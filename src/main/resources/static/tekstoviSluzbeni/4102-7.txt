 zajedničkim sadržajima, svojim ugostiteljskim objektima i/ili objektima drugih ugostitelja i/ili iznajmljivača, koji su prethodno ishodili rješenje.
(2) Integralni hotel je funkcionalna cjelina u tri ili više građevina i/ili dijelova građevina na području jednog naselja. Građevine ili dijelovi građevina hotela mogu biti rasprostranjeni po cijelom naselju između objekata drugih namjena. Ugostiteljski sadržaji u kojima se pružaju ugostiteljske usluge mogu biti odvojeni javnom ili zajedničkom površinom. U ugostiteljske sadržaje može se ulaziti neposredno iz vanjskog prostora.
(3) Integralni hotel mora imati sljedeće ugostiteljske sadržaje za pružanje ugostiteljskih usluga:
1. zajedničke sadržaje za prijem gosta; prijemni hol s recepcijom, prostoriju za boravak,
2. zajedničke sadržaje (ugostitelja) za pripremu i usluživanje doručka, pića i napitaka; restoran, blagovaonicu, točionik ili omogućeno pružanje usluga doručka, pića i napitaka u predhodno kategoriziranim objektima ugostitelja ili drugih ugostitelja.
3. zajednički sanitarni čvor; uz sadržaje za prijem gosta i usluživanje doručka, pića i napitaka,
4. objekte za smještaj, koji su predhodno kategorizirani, u najmanje dvije odvojene građevine; objekti ugostitelja, unajmljeni objekti drugih ugostitelja i/ili iznajmljivača.
(4) Objekti za pružanje usluga smještaja, doručka, pića i napitaka moraju imati važeće rješenje za neki od sljedećih objekata:
1. u kojima se pružaju ugostiteljske usluge u domaćinstvu, osim kampa u domaćinstvu,
2. iz skupine Ostali ugostiteljski objekti za smještaj, s kategorijama koje se označavaju zvjezdicama,
3. iz skupina Restorani i Barovi.
(5) Ugostitelj koji posluje Integralnim hotelom pruža ugostiteljske usluge:
1. recepcije (prijem i odjava gosta, naplata boravišne i ostalih pristojbi, informacije i drugo),
2. smještaja u objektima za smještaj,
3. naplate (smještaja, i ostalih usluga),
4. zajedničkog nastupa na tržištu,
5. doručka,
6. održavanja okoliša i građevina,
7. čišćenja građevina,
8. pranja posteljine, ručnika i sličnog i
9. ostale usluge, po potrebi.
(6) Svaki gost Integralnog hotela mora biti prijavljen na recepciji hotela.
(7) Usluge iz stavka 5. ovog članka, pod točkama 4., 5., 6.,7., 8. i 9., može, umjesto ugostitelja, obavljati druga pravna i fizička osoba registrirana za obavljanje tih djelatnosti.
(8) Usluge iz stavka 5. ovog članka, može pod točkom 5., uz ugostitelja, a pod točkama 6., 7. i 8., umjesto ugostitelja, obavljati nositelj rješenja iz stavka 4. ovog članka, koji je svoj objekt dao na korištenje ugostitelju koji posluje integralnim hotelom.
(9) Drugi ugostitelji i/ili iznajmljivači moraju putem ugovora dati svoje objekte za smještaj na raspolaganje odnosno poslovanje ugostitelju koji posluje integralnim hotelom.
(10) Drugi zainteresirani (lokalna zajednica) mogu dati svoje sadržaje i/ili usluge u funkciji turističke potrošnje na raspolaganje integralnom hotelu.
(11) Prava i obveze između ugostitelja koji posluje integralnim hotelom i drugih ugostitelja i/ili iznajmljivača te drugih zainteresiranih utvrđuju se ugovorom.
3.9. LJEČILIŠNE VRSTE
Članak 39.
(1) Vrste objekata iz skupine Hoteli, u kojima ugostiteljske usluge pruža zdravstvena ustanova ili druga pravna ili fizička osoba koja se bavi zdravstvenom djelatnošću, mogu se nazivati lječilišnom vrstom.
(2) Lječilišna vrsta je funkcionalna cjelina u kojoj zdravstvena ustanova ili druga pravna ili fizička osoba koja se bavi zdravstvenom djelatnošću, pruža ugostiteljske usluge u vrsti iz skupine Hoteli.
(3) Vrste Lječilišni hotel, sukladno članku 32. ovog Pravilnika i Lječilišni aparthotel, sukladno članku 34. ovog Pravilnika, mogu imati depandanse.
3.10. VRSTE HOTELA POSEBNOG STANDARDA
Članak 40.
(1) Hoteli posebnog standarda su funkcionalne cjeline u kojima se pružaju iste usluge kao u vrsti Hotel kategorije 4 zvjezdice te dodatne usluge prema posebnim zahtjevima gosta.
(2) Hoteli posebnog standarda, osim vrste Small & friendly, mogu imati depandanse sukladno članku 32.