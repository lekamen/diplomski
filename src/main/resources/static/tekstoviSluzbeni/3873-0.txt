47 20.05.2016 Plan prijma u državnu službu Državnog ureda za reviziju za 2016. godinu
DRŽAVNI URED ZA REVIZIJU
1222
Na temelju odredaba članaka 9. i 17. Zakona o Državnom uredu za reviziju (»Narodne novine«, br. 80/11.) i članka 43. stavka 2. točka c. Zakona o državnim službenicima (»Narodne novine«, br. 92/05., 107/07., 27/08., 34/11., 49/11., 150/11., 34/12., 49/12. – pročišćeni tekst, 37/13., 38/13., 1/15. i 138/15.), a sukladno Državnom proračunu Republike Hrvatske za 2016. godinu (»Narodne novine«, br. 26/16.), glavni državni revizor donosi
PLAN PRIJMA
U DRŽAVNU SLUŽBU DRŽAVNOG UREDA ZA REVIZIJU ZA 2016. GODINU
I.
Ovim Planom prijma utvrđuje se prijam u državnu službu u Državni ured za reviziju tijekom 2016. godine.
II.
Utvrđuje se da je Pravilnikom o unutarnjem redu Državnog ureda za reviziju predviđeno zapošljavanje ukupno 343 zaposlenika, a zaposleno je 266 zaposlenika.
III.
U Državnom uredu za reviziju za 2016. godinu planira se prijam na neodređeno vrijeme:
– 11 (jedanaest) revizora/revizorica – službenika/službenica sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem,
– 3 (tri) vježbenika/vježbenice sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem,
– 2 (dva) službenika/službenice sa završenim preddiplomskim sveučilišnim studijem ili stručnim studijem u trajanju od najmanje tri godine,
– 4 (četiri) službenika/službenice srednje stručne spreme.
Na temelju ovog Plana prijma slobodna radna mjesta popunjavat će se putem javnog natječaja koji će biti posebno objavljen.
IV.
Financijska sredstva za planirani prijam u državnu službu, u skladu s odredbama članka 3. stavka 1. i 2. Zakona o Državnom uredu za reviziju, planirana su u Financijskom planu Državnog ureda za reviziju za 2016. godinu i osigurana u Državnom proračunu Republike Hrvatske za 2016. godinu.
V.
Plan prijma u državnu službu stupa na snagu danom objave, a objavit će se u »Narodnim novinama«, dnevnom listu »Večernji list«, na web-stranici Ministarstva uprave i na web-stranici Državnog ureda za reviziju.
Klasa: 112-01/16-02/1
Urbroj: 613-01-01-16-1
Zagreb, 16. svibnja 2016.
Glavni državni revizor mr. Ivan Klešić, dipl. oec., v. r.
