 imenike
Članak 35.
(1) Uvjeti za upis u Imenik ovlaštenih inženjera elektrotehnike, Imenik stranih ovlaštenih osoba elektrotehničke struke, Imenik ovlaštenih voditelja građenja elektrotehničke struke i Imenik ovlaštenih voditelja radova elektrotehničke struke, propisani su Zakonom, posebnim zakonom kojim se uređuju poslovi i djelatnosti prostornoga uređenja i gradnje, posebnim zakonom kojim se uređuje priznavanje inozemnih stručnih kvalifikacija i ovim Statutom.
(2) Postupak i način upisa u imenike iz stavka 1. ovoga članka uređuje se općim aktom Komore, koji donosi Upravni odbor.
Upis u upisnike
Članak 36.
(1) Komora u skladu sa Zakonom vodi Upisnik ureda za samostalno obavljanje poslova projektiranja i/ili stručnog nadzora građenja i Upisnik zajedničkih ureda.
(2) U uredu iz stavka 1. ovoga članka zaposlenici ili vanjski suradnici na pojedinim poslovima projektiranja i/ili stručnog nadzora građenja mogu biti samo suradnici projektanta i/ili suradnici nadzornog inženjera, te ostalo potrebno administrativno osoblje.
(3) Za upis u Upisnike iz stavka 1. ovoga članka plaća se upisnina.
Članak 37.
(1) Ovlašteni inženjeri elektrotehnike koji poslove projektiranja i/ili stručnog nadzora građenja obavljaju samostalno u vlastitom uredu ili zajedničkom uredu, dužni su imati ploču pokraj ulaza u zgradu u kojoj su smješteni.
(2) Oblik i obvezatni sadržaj ploče iz stavka 1. ovoga članka općim aktom propisuje Upravni odbor.
Članak 38.
(1) O promjeni mjesta sjedišta ureda u kojem samostalno obavlja poslove ili zajedničkog ureda ovlašteni inženjer elektrotehnike dužan je pisano obavijestiti Komoru najkasnije 15 dana prije namjeravanog preseljenja odnosno otvaranja. Obavijest treba sadržavati podatke o adresi novog sjedišta.
(2) Ovlašteni inženjer elektrotehnike koji je preselio sjedište, dužan je na mjestu prijašnjeg sjedišta ostaviti obavijest o preseljenju.
(3) Ovlašteni inženjeri elektrotehnike dužni su Komori dostaviti svaku promjenu podataka radi ažurnog vođenja odgovarajućih imenika i upisnika Komore, u roku od najviše 15 dana od dana nastanka promjene.
Članak 39.
Uvjeti te postupak upisa i druga pitanja odlučna za upis u Upisnik ureda za samostalno obavljanje poslova projektiranja i/ili stručnog nadzora građenja i Upisnik zajedničkog ureda, uredit će se općim aktom kojeg donosi Upravni odbor.
Upis u evidencije
Članak 40.
(1) Komora u skladu sa Zakonom i u okviru javnih ovlasti ustrojava i vodi evidencije.
(2) O činjenicama o kojima se vodi službena evidencija Komora izdaje uvjerenja, odnosno potvrde u vidu javnih isprava.
(3) Za potvrde odnosno uvjerenja iz stavka 1. ovoga članka plaća se naknada, koju propisuje Upravni odbor.
Zajedničke odredbe za upis u imenike, upisnike i evidencije
Članak 41.
(1) Zahtjev za upis u imenike, upisnike i evidencije podnosi se pisano ili elektronskim putem, na propisanim obrascima.
(2) Na temelju upisa u odgovarajući imenik, članu Komore se izdaje rješenje, iskaznica i pečat. Iskaznica i pečat su vlasništvo Komore. Članu Komore se za svako pojedino ovlaštenje izdaje pečat i iskaznica.
(3) Veličinu i oblik, te način izdavanja, uporaba i vraćanje iskaznice i pečata uređuje se općim aktom koji donosi Upravni odbor.
(4) Upisom u odgovarajuće imenike i upisnike Komore smatra se da su članovi Komore prihvatili obvezu obavljati poslove u skladu sa Zakonom, posebnim zakonima kojima se uređuju poslovi i djelatnosti prostornoga uređenja i gradnje i općim aktima Komore.
(5) Članovi Komore svojim potpisom i otiskom pečata potvrđuju istinitost i točnost proračuna, crteža, izjava, podataka, izvješća, očitovanja i drugih podataka koji su sastavnim dijelovima dokumenata koje izrađuju ili potpisuju u skladu sa zakonima koji uređuju projektiranje i/ili stručni nadzor građenja, ovim Statutom i drugim općim aktima Komore, te preuzimaju odgovornost za izrađene sadržaje tih dokumenata.
(6) Članovi Komore iskaznicom dokazuju identitet i javne ovlasti u obavljanju poslova projektiranja i/ili stručnog nadzora građenja i