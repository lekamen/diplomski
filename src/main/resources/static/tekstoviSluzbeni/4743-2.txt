 intervencijskih postrojbi Uprave i državnih službenika koji rade na provedbi programa osposobljavanja naveden je u prilogu 1. koji je sastavni dio ovog Pravilnika.
V. DODATNI DIJELOVI ODORA
Članak 17.
Dodatni dijelovi službene i zaštitne radne odore pripadnika Operativnih snaga koji nemaju funkciju odore su:
– reflektirajući prsluk
– kišni ogrtač – pelerina
– kišno odijelo – reflektirajuće
– pododijelo (od polartec ili sličnog materijala)
– kuta
– trenirka
– sportske papuče
– transportna torba – ruksak
– ranac.
Članak 18.
Dodatne dijelove službene i zaštitne radne odore u kompletu, osim kuta, zadužuju djelatni i pričuvni pripadnici državnih intervencijskih postrojbi Uprave.
Članak 19.
Pored pripadnika iz članka 18. ovog Pravilnika, pojedine stavke dodatnih dijelova uz službenu odoru mogu zadužiti i državni službenici i namještenici Uprave kada se u katastrofi odlukom čelnika Uprave upućuju na izvršavanje operativnih terenskih zadaća te kada se u funkciji članova upravljačkih i vježbovnih skupina ili u svojstvu drugih nadležnih osoba u provedbi vježbi (koordinator vježbe, voditelj ili člana tima za analizu, za sigurnost, za pripremu vježbovnih lokacija, za logističku potporu, za protokol i odnose s medijima i za potporu države domaćina) odlukom čelnika Uprave upućuju na izvršavanje zadaća u pripremi i provedbi nacionalnih i međunarodnih vježbi civilne zaštite.
Članak 20.
(1) Kute, kao dodatni dio uz službenu odoru, zadužuju državni službenici i namještenici Učilišta vatrogastva, zaštite i spašavanja u provođenju programa osposobljavanja (formalnog i neformalnog obrazovanja).
(2) Trenirke i sportske papuče, kao dodatni dio uz službenu odoru, zadužuju djelatni pripadnici državnih intervencijskih postrojbi i koriste ih za održavanje propisane tjelesne pripreme.
Članak 21.
Količine koje pripadnici Operativnih snaga sukladno odredbama ovog Pravilnika zadužuju i rokovi uporabe dodatnih dijelova uz službene i zaštitne radne odore navedeni su u prilogu 1. ovog Pravilnika.
VI. NOŠENJE OZNAKA
Članak 22.
Pripadnici Operativnih snaga na odorama, svečanoj, službenoj i radno zaštitnoj odori nose osnovne oznake, posebne oznake, oznake specijalnosti i oznake dužnosti.
Članak 23.
Grafički izgled oznaka iz članka 22. ovog Pravilnika s detaljnim opisom i tehničkim normativima za njihovu izradu uređuje se aneksima Kataloga kvalitete odora pripadnika Operativnih snaga Uprave kojeg donosi čelnik Uprave.
Članak 24.
Osnovne oznake su oznake pripadnosti Upravi i nose se na desnom rukavu odore pričvršćene čičkom.
Članak 25.
(1) Posebne oznake su oznake pripadnosti strukama, imena i prezimena pripadnika i nacionalno obilježje Republike Hrvatske.
(2) Posebna oznaka nacionalnog obilježja Republike Hrvatske je natpis »CROATIA« s otisnutom zastavom Republike Hrvatske i nosi se u visini ramena pričvršćena čičkom na lijevom rukavu jakne odnosno košulje odore.
(3) Posebnim oznakama pripadnici Operativnih snaga ističu pripadnost pojedinim strukama u Upravi (civilnoj zaštiti, vatrogastvu, 112 i Učilištu) i nose se pričvršćene čičkom iznad gornjeg lijevog džepa jakne, odnosno košulje odore.
(4) Posebna oznaka s imenom i prezimenom pripadnika Operativne snage nosi se pričvršćena čičkom iznad desnog gornjeg džepa jakne odnosno košulje odore.
Članak 26.
Pripadnici Operativnih snaga nose osnovnu oznaku specijalnosti pričvršćenu čičkom na lijevom rukavu jakne ili košulje odore, ispod mjesta na kojem se ističe posebna oznaka nacionalnog obilježja Republike Hrvatske.
Članak 27.
Pripadnici državne vatrogasne intervencijske postrojbe nose oznaku specijalnosti propisanu Pravilnikom o ustroju, opremanju, osposobljavanju, načinu pokretanja i djelovanja intervencijskih vatrogasnih postrojbi te naknadi troškova nastalih njihovim djelovanjem.
Članak 28.
Oznake dužnosti pripadnici Operativnih snaga nose pričvršćene na čičak traci iznad lijevog džepa jakne ili košulje odore.
Članak 29.
Pričuvni pripadnik državne intervencijske postrojbe Uprave sve oznake zadužuje prilikom