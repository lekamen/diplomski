koje se može primijeniti zajednička javno-nabavna strategija, a radovi su nabavna kategorija samo kada služe u svrhu održavanja ili rekonstrukcije objekata u kojima su smješteni korisnici iz članka 12. ove Uredbe.
Članak 14.
Predstojnik Državnog ureda može donositi upute korisnicima koje se odnose na središnju javnu nabavu.
Članak 15.
Obveznici središnje javne nabave dostavit će Državnom uredu podatke o kontakt osobama ovlaštenim za suradnju s Državnim uredom i osobama koje ih zamjenjuju.
Ovlaštene osobe iz stavka 1. ovoga članka, dužne su u roku određenom od strane Državnog ureda, odnosno najkasnije do dana objave svog plana nabave za svaku proračunsku godinu, dostaviti Državnom uredu sve podatke potrebne za provođenje postupaka središnje javne nabave, na način specificiran od strane Državnog ureda. Obveznici središnje javne nabave odgovorni su za točnost podataka koje su dostavili Državnom uredu, kao i za pravodobno dostavljanje svih izmjena i dopuna podataka.
Temeljem podataka iz stavka 2. ovog članka Državni ured će izraditi objedinjeni plan središnje javne nabave s planiranim postupcima središnje javne nabave u toj proračunskoj godini, i o tome obavijestiti Vladu Republike Hrvatske.
U slučaju potrebe Državni ured može izmijeniti i dopuniti plan središnje javne nabave iz stavka 3. ovoga članka, ukoliko je to opravdano te će o svim izmjenama i dopunama obavijestiti Vladu Republike Hrvatske i po potrebi korisnike središnje javne nabave.
U slučaju iz članka 12. stavka 3. ove Uredbe korisnik će na zahtjev Državnog ureda odrediti osobu za kontakt te pružanje daljnjih informacija koje budu potrebne za provođenje postupka središnje javne nabave.
Podatke iz stavaka 1. i 2. ovoga članka za Vladu Republike Hrvatske, urede i stručne službe Vlade Republike Hrvatske, Hrvatski sabor i Ured predsjednika Republike Hrvatske objedinjava i Državnom uredu dostavlja Ured za opće poslove Hrvatskoga sabora i Vlade Republike Hrvatske.
Članak 16.
Državni ured može osnovati savjetodavni odbor sastavljen od rukovodećih državnih službenika obveznika središnje javne nabave i predstavnika drugih dionika sustava javne nabave u vezi s pitanjima od zajedničkog interesa. Savjetodavni odbor može u svoj rad uključiti i dodatne članove kao stručnjake za pojedina područja.
Članak 17.
Obveznici središnje javne nabave mogu samostalno provoditi postupke javne nabave za nabavne kategorije stavljene u nadležnost Državnog ureda, te u pravilu sklopiti ugovor/okvirni sporazum s rokom trajanja do zaključenja okvirnog sporazuma, odnosno ugovora od strane Državnog ureda u postupcima središnje javne nabave.
IV. UPRAVLJANJE DRŽAVNIM UREDOM
Članak 18.
Radom Državnog ureda upravlja predstojnik, u položaju zamjenika ministra, kojeg imenuje Vlada Republike Hrvatske na prijedlog predsjednika Vlade Republike Hrvatske.
Predstojnik je za svoj rad odgovoran predsjedniku Vlade Republike Hrvatske i Vladi Republike Hrvatske.
Predstojnik ima jednoga zamjenika.
Zamjenika predstojnika imenuje Vlada Republike Hrvatske na prijedlog predstojnika, a na temelju javnoga natječaja.
Zamjenik predstojnika Državnog ureda je za svoj rad odgovoran predstojniku i Vladi Republike Hrvatske.
Tajnik Kabineta predstojnika upravlja radom Kabineta predstojnika.
Tajnik Kabineta predstojnika odgovoran je za svoj rad predstojniku i zamjeniku predstojnika.
Načelnik sektora upravlja radom sektora.
Načelnik sektora odgovoran je za svoj rad predstojniku Državnog ureda i zamjeniku predstojnika.
Voditelj službe upravlja radom službe.
Voditelj službe odgovoran je za svoj rad predstojniku, zamjeniku predstojnika i načelniku sektora.
Voditelj samostalne službe odgovoran je za svoj rad predstojniku i zamjeniku predstojnika.
V. SLUŽBENICI I NAMJEŠTENICI DRŽAVNOG UREDA
Članak 19.
Poslove i zadatke iz djelokruga Državnog ureda, ovisno o vrsti, složenosti, stručnoj spremi i drugim uvjetima obavljaju službenici, raspoređeni na radna mjesta, sukladno propisima.
Pravilnikom o unutarnjem redu Državnog ureda utvrđuje se broj