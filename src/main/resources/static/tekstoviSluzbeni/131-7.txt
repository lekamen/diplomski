 postupka, Vijeće za zaštitu tržišnog natjecanja (dalje: Vijeće), na sjednici 23/2014., održanoj 3. srpnja 2014., sukladno ovlastima iz članka 30. ZZTN-a, utvrdilo je da su Kraš i NTL sklopili zabranjeni sporazum koji za cilj ili posljedicu ima sprječavanje, ograničavanje ili narušavanje tržišnog natjecanja, u smislu članka 8. ZZTN-a. Navedena povreda ZZTN-a trajala je u razdoblju od 1. listopada 2010. do 3. srpnja 2014.
Naime, Agencija je na temelju provedenog ispitnog postupka i prikupljenih podataka tijekom postupka, kao i analize svih relevantnih pravnih i ekonomskih činjenica i okolnosti, nesporno utvrdila da odredbe članka 6. stavaka 1., 4. i 5. Ugovora o kupoprodaji za 2010. godinu te članka 6. stavaka 1., 4. i 5. Ugovora o kupoprodaji za 2012. godinu predstavljaju zabranjeni sporazum iz članka 8. ZZTN-a. Riječ je o odredbama koje glase:
»Kupac se obvezuje da neće isporučene proizvode Prodavatelja prodavati ispod cijene utvrđene važećim cjenikom Prodavatelja.
U slučaju da se Kupac ne pridržava obveza utvrđenih u prethodnim stavcima ovog članka, Prodavatelj ima pravo:
– obustaviti daljnju isporuku robe;
– uskratiti rabate i ostale popuste utvrđene ovim Ugovorom
– teretiti Kupca za iznos ukoliko se ne pridržava ugovorenog.
Kada utvrdi da je Kupac izvršio povrede odredbi utvrđenih u ovom članku, Prodavatelj će o tome pismeno obavijestiti Kupca, kao i o mjerama koje će primijeniti sukladno stavku 4. ovog članka.«
U odnosu na Ugovor o kupoprodaji za 2009. godinu, sklopljen između Kraša i NTL-a 18. svibnja 2009., koji sadrži identične sporne odredbe, utvrđeno je kako je isti u cijelosti primjenjivan prije 1. listopada 2010. odnosno prije stupanja na snagu ZZTN-a. Stoga je Vijeće zauzelo stav kako se na taj ugovor ne mogu primijeniti odredbe ZZTN-a, niti se strankama može izreći upravno-kaznena mjera za povrede počinjene za vrijeme važenja ZZTN-a iz 2003.
Važeći ZZTN stupio je na snagu 1. listopada 2010., a odredbe članka 6. stavaka 1., 4. i 5. Ugovora o kupoprodaji za 2010. godinu te članka 6. stavaka 1., 4. i 5. Ugovora o kupoprodaji za 2012. godinu, koje predstavljaju zabranjeni sporazum iz članka 8. ZZTN-a, kontinuirano su bile na snazi do dana donošenja Obavijesti o utvrđenom činjeničnom stanju u predmetu, 3. srpnja 2014. Stoga je Agencija utvrdila da je povreda važećeg ZZTN-a trajala u razdoblju od 1. listopada 2010. do 3. srpnja 2014.
Člankom 8. stavkom 1. točkom 1. ZZTN-a zabranjeni su svi sporazumi između dva ili više neovisnih poduzetnika, odluke udruženja poduzetnika i usklađeno djelovanje, koje kao cilj ili posljedicu imaju narušavanje tržišnog natjecanja na mjerodavnom tržištu, a osobito oni kojima se izravno ili neizravno utvrđuju kupovne ili prodajne cijene, odnosno drugi trgovinski uvjeti.
Stavak 2. istog članka predviđa kako se sporazumima u smislu stavka 1. tog članka smatraju osobito ugovori, pojedine odredbe ugovora, usmeni ili pisani dogovori među poduzetnicima te usklađena praksa koja je posljedica takvih dogovora, odluke poduzetnika ili udruženja poduzetnika, opći uvjeti poslovanja i drugi akti poduzetnika koji jesu ili mogu biti sastavni dio ugovora i slično, neovisno o tome jesu li takvi sporazumi sklopljeni između poduzetnika koji djeluju na istoj razini proizvodnje, odnosno distribucije (horizontalni sporazumi) ili između poduzetnika koji ne djeluju na istoj razini proizvodnje, odnosno distribucije (vertikalni sporazumi).
Članak 8. stavak 3. ZZTN-a određuje kako se, iznimno od stavka 1. tog članka, određeni sporazumi neće smatrati zabranjenim sporazumima, odnosno izuzet će se od opće zabrane ako kumulativno, za vrijeme njihova trajanja, ispunjavaju sljedeće uvjete i to:
1. pridonose unapređenju proizvodnje ili distribucije robe i/ili usluga ili promicanju tehnološkog ili gospodarskog razvoja,
2. pružaju potrošačima razmjernu korist,
3. poduzetnicima ne nameću ograničenja koja nisu neophodna za postizanje navedenih ciljeva i
4. poduzetnicima ne omogućuju isključivanje znatnog dijela konkurencije s