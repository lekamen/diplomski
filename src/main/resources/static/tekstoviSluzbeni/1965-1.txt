 otkup udjela, koristeći cijenu udjela otvorenog AIF-a iz podtočke c) ovoga stavka,
e) izračunati broj udjela otvorenog AIF-a za dan vrednovanja na način da se broj udjela od zadnjeg dana za koji je izračunata cijena udjela otvorenog AIF-a, uveća za broj udjela koji je dobiven izvršavanjem zahtjeva za izdavanjem udjela za dan vrednovanja, a za koje je ulagatelj izvršio valjanu uplatu iznosa iz zahtjeva te umanji za broj udjela koji je dobiven izvršavanjem zahtjeva za otkup udjela za dan vrednovanja,
f) izračunati neto vrijednost imovine otvorenog AIF-a nakon izdavanja i otkupa udjela iz podtočke d) na način da se neto vrijednost imovine otvorenog AIF-a iz podtočke b) ovoga stavka uveća za vrijednost izdanih udjela i umanji za iznos povećanja obveze za otkupljene udjele.
(2) Zahtjeve za izdavanje ili otkup udjela otvorenog AIF-a zaprimljene neradnim danom, UAIF će obračunati po cijeni udjela otvorenog AIF-a od prvog sljedećeg radnog dana.
(3) U slučaju kad je pravilima otvorenog AIF-a i prospektom kada je to primjenjivo predviđeno denominiranje cijene udjela otvorenog AIF-a u stranoj valuti, utvrđena cijena udjela otvorenog AIF-a, izračunata u kunama, preračunava se u stranu valutu u koju je predviđena denominacija cijene udjela otvorenog AIF-a primjenom srednjeg tečaja Hrvatske narodne banke.
Dokumentiranje procesa vrednovanja imovine i obveza AIF-a
Članak 4.
(1) Načela i osnove za priznavanje, mjerenje te prestanak priznavanja imovine i obveza AIF-a, UAIF je dužan propisati računovodstvenim politikama AIF-a.
(2) Računovodstvene politike iz stavka 1. moraju biti u skladu s odredbama ovoga Pravilnika te Međunarodnih standarda financijskog izvještavanja koji su utvrđeni od Europske komisije i objavljeni u Službenom listu Europske unije (u daljnjem tekstu: MSFI).
(3) UAIF je dužan dokumentaciju iz članka 6. stavka 2., članka 7. stavka 1., članka 8. stavaka 5., 6. i 8., članka 10. stavaka 3. te članka 12. stavaka 3. i 4. ovoga Pravilnika čuvati najmanje tri godine od dana prestanka svih prava i obveza koje proizlaze iz ulaganja u pojedinu imovinu AIF-a.
(4) Društvo za upravljanje dužno je usvojiti, primjenjivati i redovito ažurirati primjerenu proceduru koja će sadržavati najmanje zahtjeve iz članka 9. stavaka 3., 5. i 6., članka 10. stavaka 2. i 7. i članka 12. stavaka 7. i 8. ovoga Pravilnika.
(5) Društvo za upravljanje dužno je voditi evidenciju o ažuriranju procedure iz stavka 4. ovoga članka u kojoj se navode izmjene i dopune procedure te razlozi za provođenje istih.
Priznavanje imovine i obveza AIF-a
Članak 5.
(1) Imovina i obveze AIF-a priznat će se od datuma kada se počnu primjenjivati ugovoreni uvjeti u kojem je AIF jedna od ugovornih strana.
(2) Kupnja i prodaja financijskih instrumenata priznaje se u imovini AIF-a na datum trgovanja. Zaključena transakcija kupnje priznaje se u imovini AIF-a prema vrsti i provedenoj klasifikaciji financijskog instrumenta uz istovremeno formiranje obveze za namiru. Na dan zaključenja transakcije prodaje, u imovini AIF-a financijski instrument se prestaje priznavati, a počinje se priznavati potraživanje s osnove prodaje financijskog instrumenta.
(3) Priznavanje financijske imovine i obveza AIF-a provodi se ovisno o vrsti financijskog instrumenta i provedenoj klasifikaciji u skladu s računovodstvenim politikama AIF-a te investicijskoj politici UAIF-a koja je predviđena pravilima AIF-a i prospektom kada je to primjenjivo.
(4) Financijska imovina i obveze AIF-a početno se priznaju po fer vrijednosti uvećano, u slučaju financijske imovine ili financijskih obveza koja se ne vode po fer vrijednosti u računu dobiti i gubitka, za transakcijske troškove koji su direktno povezani sa stjecanjem ili isporukom financijske imovine ili financijskih obveza. Izuzetak od navedenog su financijska imovina i financijske obveze koje se mjere po fer vrijednosti kroz račun dobiti i gubitka, kojima se pri početnom priznavanju ne dodaju transakcijski troškovi, jer se oni po nastanku priznaju u računu dobiti i