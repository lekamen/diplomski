precrtanih.
(3) Ako se radi o većim pogreškama, ispravljanje upisa se vrši na način da se upis poništava precrtavanjem cjelokupne rubrike crvenom kosom crtom te se upis obavlja u prvoj slobodnoj rubrici.
Način upisa promjena u registar
Članak 8.
(1) Promjene koje su nastale nakon prvog upisa u registar upisuju se u prvu slobodnu rubriku redom kojim su prijavljene.
(2) U slučaju kada su rubrike u potpunosti ispunjene te u slučaju kada udruga mijenja naziv, upis se nastavlja na prvoj slobodnoj stranici, na koju se prenosi registarski broj i upisuje ime udruge, naznaka prijenosa uz naziv i redni broj knjige te broj stranice s koje se nastavlja upis, a na kraju ispunjene stranice upisuje se naznaka prijenosa uz broj stranice, redni broj knjige u kojoj se nastavlja upis i datum prijenosa.
(3) U slučaju upisivanja prestanka djelovanja udruge, s dvije crvene kose crte precrtavaju se sve stranice u koje su upisani podaci o udruzi.
3. UPIS UDRUGE
Zahtjev za upis
Članak 9.
(1) Udruga se upisuje u registar na zahtjev utemeljitelja.
(2) Zahtjev za upis udruge u registar s prilozima (u daljnjem tekstu: zahtjev), podnosi nadležnom tijelu osoba ovlaštena za zastupanje udruge.
(3) Zahtjev se podnosi u dva istovjetna primjerka na obrascu broj 4.
(4) Obrazac se popunjava uredno i čitko, a upisani podaci moraju biti istovjetni odredbama statuta, odnosno odlukama nadležnih tijela udruge.
(5) Zahtjevu iz stavka 3. ovoga članka prilažu se:
1) odluka o utemeljenju,
2) zapisnik o radu i odlukama utemeljiteljske skupštine,
3) statut,
4) popis utemeljitelja,
5) odluka o imenovanju osoba ovlaštenih za zastupanje,
6) popis članova izvršnog tijela.
(6) Prilozi uz zahtjev podnose se u izvorniku ili ovjerenom prijepisu.
(7) Popis utemeljitelja i popis članova izvršnog tijela obvezno sadrži: ime i prezime, datum rođenja, OIB, odnosno za strance broj putovnice i ime države koja ju je izdala, prebivalište, odnosno boravište i vlastoručni potpis navedenih osoba, a za pravne osobe naziv, sjedište i OIB.
(8) Popis utemeljitelja prilaže se na obrascu broj 5.
(9) O zahtjevu za upis udruge u registar, nadležno tijelo donosi rješenje koje obvezno sadrži: datum upisa, registarski broj pod kojim se udruga upisuje, naziv udruge, skraćeni naziv udruge, sjedište, podatak djeluje li udruga u jednoj ili više županija ili na teritoriju cijele Republike Hrvatske te ime i prezime osoba ovlaštenih za zastupanje.
4. PRIJAVA PROMJENE PODATAKA I PRESTANKA DJELOVANJA
Prijava promjene podataka
Članak 10.
(1) U registar se mora prijaviti svaka promjena naziva udruge, skraćenog naziva udruge, sjedišta, podatka djeluje li udruga u jednoj ili više županija ili na teritoriju cijele Republike Hrvatske, naziva tijela, osoba ovlaštenih za zastupanje te ostale promjene statuta.
(2) Promjenu iz stavka 1. ovoga članka dužna je prijaviti nadležnom tijelu osoba ovlaštena za zastupanje udruge, u roku od trideset dana od dana nastanka promjene.
(3) Prijava promjene podataka iz stavka 1. ovoga članka podnosi se u dva istovjetna primjerka na obrascu broj 6.
(4) Obrazac se popunjava uredno i čitko, a upisani podaci moraju biti istovjetni odredbama statuta, odnosno odlukama nadležnih tijela udruge.
(5) Prijavi iz stavka 3. ovoga članka prilažu se:
1) zapisnik o radu nadležnog tijela udruge koje je donijelo odluku o promjeni podataka iz stavka 1. ovoga članka,
2) odluka o promjeni podataka iz stavka 1. ovoga članka.
(6) Prilozi uz prijavu podnose se u izvorniku ili ovjerenom prijepisu.
(7) O upisu u registar promjene podataka iz stavka 1. ovoga članka nadležno tijelo donosi rješenje koje obvezno sadrži: datum upisa udruge, registarski broj udruge, naziv i sjedište udruge, datum upisa promjene te podatak koji se mijenja i novi podatak.
Prijava prestanka djelovanja udruge
Članak 11.
(1) U registar se mora prijaviti prestanak djelovanja udruge.
(2) U slučaju prestanka djelovanja udruge odlukom statutom ovlaštenog tijela udruge, prijavu za upis prestanka djelovanja dužna je podnijeti nadležnom tijelu osoba