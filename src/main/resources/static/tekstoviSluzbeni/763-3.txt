 smislu, a to je generalnost odnosno da djeluje »prema vani« tj. prema svima. Interni opći akti djeluju samo »prema unutra«, odnose se samo na zatvoreni krug osoba javnopravnog tijela među kojima uređuju unutarnje odnose, pa se nazivaju i unutarnjim pravom uprave.
Iz naprijed navedenog rješenja Ustavnog suda Republike Hrvatske proizlazi da je kontrola zakonitosti eksternih i internih općih akata u nadležnosti Visokog upravnog suda Republike Hrvatske.
Opće akte u svom samoupravnom djelokrugu donosi predstavničko tijelo općine, grada i županije (članak 73. stavak 1. Zakona o lokalnoj i područnoj (regionalnoj) samoupravi).
Čelnik jedinice lokalne samouprave osigurava izvršavanje općih akata predstavničkog tijela na način i u postupku propisanom statutom jedinice lokalne, odnosno područne (regionalne) samouprave, te nije ovlašten donositi opće akta iz samoupravnog djelokruga jedinice lokalne samouprave.
Temeljem odredbe članka 4. Zakona o službenicima i namještenicima u lokalnoj i područnoj (regionalnoj) samoupravi, čelnik jedinice lokalne samouprave donosi Pravilnik o unutarnjem redu za upravna tijela jedinica lokalne samouprave temeljem kojeg se službenici i namještenici primaju u službu i raspoređuju na slobodna radna mjesta. Ovim Pravilnikom utvrđuje se unutarnje ustrojstvo upravnih tijela, nazivi i opisi poslova radnih mjesta, stručni i drugi uvjeti za raspored na radna mjesta, broj izvršitelja i druga pitanja od značaja za rad upravnih tijela u skladu sa Statutom i općim aktima lokalne jedinice.
U okviru nadležnosti čelnika tijela jedinice lokalne i područne (regionalne) samouprave, kako je propisana odredbom članka 48. Zakona o lokalnoj i područnoj (regionalnoj) samoupravi, čelnik tijela usmjerava djelovanje upravnih tijela jedinice lokalne, odnosno područne (regionalne) samouprave u obavljanju poslova iz njihovog samoupravnog djelokruga te nadzire njihov rad.
Iz navedenih zakonskih odredbi proizlazi da je čelnik jedinice lokalne samouprave ovlašten donositi opće akte internog karaktera, dakle opće akte kojima se uređuju odnosi u samim tijelima javne vlasti i koji djeluju samo prema unutra.
Osporeni Pravilnik predstavlja opći akt internog karaktera, odnosno unutarnje pravo uprave.
Odredbom članka 10. Zakona o ustrojstvu i djelokrugu ministarstava i drugih središnjih tijela državne uprave (»Narodne novine«, broj 150/11., 22/12., 39/13., 125/13., 148/13.) utvrđena je nadležnost Ministarstva uprave. Navedena odredba, između ostalog propisuje da ovo Ministarstvo obavlja upravne i stručne poslove koji se odnose na sustav i ustrojstvo državne uprave i lokalne i područne (regionalne) samouprave kao i poslove upravnog i inspekcijskog nadzora u svim tijelima državne uprave i lokalne i područne (regionalne) samouprave.
Odredbom članka 78. Zakona o lokalnoj i područnoj (regionalnoj) samoupravi propisano je da država radi zaštite ustavnosti i zakonitosti kao i zaštite prava građana obavlja nadzor nad zakonitošću rada i akata tijela jedinica lokalne i područne (regionalne) samouprave. U okviru Glave X. ovoga Zakona »Državni nadzor i zaštita lokalne i područne (regionalne) samouprave« regulirano je postupanje nadležnih tijela u provođenju nadzora zakonitosti rada i općih akata.
Temeljem odredbe članka 80b. ovog Zakona, središnje tijelo državne uprave ovlašteno je donijeti odluku o obustavi općeg akta od primjene, a temeljem odredbe članka 82. istog Zakona ovlašteno je podnijeti ovom Sudu zahtjev za ocjenu zakonitosti općeg akta.
Zakon daje izričitu ovlast središnjem tijelu državne uprave nadležnom za lokalnu i područnu (regionalnu) samoupravu za provođenje nadzora, donošenje odluke o obustavi od primjene i podnošenje zahtjeva za ocjenu zakonitosti općih akata predstavničkog tijela jedinice lokalne samouprave. Navedeno ovlaštenje odnosi se na nadzor zakonitosti svih općih akata predstavničkog tijela, osim statuta jedinica lokalne i područne (regionalne) samouprave.
Opći akti jedinice lokalne i područne samouprave prvenstveno su eksterni