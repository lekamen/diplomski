 zakonodavstva u području postupanja posebnim robama i kemikalijama, sukladno preuzetim međunarodnim obvezama; surađuje s drugim tijelima državne uprave te pravnim osobama s javnim ovlastima u zemlji i inozemstvu, kao i trgovačkim društvima, znanstveno-istraživačkim institucijama i udruženjima na ostvarivanju poslova i zadaća iz svoga djelokruga; sustavno prati i ostvaruje suradnju s međunarodnim organizacijama i specijaliziranim agencijama Ujedinjenih naroda, te drugim međunarodnim organizacijama radi razmjene iskustva u suradnji s Ministarstvom vanjskih i europskih poslova, nadležnim državnim tijelom za provedbu utvrđene vanjske politike.
U Službi se ustrojavaju sljedeći odjeli:
5.1.1.1. Odjel za održivi razvoj
5.1.1.2. Odjel za analitiku, izvještavanje i tehničko zakonodavstvo.«.
Članak 5.
Naslov iznad članka 56. i članak 56. mijenjaju se i glase:
»5.1.1.1. Odjel za održivi razvoj
Članak 56.
Odjel za održivi razvoj prati i predlaže mjere za održivi razvitak industrije obzirom na sigurnost, zaštitu zdravlja i okoliša; izrađuje i predlaže mjere za bolju primjenu i razvoj čistije proizvodnje u industriji; priprema i predlaže mjere za uspostavu i razvoj društvene odgovornosti u industriji; priprema i predlaže mjere za efikasnije korištenje energenata, sirovine i ljudskih potencijala u industriji; izrađuje nacrte prijedloga zakona i prijedloge drugih propisa; organizira i provodi edukaciju i osposobljavanje određenih subjekata, institucija i šire javnosti; potiče uvođenje novih tehnologija i proizvoda kroz primjenu offset programa; zaprima i priprema podloge za rad Povjerenstva za primjenu offset programa; obavlja pripremu za sklapanje novih offset sporazuma između Ministarstva i inozemnih dobavljača; prati provedbu offset aktivnosti i uspostavlja izvještajni sustav; priprema materijale za offset povjerenstvo; arhivira i čuva dokumentaciju u segmentu provedbe offset programa; izrađuje i predlaže nacionalne strateške dokumente i podloge za sigurno gospodarenje posebnim robama i kemikalijama; priprema i sudjeluje u zaključivanju, te provodi međunarodne ugovore i konvencije kojima se uspostavljaju određena ograničenja, zabrane, odnosno posebne mjere sigurnosti i planiranja za određene robe i kemikalije uz nalaganje posebnog nadzora nad njihovim cjelokupnim postupanjem (postupak sigurnog gospodarenja); neposredno surađuje s međunarodnim organizacijama i specijaliziranim agencijama Ujedinjenih naroda, te srodnim inozemnim organizacijama i institucijama u području postupanja posebnim robama i kemikalijama (UNDP, UNEP Chemicals, Međunarodna komisija za nadzor droga (International Narcotic Control Board – INCB, i dr.), te drugim međunarodnim organizacijama (NATO – Odbor za industrijsko planiranje, Organizacija za zabranu kemijskog oružja (Organization for the Prohibition of Chemical Weapons – OPCW, i dr.); priprema i provodi aktivnosti razmjene iskustva, programiranja i ostvarivanja svekolike tehničke pomoći usmjerene cjelovitom osposobljavanju nacionalnih kapaciteta; organizira i provodi stručnu suradnju s drugim tijelima i institucijama državne uprave; te obavlja i druge poslove u okviru djelokruga Službe.«.
Članak 6.
Naslov iznad članka 57. i članak 57. mijenjaju se i glase:
»5.1.1.2. Odjel za analitiku, izvještavanje i tehničko zakonodavstvo
Članak 57.
Odjel za analitiku, izvještavanje i tehničko zakonodavstvo obavlja upravne i stručne poslove vezane uz prikupljanje, obradu i analizu stanja potreba za unaprjeđenje razvoja gospodarstva; uspostavlja, vodi i ažurira baze podataka; uspostavlja izvještajni sustav za praćenje i izvještavanje o svim ekonomskim pokazateljima; prati učinkovitost trošenja proračunskih sredstava i svih mjera za poticanje unaprjeđenja i razvoja industrije; sudjeluje u politikama razvoja iz područja prerađivačke, drvno-prerađivačke i prehrambene industrije; predlaže i sudjeluje u izradi propisa koji utječu na slobodu kretanja roba i propisa o obavješćivanju o novim tehničkim propisima, te nesigurnim proizvodima;