 ostali poduzetnici koji djeluju na tom tržištu manje konkurentni od Flore, iako to ne bi bilo izravno vezano uz cijenu ili kvalitetu proizvoda koje nude, a što bi kasnije bilo vrlo teško ispraviti.
III. Slijedom iznijetog, Vijeće za zaštitu tržišnog natjecanja, na sjednici 11/2016., održanoj 4. travnja 2016., donijelo je na temelju ovlasti iz članka 30. i članka 31. ZZTN-a, a sukladno članku 51. ZZTN-a, odluku o izricanju privremene mjere Flori te je odlučeno kao u točkama 1., 2. i 3. izreke ovoga rješenja.
Člankom 51. stavkom 2. ZZTN-a propisano je da rješenjem o privremenoj mjeri Agencija nalaže poduzetniku obustavu postupanja, ispunjenje posebnih uvjeta ili druge mjere potrebne za uklanjanje štetnog učinka narušavanja tržišnog natjecanja te trajanje mjera koje u pravilu ne smije biti dulje od šest mjeseci.
Slijedom iznijetog, odlučeno je kao u točki 4. izreke ovoga rješenja.
Odredbom članka 59. stavka 2. ZZTN-a, a u smislu članka 58. stavka 1. točke 10. istoga Zakona, rješenje Agencije objavljuje se u »Narodnim novinama«.
Slijedom iznijetog, odlučeno je kao u točki 5. izreke ovoga rješenja.
U slučaju da Flora ne postupi u skladu s ovim rješenjem, Agencija će, sukladno članku 61. točki 4. ZZTN-a, kazniti Floru upravno-kaznenom mjerom u iznosu do najviše 10% vrijednosti ukupnog prihoda koji je poduzetnik ostvario u posljednjoj godini za koju postoje zaključena godišnja financijska izvješća.
UPUTA O PRAVNOM LIJEKU
Protiv ovog rješenja nije dopuštena žalba, ali je dopušteno tužbom pokrenuti upravni spor pred Visokim upravnim sudom Republike Hrvatske.
Klasa: UP/I 034-03/2015-01/045
Urbroj: 580-10/76-2016-009
Zagreb, 4. travnja 2016.
Predsjednik Vijeća za zaštitu tržišnog natjecanja Mladen Cerovac, mag. iur., v. r.
