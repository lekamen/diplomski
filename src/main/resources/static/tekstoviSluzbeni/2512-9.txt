 kadeta-pilota ocjenjuje se ocjenom nesposoban kada se ustanove bitna odstupanja u fizičkom i psihologijskom statusu i utvrde bolesti ili ozljede koje onemogućuju sigurnost provođenja i završetak letačke izobrazbe ili kada postoji velika vjerojatnost da osoba neće biti u stanju obavljati letačku djelatnost tijekom cijelog letačkog radnog vijeka, tj. sljedećih dvadeset do dvadeset i pet godina.
Zrakoplovno osoblje kojem se utvrde lakša kronična oboljenja, posljedice oboljenja ili ozljeda ili odstupanja u psihosomatskom statusu koja ga ograničavaju u podnošenju određenih čimbenika leta, odnosno letačkih opterećenja ocjenjuju se ocjenom sposoban uz obvezno navođenje uvjeta sposobnosti. Zdravstvena komisija za zrakoplovno osoblje, prvostupanjska zdravstvena komisija i viša zdravstvena komisija mogu razmotriti izdavanje Uvjerenja odnosno Odluke s uvjetom sposobnosti kada utvrđuju zdravstvenu sposobnost na temelju zdravstvenih standarda za dužnosti zrakoplovnog osoblja.
Ocjena zdravstvene sposobnosti zrakoplovnog osoblja upisuje se u Uvjerenje o zdravstvenoj sposobnosti zrakoplovnog osoblja (tiskanica UZS-ZO).
Uvjerenje ne sadrži utvrđenu točku/e zdravstvenih zahtjeva za zrakoplovno osoblje.
Kada se za djelatne vojne osobe donosi Uvjerenje o zdravstvenoj sposobnosti zrakoplovnog osoblja izvršitelj pregleda izdat će i novo Uvjerenje o zdravstvenoj sposobnosti za djelatnu vojnu službu ako u kalendarskoj godini nastupa istek roka valjanosti važećeg Uvjerenja o zdravstvenoj sposobnosti za djelatnu vojnu službu.
Uvjeti sposobnosti zrakoplovnog osoblja su:
Uvjet br. 1:
TML – (VALID ONLY FOR _________ MONTHS)
(ROK VALJANOSTI ____ MJESECI)
Objašnjenje: Razdoblje valjanosti Uvjerenja o zdravstvenoj sposobnosti zrakoplovnog osoblja ograničeno je na prikazano razdoblje iz razloga koje je utvrdila Zdravstvena komisija. Rok valjanosti počinje teći prvim danom liječničkog pregleda. Svako drugo razdoblje valjanosti na prijašnjem Uvjerenju više ne vrijedi.
Uvjet br. 2:
VDL – (SHALL WEAR CORRECTIVE LENSES)
(MORA NOSITI KOREKTIVNE LEĆE)
Objašnjenje: Mora nositi korektivne leće za daljinu, obvezno nositi rezervni par naočala.
Uvjet br. 3:
VML – (SHALL WEAR MULTIFOCAL LENSES (AND CARRY A SPARE SET OF SPECTACLES))
(MORA NOSITI MULTIFOKALNE LEĆE (I NOSITI REZERVNE NAOČALE))
Uvjet br. 4.
VNL – SHALL HAVE AVAILABLE CORRECTIVE LENSES)
(MORA IMATI DOSTUPNE KOREKTIVNE LEĆE ZA BLIZINU, OBVEZNO NOSITI REZERVNI PAR NAOČALA)
Uvjet br. 5
OML – (VALID ONLY AS OR FOR WITH QUALIFIED CO-PILOT)
(VRIJEDI SAMO KAO, ILI S KVALIFICIRANIM KOPILOTOM)
(OPERATIONAL MULTICREW LIMITATION)
(OPERATIVNO OGRANIČENJE U VIŠEČLANOJ POSADI)
Objašnjenje: Ograničenje za letenje u višečlanoj posadi primjenjuje se samo na kategoriju A i B zdravstvene sposobnosti. OML ograničenje će se primjenjivati kada imatelj dozvole vojni letač u potpunosti ne zadovoljava zahtjevima za kategoriju A i B zdravstvene sposobnosti, ali se smatra da se nalazi unutar prihvatljivog rizika za letenje. Ovo ograničenje primjenjuje se u kontekstu višepilotne okoline. Drugi pilot u višečlanoj posadi mora biti osposobljen za taj tip, ne smije biti stariji od 50 godina, te ne smije imati OML ograničenje.
Uvjet br. 6
OCL – (VALID ONLY AS CO-PILOT)
(VRIJEDI SAMO KAO KOPILOT)
Objašnjenje: Ovo ograničenje je proširenje OML ograničenja, te se primjenjuje kada osoba zbog zdravstvenog razloga ne može biti zapovjednik, ali može biti kopilot.
Uvjet br. 7
UVJET ZA DOZVUČNE ZRAKOPLOVE
Objašnjenje: Ovaj uvjet odnosi se na osobe za koje se utvrdi nezadovoljavanje zahtjeva za let na nadzvučnim zrakoplovima. Ove osobe mogu biti piloti dozvučnih zrakoplova i helikoptera.
Uvjet br. 8
UVJET ZA TRANSPORTNE ZRAKOPLOVE I HELIKOPTERE
Objašnjenje: Ovaj uvjet odnosi se na osobe koje ne udovoljavaju zahtjevima utvrdi za let na borbenim zrakoplovima i helikopterima. Ove osobe su sposobne za pilote transportnih zrakoplova i helikoptera.
Kada zdravstvena komisija za zrakoplovno osoblje izda uvjerenje s ocjenom daljnje liječenje/dijagnostička