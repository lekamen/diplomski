 concerning right to organise and Collective Bargaining Convention, 1949, NQ.98., Croatia (ratification: 1991) Published :2010.; Document No. 062010HRV098) o tome da zakon u pravilu ne može derogirati kolektivni ugovor te da jednostrano uplitanje države u materiju reguliranu kolektivnim ugovorom predstavlja kršenje odredaba Konvencije br. 98 MOR-a.«
14.3. Predlagatelji osim toga smatraju da je Vlada mogla pitanje božićnice i regresa riješiti bez propisa, i to otkazivanjem TKU-a/12. Također smatraju da je to pitanje trebalo prethodno riješiti putem pregovora sa sindikatima.
Smatraju i da Vlada nije postupila jednako prema svima jer je »uskratila materijalna prava zaposlenim u javnim službama, a nije isto učinila za zaposlene u ostalom dijelu javnog sektora koji je u državnom vlasništvu, dakle za trgovačka društva i druge pravne osobe u pretežitom vlasništvu RH«.
14.4. Predlagatelji spominju i druge postupke Vlade (kao primjerice otkaz kolektivnih ugovora bez dostave, uvođenje radne obveze doktorima medicine u bolničkim zdravstvenim ustanovama, i slično) te ističu da je »kod svih tih odluka Vlada RH napravila (je) ozbiljne pravne propuste, koji bitno narušavaju pravnu sigurnost i vladavinu prava«. Zaključno dodaju:
»Bez obzira koliko je situacija ozbiljna, a postupci Vlade RH eventualno u praktičnom smislu opravdani, postupanje bez zakonskog temelja odnosno ovlaštenja ili protivno međunarodnim ugovorima ili protivno Ustavu RH ili protivno propisanoj zakonskoj proceduri ili protivno ugovorenim pravilima i obvezama, važnije je od praktičnog rješenja malog smanjenja plaće, uskrate božićnice ili okončanja štrajka.
Jer ako vlast može na ovaj način postupati samovoljno ne poštujući pravo kada joj to tako treba, ako samovoljno može protuzakonito preuzeti ovlasti Hrvatskog sabora donoseći uredbe kada nema za to ovlaštenje, kada može kršiti međunarodne ugovore, derogirati kolektivne ugovore koje je sama potpisala, ne poštivati zakonsku proceduru kod donošenja podzakonskog propisa, ne poštivati Zakon o radu kod otkaza kolektivnog ugovora, izmišljati postojanje nevažećeg kolektivnog ugovora, kršiti ustavno pravo na štrajk, tada više nemamo na djelu vladavinu prava nego nešto drugo. A to drugo je iznimno opasno, jer ako vlast ne štiti Ustav RH i propise tj. vladavinu prava onda je to iznimno zabrinjavajuća poruka. Ispada da se propisi primjenjuju kako vlasti odgovara, ako joj ne odgovara onda se ne primjenjuju. Time se vlast postavlja iznad prava. A to u demokraciji nije dopušteno, jer to nije demokracija.«
14.5. Predlagatelji predlažu ukidanje Uredbe/ID-ZUIMP.
IV. ZAPRIMLJENA OČITOVANJA
1) Očitovanje Ministarstva rada
15. U očitovanju Ministarstva rada o prijedlogu za ocjenu suglasnosti s Ustavom ZUIMP-a između ostaloga je navedeno:
»U 2013. godini nastavljen je trend realnog smanjenja plaća, unatoč njihovom nominalnom porastu. Prosječna bruto plaća realno je smanjena za 1,4%, a prosječna neto plaća za 1,5%. Prema preliminarnim podacima, u 2013. ostvaren je pozitivan saldo tekućeg računa platne bilance u iznosu 0,6 milijardi eura ili 1,3% BDP-a. Tome su prethodile četiri godine znatne kontrakcije manjka koji je u 2012. iznosio neznatnih 0,1% BDP-a. Na daljnje poboljšanje salda tekućeg računa u 2013. najviše je djelovalo smanjenje manjka na računu faktorskih dohodaka, uslijed nižih prihoda od izravnih vlasničkih ulaganja. Pogoršanje poslovnih rezultata bilo je posebno izraženo u djelatnostima financijskog posredovanja, proizvodnje naftnih derivata i telekomunikacijama. Ujedno su se smanjili i kamatni troškovi po inozemnim obvezama. Povoljno je na saldo tekućeg računa djelovao i nastavak pozitivnih trendova u međunarodnoj razmjeni usluga, što se prije svega odnosi na rast prihoda od turizma (za 4,9% na godišnjoj razini). Za razliku od toga, manjak u robnoj razmjeni s inozemstvom se povećao uslijed izraženijeg pada izvoza od uvoza. Tome su najviše pridonijela nepovoljna kretanja u razmjeni ostalih prijevoznih sredstava (uglavnom brodovi) čiji