 motornih vozila, plovnih objekata, plovila ili drugih motora ili strojeva smatraju se označenima ako sadrže sredstvo za označavanje iz članka 87. stavka 1. Zakona u bilo kojoj koncentraciji i bez obzira na boju.
(2) Utvrđivanje prisutnosti indikatora kod izvršenog nadzora iz članka 112. stavka 1. ovoga Pravilnika provodi laboratorij Carinske uprave u skladu s Zajedničkom referentnom metodom za određivanje Euromarkera (Solvent Yellow 124) u plinskim uljima. Ako iz objektivnih razloga nije moguće provesti analize u laboratoriju Carinske uprave, istu će provesti druga stručna ustanova.
Dnevni obračun trošarine
Članak 114.
(1) Trošarinski obveznici energenata, osim trošarinskih obveznika iz članaka 94., 96. i 98. Zakona, obvezni su carinskom uredu nadležnom prema svome sjedištu, odnosno prebivalištu, dostaviti dnevni obračun trošarine na energente na Obrascu DOT-EN koji je također tiskan u Prilogu 47 ovoga Pravilnika i njegov je sastavni dio.
(2) Dnevni obračun trošarine osobe iz stavka 1. ovoga članka dostavljaju dva puta mjesečno, i to:
1. za razdoblje od 1. do 15. dana u mjesecu dostavljaju do 20. dana u istom mjesecu
2. za razdoblje od 16. do zadnjeg dana u mjesecu dostavljaju do 8. dana sljedećeg mjeseca.
(3) Ovlašteni držatelji trošarinskog skladišta i registrirani primatelji koji prodaju energente na svojim benzinskim postajama uz oslobođenje od plaćanja trošarine korisnicima za namjene iz članka 29. stavka 1. Zakona, ostvaruju pravo na umanjenje obračuna trošarine na način da u tekućem mjesecu umanje iznos obračunate trošarine na zadnjem danu tekućeg mjeseca iskazane na Obrascu DOT-EN za razdoblje od 16. do zadnjeg dana u mjesecu.
(4) Evidencija za umanjenje trošarine iz stavka 3. ovoga članka obvezni je prilog Obrasca DOT-EN na koji se odnosi umanjenje obračuna trošarine. Ogledni primjerak evidencije koja se može koristiti kao prilog Obrascu DOT-EN tiskan je uz Prilog 47 ovoga Pravilnika.
Mjesečno izvješćivanje
Članak 115.
(1) Trošarinski obveznici energenata, osim trošarinskih obveznika iz članaka 94., 96. i 98. Zakona, obvezni su do 20. dana u mjesecu za protekli mjesec carinskom uredu nadležnom prema svome sjedištu, odnosno prebivalištu dostaviti mjesečno izvješće o stanju zaliha, primljenim, unesenim, proizvedenim, otpremljenim i uvezenim količinama te obračunatoj trošarini na energente na Obrascu MI-EN koji je tiskan u Prilogu 48 ovoga Pravilnika i njegov je sastavni dio.
(2) Uvoznici energenata dostavljaju mjesečno izvješće iz stavka 1. ovoga članka samo za mjesec u kojem su ostvarili uvoz.
(3) Ovlašteni držatelji trošarinskog skladišta – proizvođači energenata dostavljaju i mjesečno izvješće o stanju zaliha, proizvedenim, unesenim, uvezenim, otpremljenim i prerađenim količinama sirove nafte te uslužnoj preradi sirove nafte na Obrascu MI-NA koji je tiskan u Prilogu 49 ovoga Pravilnika i njegov je sastavni dio.
(4) Trošarinski obveznici energenata, osim trošarinskih obveznika iz članaka 94., 96. i 98. Zakona, obvezni su do osmoga dana u mjesecu za prethodni mjesec podnijeti izvješće o uplaćenim trošarinama na energente na Obrascu MI-UTE koji je tiskan u Prilogu 50 ovoga Pravilnika i njegov je sastavni dio.
(5) Ovlašteni držatelji trošarinskog skladišta obvezni su uz mjesečno izvješće iz stavka 1. i 3. ovoga članka za mjesec prosinac priložiti i popis zaliha sa stanjem na dan 31. prosinca.
(6) Registrirani primatelj iz članka 41. Zakona podnosi mjesečno izvješće iz stavka 1. ovoga članka i izvješće o uplaćenim trošarinama iz stavka 4. ovoga članka samo za mjesec u kojem je ostvario unos trošarinskih proizvoda.
(7) Trošarinski obveznici ne podnose mjesečno izvješće iz stavka 1. ovoga članka za energente iz članka 85. stavka 1. Zakona za koje nije propisana visina trošarine u članku 84. stavku 3. Zakona i koji se koriste za druge namjene, a ne kao pogonsko gorivo ili gorivo za grijanje ili dodatak pogonskom gorivu ili gorivu za grijanje.
(8) Trošarinski obveznici iz stavka 7. ovoga članka dužni su nadležnom carinskom