 istom činjeničnom stanju, a to je potraživanje iznosa naknade za kašnjenje u isporuci reguliranih veleprodajnih usluga te kašnjenje u otklonu smetnji i kvarova kod tih usluga. Tuženik ističe da je u osporenom rješenju detaljno obrazloženo zašto u rješavanju regulatornog spora nije u obzir uzeta odredba članka 353. stavka 5. Zakona o obveznim odnosima. Takav zaključak izveden je, jer je u tijeku postupka utvrđeno da tužitelj nije imao ujednačenu poslovnu praksu u vezi primjene te odredbe prema svim operatorima korisnicima, pa bi njezina primjena u odnosu na H1 bila protivna regulatornoj obvezi nediskriminacije te načelu nediskriminacije iz ZEK-a. Tuženik smatra da je činjenično stanje u provedenom postupku točno i pravilno utvrđeno u odnosu na sve relevantne činjenice, pa prigovore koji se odnose na navodno pogrešno ili nepotpuno utvrđeno činjenično stanje od strane tužitelja smatra neosnovanim. Tuženik također smatra da je zahtjev tužitelja za odgodnim učinkom tužbe neosnovan jer tužitelj nije dokazao da bi izvršenjem pretrpio teško popravljivu štetu. U odnosu na zahtjev za održavanje usmene rasprave tuženik prepušta odluku Sudu. Predlaže da Sud tužbu odbije kao neosnovanu.
Zainteresirana osoba u ovom upravnom sporu H1 Telekom d.d. iz Splita dostavio je Sudu odgovor na tužbu u kojem se detaljno očitovao na navode tužbe i prvenstveno predložio da Sud odbije kao neosnovan prijedlog tužitelja da Sud odgodi izvršenje osporenog rješenja do odluke Suda u ovom upravnom sporu. U bitnom navodi da je rješavanje spora između zainteresirane osobe i tužitelja u isključivoj nadležnosti regulatornog tijela to jest tuženika jer je upravo to tijelo, u okvirima svojih ovlasti propisanih ZEK-om, tužitelju propisalo obvezu plaćanja naknada za kašnjenje u realizaciji usluga koje je tužitelj dužan pružati operatorima korisnicima standardnih ponuda. Visinu naknada koju je tužitelj dužan plaćati tuženiku i drugim operatorima za kašnjenje u pružanju usluga, tužitelju je odredilo regulatorno tijelo (tuženik) u okviru regulatorne obveze pristupa i korištenja posebnih dijelova mreže i to na svim spomenutim tržištima, kao mjeru kojom se regulatorne obveze nastoje postići. S obzirom da su odluke tuženika obvezujuće za operatore, propisane naknada za kašnjenje tužitelju je temeljem određenih mu regulatornih obveza transparentnosti i nediskriminacije bio dužan učiniti sastavnim dijelom svojih ponuda. Tužitelj pogrešno smatra da je naknada za kašnjenje u pružanju tužiteljevih usluga ugovorna kazna te da se na nju imaju primijeniti odredbe Zakona o obveznim odnosima koje reguliraju institut ugovorne kazne. Naknada koju je tužitelj dužan platiti tuženiku, kao i svim drugim operatorima, u slučaju kašnjenja u pružanju svojih usluga, nije suglasno ugovorena od strane tužitelja i zainteresirane osobe, već je obvezu i visinu te naknade tužitelju, kao operatoru sa značajnom tržišnom snagom na tržištu RH, odredilo regulatorno tijelo – tuženik, temeljem ovlasti koje tom tijelu pripadaju sukladno ZEK-u, a sve u cilju stvaranja uvjeta održivog tržišnog natjecanja te sprječavanja diskriminacije i osiguravanja istovjetnih uvjeta u istovjetnim okolnostima svim operatorima. Zainteresirana osoba se nadalje u odgovoru na tužbu izjasnila o pitanju roka ispunjenja i navodne izmjene zahtjeva, te i te prigovore tužitelja smatra neosnovanima kao i prigovore glede utvrđenog činjeničnog stanja. Predlaže Sudu da odbije kao neosnovan tužbeni zahtjev tužitelja u cijelosti budući da je osporeno rješenje obrazloženo i utemeljeno na zakonskim odredbama te doneseno od strane nadležnog tijela – tuženika.
Tužitelj se podnescima od 11. srpnja 2013. i 6. studenog 2013. dodatno očitovao na navode iz osporenog rješenja tuženika.
Tužbeni zahtjev nije osnovan.
Sud je spor riješio bez održavanja rasprave na temelju odredbe članka 36. stavka 1. točke 4. Zakona o upravnim sporovima (»Narodne novine« 20/10., 143/12. i 152/14.) budući da tužitelj osporava samo primjenu prava, činjenice su nesporne, a