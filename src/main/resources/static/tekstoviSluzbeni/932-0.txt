47 28.04.2015 Odluka o izmjeni Odluke o općinskim porezima
OPĆINA HRVATSKA DUBICA
933
Na temelju članka 35. Zakona o lokalnoj i područnoj (regionalnoj) samoupravi (»Narodne novine« broj: 33/01., 60/01. – vjerodostojno tumačenje, 129/05, 109/07., 125/08., 36/09., 150/11., 144/12. i 19/13. – pročišćeni tekst), 30. Zakona o financiranju jedinica lokalne i područne (regionalne) samouprave (»Narodne novine« broj: 117/93., 69/97., 33/00., 73/00., 127/00., 59/01., 107/01., 117/01., 150/02., 147/03., 132/06., 26/07., 73/08., 25/12. i 147/14.) i članka 15. Statuta Općine Hrvatska Dubica (»Službeni vjesnik« broj: 7/13.) Općinsko vijeće Općine Hrvatska Dubica, na sjednici održanoj 15. travnja 2015. godine, donosi
ODLUKU
O IZMJENI ODLUKE O OPĆINSKIM POREZIMA
Članak 1.
Točka 4. stavka 1. članka 2. Odluke o općinskim porezima (»Službeni vjesnik« broj 14/07. – u nastavku: Odluka) briše se.
Članak 2.
Naslov ispred članka 18. Odluke i članci 18., 19. i 20. Odluke brišu se.
Članak 3.
Članci 21., 22., 23., 24. i 25. Odluke postaju članci 18., 19., 20., 21. i 22.
Članak 4.
U cijelom tekstu Odluke riječi »općinsko poglavarstvo« zamjenjuju se riječima »općinski načelnik«, u odgovarajućemu padežu.
Članak 5.
Ova Odluka stupa na snagu osmi dan od dana objave u »Narodnim novinama«, a objavit će se i u »Službenom vjesniku«, službenom glasilu Općine Hrvatska Dubica.
Klasa: 410-01/15-03/01
Urbroj: 2176/10-02-15-02
Hrvatska Dubica, 15. travnja 2015.
Predsjednik Dario Abaza, mag. oec., v. r.
