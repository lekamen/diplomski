analize i utvrđuje programske prioritete za projektne cikluse korištenja sredstava; obavlja stručne poslove koji se odnose na planiranje i upravljanje proračunom iz pristupne pomoći i strukturnih fondova te osigurava provedbu naknade sredstava; Sektor aktivno surađuje s tijelima i institucijama nadležnima za obrazovanje i edukaciju kao i s obrazovnim institucijama radi usklađivanja programa redovnog obrazovanja s potrebama tržišta; surađuje s gospodarskim subjektima i komorama u području obrazovanja i obuke kadrova u turizmu; surađuje s međunarodnim institucijama na projektima obrazovanja kadrova u turizmu; prati i analizira kretanje zaposlenosti i odgovarajuće osposobljenosti u odnosu na potrebe turističkog tržišta; predlaže mjere i aktivnosti vezane za obrazovanje novih kadrova te cjeloživotno obrazovanje postojećih kadrova u turizmu i ugostiteljstvu s ciljem rješavanja problema deficitarnih zanimanja, kvalitete i stručnosti kadrova, kao i usklađivanja programa redovnog obrazovanja s potrebama tržišta; sudjeluje u poslovima vezanima uz proces strateškog planiranja Ministarstva; prati, prikuplja i obrađuje statističke i druge relevantne podatke o osnovnim pokazateljima, kretanjima i stanju u turizmu u Republici Hrvatskoj i na međunarodnom tržištu; formira baze podataka relevantne za pripremu i provedbu Operativnog programa »Učinkoviti ljudski potencijali« u dijelu nadležnosti Ministarstva; surađuje s drugim institucijama nadležnim za tematska područja jačanja ljudskih potencijala i socijalnog turizma; surađuje sa stručnim udrugama na unaprjeđenju kvalitete i poboljšanju uvjeta poslovanja te stvara pretpostavke za jačanje strukovnih udruga u turističkom sektoru kao partnera u kreiranju ukupne turističke politike s naglaskom na jačanje ljudskih potencijala u turizmu i ugostiteljstvu; sudjeluje u planiranju državnog proračuna; sudjeluje u izradi procesa rada i prati njihovu provedbu, planira kratkoročne i srednjoročne radne zadatke Sektora, izrađuje izvješća iz područja rada te postavlja i ostvaruje ciljeve i mjere iz svoje nadležnosti; obavlja i druge poslove u okviru svoga djelokruga.
Za obavljanje poslova iz djelokruga Sektora ustrojavaju se:
3.3.1. Služba za pripremu i provedbu programa i projekata iz fondova EU,
3.3.2. Služba za nadzor i koordinaciju sustava.«.
Članak 17.
Naslov iznad članka 28. i članak 28. mijenjaju se i glase:
»3.3.1. Služba za pripremu i provedbu programa i projekata iz fondova EU
Članak 28.
Služba za pripremu i provedbu programa i projekata iz fondova EU obavlja stručne poslove koji se odnose na koordinaciju, pripremu i planiranje godišnjih i višegodišnjih programa za korištenje sredstava strukturnih fondova u području razvoja ljudskih potencijala za turizam, socijalnog uključivanja kroz turizam (Turizam za sve); u suradnji s drugim unutarnjim ustrojstvenim jedinicama unutar Ministarstva, te drugim državnim i javnim tijelima i ustanovama i organizacijama civilnoga društva sudjeluje u izradi strateških i operativnih dokumenata za korištenje strukturnih fondova Europske unije; surađuje s upravljačkim tijelom na izradi strategije organizacijskog razvoja kao i na drugom poslovima vezanim uz pripremu i provedbu programa i projekata iz fondova Europske unije; s drugim tijelima sudjeluje u pripremi i provođenju mjera informiranja i komunikacije s naglaskom na mjere namijenjene korisnicima; sudjeluje u izradi kriterija za odabir projekata; sudjeluje u izradi uputa za prijavitelje; sudjeluje u izradi priručnika o internim procedurama i odgovarajućem revizijskom tragu; obavlja i druge poslove u okviru svoga djelokruga.
Za obavljanje poslova iz djelokruga Službe ustrojavaju se:
3.3.1.1. Odjel za pripremu programa i projekata iz fondova EU,
3.3.1.2. Odjel za provedbu programa i projekata iz fondova EU.«.
Članak 18.
Naslov iznad članka 29. i članak 29. mijenjaju se i glase:
»3.3.1.1. Odjel za pripremu programa i projekata iz fondova EU
Članak 29.
Odjel za pripremu programa i projekata iz fondova EU obavlja stručne 