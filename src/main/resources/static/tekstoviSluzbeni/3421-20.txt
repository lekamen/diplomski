Štrajk se mora objaviti Poslodavcu najmanje 5 dana prije početka.
U pismu kojim se štrajk objavljuje sindikat mora naznačiti razloge štrajka, mjesto, dan i vrijeme štrajka, podatke o štrajkaškom odboru i osobama koje rukovode štrajkom i s kojima se o štrajku može kontaktirati, najaviti mirenje i imenovati svoje predstavnike u mirovnom vijeću te predložiti neutralnog člana.
Štrajk ne smije započeti prije završenog postupka mirenja.
U slučaju da je bilo održano mirenje iza kojeg nije slijedio štrajk, za štrajk za istu svrhu koji se održava u roku od mjesec dana od mirenja nije potrebno ponovno mirenje.
Unaprijed najavljeni sukcesivni štrajk s prekidima koji traje najdulje do dva mjeseca, u kontekstu mirenja smatra se jednim štrajkom.
Članak 132.
Štrajkom rukovodi štrajkački odbor Sindikata koji se sastoji od pet članova.
Štrajkački odbor Sindikata rukovodi cjelokupni štrajkom, prati odvija li se štrajk u redu i na zakonit način, upozorava nadležna tijela na pokušaje sprječavanja i ometanja štrajka, kontaktira s nadležnim tijelima te obavlja druge poslove.
Štrajkački odbor dužan je razmotriti svaku inicijativu za mirno rješenje spora koju mu uputi strana s kojom je u sporu te na nju odgovoriti u onom obliku u kojem je upućena.
Članak 133.
Na prijedlog poslodavca, Sindikat i Poslodavac sporazumno izrađuju i donose pravila o poslovima koji se ne smiju prekidati za vrijeme štrajka.
O prijedlogu Poslodavca iz st. 1. ovoga članka Sindikat se treba očitovati u roku od 15 dana od dana primitka prijedloga, a u protivnom se smatra da je dao suglasnost.
U slučaju da Poslodavac ne dostavi Sindikatu prijedlog za izradu pravila iz st. 1. ovoga članka do najave štrajka, a Sindikat ocijeni da poslovi koji se ne smiju prekidati ipak postoje, može samostalno izraditi pravila o tim poslovima.
O pravilima iz prethodnog stavka, Sindikat će obavijestiti Poslodavca najkasnije dan prije početka štrajka.
Poslovi potrebni za opsluživanje onih radnika koji dobrovoljno žele raditi, a nisu određeni za obavljanje poslova koji se ne smiju prekidati, ne mogu se proglasiti poslovima koji se ne smiju prekidati.
Pri određivanju poslova koji se ne smiju prekidati valja voditi računa o tome da obveza rada obuhvati najmanji mogući broj radnika koji trebaju raditi u vrijeme štrajka, a da se ti poslovi ipak obave.
Pravila o poslovima koji se ne smiju prekidati uključuju i broj radnika koji trebaju raditi u vrijeme štrajka.
Poslodavac poimenično određuje radnike koji će raditi, a u skladu s odredbama ovoga članka.
Poslodavac ne može odrediti da članovi štrajkačkog odbora rade za vrijeme štrajka.
Članak 134.
Poslodavac i Sindikat se mogu suglasiti da Sindikat izradi prijedlog pravila o poslovima koji se ne smiju prekidati za vrijeme štrajka.
O prijedlogu iz stavka 1. ovoga članka Poslodavac se treba očitovati u roku od 15 dana od primitka prijedloga, a u protivnom se smatra da je dao suglasnost.
Članak 135.
Ako se Poslodavac i Sindikat ne sporazumiju o pravilima o poslovima koji se ne smiju prekidati za vrijeme štrajka, pravila će utvrditi arbitraža.
Arbitraža se sastoji od jednog predstavnika Sindikata i jednog predstavnika Poslodavca te neovisnog predsjednika kojeg obje strane imenuju sporazumno.
Ako se obje strane ne mogu suglasiti, predsjednik će se imenovati na način određen odredbama članka 125., a u svezi sa člankom 122., st. 2. i 3. ovoga Ugovora.
Odluku iz st. 1. ovoga članka arbitraža je dužna donijeti u roku od 7 dana od dostave zahtjeva.
Članak 136.
Zbog sudjelovanja u štrajku organiziranom sukladno ovom Ugovoru, radnici ne smiju biti stavljeni u nepovoljniji položaj.
Organiziranje štrajka ili sudjelovanje u štrajku sukladno ovom Ugovoru ne predstavlja povredu ugovora o radu.
XIII. TUMAČENJE UGOVORA
Članak 137.
Poslodavac i Sindikat osnivaju zajedničko Povjerenstvo za tumačenje, u koje svaki imenuje po dva predstavnika.
Povjerenstvo za tumačenje ovoga Ugovora:
– daje tumačenje odredaba ovoga Ugovora,
– prati izvršavanje ovoga Ugovora i izvještava obje strane