53 08.06.2016 Sporazum o izmjeni Dodatka I Kolektivnog ugovora ugostiteljstva
KOLEKTIVNI UGOVORI
1397
Na temelju članka 17. Dodatka I o izmjenama i dopunama Kolektivnog ugovora ugostiteljstva (»Narodne novine« 44/15) održani su kolektivni pregovori o iznosu osnovice za obračun osnovne plaće s primjenom od 1. svibnja tekuće godine, koji su dovršeni 29. travnja 2016., na način da su potpisnici:
SINDIKAT TURIZMA I USLUGA HRVATSKE, Zagreb, Trg Petra Krešimira IV/2, zastupan po predsjedniku Eduardu Andriću, SINDIKAT ISTRE, KVARNERA I DALMACIJE, Pula, Danteov trg 5, zastupan po predsjedniku Bruni Buliću i HRVATSKA UDRUGA POSLODAVACA – UDRUGA UGOSTITELJSTVA I TURIZMA, Zagreb, Radnička cesta 52, zastupana po predsjedniku Jaki Andabaku, sklopili
SPORAZUM
O IZMJENI DODATKA I KOLEKTIVNOG UGOVORA UGOSTITELJSTVA
Članak 1.
U članku 17., st. 1. Dodatka I iznos 2.863,08 mijenja se u iznos 2.900,30.
Članak 2.
U članku 18., st. 1. Dodatka I mijenjaju se iznosi najnižih iznosa po grupama složenosti poslova na način da se:
– za prvu grupu složenosti poslova iznos 2.863,08 mijenja u iznos 2.900,30
– za drugu grupu složenosti poslova iznos 3.435,69 mijenja u iznos 3.480,35
– za treću grupu složenosti poslova iznos 4.151,46 mijenja u iznos 4.205,43.
Članak 3.
Ovaj sporazum stupa na snagu osmog dana od dana objave u »Narodnim novinama« a primjenjuje se od 1. svibnja 2016. g.
Zagreb, 29. travnja 2016.
Hrvatska udruga poslodavaca Udruga ugostiteljstva i turizma Jako Andabak, v. r. Sindikat turizma i usluga Hrvatske Eduard Andrić, v. r. Sindikat Istre, Kvarnera i Dalmacije Bruno Bulić, v. r.
