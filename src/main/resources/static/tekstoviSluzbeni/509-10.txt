
3.1. Poremećaji jezično-govorne glasovne komunikacije (glas, govor, jezik) su oni u kojih je zbog organskih i funkcionalnih oštećenja komunikacija govorom otežana ili izostaje.
Podskupine:
3.1.1. poremećaji glasa,
3.1.2. jezične teškoće,
3.1.3. poremećaji govora,
3.1.4. komunikacijske teškoće.
3.2. Specifične teškoće u učenju su smetnje u području:
3.2.1. čitanja (disleksija, aleksija),
3.2.2. pisanja (disgrafija, agrafija),
3.2.3. računanja (diskalkulija, akalkulija),
3.2.4. specifični poremećaj razvoja motoričkih funkcija (dispraksija)
3.2.5. mješovite teškoće u učenju,
3.2.6. ostale teškoće u učenju.
Skupina 4. Oštećenja organa i organskih sustava
Oštećenjem organa i organskih sustava smatraju se prirođena ili stečena oštećenja, deformacije ili poremećaji funkcije pojedinoga organa ili organskih sustava koje dovodi do smanjenja ili gubitka sposobnosti u izvršavanju pojedinih aktivnosti.
Podskupine:
4.1. oštećenja mišićno-koštanoga sustava,
4.2. oštećenja središnjega živčanog sustava,
4.3. oštećenja perifernoga živčanog sustava,
4.4. oštećenja drugih sustava (dišni, srčanožilni, probavni, endokrini, koža i potkožna tkiva, mokraćni, spolni).
Skupina 5. Intelektualne teškoće
Intelektualne teškoće su stanja u kojima je značajno otežano uključivanje u društveni život, a povezano je sa zaustavljenim ili nedovršenim razvojem intelektualnog funkcioniranja, što je utvrđeno na osnovi medicinske, psihologijske, edukacijsko-rehabilitacijske i socijalne ekspertize. Intelektualna razina ispitana mjernim instrumentima približna je kvocijentu inteligencije Wechslerova tipa od 0 do 69, ako nije utvrđena izrazita emocionalna labilnost.
Podskupine:
5.1. laka intelektualna teškoća zbog koje treba, radi postizanja odgovarajućega socijalnog funkcioniranja, osigurati primjerene uvjete za osposobljavanje. Kvocijent inteligencije približno je u rasponu od 50 do 69,
5.2. umjerena intelektualna teškoća zbog koje treba, radi postizanja djelomičnoga socijalnog funkcioniranja, osigurati primjerene uvjete za osposobljavanje u zadovoljavanju jednostavnih radnih aktivnosti. Kvocijent inteligencije približno se kreće u rasponu od 35 do 49,
5.3. teža intelektualna teškoća zbog koje treba, radi zadovoljavanja najjednostavnijih osnovnih osobnih potreba, komuniciranja s okolinom i obavljanja najjednostavnijih radnih aktivnosti, osigurati primjerene uvjete za rehabilitaciju, njegu i pomoć. Kvocijent inteligencije približno se kreće u rasponu od 20 do 34,
5.4. teška intelektualna teškoća zbog koje treba, radi zadovoljavanja najjednostavnijih osnovnih osobnih potreba, komuniciranja s okolinom i obavljanja najjednostavnijih radnih aktivnosti, osigurati primjerene uvjete za rehabilitaciju, njegu i pomoć. Kvocijent inteligencije približno se kreće u rasponu od 0 do 19.
Skupina 6. Poremećaji u ponašanju i oštećenja mentalnog zdravlja
Poremećaji u ponašanju i oštećenja mentalnog zdravlja su stanja za koje je na temelju medicinske, psihologijske, pedagoške, edukacijsko-rehabilitacijske i socijalne ekspertize utvrđeno da su uvjetovani organskim čimbenikom ili progredirajućim psihopatološkim stanjem, a očituju se oštećenim intelektualnim, emocionalnim i socijalnim funkcioniranjem.
Podskupine:
6.1. Organski, uključujući simptomatski mentalni poremećaj,
6.2. Poremećaji raspoloženja,
6.3. Neurotski poremećaji, poremećaji vezani uz stres i somatoformni,
6.4. Shizofrenija, shizotipni i sumanuti poremećaji,
6.5. Poremećaji iz autističnoga spektra,
6.6. Poremećaji aktivnosti i pažnje,
6.7. Poremećaji u ponašanju i osjećanju.
Skupina 7. Postojanje više vrsta i stupnjeva teškoća u psihofizičkome razvoju
Postojanje više vrsta i stupnjeva teškoća u psihofizičkome razvoju uključuje teškoće iz dvije ili više skupina koje su predviđene u Orijentacijskoj listi vrsta teškoća.
Postojanje više vrsta teškoća uključuje jednu od njih izraženu u stupnju predviđenom Orijentacijskom listom vrsta teškoća i jednu ili više onih koje nisu izražene u stupnju određenom ovom listom, ali njihovo