 zakonskog zastupnika poduzetnika Securitas Hrvatska u kojem smislu se pokrenula ta rasprava, isti je naveo kako se ta rasprava pokrenula u smislu je li ta cijena realna na tržištu ili nije, odnosno kako je potvrđeno, da kad se ispoštuju sva zakonska davanja da je to neka točka kad poslovanje postaje nerentabilno. Na daljnji upit zakonskog zastupnika poduzetnika Securitas Hrvatska što je bio pokretač razgovora o cijeni svjedok je odgovorio kako se pod cijenom troška rada sata zaštitara misli na trošak rada zaštitara s uključenim svim zakonskim davanjima te da je pokretač bilo stanje na zaštitarskom tržištu te kako se nije razgovaralo o pojedinačnim cijenama usluga koje pojedine tvrtke nude na tržištu.
Na daljnji upit zakonskog zastupnika poduzetnika Securitas Hrvatska je li se prije objave Priopćenja savjetovao s kim od sudionika sastanka, isti je odgovorio da sa svima nije, ali se s nekim konzultirao, no ne sjeća se s kim.
Na upit punomoćnice poduzetnika AKD Zaštita sjeća li se je li na početku predmetnog sastanka netko izjavio da predmet sastanka ne smije biti razgovor o cijenama u smislu nezakonitog djelovanja, svjedok je odgovorio kako se toga ne sjeća.
Svjedok, je na upit zakonskog zastupnika poduzetnika Securitas Hrvatska odgovorio kako je točno da je preuzeo obvezu nakon Sastanka upoznati nekoga u Ministarstvu unutarnjih poslova, s temom sastanka, te kako je tu obvezu izvršio, ali kako sudionike sastanka nije povratno o istom obavijestio.
Na upit zakonskog zastupnika poduzetnika AKD Zaštita da potvrdi autentičnost e-mail poruke koju mu je predočio, a to je e-mail svjedoka upućen sudionicima sastanka u kojem ih obavještava kako u prilogu dostavlja informaciju o pravnom uređenju pitanja osnivanja strukovnih komora, svjedok isto potvrđuje. Zakonski zastupnik poduzetnika AKD Zaštita predočio je svjedoku dokument koji naziva »hodogram za osnivanje zaštitarske komore« (iako dokument nije tog naziva) te ga je upitao je li to taj dokument koji je u prilogu uputio sudionicima sastanka, te je svjedok odgovorio potvrdno.
Svjedok je zaključno iskazao kako je Sastanak bio neformalnog karaktera, kako je sazvan na inicijativu časopisa »Zaštita«, Priopćenje izdano nakon Sastanka bilo je priopćenje za medije bez ikakve pravne forme koja obvezuje ikoga na išta. Razgovaralo se o troškovima koje tvrtke imaju sa svojim zaposlenicima, zatim o osnivanju komore koja bi unaprijedila loše stanje na zaštitarskom tržištu te ne vidi zbog čega su stranke dovedene u ovu situaciju.
7.2. Iskaz svjedoka D.F.
Svjedok D.F. predsjednik je Hrvatskog ceha zaštitara, a u bitnom je iskazao kako slijedi.
Svjedok je naveo kako je bio prisutan na Sastanku u svojstvu predsjednika Hrvatskog ceha zaštitara te dodao kako je i on bio jedan od inicijatora istog, ujedno je naveo kako je iste godine kada je održan Sastanak, pred ljeto, već bio održan neformalni sastanak na kojem je načelno dogovoreno ponovno okupljanje, a s temom potrebe transformacije Hrvatskog ceha zaštitara u zaštitarsku komoru s javnopravnim ovlastima te kako je to bila i najvažnija točka dnevnog reda.
Nadalje, svjedok je istaknuo i kako je povod sastanku bio i pad prihoda za 6,5%, pad plaća za 9,1% uz istovremeni rast broja zaposlenih u zaštitarskom sektoru, prvi put nakon deset godina.
Svjedok je u svom iskazu istaknuo kako se na sastanku nije razgovaralo o cijeni zaštitarske usluge već da su prisutni tom prilikom konstatirali da trošak, vezano uz već ranije spomenutu vrijednost od 32,50 kuna ne može biti niži već u najmanju ruku identičan ili viši i da je svaki rad ispod toga rad u korist vlastite štete.
Na upit zakonskog zastupnika poduzetnika Securitas Hrvatska je li bilo razgovora o ponovnom otvaranju procesa i pregovora sa sindikatima i potrebi sklapanja novog kolektivnog ugovora, svjedok je odgovorio potvrdno.
Na upit punomoćnice poduzetnika AKD Zaštita je li na sastanku bilo kakvih ograda u smislu da je zabranjeno raspravljati o cijenama usluga, svjedok je naveo kako je rečeno da moraju