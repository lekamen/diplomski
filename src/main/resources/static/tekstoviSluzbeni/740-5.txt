 ustanova; surađuje s ustrojstvenim jedinicama Ministarstva i zdravstvenim ustanovama radi uključivanja u plan i proces nabave i koordinira procese nabave s korisnicima; surađuje s nadležnim tijelima u Republici Hrvatskoj iz područja javne nabave (Ministarstvo gospodarstva, Državna komisija za kontrolu postupaka javne nabave, Državni ured za središnju javnu nabavu, Agencija za investicije i konkurentnost); surađuje sa subjektima i tijelima u Europskoj uniji koja su zadužena za praćenje, nadzor i pravnu zaštitu u provođenju postupaka javne nabave; daje mišljenje o prijedlozima propisa o javnoj nabavi; razvija i predlaže smjernice, pruža potporu sustavnom praćenju i primjeni propisa koji su vezani uz sustav javne nabave; izrađuje i standardizira operativne postupke i procedure za provođenje javne nabave; izrađuje propisana i druga izvješća sukladno zakonima i ostalim propisima iz područja javne nabave; sudjeluje u planiranju državnog proračuna u okviru svojih nadležnosti te definiranju pokazatelja uspješnosti i utvrđivanju rizika u okviru djelokruga Službe; obavlja i druge poslove iz svog djelokruga.
Za obavljanje poslova Službe za javnu nabavu ustrojavaju se:
9.3.1. Odjel za planiranje i pripremu postupaka javne nabave
9.3.2. Odjel za provedbu postupaka javne nabave.
9.3.1. Odjel za planiranje i pripremu postupaka javne nabave
Članak 80.b
Odjel za planiranje i pripremu postupaka javne nabave surađuje s ostalim ustrojstvenim jedinicama Ministarstva i zdravstvenim ustanovama s ciljem dobivanja podataka i informacija vezanih uz odlučivanje o uključivanju u plan nabave; razvija i predlaže smjernice, pruža potporu sustavnom praćenju i primjeni propisa koji su vezani uz sustav javne nabave; izrađuje i standardizira operativne postupke i procedure za provođenje javne nabave; obavlja stručne poslove vezane uz aktivnosti za izradu godišnjeg plana nabave; koordinira i priprema izradu godišnjeg plana nabave; koordinira aktivnosti na pripremi i predlaganju projekata javno-privatnog partnerstva; priprema dokumentaciju za nadmetanje i prijedloge ugovora iz područja javne nabave; obavlja stručne poslove vezane uz izradu prijedloga državnog proračuna i preraspodjelu planiranih sredstava; surađuje s nadležnim tijelima iz područja javne nabave u Republici Hrvatskoj (Ministarstvo gospodarstva, Državna komisija za kontrolu postupaka javne nabave, Državni ured za središnju javnu nabavu, Agencija za investicije i konkurentnost); surađuje sa subjektima i tijelima u Europskoj uniji koja su zadužena za praćenje, nadzor i pravnu zaštitu u provođenju postupaka javne nabave; izrađuje propisana i druga izvješća sukladno zakonima i ostalim propisima iz područja javne nabave; analizira obavljene poslove iz djelokruga rada Odjela; brine da svaki rashod bude opravdan stvarnom potrebom i potvrđen prethodnom kontrolom; obavlja i druge poslove iz svog djelokruga.
9.3.2. Odjel za provedbu postupaka javne nabave
Članak 80.c
Odjel za provedbu postupaka javne nabave provodi i upravlja procesima javne nabave roba, radova i usluga za potrebe Ministarstva; provodi i upravlja procesima javne nabave roba, radova i usluga koje Ministarstvo nabavlja za potrebe zdravstvenih ustanova; izrađuje i standardizira operativne postupke i procedure za provođenje javne nabave; pruža potporu u sustavnom praćenju i primjeni propisa koji su vezani uz sustav javne nabave; prati izvršenje ugovora; vodi evidencije zaključenih ugovora, izrađuje propisana i druga izvješća sukladno zakonima i ostalim propisima iz područja javne nabave; surađuje s nadležnim tijelima iz područja javne nabave u Republici Hrvatskoj (Ministarstvo gospodarstva, Državna komisija za kontrolu postupaka javne nabave, Državni ured za središnju javnu nabavu, Agencija za investicije i konkurentnost); provodi postupke nabave roba, radova i usluga na koje se ne primjenjuje Zakon o javnoj nabavi; brine da svaki rashod bude opravdan stvarnom potrebom i potvrđen prethodnom kontrolom; obavlja i druge poslove iz svog