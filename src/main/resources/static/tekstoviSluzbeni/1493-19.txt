godinu Agencija je dužna postaviti na svojim mrežnim stranicama najkasnije do 1. lipnja tekuće godine.
Razmjena informacija i objava informacija
Članak 27.
(1) Koordinacija dostavlja Europskoj komisiji godišnje izvješće koje sadržava slijedeće informacije:
a. broj, starost i lokaciju odobalnih objekata
b. broj i vrstu provedenih inspekcijskih nadzora i istraga, sve mjere provedbe ili presude
c. podatke o nesrećama u skladu s obrascima za izvješćivanje sukladno članku 25. ovoga Zakona
d. sve velike promjene regulatornog okvira koji se odnosi na odobalne radove
e. uspješnost odobalnih radova u odnosu na sprečavanje velikih nesreća i ograničavanje posljedica velikih nesreća koje se ipak dogode.
(2) Koordinacija je zadužena za razmjenu informacija i objavu informacija koje se prikupe i izrade u skladu s odredbama stavka 1. ovoga članka i članaka 25. i 26. ovoga Zakona.
Istraga nakon velike nesreće
Članak 28.
(1) Ministarstvo je dužno pokrenuti temeljitu istragu velikih nesreća.
(2) Ministarstvo provodi istragu iz stavka 1. ovoga članka radi prikupljanja dokaza i podataka u svrhu primjerene analize velikih nesreća radi utvrđivanja njihovih uzroka, te osigurava pravodobno i točno izvješćivanje o rezultatima istrage i prijedlozima za poboljšanje stanja.
(3) Provođenje istrage iz stavka 1. ovoga članka:
a. mora biti neovisno o kriminalističkim ili drugim paralelnim istragama koje se provode da bi se utvrdila odgovornost ili pripisala krivnja
b. ne smije biti spriječeno, obustavljeno ili odgođeno zbog istraga navedenih u točki a. ovog stavka ili bilo kojeg drugog razloga.
(4) Uvjeti, postupci, način i ovlasti za provedbu istrage propisuju se pravilnikom koji donosi ministar nadležan za rudarstvo.
(5) Koordinacija je dužna sažetak rezultata provedene istrage iz stavka 1. ovoga članka dostaviti Europskoj komisiji na kraju istrage.
(6) Na raspolaganje javnosti i zainteresirane javnosti Koordinacija je dužna dati rezultate istrage koji nisu povjerljivi.
(7) Rezultate iz stavka 6. ovoga članka Agencija je dužna postaviti na svojim mrežnim stranicama u roku ne dužem od 15 dana od dana izrade.
(8) Koordinacija i ostala tijela javne vlasti dužna su primijeniti sve preporuke iz istrage koje su u njihovoj nadležnosti.
Suradnja između država
Članak 29.
(1) Koordinacija je dužna redovito razmjenjivati znanje, informacije i iskustva s drugim nadležnim tijelima, među ostalim, kroz Skupinu nadležnih tijela Europske unije za odobalne naftne i plinske aktivnosti (EUOAG), te sudjelovati u savjetovanjima o primjeni relevantnog nacionalnog zakonodavstva i zakonodavstva Europske unije s industrijom, drugim zainteresiranim stranama i Europskom komisijom.
(2) Znanje, informacije i iskustva koja se razmjenjuju u skladu sa stavkom 1. ovoga članka posebno se odnose na djelovanje mjera za upravljanje rizicima, sprečavanje velikih nesreća, provjeru sukladnosti i odgovor na iznenadni događaj glede odobalnih radova unutar Europske unije, kao i izvan Europske unije ako je to prikladno.
(3) Koordinacija je dužna sudjelovati u određivanju jasnih zajedničkih prioriteta za izradu i ažuriranje normi i smjernica kako bi se utvrdile najbolje prakse u odobalnim radovima te omogućila njihova provedba i dosljedna primjena.
Plan intervencija kod iznenadnih onečišćenja mora
Članak 30.
(1) Koordinacija je dužna osigurati da je Plan intervencija odobalnog objekta usklađen s Planom intervencija kod iznenadnih onečišćenja mora, te osigurati izradu i ažuriranje Plana intervencija kod iznenadnih onečišćenja mora.
(2) Plan intervencija kod iznenadnih onečišćenja mora, među ostalim, sadržava:
a. popis središnjih tijela državne uprave koja predlažu imenovanje člana i zamjenika člana, ovlaštenih za pokretanje postupaka u slučaju iznenadnog događaja ili niza događaja istog podrijetla i popis središnjih tijela državne uprave koja predlažu imenovanje člana i zamjenika člana, koji su ovlašteni za zapovjedno djelovanje u skladu s Planom intervencija kod iznenadnih onečišćenja mora
b. jasno