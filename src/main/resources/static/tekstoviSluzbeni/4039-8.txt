 za prilaženje određuje se crtanjem lukova povezanih tangentama, čija su središta smještena na svakom pragu uzletno-sletne staze. Polumjeri lukova ovise o:
1. kategoriji zrakoplova za koji se apsolutna visina ili visina nadvisivanja prepreka utvrđuje prema shemi iz Dodatka 5 ovoga Pravilnika
2. kategoriji zrakoplova u odnosu na njegovu brzinu prilaženja u skladu s odredbama članka 7. stavak 2. ovoga Pravilnika
3. brzini vjetra tijekom zaokreta od 25 kt ili većoj, i o
4. poprečnom nagibu od 20° ili kutu poprečnog nagiba koji daje brzinu zaokreta od 3°/s, ovisno o tome koji je kut manji.
(3) U svrhu nadvisivanja prepreka, apsolutna visina ili visina nadvisivanja prepreka (OCA/H) određuje se dodavanjem odgovarajuće vrijednosti visine prema sljedećoj tablici na najvišu prepreku u području vizualnog manevriranja (kruženja):
Tablica 3. OCA/H za prilaženje vizualnim manevriranjem (kruženjem)
Kategorija zrakoplova Nadvisivanje prepreka Najniži OCH iznad visine aerodroma ft (m) ft (m) A 295 (90) 394 (120) B 295 (90) 492 (150) C 394 (120) 591 (180) D 394 (120) 689 (210) E 492 (150) 787 (240)
(4) Shematski prikaz nadvisivanja prepreka vizualnog manevriranja prikazan je na Slici 1 u Dodatku 6 ovoga Pravilnika.
POGLAVLJE III POSTUPCI ČEKANJA
Standardna petlja čekanja
Članak 18.
(1) Oblik i nazivlje u svezi s petljom čekanja moraju se oblikovati i utvrđivati na način prikazan na Slici 2 iz Dodatka 6 ovoga Pravilnika.
(2) Petlja čekanja mora biti oblikovana i utvrđena na način da:
1. omogućava let zrakoplova maksimalnim indiciranim brzinama (IAS), navedenim u sljedećoj tablici:
Tablica 4. Maksimalne indicirane brzine (IAS) zrakoplova
Visina čekanja Brzina Brzina u uvjetima turbulencije kategorija H do uključujući 6000 ft 100 kt IAS Nije definirano do uključujući FL 140 170 kt IAS za kategoriju A i B te kategoriju H iznad 6000 ft. 230 kt IAS za druge kategorije. 170 kt IAS za kategoriju A i B te kategoriju H iznad 6000 ft. 280 kt IAS za druge kategorije (uz suglasnost nadležne kontrole zračnog prometa) iznad FL 140 do uključujući FL 200 240 kt IAS 280 kt IAS ili 0.8 Mach ovisno što je manje (uz suglasnost nadležne kontrole zračnog prometa) iznad FL 200 do uključujući FL 340 265 kt IAS iznad FL 340 0.83 Mach 0.83 Mach
2. zadovolji uvjet izvođenja svih zaokreta pod kutom poprečnog nagiba od 25° ili kutom poprečnog nagiba, koji daje brzinu zaokreta od 3°/s, ovisno o tome koji je kut manji.
(3) Prilikom oblikovanja i utvrđivanja postupka čekanja, ukoliko nema posebnih sigurnosnih ograničenja, isti se oblikuje i utvrđuje na način da se svi zaokreti nakon ulaska u petlju čekanja izvode udesno.
(4) Proračun vremena (timing) odleta započinje od bočnog preletišta (abeam) i traje jednu minutu do uključujući FL 140, a minutu i pol iznad FL 140.
(5) Ako postupak čekanja predviđa upotrebu DME uređaja, proračun vremena odleta određuje se prema utvrđenim vrijednostima udaljenosti.
Postupci ulaska u petlju čekanja
Članak 19.
Ulazak u petlju čekanja mora biti definiran prema odgovarajućim postupcima za odnosni sektor ulaska, utvrđen na način koji je prikazan na shemi iz Dodatka 7 ovoga Pravilnika.
Područje čekanja i tampon zona
Članak 20.
(1) Područje čekanja sastoji se od osnovnog područja čekanja i područja ulaska. Osnovno područje čekanja na bilo kojoj utvrđenoj razini je zračni prostor potreban za obuhvaćanje petlje čekanja, uzimajući u obzir brzine zrakoplova, utjecaj vjetra, greške proračuna vremena, osobine preletišta itd. Područje ulaska je zračni prostor potreban za smještaj određenog postupka ulaska.
(2) Tampon zona je područje koje se prostire 5 NM izvan granica područja čekanja unutar kojeg su, prilikom utvrđivanja minimalne razine čekanja koja se može upotrebljavati u petlji i području čekanja, uzete u obzir razina i vrsta prepreka.
Minimalna razina čekanja
Članak 21.
Objavljena minimalna razina čekanja mora iznositi najmanje 1000 stopa, a iznad planinskog područja 2000 stopa iznad najviše prepreke, unutar bočnih granica zračnog prostora