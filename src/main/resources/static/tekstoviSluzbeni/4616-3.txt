 svojstava. Površina utega, promatrana golim okom, ne smije biti porozna i mora biti polirana (uglačana). Površina gramskih utega može se zaštititi od korozije odgovarajućim slojem otpornim na habanje i udare.
Utezi nazivne mase od 500 g do 20 kg, namijenjeni ovjeravanju vaga, mogu biti izrađeni od sivog lijevanog željeza koje se lijeva u kalupima u finom pijesku.
2.4. Utezi razreda točnosti M1 namještaju se olovom ili istim gradivom od kojeg su izrađeni.
Pri prvom namještanju mase novih utega približno 1/2 ukupnog obujma šupljine za namještanje mase mora ostati prazna.
Šupljine za namještanje mase zatvaraju se, a otvaranje se sprječava na isti način kao i kod utega razreda točnosti M2.
2.5. Oznake koje se odnose na nazivnu masu i slovo M mogu biti urezane ili ispupčene. Kod paralelopipednih utega nije obavezno da slovo M bude urezano ili ispupčeno, već je dopušten i neki drugi način.
Utezi razreda točnosti M1 moraju biti označeni oznakom M1 ili M zajedno s oznakom nazivne vrijednosti. Utezi razreda točnosti M1 paralelopipednog oblika mogu biti označeni i oznakom proizvođača prema slikama u Dodacima IV. i V.
Na utege izrađene od pločica i žice ne stavljaju se oznake.
Radi lakšeg razlikovanja utega istih nazivnih masa u jednoj garnituri, utezi dvojnici ili trojnici moraju se obilježiti jednom ili dvjema zvjezdicama ili točkama u središtu površine, osim za žičane utege koji se moraju obilježiti jednom ili dvjema kukicama.
2.6. Pojedinačni utezi ili garniture utega do 500 g moraju se držati u kovčežiću.
Pojedinačni utezi ili garniture utega mase veće od 500 g mogu se nalaziti u kovčegu ili na postolju, a i pojedinačno, nezaštićeni.
Na poklopcu kovčega mora se nalaziti slovo M ili oznaka M1.
3. UTEZI RAZREDA TOČNOSTI F1 i F2
3.1. Utezi razreda točnosti F1 i F2 mogu biti cilindričnog oblika ili oblika krnjeg stošca, s glavom za dizanje (za utege razreda točnosti F1 glava nije obvezna), a upotrebljavaju se za ovjeravanje utega i vaga i sl.
3.2. Nazivne mase utega razreda točnosti F1 i F2 od 1 mg do 50 kg moraju biti iskazane na način propisan člankom 3. ovoga Pravilnika. Utezi mogu biti cilindrični, izmjera i oblika prema Dodatku III. ili u obliku krnjeg stošca, čija visina treba odgovarati srednjem promjeru, odnosno biti između 3/4 i 5/4 tog promjera.
Oblici miligramskih utega razreda točnosti F1 i F2 moraju odgovarati obliku razreda točnosti M1 kako je određeno točkom 2.2 ovoga Dodatka.
3.3 Susceptibilnost utega ne smije prelaziti vrijednosti navedene u tablici:
Nazivna masa / Razred točnosti utega F1 F2 m ≤ 1 g 10,0 – 2 g ≤ m ≤ 10 g 0,7 4,0 20 g ≤ m 0,2 0,8
3.4. Utezi razreda točnosti F1, bez glave za dizanje, moraju biti cilindričnog oblika.
3.5. Utezi razreda točnosti F1 i F2, nazivne mase od 20 kg i 50 kg, mogu imati i posebne oblike koji omogućavaju lakše rukovanje.
3.6. Utezi razreda točnosti F1 i F2 mogu imati šupljinu za namještanje mase koja se zatvara glavom za dizanje ili na neki drugi način.
3.7. Površina osnovice i plašta utega razreda točnosti F1 i F2 mora biti glatka i bez neravnina.
Površina utega razreda točnosti F1 i F2 nazivne mase od 1 g do 50 kg, može biti zaštićena kovinskom prevlakom otpornom na koroziju.
3.8. Ako utezi razreda točnosti F1 i F2 imaju šupljinu za namještanje mase, namještaju se istim gradivom od kojeg su izrađeni.
Obujam šupljine za namještanje mase ne smije biti veći od 1/4 ukupnog obujma utega.
Pri prvom namještanju mase novih utega približno 1/2 ukupnog obujma šupljine za namještanje mase mora ostati prazna.
3.9. Utezi razreda točnosti F1 ne obilježavaju se oznakom razreda točnosti, a na utege razreda točnosti F2 mora se upisati slovo F zajedno s oznakom nazivne vrijednosti.
3.10. Utezi razreda točnosti F1 i F2 pohranjuju se u kovčeg na kojem se moraju nalaziti sljedeći natpisi:
1) razred točnosti F1, odnosno F2
2) tvrtka, odnosno ime ili znak proizvođača
3) tvornički broj i godina proizvodnje.
Natpisi moraju biti na hrvatskom jeziku.
4. UTEZI RAZREDA TOČNOSTI E1 i E2
4.1. Nazivne mase