 ovoga Pravilnika, te da je radijska oprema izrađena tako da se može upotrebljavati u najmanje jednoj državi članici Europske unije, a da se ne prekrše primjenjivi zahtjevi o uporabi radiofrekvencijskog spektra. Uvoznik mora utvrditi da je proizvođač sastavio tehničku dokumentaciju, da radijska oprema ima oznaku CE i da su joj priloženi podaci i dokumenti iz članka 12. stavaka 8., 9. i 10. ovoga Pravilnika, te da je proizvođač udovoljio zahtjevima iz članka 12. stavaka 6. i 7. ovoga Pravilnika.
(3) Ako uvoznik smatra ili ima razloga vjerovati da radijska oprema nije u skladu s bitnim zahtjevima iz članka 5. ovoga Pravilnika, radijsku opremu ne smije staviti na tržište sve dok se ne provede njezino usklađivanje. Ako radijska oprema predstavlja rizik, uvoznik o tome obavješćuje proizvođača i nadležno inspekcijsko tijelo.
(4) Uvoznik je obvezan na radijskoj opremi navesti svoje ime, registrirano trgovačko ime ili registrirani trgovački znak i poštansku adresu na kojoj je dostupan ili, ako to nije moguće, te podatke navodi na pakiranju ili u popratnom dokumentu. Ti podaci moraju biti na jeziku koji bez poteškoća mogu razumjeti krajnji korisnici i nadležno inspekcijsko tijelo.
(5) Uvoznik je obvezan osigurati da su uz radijsku opremu priložene upute i podaci o sigurnosti na hrvatskom jeziku i latiničnom pismu.
(6) Uvoznik je obvezan osigurati, dok je radijska oprema pod njegovom odgovornošću, da uvjeti skladištenja ili prijevoza radijske opreme ne ugrožavaju njezinu sukladnost s bitnim zahtjevima iz članka 5. ovoga Pravilnika.
(7) Ako to smatra prikladnim, s obzirom na rizike koje predstavlja radijska oprema, uvoznik je obvezan, kako bi zaštitio zdravlje i sigurnost krajnjih korisnika, provoditi ispitivanje uzoraka radijske opreme koja je stavljena na raspolaganje na tržištu, istraživati i, prema potrebi, voditi knjigu pritužbi i registar nesukladne radijske opreme i njezina povrata, o čemu mora obavješćivati distributere.
(8) Uvoznik koji smatra ili ima razloga vjerovati da radijska oprema koju je stavio na tržište nije u skladu s ovim Pravilnikom, obvezan je bez odgode poduzeti potrebne popravne radnje kako bi se ta radijska oprema uskladila ili povukla s tržišta, ili kako bi se osigurao njezin povrat od krajnjih korisnika. Ako radijska oprema predstavlja rizik, uvoznik je obvezan o tome bez odgode obavijestiti nadležno nacionalno tijelo, uz navođenje pojedinosti, osobito o nesukladnosti te o svim poduzetim popravnim radnjama i njihovu ishodu.
(9) Uvoznik je obvezan u razdoblju od deset godina od dana stavljanja radijske opreme na tržište čuvati presliku EU izjave o sukladnosti, kako bi bila na raspolaganju nadležnom inspekcijskom tijelu, te osigurati da tehnička dokumentacija bude raspoloživa tom tijelu na njegov zahtjev.
(10) Na opravdani zahtjev nadležnog nacionalnog tijela uvoznik je obvezan dostaviti tom tijelu sve podatke i dokumente nužne za dokazivanje sukladnosti radijske opreme s ovim Pravilnikom, u papirnatom ili elektroničkom obliku, na jeziku lako razumljivom tom tijelu. Uvoznik je obvezan surađivati s tim tijelom, na njegov zahtjev, u svakoj radnji poduzetoj u svrhu uklanjanja rizika koje predstavlja radijska oprema koju je uvoznik stavio na tržište.
Obveze distributera
Članak 15.
(1) Distributer je obvezan, prigodom stavljanja radijske opreme na raspolaganje na tržištu, voditi računa o zahtjevima iz ovoga Pravilnika.
(2) Distributer je obvezan, prije stavljanja radijske opreme na raspolaganje na tržištu, provjeriti nosi li radijska oprema propisanu oznaku CE, je li uz nju priložena potrebna dokumentacija, upute i podaci o sigurnosti na hrvatskom jeziku i latiničnom pismu, te jesu li proizvođač i uvoznik zadovoljili zahtjeve iz članka 12. stavaka 2., 6., 7., 8., 9., 10. i 11. i članka 14. stavka 4. ovoga Pravilnika.
(3) Ako distributer smatra ili ima razloga vjerovati da radijska oprema nije u skladu s bitnim zahtjevima iz članka 5. ovoga Pravilnika, radijsku opremu ne smije staviti na raspolaganje na tržištu sve