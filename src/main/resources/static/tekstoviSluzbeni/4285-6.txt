 dokaže protivno.
Tek kada lovoovlaštenik dokaže da je šteta počinjena od divljači koja stalno ne živi u lovištu (migratorna divljač), dolazi do primjene osporenih stavaka 3. i 4. članka 83. Zakona o lovstvu. Tada lovoovlaštenik odgovara i za štetu koju počini divljač koja stalno ne živi u lovištu. U slučaju nastupa takve štete ima pravo na odstrjel divljači koja je počinila štetu.
Pravo na odstrjel se ostvaruje na temelju odobrenja nadležnog upravnog tijela uz suglasnost ministarstva ili odobrenja ministarstva kada je šteta počinjena u državnom lovištu uz predočenje dokaza o naknađivanju štete. Odstrjel migratorne divljači se odobrava do visine nadoknađene štete (stavak 4. članka 83. Zakona o lovstvu).
15. Razmatrajući prigovore predlagatelja, Ustavni sud prvo ponavlja svoje ustaljeno stajalište da se vlasništvo u smislu članka 48. stavka 1. Ustava »mora vrlo široko tumačiti«, jer obuhvaća »načelno sva imovinska prava« (v., primjerice, odluke Ustavnog suda broj: U-III-72/1995 od 11. travnja 2000., broj: U-III-476/2000 od 14. lipnja 2000., broj: U-IIIB-1373/2009 od 7. srpnja 2009. – »Narodne novine« broj 88/09., broj: U-I-2643/2007 od 2. prosinca 2009., broj: U-III-689/2008 od 27. listopada 2010., broj: U-III-3871/2009 od 13. svibnja 2010. itd.). Stoga zakonom nametnuta odgovornost lovoovlaštenika za štetu od divljači (čime dolazi do umanjenja njihove imovine i do umanjenja ekonomskih interesa vezanih uz poslovanje trgovačkih društava i obrta koji se bave vođenjem lovišta) predstavlja miješanje u njihova imovinska prava, te spada u domašaj jamstva iz članka 48. stavka 1. Ustava.
16. Budući da je stavkom 3. članka 83. Zakona o lovstvu nametnuta odštetna odgovornost za migratornu divljač, odnosno onu koja nije pod neposrednim nadzorom lovoovlaštenika i ne živi stalno u lovištu kojega on koristi na temelju zakupa ili koncesije, Ustavni sud utvrđuje da takvo miješanje predstavlja ograničenje imovinskih prava lovoovlaštenika koja spadaju pod drugo pravilo sadržano u članku 50. stavku 1. Ustava, te u okviru tog pravila osporeno miješanje mora biti razmotreno u ovom ustavnosudskom postupku.
Nedvojbeno je da je miješanje u imovinska prava lovoovlaštenika poduzeto na temelju zakonske odredbe (članak 83. stavak 3. Zakona o lovstvu) koja je jasna, precizna i predvidljiva. Dakle, miješanje je provedeno »pod uvjetima predviđenim zakonom«. Stoga je u nastavku potrebno odgovoriti na još dva pitanja:
a) je li miješanje ima legitimni cilj u općem ili javnom interesu?
b) ako da, je li postignuta pravedna ravnoteža između općeg ili javnog interesa zajednice i zaštite imovinskih prava pojedinca ili je tim miješanjem pojedincu nametnut prekomjeran (nerazmjeran) pojedinačni teret?
1) Legitimni cilj
17. U ovom slučaju proizlazi da je zakonodavac kao temeljno načelo kod propisivanja odgovornosti za štetu propisao načelo sprječavanja štete. Mjere za sprječavanje štete dužni su poduzimati lovoovlaštenici i drugi korisnici zemljišta na području lovišta (članak 77. Zakona o lovstvu). Ukoliko do štete od divljači, unatoč poduzetim mjerama dođe, odgovornost za štetu je propisana člankom 83. Zakona o lovstvu.
Dakle, temeljni cilj propisivanja odštetne odgovornosti jest pojačana zaštita lovišta i divljači kao javnoga dobra, gospodarenje lovištima pažnjom dobrog gospodarstvenika od svih lovozakupnika te posebno zaštita prava drugih ljudi (oštećenika) kroz posebna pravila o dužnosti naknade štete od divljači.
Tako određeni ciljevi su legitimni i mogu opravdati miješanje javne vlasti u imovinska prava lovoovlaštenika.
2) Razmjernost
18. Ustavni sud mora još utvrditi je li postignuta pravedna ravnoteža između zahtjeva od općeg interesa zajednice i zahtjeva za zaštitom prava lovoovlaštenika (prije svega imovinskih, koje oni ostvaruju iskorištavanjem lovišta na temelju ugovora o zakupu ili koncesiji).
Člankom 83. stavkom 3. uveden je zakonski režim koji regulira odštetnu odgovornost za divljač. Člankom 83. stavkom 3. Zakona o lovstvu u biti je olakšan položaj