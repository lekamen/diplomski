76 24.08.2016 Obvezatne upute broj FLS I o suradnji Državnog izbornog povjerenstva Republike Hrvatske i Općinskog izbornog povjerenstva Općine Čeminac u provedbi nadzora financiranja izborne promidžbe te pravima i obvezama sudionika provedbe nadzora financiranja izborne promidžbe na prijevremenim izborima za Općinsko vijeće Općine Čeminac koji će se održati 2. listopada 2016.
DRŽAVNO IZBORNO POVJERENSTVO REPUBLIKE HRVATSKE
1776
Na osnovi članka 27. stavaka 2. i 8. Zakona o financiranju političkih aktivnosti i izborne promidžbe (»Narodne novine«, broj 24/11, 61/11, 27/13 i 48/13 – pročišćeni tekst i 2/14 Odluka USRH, broj U-I-2986/2013, dalje: Zakon), Državno izborno povjerenstvo Republike Hrvatske, na sjednici održanoj 22. kolovoza 2016. donijelo je
OBVEZATNE UPUTE BROJ FLS I
O SURADNJI DRŽAVNOG IZBORNOG POVJERENSTVA REPUBLIKE HRVATSKE I OPĆINSKOG IZBORNOG POVJERENSTVA OPĆINE ČEMINAC U PROVEDBI NADZORA FINANCIRANJA IZBORNE PROMIDŽBE TE PRAVIMA I OBVEZAMA SUDIONIKA PROVEDBE NADZORA FINANCIRANJA IZBORNE PROMIDŽBE NA PRIJEVREMENIM IZBORIMA ZA OPĆINSKO VIJEĆE OPĆINE ČEMINAC KOJI ĆE SE ODRŽATI 2. LISTOPADA 2016.
I. NADZOR FINANCIRANJA IZBORNE PROMIDŽBE
Nadzor financiranja izborne promidžbe na prijevremenim izborima za članove Općinskog vijeća Općine Čeminac provode:
– Državno izborno povjerenstvo Republike Hrvatske (dalje: Državno izborno povjerenstvo) i
– Općinsko izborno povjerenstvo Općine Čeminac (dalje: nadležno povjerenstvo).
II. OBVEZE OPĆINSKOG IZBORNOG POVJERENSTVA
Nadležno povjerenstvo s Državnim izbornim povjerenstvom kontaktira:
– telefonskim putem (01/4569-711),
– elektroničkom poštom (dip@izbori.hr) ili
– poštom (Državno izborno povjerenstvo Republike Hrvatske, Zagreb, Visoka 15).
Nadležno povjerenstvo je dužno odrediti najmanje jednu osobu (člana izbornog povjerenstva) kao kontakt osobu za nadzor financiranja izborne promidžbe.
U provedbi nadzora financiranja izborne promidžbe, nadležno povjerenstvo:
• izbornim sudionicima daje priopćenje Državnog izbornog povjerenstva o financiranju izborne promidžbe te propisane obrasce koje su izborni sudionici dužni popunjavati,
• prilikom preuzimanja kandidacijskih lista od izbornih sudionika će zatražiti podatke o posebnim računima otvorenim za financiranje izborne promidžbe (izborni sudionici moraju priložiti Ugovor o otvaranju posebnog računa za financiranje izborne promidžbe), te načinu objave izvješća,
• zaprima izvješća o primljenim donacijama za financiranje izborne promidžbe i izvješća o troškovima (rashodima) izborne promidžbe, prati objavu izvješća i evidentira ih u obrasce koji su dostavljeni od strane Državnog izbornog povjerenstva, a osobito o tome:
– je li izvješće predano pravovremeno,
– jesu li donacije dopuštene, tj. jesu li u skladu s člankom 22. Zakona (podaci su sadržani u obrascu IZ-DP),
– je li visina donacije za pravne i fizičke osobe u skladu s člankom 11. Zakona (podaci su sadržani u obrascu IZ-DP),
• sastavlja popis donacija pravnih osoba i evidentira ih u obrazac dostavljen od strane Državnog izbornog povjerenstva,
• zaprima financijske izvještaje za financiranje izborne promidžbe, s potrebnim prilozima, prati objavu financijskih izvještaja i evidentira ih u obrasce dostavljene od strane Državnog izbornog povjerenstva, a osobito o tome:
– je li financijski izvještaj (obrazac FIN-IZVJ) predan pravovremeno i sadržava li sve potrebne priloge (obrasce IZ-DP, IZ-TP, IZ-MO),
– jesu li donacije dopuštene, tj. jesu li u skladu s člankom 22. Zakona (podaci su sadržani u prilogu – obrascu IZ-DP),
– je li visina donacije za pravne i fizičke osobe u skladu s člankom 11. Zakona (podaci su sadržani u prilogu – obrascu IZ-DP),
• sastavlja popis donacija pravnih osoba i evidentira ih u obrazac koji je potrebno dostaviti Državnom izbornom povjerenstvu (one pravne osobe koje nisu obuhvaćene prethodno dostavljenim popisima),
• dostavlja radi objave Digitalnom informacijsko-dokumentacijskom uredu Vlade Republike Hrvatske, financijski izvještaj o financiranju izborne