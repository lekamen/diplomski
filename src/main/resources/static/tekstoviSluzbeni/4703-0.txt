95 20.10.2016 Pravilnik o strukturi i sadržaju godišnjih financijskih izvještaja
MINISTARSTVO FINANCIJA
2052
Na temelju članka 19. stavka 5. Zakona o računovodstvu (»Narodne novine«, br. 78/15 i 134/15) ministar financija donosi
PRAVILNIK
O STRUKTURI I SADRŽAJU GODIŠNJIH FINANCIJSKIH IZVJEŠTAJA
Članak 1.
(1) Ovim Pravilnikom propisuje se struktura i sadržaj godišnjih financijskih izvještaja za poduzetnike iz članka 4. stavka 2. te za pravne i fizičke osobe iz članka 4. stavka 3. Zakona o računovodstvu, osim poduzetnika iz članka 19. stavka 6. Zakona o računovodstvu.
(2) Poduzetnici i osobe iz stavka 1. ovoga članka dužne su sastavljati godišnje financijske izvještaje prema strukturi i sadržaju određenim u prilogu ovoga Pravilnika, a u skladu s odredbama Zakona o računovodstvu i ovoga Pravilnika.
Članak 2.
(1) Poduzetnici iz članka 4. i članka 23. (ako podliježu obveznoj konsolidaciji), subjekti od javnog interesa iz članka 3. točke 1. Zakona o računovodstvu te fizičke osobe iz članka 4. stavka 3. Zakona o računovodstvu, osim poduzetnika iz članka 19. stavka 6. Zakona o računovodstvu dužni su sastaviti:
1. izvještaj o financijskom položaju (bilancu),
2. račun dobiti i gubitka,
3. bilješke uz financijske izvještaje u skladu s odredbama članka 4. ovoga Pravilnika.
(2) Poduzetnici iz članka 5. stavaka 4. i 5. i članka 23. (ako podliježu obveznoj konsolidaciji) Zakona o računovodstvu, subjekti od javnog interesa iz članka 3. točke 1. Zakona o računovodstvu, osim poduzetnika iz članka 19. stavka 6. Zakona o računovodstvu te poduzetnici koji se ne mogu razvrstati sukladno odredbama članka 5. Zakona o računovodstvu dužni su sastaviti uz izvještaje iz stavka 1. ovoga članka i:
1. izvještaj o novčanim tokovima po indirektnoj ili direktnoj metodi i
2. izvještaj o promjenama kapitala.
(3) Subjekti od javnog interesa iz članka 3. točke 1. Zakona o računovodstvu, odnosno obveznici primjene Međunarodnih standarda financijskog izvještavanja, dužni su sastaviti uz izvještaje navedene u stavcima 1. i 2. ovoga članka i:
1. izvještaj o ostaloj sveobuhvatnoj dobiti.
Članak 3.
Podaci u bilanci, računu dobiti i gubitka, izvještaju o novčanim tokovima, izvještaju o promjenama kapitala i izvještaju o ostaloj sveobuhvatnoj dobiti iskazuju se za tekuću i prethodnu godinu u kunama.
Članak 4.
(1) Bilješke uz financijske izvještaje sadrže dodatne i dopunske informacije koje nisu prezentirane u bilanci, računu dobiti i gubitka, izvještaju o ostaloj sveobuhvatnoj dobiti, izvještaju o novčanim tokovima i izvještaju o promjenama kapitala sukladno odredbama odgovarajućih standarda financijskog izvještavanja.
(2) U bilješkama iz stavka 1. ovoga članka veliki poduzetnik i subjekt od javnog interesa je dužan navesti i: ukupan iznos naknada koji za određenu financijsku godinu naplaćuje samostalni revizor ili revizorsko društvo za zakonski propisanu reviziju godišnjih financijskih izvještaja, ukupan iznos naknada za druge usluge provjere, ukupan iznos naknada za usluge poreznog savjetovanja, te ukupan iznos naknada za druge usluge savjetovanja osim revizorskih, ukupan iznos izdataka za istraživanje i razvoj koji su osnova za dodjelu državne potpore.
Članak 5.
(1) Poduzetnici koji su obveznici primjene Međunarodnih standarda financijskog izvještavanja sastavljaju godišnje financijske izvještaje prema strukturi i sadržaju u prilogu ovoga Pravilnika sukladno odgovarajućim odredbama Međunarodnih standarda financijskog izvještavanja.
(2) Poduzetnici koji su obveznici primjene Hrvatskih standarda financijskog izvještavanja sastavljaju godišnje financijske izvještaje prema strukturi i sadržaju u prilogu ovoga Pravilnika sukladno odgovarajućim odredbama Hrvatskih standarda financijskog izvještavanja.
(3) Poziciju godišnjeg financijskog izvještaja bilance pod brojem VIII. manjinski (nekontrolirajući) interes popunjavaju samo oni poduzetnici koji izrađuju godišnje konsolidirane financijske izvještaje.
PRIJELAZNE I ZAVRŠNE ODREDBE
Članak 6.
Ovaj Pravilnik primjenjuje se na