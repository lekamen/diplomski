je dana i mogućnost korištenja prostorija u ustrojstvenim jedinicama policije. Radi se o 28 prostorija diljem Republike Hrvatske koje su opremljene namještajem posebno prilagođenim djeci i audio-video uređajima za ispitivanje u okviru projekta Ministarstva unutarnjih poslova IPA 2009 »Jačanje kapaciteta u području suzbijanja seksualnog zlostavljanja i seksualnog iskorištavanja djece, te pružanja pomoći ranjivim žrtvama kriminaliteta«. Mogućnost dodatnog korištenja ovih prostorija nesumnjivo će doprinijeti poštivanju prava djece u sudskim postupcima sukladno standardima postavljenim Smjernicama Vijeća Europe o pravosuđu prilagođenom djeci.
Ministarstvo socijalne politike i mladih kroz sustav centara za socijalnu skrb provodi brojne mjere i aktivnosti te pruža socijalne usluge i osigurava prava korisnicima sustava socijalne skrbi sukladno Zakonu o socijalnoj skrbi. Pored ostalih socijalnih usluga, centar za socijalnu skrb pruža prvu socijalnu uslugu koja obuhvaća informiranje korisnika o socijalnim uslugama i pružateljima usluga, pomoć korisniku pri utvrđivanju njegovih potreba, početnu procjenu mogućnosti korisnika te podršku i pomoć pri izboru prava iz sustava socijalne skrbi. Prva socijalna usluga za korisnika je besplatna. Sukladno procjeni potreba korisnika, centar za socijalnu skrb osigurava daljnja prava i poduzima mjere temeljem Zakona o socijalnoj skrbi, Obiteljskog zakona te čitavog niza drugih propisa sukladno ovlastima iz Zakona o socijalnoj skrbi.
Sustav socijalne skrbi ima organizirana dežurstva tijekom 24 sata za potrebe zbrinjavanja djece bez roditelja ili bez odgovarajuće roditeljske skrbi, mlađih punoljetnih osoba, djece žrtava obiteljskog, vršnjačkog ili drugog nasilja, djece žrtava trgovanja ljudima, odraslih osoba žrtava obiteljskog ili drugog nasilja te žrtava trgovanja ljudima.
Sustav socijalne skrbi posebno je usmjeren na zbrinjavanje djece kao najranjivije skupine, u odnosu na koju postupa temeljem Zakona o socijalnoj skrbi i Obiteljskog zakona, a nadasve sukladno Konvenciji o pravima djeteta. U svim postupcima vezanim za nasilje u obitelji službe socijalne skrbi i zdravstvene ustanove te druga nadležna tijela dužna su voditi brigu o svim potrebama žrtve i omogućiti joj pristup odgovarajućim službama.
U slučajevima pokretanja sudskog, kaznenog ili prekršajnog postupka u kojem se kao žrtva pojavljuje dijete, nadležni sud dužan je, bez odgode, o tome obavijestiti nadležni centar za socijalnu skrb radi poduzimanja mjera za zaštitu prava i dobrobiti djeteta. Interesi djeteta izloženog nasilju u obitelji prioritetni su u svim postupcima.
Centri za socijalnu skrb u županijama imaju imenovane članove tima za međuresornu suradnju u području obiteljskopravne i kaznenopravne zaštite koji su preko resornog ministarstva vezani za Nacionalni tim za prevenciju i suzbijanje nasilja u obitelji i nasilja nad ženama. Također službenici centara za socijalnu skrb (ukupno 21) imenovani su za županijske koordinatore za slučajeve trgovanja ljudima, od kojih su četiri članovi mobilnih timova. Ispred Ministarstva socijalne politike i mladih imenovana je jedna osoba za koordinatora svih županijskih koordinatora, a koja je ujedno i članica Operativnog tima.
Centri za socijalnu skrb preuzeli su nadležnost nad poslovima obiteljskih centara i nadležni su pružiti stručnu podršku u spoznavanju, prihvaćanju i svladavanju nepoželjne stvarne ili moguće životne situacije, ohrabriti i osnažiti osobni razvoj i podići kvalitetu života korisnika, potaknuti odgovorno roditeljstvo, pomoći korisniku u svladavanju ili uspostavi kvalitetnog dijaloga u užoj i široj socijalnoj sredini te kroz rad s obitelji educirati članove obitelji za kvalitetan međusobni odnos i pružiti im pomoć u uspostavi pozitivne obiteljske atmosfere.
Prema Zakonu o zaštiti od nasilja u obitelji osnovano je Stručno povjerenstvo za procjenu i unaprjeđenje rada tijela kaznenog i prekršajnog postupka te izvršenja sankcija vezanih za zaštitu od nasilja u obitelji. Članovi Stručnog