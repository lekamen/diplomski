 kao pružatelja i zainteresirane osobe kao primatelja usluge, definirane člankom 1. istog kao »isporuka, instalacija, najam i održavanje informatičke opreme«. Na temelju ovog ugovora i radi njegovog prijevremenog raskida, sačinjen je račun tužitelja za travanj 2012. godine, broj: 5015725117, čija osnovanost izdavanja, u cjelokupnom iznosu, je predmet ovog upravnog spora.
Sud napominje i kako spisu tuženika prileži podnesak operatora, od 25. veljače 2013., kojim navodi da se u konkretnom ne radi o pretplatničkom ugovoru definiranom odredbama Zakona, već o ugovoru o najmu opreme. Stoga je evidentno kako je operator pravodobno prigovorio osnovanosti spornog utvrđenja, kao i da tuženik, u osporenoj odluci, nije otklonio upravo ovaj ključni prigovor.
Člankom 5. stavak 2. točka 3. Zakona o elektroničkim komunikacijama (»Narodne novine«, broj 73/08., 90/11. i 133/12. – u daljnjem tekstu Zakon), propisano je da je u obavljanju regulatornih poslova propisanih ovim Zakonom Agencija obvezna poduzimati sve primjerene mjere, primjenjujući načela objektivnosti, transparentnosti, nediskriminacije i razmjernosti, kako bi ostvarila regulatorna načela i ciljeve utvrđene u stavku 3., 4. i 5. ovoga članka i to zaštitom tržišnog natjecanja na dobrobit krajnjih korisnika usluga.
Člankom 12. stavak 1. točka 11. propisano je da je u nadležnosti Agencije rješavanje sporova između krajnjih korisnika usluga i operatora javnih komunikacijskih usluga.
Sud smatra kako je, sukladno naprijed navedenim odredbama, nadležnost agencije poduzimanje mjera ograničenja svakog oblika poslovanja operatora koje izravno, ili neizravno, utječe na zaštitu dobrobiti krajnjih korisnika javnih usluga propisanih zakonom. Stoga Sud smatra da je regulator ovlašten nadzirati i druge oblike poslovanja operatora, ukoliko takvo poslovanje može utjecati na ograničenje zakonom proklamiranih prava korisnika. Upravo iz ovog razloga kontrola poslovanja operatora, u smislu utvrđenja nezakonitog nametanja ograničavajućih uvjeta korisnicima javnih usluga, nekim drugim pravnim poslom, ne dovodi automatizmom do ništavosti takvog postupanja.
Člankom 41. stavak 1. Zakona propisano je da se prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju njihovim međusobnim ugovorom.
Člankom 41. stavak 4. Zakona određeno je da su sastavni dio pretplatničkog ugovora opći uvjeti poslovanja, uvjeti korištenja usluga i cjenik usluga za koje se taj ugovor sklapa. Pretplatnički ugovor mora sadržavati odredbe koje su utvrđene posebnim zakonom kojim je uređena zaštita potrošača, te drugim posebnim propisima. Obvezno trajanje pretplatničkog ugovora ne može biti dulje od dvije godine, pri čemu operatori javnih komunikacijskih usluga moraju nuditi i pretplatničke ugovore u trajanju od jedne godine. Ugovori sklopljeni putem sredstava daljinske komunikacije ili elektroničke trgovine, kao i ugovori sklopljeni izvan poslovnih prostora operatora, moraju sadržavati odredbe u skladu s posebnim propisima.
Stoga je u ovom predmetu nužno ispitati da li Ugovor o pružanju usluge Informatičke opreme, broj: 31278752/10, od 24. kolovoza 2010., sklopljen na rok od 36 mjeseci, između tužitelja kao pružatelja i zainteresirane osobe kao primatelja usluge, utječe na prava korisnika komunikacijskih usluga iz ugovora o javnoj komunikacijskoj usluzi, odnosno da li se istim direktno, ili indirektno, krajnji korisnik prisiljava na produljenje, ili novo sklapanje ugovora protivno citiranom članku 41. Zakona.
Sud nalazi kako tuženik, u postupku koji je prethodio osporenoj odluci, ali ni tijekom ovog upravnog spora, nije dokazao uzročno posljedičnu vezu ova dva pravna posla.
Naime, tuženik je tek na raspravi održanoj 2. rujna 2015. (list 60 spisa), prvi put naveo stav kako se u konkretnom slučaju radi o »logički jedinstvenoj usluzi, neodvojivoj od javne usluge i to sve sukladno točki 2.1. Tehničkih preduvjeta za najam opreme, kao sastavnog dijela ugovora o najmu informatičke