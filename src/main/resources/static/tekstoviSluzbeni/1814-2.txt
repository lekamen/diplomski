 zahtjeva za prvi upis u upisnik ne prelazi:
1) za brodove za rasuti teret 25 godina,
2) za tankere 25 godina,
3) za brodove za opći teret 25 godina,
4) za plutajuće objekte za proizvodnju i skladištenje tekućih tereta (FPSO) i plutajuće objekte za skladištenje tekućih tereta (FSO) 25 godina,
5) za ostale vrste teretnih brodova 25 godina.
(3) Teretni brodovi koji ne udovoljavaju zahtjevima propisanim ovim člankom ne smatraju se prihvatljivim za prvi upis u upisnik brodova u Republici Hrvatskoj.
Pokretni odobalni objekti
Članak 5.
(1) U upisnik brodova u Republici Hrvatskoj mogu se upisati pokretni odobalni objekti za istraživanje i eksploataciju podmorja čija starost u trenutku podnošenja prijave odnosno zahtjeva za prvi upis u upisnik ne prelazi 25 godina i ako udovoljavaju zahtjevima MODU Kodeksa iz 1979. ili MODU Kodeksa iz 1989. ili MODU Kodeksa iz 2009. te pripadnim obvezatnim kodeksima usvojenim unutar sustava Međunarodne pomorske organizacije zajedno s njihovim Protokolima, kako su izmijenjeni i dopunjeni, primjenljivim na postojeće objekte i ako udovoljavaju primjenljivim dodatnim posebnim uvjetima iz članka 8. ove Naredbe.
(2) Pokretni odobalni objekti za istraživanje i eksploataciju podmorja koji ne udovoljavaju zahtjevima propisanim ovim člankom ne smatraju se prihvatljivim za prvi upis u upisnik brodova u Republici Hrvatskoj.
Ribarski brodovi
Članak 6.
(1) U upisnik ribarskih brodova u Republici Hrvatskoj mogu se upisati ribarski brodovi bez obzira na starost ako udovoljavaju Direktivi 97/70/EZ i Direktivi 93/103/EZ.
(2) Ribarski brod koji ne udovoljava Direktivi 97/70/EZ i/ili Direktivi 93/103/EZ čija starost u trenutku podnošenja prijave odnosno zahtjeva za prvi upis ne prelazi 25 godina smatra se prihvatljivima za prvi upis u upisnik brodova Republike Hrvatske ako Ministarstvo u pojedinačnom slučaju utvrdi da brod udovoljava tehničkim zahtjevima propisanim za takvu vrstu brodova hrvatske državne pripadnosti.
(3) Prilikom podnošenja zahtjeva za prvi upis u upisnik ribarskih brodova Republike Hrvatske potrebno je ishoditi odgovarajuću suglasnost za upis izdanu od Ministarstva nadležnog za ribarstvo.
(4) Ribarski brodovi koji ne udovoljavaju zahtjevima propisanim ovim člankom ne smatraju se prihvatljivim za prvi upis u upisnik brodova u Republici Hrvatskoj.
Ostale vrste brodova
Članak 7.
(1) U upisnik brodova u Republici Hrvatskoj mogu se upisati ostale vrste brodova za koje posebni zahtjevi nisu propisani člankom 3. do 6. ove Naredbe, pod uvjetom da:
1) starost broda u trenutku podnošenja prijave odnosno zahtjeva za prvi upis ne prelazi 35 godina,
2) udovoljavaju odgovarajućim konvencijama Međunarodne pomorske organizacije, kodeksima, preporukama i normama, i/ili propisima Europske unije primjenjivim na određenu vrstu brodova,
3) u slučaju nepostojanja uvjeta iz točke 2. ovoga stavka, ako Ministarstvo u pojedinačnom slučaju utvrdi da brod udovoljava tehničkim zahtjevima propisanim za takvu vrstu brodova hrvatske državne pripadnosti,
4) u opsegu koliko je primjenljivo, udovoljavaju dodatnim posebnim uvjetima iz članka 8. ove Naredbe.
(2) Brodovi iz stavka 1. ovoga članka koji ne udovoljavaju zahtjevima propisanim istim stavkom ne smatraju se prihvatljivim za prvi upis u upisnik brodova u Republici Hrvatskoj.
Dodatni posebni uvjeti
Članak 8.
(1) Dodatni posebni uvjeti su tehnički uvjeti za upis u upisnik brodova u Republici Hrvatskoj koji obuhvaćaju kriterije statusa u memorandumima o nadzoru države luke, statusa brodskih isprava i statusa stvarnog stanja broda.
(2) Prilikom provjere kriterija statusa u memorandumima o nadzoru države luke Ministarstvo provjerava udovoljava li brod sljedećim zahtjevima:
1) brodu ne smije biti zabranjeno uplovljavanje u luke država članica temeljem Direktive 2009/16/EZ u periodu od protekle tri godine, računajući od datuma podnošenja zahtjeva za upis,
2) brod ne smije biti zaustavljan dva ili više puta u periodu od protekle dvije godine u bilo kojem memorandumu o nadzoru države luke, 