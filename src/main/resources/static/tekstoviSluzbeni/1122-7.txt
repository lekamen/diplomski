 osposobljenosti za VTS sektor, odrediti sadržaj i način kojim će se utvrditi primjerena osposobljenost službenika, a koji uključuje najmanje praktičnu demonstraciju znanja i vještine rada u VTS centru i pisanu provjeru znanja.
Poglavlje 6. ZAMJENA SVJEDODŽBE O STRUČNOJ OSPOSOBLJENOSTI I OVJERE OSPOSOBLJENOSTI
Članak 75.l
(1) Nestanak Svjedodžbe o osposobljenosti (u daljnjem tekstu: Svjedodžba), odnosno Ovjere osposobljenosti (u daljnjem tekstu: Ovjera) posjednik je dužan prijaviti Ministarstvu.
(2) Ministarstvo će rješenjem nestalu Svjedodžbu/Ovjeru proglasiti nevažećom.
(3) Protiv rješenja iz stavka 2. ovog članka žalba nije moguća.
(4) Rješenje iz stavka 2. ovog članka objavit će se u »Narodnim novinama« o trošku stranke.
(5) Ministarstvo će posjedniku na njegov zahtjev izdati novu Svjedodžbu/Ovjeru.
(6) Rok valjanosti Svjedodžbe/Ovjere iz stavka 5. ovog članka ne može biti dulji od datuma valjanosti izgubljene Svjedodžbe/Ovjere.
Članak 75.lj
(1) Znatno oštećenje Svjedodžbe/Ovjere posjednik je dužan prijaviti Ministarstvu.
(2) Ministarstvo će na zahtjev posjednika izdati novu Svjedodžbu/Ovjeru ukoliko posjednik oštećeni primjerak priloži zahtjevu.
(3) Rok valjanosti Svjedodžbe/Ovjere iz stavka 2. ovog članka ne može biti dulji od datuma valjanosti oštećene Svjedodžbe/Ovjere.
Poglavlje 7. ODUZIMANJE SVJEDODŽBI O OSPOSOBLJENOSTI I OVJERA OSPOSOBLJENOSTI
Članak 75.m
(1) Ministarstvo će donijeti rješenje kojim se proglašava ništavim Svjedodžba o stručnoj osposobljenosti, te djelatniku VTS službe oduzeti Svjedodžbu ako:
– djelatnik VTS službe stekne Svjedodžbu na temelju krivotvorenih ili neistinitih isprava potrebnih za njezino stjecanje,
– djelatnik VTS službe postane trajno zdravstveno nesposoban za obavljanje poslova nadzora i upravljanja pomorskim prometom,
– se pravomoćno utvrdi teža povreda službene dužnosti od strane djelatnika VTS službe.
(2) U slučaju iz stavka 1. ovog članka Ministarstvo će donijeti rješenje kojim se proglašavaju ništavim, te djelatniku VTS službe oduzeti pripadajuće Ovjere osposobljenosti.
Poglavlje 8. UPISNIK SVJEDODŽBI I UPISNIK OVJERA
Članak 75.n
(1) Podaci o izdanim Svjedodžbama o stručnoj osposobljenosti vode se u Upisniku Svjedodžbi.
(2) Upisnik Svjedodžbi vodi Ministarstvo kroz osobne Očevidnike djelatnika.
(3) Upisnik Svjedodžbi javna je knjiga.
(4) Upisnik svjedodžbi sadrži najmanje:
– podatke sadržane u Svjedodžbi,
– podatke o valjanosti Svjedodžbe ili oduzimanju Svjedodžbe,
– podatke o radnom stažu djelatnika VTS službe,
Članak 75.nj
(1) Podaci o izdanim Ovjerama osposobljenosti vode se u Upisniku Ovjera.
(2) Upisnik Ovjera vodi Ministarstvo kroz osobne Očevidnike djelatnika.
(3) Upisnik Ovjera javna je knjiga.
(4) Upisnik Ovjera sadrži najmanje:
– podatke sadržane u Ovjeri,
– podatke o valjanosti Ovjere,
– podatke o trogodišnjim procjenama.«.
Članak 13.
Iza članka 76. dodaju se novi članak 76.a i 76.b koji glase:
»Članak 76.a
Zapovjednik pomorskog objekta koji plovi ili se nalazi u unutarnjim morskim vodama, teritorijalnom moru, zaštićenom ekološko-ribolovnom pojasu Republike Hrvatske dužan je obavijestiti VTS službu na VHF radijskom kanalu sektora o iznenadnim meteorološkim pojavama od značaja za sigurnost plovidbe, koje nisu sadržane u redovnim emisijama meteoroloških izvješća i izvanrednim vremenskim upozorenjima.
Članak 76.b
(1) Svaki putnički brod u međunarodnoj plovidbi, dok plovi područjem nadležnosti traganja i spašavanja na moru Republike Hrvatske, mora posjedovati Plan suradnje sa Nacionalnom središnjicom za usklađivanje traganja i spašavanja na moru (MRCC Rijeka) u slučaju izvanrednog događaja.
(2) Kompanija putničkog broda iz stavka 1. ovog članka mora osigurati da se primjerak ažurnog Plana suradnje iz stavka 1. ovog članka pravovremeno i točno dostavi Nacionalnoj središnjici za usklađivanje traganja i spašavanja na moru (MRCC Rijeka).
(3) Kompanija putničkog broda iz stavka 1. ovog članka, koji vije hrvatsku zastavu te koji plovi kroz više područja nadležnosti traganja i