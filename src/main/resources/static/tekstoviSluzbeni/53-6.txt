 je obrazložio pogrešnost stajališta Vrhovnog suda u povodu davanja punomoći branitelju za primitak pismena, te je naveo:
»Rješenjem u dijelu u kojem se navodi da je optuženik imao i mogućnost, zbog važnosti konkretnog kaznenog predmeta, da bilo kojeg od svoja dva izabrana branitelja opunomoći za primitak dopisa, poziva, otužnih akata i drugih odluka od čije dostave teče žalbeni rok polazi se, potpuno arbitrarno, od dvije apsolutno pogrešne pretpostavke. Naime, prva pogrešna pretpostavka se odnosi na navodnu važnost konkretnog kaznenog predmeta. Sustav kaznenog procesnog prava ne poznaje institut 'važnosti kaznenog predmeta' kako na strani optužbe, tako ni na strani okrivljenika, pa se ne može zaključiti o čijoj je to važnosti konkretnog predmeta riječ, a o kojoj bi navodno trebao voditi računa podnositelj ustavne tužbe.
Što se pak tiče pozivanja na odredbu članka 77. ZKP/08, koja uistinu da je, ali samo mogućnost okrivljeniku da opunomoći svojeg branitelja za primitak pismena, ne može se okrivljeniku 'stavljati na teret' što tu mogućnost nije iskoristio. Naime, okrivljenik ima mogućnost ne iskoristiti niti jedno od zakonom utvrđenih prava za koje drži da ne doprinose njegovoj obrani, pa tako ima i pravo ne davati doprinos tijelima progona na štetu svojih minimalnih prava obrane u skladu s ustavnom presumpcijom nedužnosti kao i člankom 6. Konvencije. No, ovdje treba napomenuti i to kako u trenutku određivanja istražnog zatvora podnositelj ustavne tužbe nema izabranog branitelja. Dapače, sve do podizanja optužnice, podnositelj ustavne tužbe ima samo branitelja po službenoj dužnosti. Osim toga, rješenje o određivanju istražnog zatvora doneseno je upravo iz razlog što se podnositelju ustavne tužbe nije mogao uručiti poziv, pa sve do tada on nema čak niti branitelja po službenoj dužnosti.«
Podnositelj je u ustavnoj tužbi naveo praksu Europskog suda za ljudska prava (u daljnjem tekstu: ESLJP) i Ustavnog suda Republike Hrvatske, te je istaknuo da i Ustavni sud i ESLJP u svojim brojnim presudama naglašavaju da se sva lišenja slobode moraju provoditi »u postupku propisanom zakonom« i biti »zakonita« prema kojem bi pojedinac bio zaštićen od arbitrarnosti vlasti koje odlučuju o oduzimanju njegove slobode.
Obrazlažući razloge za povredu navedenih ustavnih prava podnositelj je zaključno naveo:
»Zaključno, prema stavu obrane sudac istrage u konkretnom slučaju nije postupio s pažnjom koju zahtijeva članak 123. stavak 1. točka 1. ZKP-a kad je riječ o 'osobitim okolnostima' nekog slučaja. Istovjetna se ocjena odnosi na rješenje nadležnog sudskog vijeća (optužnog vijeća) od 10. lipnja 2014. kojime je odbijen opoziv istražnog zatvora kao i na Rješenje Vrhovnog suda Republike Hrvatske kojime je odbijena žalba podnositelja ustavne tužbe. U tim je rješenjima riječ o opetovanom formalističkom ponavljanju činjenica i argumenata (razloga) na osnovi kojih je podnositelju ustavne tužbe određen istražni zatvor dana 27. rujna 2013. uz nove razloge koji također ne zadovoljavaju kriterije 'dostatnosti' i 'relevantnosti'. Nasuprot tome, Europski sud za ljudska prava u svojim odlukama neprekidno ponavlja da osoba optužena za kazneno djelo uvijek mora biti oslobođena do suđenja (must always be released pending trial) osim ako država može pokazati da postoje 'relevantni i dostatni' razlozi za opravdanje nastavka pritvaranja (vidjeti Wemhoff protiv Njemačke, 27. lipnja 1968.,..., § 12.; Yagci i Sargin protiv Turske, 8. lipnja 1995.,... § 52.).«
b) Navodna povreda prava na pošteno suđenje utvrđenog člankom 29. Ustava i člankom 6. stavkom 1. i stavkom 3. točkom e) Konvencije i to vezano uz povredu načela pravne sigurnosti i zabrane arbitrarnog postupanja, povredu prava na pristup sudu i povredu prava na obrazloženu sudsku odluku
Podnositelj je naveo da mu je u postupku koji je prethodio ustavnosudskom povrijeđeno »nekoliko Konvencijskih garancija sadržanih u sintagmi 'pravo na pravično suđenje' i to: jamstvo pravne sigurnosti i zabrane arbitrarnog postupanja,