 koja se zbog bolesti ili drugoga opravdanog razloga ne može odazvati pozivu Povjerenstva, izjavu može dati na adresi gdje boravi odnosno drugom prikladnom mjestu.
Članak 16.
(1) Svaki član Povjerenstva, prilikom kontaktiranja i tijekom uzimanja izjave sa strankom postupa obzirno, na način koji je za nju najmanje traumatičan uzimajući u obzir njenu dob te fizičko i psihičko stanje, uvažavanjem njenog traumatskog iskustva, uspostavljanjem odnosa povjerenja i izbjegavanjem predrasuda po bilo kojoj osnovi.
(2) Tijekom uzimanja izjave od stranke vodit će se računa o duljini razgovora i uporabi primjerene terminologije razumljive stranci, te njenim potrebama tijekom razgovora.
(3) Tijekom kontakta sa strankom, članovi i zamjenici članova Povjerenstva, službene i druge osobe uključene u postupak ponašat će se na način da svojim verbalnim ili neverbalnim ponašanjem ne izražavaju nevjericu, neodobravanje, neprijateljstvo ili osudu stranke.
Članak 17.
(1) Na zahtjev stranke može se dopustiti da uzimanju izjave prisustvuje osoba – pratitelj u koju stranka ima povjerenja, pod uvjetom da ne ometa tijek uzimanja izjave i razgovora sa strankom.
(2) U slučaju iz stavka 1. ovoga članka, isto se evidentira na zapisnik koji vlastoručno potpisuje i osoba – pratitelj.
Članak 18.
(1) Stranci će se, ovisno o njenim specifičnim potrebama i na njen zahtjev, radi sporazumijevanja tijekom postupka osigurati stalni sudski tumač stranog jezika odnosno tumač znakovnog jezika.
(2) U slučaju odricanja prava iz stavka 1. ovoga članka, stranka o tome daje pisanu izjavu.
Medicinsko vještačenje
Članak 19.
Prije davanja mišljenja je li stranka žrtva seksualnog nasilja odnosno mišljenja o obliku i posljedicama seksualnog nasilja, Povjerenstvo može uputiti službenoj osobi obrazloženu odluku o potrebi medicinskog vještačenja i prijedlogu zdravstvene ustanove i navesti okolnosti na koje se treba provesti medicinsko vještačenje.
ODJELJAK B ODLUKE POVJERENSTVA
Nalaz i mišljenje Povjerenstva
Članak 20.
(1) Povjerenstvo donosi mišljenje o tome je li stranka žrtva seksualnog nasilja na obrascu nalaza i mišljenja (Obrazac A) koji je sastavni dio ovoga Pravilnika.
(2) Mišljenje iz stavka 1. ovoga članka mora biti jasno obrazloženo na način da mora sadržavati mišljenje o obliku seksualnog nasilja, razloge koji su bili odlučujući za donošenje nalaza i mišljenja te:
– osobne podatke o stranci
– podatke o mjestu počinjenja seksualnog nasilja
– podatke o počinitelju ako je poznat, odnosno naznaku da se radi o nepoznatom počinitelju
– činjenice i dokaze na temelju kojih je mišljenje doneseno i
– podatke o sastavu vijeća koje je donijelo mišljenje.
(3) Zapisnik iz članka 14. stavka 4. ovoga Pravilnika sastavni je dio nalaza i mišljenja iz stavka 1. ovoga članka.
Članak 21.
(1) Povjerenstvo donosi mišljenje o postojanju osnove za povećanu novčanu naknadu odnosno o obliku i posljedicama seksualnog nasilja na obrascu nalaza i mišljenja (Obrazac B) koji je sastavni dio ovoga Pravilnika.
(2) Mišljenje iz stavka 1. mora sadržavati podatke o sastavu vijeća koje je mišljenje donijelo, osobne podatke o stranci, činjenice i dokaze na temelju kojih je isto doneseno te biti jasno obrazloženo s odlučujućim razlozima za njegovo donošenje, posebno u odnosu na uzročno-posljedičnu vezu oblika i posljedica seksualnog nasilja u smislu:
– je li prisilna trudnoća posljedica seksualnog nasilja
– je li uslijed prisilne trudnoće kao posljedice uslijed seksualnog nasilja rođeno dijete
– je li seksualnim nasiljem prisilno izazvan pobačaj kod stranke.
(3) Povjerenstvo može donijeti mišljenje iz stavka 1. ovoga članka samo ako je mišljenje iz članka 20. ovoga Pravilnika pozitivno.
Članak 22.
(1) Povjerenstvo donosi nalaz i mišljenje u punom sastavu, većinom svih glasova.
(2) Član odnosno zamjenik člana Povjerenstva koji se ne slaže s većinskom odlukom Povjerenstva može dati svoje izdvojeno obrazloženo mišljenje.
Ostale odluke
Članak 23.
(1) Odluku o potrebi dopune dokumentacije, medicinskog vještačenja