 suradnike, fizičke i pravne osobe sa specijalističkim znanjima u određenim područjima.
Sadržaj Zahtjeva
Članak 6.
(1) Zahtjev iz članka 5. stavka 1. ovoga Pravilnika mora sadržavati sljedeće:
1. osnovne podatke o kreditnoj instituciji koja posluje s poteškoćama uključujući podatke o vlasnicima, odnosno dioničarima, upravi, nadzornom odboru, njezinoj imovini, strukturi kapitala, rizičnim plasmanima i ostale podatke koji detaljno opisuju kreditnu instituciju
2. izjavu uprave kreditne institucije koja posluje s poteškoćama o ispunjavanju uvjeta iz članka 4. stavaka 1., 2., 3., 4., 6. i 7. ovoga Pravilnika
3. podatke o financijskim rezultatima poslovanja u protekle tri godine i kreditnoj aktivnosti kreditne institucije koja posluje s poteškoćama prema klasifikaciji i broju klijenata (veliki, mali i srednji poduzetnici, građani)
4. podatke o manjku kapitala koji su utvrđeni od strane Hrvatske narodne banke
5. planirane aktivnosti kreditne institucije koja posluje s poteškoćama radi otklanjanja poteškoća u poslovanju
6. prijedlog vrste mjere ili kombinaciju mjera iz članka 3. stavka 2. ovoga Pravilnika i pripadajuće iznose za pokrivanje preostalog manjka kapitala
7. imena i nazive nositelja i sudionika provedbe mjera za vlastito povećanje kapitala
8. predviđene rokove za provedbu predloženih mjera
9. prijedlog instrumenata osiguranja
10. informacije i obrazloženje o do sada poduzetim vlastitim mjerama kreditne institucije koja posluje s poteškoćama za rješavanje nastalih poteškoća.
(2) Uz Zahtjev iz stavka 1. ovoga članka, kreditna institucija koja posluje s poteškoćama dužna je priložiti sljedeće dokumente:
1. izvadak iz sudskog registra koji nije stariji od 30 dana
2. posljednja revidirana financijska izvješća
3. privremena financijska izvješća
4. zapisnike o izvršenom nadzoru i rješenja Hrvatske narodne banke u posljednje tri godine, uz prethodnu suglasnost Hrvatske narodne banke
5. Plan oporavka kreditne institucije
6. Plan za povećanje i održavanje kapitala na koji je nadzorni odbor kreditne institucije koja posluje s poteškoćama dao prethodnu suglasnost
7. Prijedlog Plana restrukturiranja na koji je nadzorni odbor kreditne institucije koja posluje s poteškoćama dao prethodnu suglasnost i
8. Odluku uprave kreditne institucije koja posluje s poteškoćama, uz prethodnu suglasnost nadzornog odbora, o podnošenju Zahtjeva.
(3) Osim dokumentacije iz stavka 2. ovoga članka, Agencija može od kreditne institucije koja posluje s poteškoćama zatražiti dostavu i druge relevantne dokumentacije te odrediti primjeren rok za dostavu iste.
Plan za povećanje i održavanje kapitala kreditne institucije koja posluje s poteškoćama
Članak 7.
(1) Agencija ocjenjuje prihvatljivost Zahtjeva kreditne institucije koja posluje s poteškoćama u skladu s pravilima kojima se uređuju državne potpore financijskom sektoru u Europskoj uniji.
(2) Kako bi Agencija utvrdila jesu li prije podnošenja Zahtjeva pokrenute sve potrebne mjere za otklanjanje poteškoća u poslovanju kreditne institucije koja posluje s poteškoćama, uključujući mjere za povećanje kapitala od strane vlasnika, odnosno dioničara i imatelja relevantnih instrumenata kapitala, Plan za povećanje i održavanje kapitala treba sadržavati sljedeće:
1. vlastite mjere kreditne institucije koja posluje s poteškoćama za povećanje kapitala
2. mjere pokrića gubitaka kreditne institucije koja posluje s poteškoćama od strane dioničara i imatelja relevantnih instrumenata kapitala i
3. zaštitne mjere za sprječavanje odljeva sredstava prije donošenja Odluke o poduzimanju mjera radi sprječavanje nastupa osiguranog slučaja.
(3) Iz dostavljenog Plana za povećanje i održavanje kapitala mora biti vidljivo sljedeće:
1. kreditna institucija, njezini dioničari i imatelji relevantnih instrumenata kapitala spremni su dati najveći mogući doprinos ukupnom iznosu sredstava koja su potrebna za pokriće manjka kapitala, dok sredstva kojima Agencija sudjeluje u tom postupku putem mjera za sprječavanje nastupa osiguranog slučaja moraju