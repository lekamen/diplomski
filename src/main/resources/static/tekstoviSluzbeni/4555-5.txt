 zdravlja na plovilu.
(2) Troškovi postavljanja/ugradnje iz stavka 1. ovoga članka su prihvatljivi isključivo ukoliko su nužni i izravno povezani s ugradnjom/postavljanjem pribora za prvu pomoć.
Prihvatljivi troškovi u području higijene
Članak 8.
(1) Za operacije u cilju poboljšanja higijenskih uvjeta na ribarskim plovilima, prihvatljivi su troškovi nabave:
a) sanitarnih prostorija;
b) kuhinjskih prostorija i opreme za prostorije za skladištenje hrane;c) uređaja za pročišćavanje vode u pitku vodu;
d) opreme za čišćenje radi održavanja sanitarnih uvjeta na plovilu;
e) vodiča i priručnika za poboljšanje higijene na plovilu, uključujući programske alate.
(2) Prihvatljivi su i troškovi koji su nužni i izravno povezani s ugradnjom/postavljanjem predmeta/opreme/sustava iz stavka 1. ovoga članka.
Prihvatljivi troškovi u području radnih uvjeta
Članak 9.
(1) Za operacije u cilju poboljšanja radnih uvjeta na ribarskim plovilima, prihvatljivi su troškovi nabave:
a) ograda na palubi;
b) zaklona na palubi i osuvremenjivanja kabina radi pružanja zaštite od nepovoljnih vremenskih uvjeta;
c) predmeta povezanih s unaprjeđenjem sigurnosti u kabinama te sa osiguravanjem zajedničkih prostora za posadu;
d) opreme za smanjenje ručnog dizanja teških predmeta;
e) boja i gumenih podloga za sprječavanje klizanja;
f) opreme za zvučnu i toplinsku izolaciju i opreme za poboljšanje ventilacije;
g) radne odjeća i sigurnosne odjeća ;
h) znakova za hitne slučajeve i sigurnosnih znakova;
i) usluga analize rizika i procjene u cilju utvrđivanja rizika za ribare u lukama ili na plovilu kako bi se poduzele mjere za sprječavanje ili smanjenje rizika;
j) vodiča i priručnika o poboljšanju radnih uvjeta na plovilu.
(2) Prihvatljivi su i troškovi koji su nužni i izravno povezani s ugradnjom/postavljanjem predmeta/opreme/sustava iz stavka 1. ovoga članka.
(3) Troškovi iz stavka 1. točke d) ovoga članka ne uključuju strojeve izravno povezane sa ribolovnim aktivnostima.
Članak 10.
(1) Prihvatljivi troškovi su troškovi nastali od 1. siječnja 2015. godine izuzev troškova koji se kasnijom kontrolom na terenu ne mogu potvrditi.
(2) Operacija ne smije biti fizički završena ili provedena u cijelosti u trenutku podnošenja Zahtjeva za potporu.
Neprihvatljivi troškovi
Članak 11.
Neprihvatljivi troškovi su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
b) drugi porezi, naknade i doprinosi;
c) potrošni materijal i troškovi kupnje primarne sirovine i repromaterijala, osim ako je drugačije navedeno u člancima 6. do 9. ovoga Pravilnika;
d) troškovi kamata i tečajnih razlika, refinanciranja kamata i amortizacije;
e) carinske i uvozne pristojbe i sve ostale naknade;
f) bankovni troškovi, troškovi jamstava i slične naknade;
g) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
h) administrativne i upravne pristojbe;
i) plaćanja u gotovini;
j) doprinosi u naravi i plaćanja putem robne razmjene;
k) troškovi vlastitog rada;
l) troškovi vezani uz ugovore o zakupu ili leasingu, kao što je marža najmodavca ili marža davatelja leasinga, režijski troškovi i troškovi osiguranja;
m) operativni troškovi, troškovi povezani sa redovitim ili preventivnim održavanjem bilo kojeg dijela opreme koje je potrebno za održavanje uređaja u radnom stanju, amortizacije i najma;
n) troškovi postavljanja/ugradnje koji nisu nužni i izravno povezani s ugradnjom/postavljanjem prihvatljivih troškova navedenim u člancima 6. do 9. ovoga Pravilnika;
o) rabljeni strojevi, rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni dijelovi naprijed navedenog;
p) troškovi kupnje plovila;
q) troškovi kupnje rezervnih dijelova, popravaka i servisiranja;
r) nabava patenata, licenci, posebnih znanja i vještina ili nepatentiranog tehničkog znanja;
s) novčane kazne, financijske kazne te