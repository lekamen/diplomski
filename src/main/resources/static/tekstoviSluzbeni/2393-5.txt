 edukacije u skladu s Programom edukacije senzorskih analitičara HPS-a.
6. Primijenjena istraživanja u pčelarstvu
Članak 22.
Mjerom Primijenjena istraživanja u pčelarstvu financiraju se projekti primijenjenih istraživanja u pčelarstvu.
Članak 23.
(1) Agencija za plaćanja raspisuje javni natječaj za prikupljanje i odabir projekata primijenjenih istraživanja 15 dana od dana objave ovoga Pravilnika u »Narodnim novinama«.
(2) Javni natječaj iz stavka 1. ovoga članka objavljuje se na službenim mrežnim stranicama Agencije za plaćanja (www.apprrr.hr).
(3) Za mjeru iz članka 22. ovoga Pravilnika podnosi se Prijava na temelju Javnog natječaja iz stavka 1. ovoga članka.
(4) Javni natječaj iz stavka 1. ovoga članka određuje sljedeće:
– svrhu mjere
– rokove i uvjete za podnošenje prijava
– uvjete koje podnositelji prijave moraju zadovoljavati
– rok za podnošenje zahtjeva za isplatu sredstava za mjeru i
– prihvatljive i ostale neprihvatljive troškove.
(5) Na natječaj iz stavka 1. ovoga članka mogu se prijaviti znanstveno-istraživačke institucije.
(6) Agencija za plaćanja imenuje Povjerenstvo za utvrđivanje uvjeta i provedbu natječaja za prikupljanje i odabir projekata primijenjenih istraživanja u pčelarstvu kojeg čine predstavnici:
– Ministarstva poljoprivrede (1 član)
– Agencije za plaćanja (1 član koji je predsjednik Povjerenstva)
– akademske zajednice s područja biotehničkih i biomedicinskih znanosti (3 člana)
– Hrvatske poljoprivredne agencije (1 član) i
– HPS-a (1 član).
(7) Povjerenstvo iz stavka 6. ovoga članka donosi Poslovnik o radu.
(8) Podnositelj čija prijava ne udovoljava uvjetima javnog natječaja bit će o tome obaviješten pisanim putem u roku od 30 radnih dana od dana završetka javnog natječaja.
(9) Neudovoljavanje uvjetima iz stavka 8. ovoga članka podrazumijeva:
– neispunjavanje uvjeta i kriterija propisanih ovim Pravilnikom i javnim natječajem i
– namjerno davanje krivih podataka u prijavi od strane podnositelja.
(10) Prijave pristigle po objavljenom javnom natječaju, obrađuju se po redoslijedu zaprimanja.
(11) Prilikom obrade prijave utvrđuje se pravovremenost, potpunost i udovoljavanje prijave uvjetima propisanim ovim Pravilnikom i Javnim natječajem.
(12) Nepravovremene i nepotpune prijave, kao i one koje ne udovoljavaju kriterijima propisanim ovim Pravilnikom i javnim natječajem neće se razmatrati.
(13) Povjerenstvo iz stavka 6. ovoga članka izabire znanstveno- -istraživačke institucije koje su udovoljile uvjetima natječaja iz stavka 4. ovoga članka.
(14) Agencija za plaćanja nakon obrade prijava podnositelju iz stavka 13. ovoga članka izdaje Odluku o odabiru projekta za mjeru iz članka 22. ovoga Pravilnika.
Članak 24.
(1) Znanstveno-istraživačke institucije čiji je projekt odabran na natječaju iz članka 23. stavka 1. ovoga Pravilnika podnose zahtjev za isplatu sredstava Agenciji za plaćanja na obrascu iz Priloga VI. dio A ovoga Pravilnika u roku propisanom natječajem, a najkasnije do 31. srpnja 2016. godine, preporučeno s povratnicom.
(2) Zahtjev za isplatu mora sadržavati sve preslike originala računa i dokaze u skladu s člankom 4. stavkom 5. ovoga Pravilnika prema odabranoj ponudi i Odluci o odabiru projekta kao i dodatnu dokumentaciju sukladno obrascima.
Članak 25.
(1) Sva nova kupljena pomagala, pribor i oprema, uključujući i onu kupljenu u trećim zemljama mora imati oznaku EU sukladnosti, odnosno CE oznaku.
(2) Znanstveno-istraživačka institucija iz članka 24. stavka 1. ovoga Pravilnika dužna je voditi detaljnu evidenciju o stanju financirane opreme iz stavka 1. ovoga članka na obrascu Priloga VI. dio B ovoga Pravilnika od dana podnošenja zahtjeva.
(3) Znanstveno-istraživačkoj instituciji se stavlja zabrana otuđenja financirane opreme u razdoblju od pet godina od dana donošenja Odluke o isplati uz mogućnost otpisa sukladno propisanim rokovima amortizacije.
III. ADMINISTRATIVNA KONTROLA I KONTROLA NA TERENU
Članak 26.
(1) Agencija za plaćanja provodi administrativnu obradu pristiglih prijava iz članka 23. stavka 3.