 prikladno za navodnjavanje na cijeloj neto poljoprivrednoj površini obuhvaćenoj projektom.
(8) Postrojenje za proizvodnju električne energije priključuje se na infrastrukturu poljoprivrednog gospodarstva, iza obračunskog mjernog mjesta poljoprivrednog gospodarstva kao korisnika elektroenergetske mreže, te se proizvedena električna i toplinska energija prvenstveno koristi za podmirenje potrošnje električne i toplinske energije toga gospodarstva.
(9) Korisnicima se dopušta prodaja (viškova) električne i toplinske energije u elektroenergetsku i toplinsku mrežu uz uvjet iz stavka 12. ovoga članka te uz način priključenja određen stavkom 8. ovoga članka.
(10) Prije izgradnje postrojenja, korisnik sredstava je dužan osigurati odgovarajuće uvjete korištenja priključenja, odnosno budućeg korištenja mreže.
(11) Postrojenje za proizvodnju toplinske i električne energije koje koristi obnovljive izvore energije na poljoprivrednom gospodarstvu mora:
a) imati instaliranu snagu manju ili jednaku priključnoj snazi poljoprivrednog gospodarstva,
b) imati planiranu godišnju proizvodnju toplinske i/ili električne energije manju ili jednaku godišnjoj potrošnji poljoprivrednog gospodarstva i
c) koristiti minimalno 50 posto toplinske energije.
(12) Godišnja potrošnja poljoprivrednog gospodarstva iz stavka 11. točke b. ovoga članka je najveća godišnja potrošnja u zadnjih pet godina ili planirana potrošnja nakon gradnje ili rekonstrukcije poljoprivrednog gospodarstva koja su planirana u sklopu ulaganja, ako je ta planirana potrošnja veća. U slučaju električne energije, godišnja potrošnja se odnosi na potrošnju na obračunskom mjestu iza koje se gradi postrojenje.
(13) Za proizvodnju električne energije iz biomase prihvatljivo je korištenje silažnog kukuruza, žitarica, usjeva bogatih škrobom i šećerom dobivenih iz poljoprivredne proizvodnje, i to maksimalno do 20 posto od ukupno potrebne količine za biomasom na poljoprivrednom gospodarstvu na godišnjoj razini.
(14) Ulaganja u postrojenja za proizvodnju električne energije za vlastite potrebe iz biomase su isključena iz potpore, ako ista ne koriste minimalni postotak ukupne godišnje učinkovitosti postrojenja.
(15) Za dokazivanje ukupne godišnje energetske učinkovitosti na proizvodnom postrojenju moraju biti osigurana mjerenja, odnosno na proizvodnom postrojenju mora biti ugrađena mjerna oprema.
(16) Integriranim projektom smatra se onaj projekt koji objedinjuje Operacije iz Podmjere 4.1. i Podmjere 4.2. pod uvjetom da:
a) korisnik koji prijavljuje integrirani projekt mora zadovoljiti propisane uvjete odabranih operacija/podmjera,
b) minimalan postotak iznosa prihvatljivog ulaganja bez općih troškova Podmjere 4.1. mora biti viši od 51 posto, odnosno minimalan postotak iznosa prihvatljivog ulaganja bez općih troškova Podmjere 4.2. mora biti viši od 10 posto u ukupnom iznosu prihvatljivih ulaganja bez općih troškova,
c) ulaganja koja su predmet integriranog projekta, moraju biti proizvodno povezana,
d) uvećani intenzitet potpore od 20 i više postotnih bodova odnosi se na vrijednost ukupno prihvatljivih troškova cjelokupnog integriranog projekta,
e) korisnik je dužan izraditi jedan zajednički poslovni plan (Podmjera 4.1., Podmjera 4.2.) u kojem će biti prikazana dva projekta kao jedan integrirani projekt kod kojeg ekonomski i/ili okolišni i/ili energetski rezultat mora biti bolji nego da su rađeni kao pojedinačni projekti,
f) ukoliko korisnik podnosi zahtjev za integrirani projekt, isti ne može prijaviti ulaganja koja nisu u okviru prijavljenog integriranog projekta.
(17) Ukoliko korisnik ne udovoljava uvjetima iz stavka 16. ovoga članka, isti se neće smatrati integriranim projektom te korisnik neće moći ostvariti pravo na uvećanje intenziteta potpore od dodatnih 20 postotnih bodova niti će se dodijeliti potpora za troškove iz operacije 4.2.1. ili 4.2.2.
(18) Ukoliko korisnik podnosi Zahtjev za potporu za integrirani projekt, a ostvari dodatne postotne bodove za ostale slučajeve unutar pojedine operacije u 