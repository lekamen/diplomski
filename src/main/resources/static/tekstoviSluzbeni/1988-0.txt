102 25.09.2015 Odluka o izmjenama uvjeta kredita po kreditnom programu zapošljavanja razvojačenih pripadnika hrvatske vojske
VLADA REPUBLIKE HRVATSKE
1989
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 68. stavka 1. Zakona o proračunu (»Narodne novine«, br. 87/08, 136/12 i 15/15), Vlada Republike Hrvatske je na sjednici održanoj 24. rujna 2015. godine donijela
ODLUKU
O IZMJENAMA UVJETA KREDITA PO KREDITNOM PROGRAMU ZAPOŠLJAVANJA RAZVOJAČENIH PRIPADNIKA HRVATSKE VOJSKE
I.
Ovom Odlukom omogućava se odobravanje reprograma, otpisa, kao i jednokratna otplata uz popust, kredita odobrenih po Kreditnom programu zapošljavanja razvojačenih pripadnika Hrvatske vojske, koji provodi Hrvatska banka za obnovu i razvitak (u daljnjem tekstu: HBOR) na temelju Ugovora o obavljanju poslova u ime i za račun, zaključenog s Ministarstvom financija 14. lipnja 1996. godine.
II.
Pravo na podnošenje zahtjeva sukladno ovoj Odluci, imaju svi korisnici kredita kojima je odobren kredit po Kreditnom programu zapošljavanja razvojačenih pripadnika Hrvatske vojske.
III.
Korisnicima kredita odobrava se reprogram kredita pod sljedećim uvjetima:
– produžuje se rok otplate na 31 godinu (uključujući poček od 16 godina),
– za vrijeme otplate kredita ne obračunava se kamata,
– otplata se obavlja u jednakim mjesečnim ratama.
IV.
Sukladno uvjetima iz točke III. ove Odluke:
– reprogramiraju se dospjela i nedospjela potraživanja sa stanjem na dan 30. lipnja 2004. godine,
– zatezne kamate otpisuju se u cijelosti,
– prva rata dospijeva na plaćanje 31. srpnja 2020. godine.
V.
Korisnici kredita koji prihvate uvjete iz točke III. ove Odluke, zaključit će s poslovnim bankama dodatak ugovoru o kreditu u privitku kojega će biti obična zadužnica, kao instrument osiguranja povrata kredita.
Korisnicima kredita koji su realizirali reprogram kredita na temelju Odluke o izmjenama uvjeta kredita po Kreditnom programu zapošljavanja razvojačenih pripadnika Hrvatske vojske (»Narodne novine«, broj 155/09), omogućuje se naknadni reprogram sukladno uvjetima iz točke III. ove Odluke te ostalim odredbama o reprogramu iz ove Odluke. Instrument osiguranja povrata kredita dostavljen uz prethodno zaključen dodatak ugovoru o kreditu kojim je realiziran reprogram do 31. srpnja 2015. godine, zadržava i nadalje pravni učinak.
VI.
Zamolbu za otpis potraživanja, uz odgovarajuću dokumentaciju iz točke VIII. ove Odluke, korisnik kredita dostavlja ministarstvu nadležnom za branitelje.
Ukoliko korisnik kredita nije u mogućnosti osobno podnijeti zamolbu za otpis, zbog smrti, radne nesposobnosti, bolesti, starosti ili drugih opravdanih okolnosti, isto mogu učiniti nasljednici, članovi obitelji korisnika kredita i jamci.
Zamolbe za otpis potraživanja korisnika kredita s priloženom dokumentacijom razmatrat će stručno povjerenstvo imenovano od ministra nadležnog za branitelje.
Korisnike kredita koji ispunjavaju formalne uvjete za otpis potraživanja, ministarstvo nadležno za branitelje obavijestit će pisanim putem.
Na prijedlog ministarstva nadležnog za branitelje, ministar financija predložit će Vladi Republike Hrvatske otpis potraživanja. Vlada Republike Hrvatske može donijeti odluku o otpisu potraživanja korisnicima kredita.
VII.
Korisnicima kredita je moguće otpisati potraživanja zbog sljedećih razloga:
– smrt korisnika kredita;
– maligne i teške kronične bolesti s djelomičnim ili potpunim gubitkom radne sposobnosti korisnika kredita;
– težak socijalni položaj korisnika kredita – nedovoljni uvjeti za egzistenciju odnosno da novčani prihodi u prethodnoj kalendarskoj godini prije podnošenja zahtjeva, mjesečno po članu zajedničkog kućanstva iznose manje od 60% od utvrđene proračunske osnovice sukladno Zakonu o izvršenju državnog proračuna Republike Hrvatske;
– elementarne nepogode koja je prouzročila štetne posljedice za korisnika i članove njegova zajedničkog kućanstva;
– starost korisnika kredita – navršenih 60 godina života u trenutku