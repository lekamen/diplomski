prisutnosti uzročnika proljetne viremije šarana, Koi-herpes viroze, virusne hemoragijske septikemije i zarazne hematopoetske nekroze na uzgajalištima riba, te bonamioze i marteilioze na proizvodnim područjima za uzgoj školjkaša, provode se sljedeći programi:
(a) Program nadziranja zdravlja akvatičnih životinja prijemljivih na Koi-herpes virozu (KLASA: 322-01/14-01/1913, URBROJ: 525-10/0264-14-1);
(b) Program nadziranja zdravlja akvatičnih životinja prijemljivih na virusnu hemoragijsku septikemiju i zaraznu hematopoetsku nekrozu (KLASA: 322-01/14-01/1914, URBROJ: 525-10/0264-14-1);
(c) Program nadziranja zdravlja akvatičnih životinja prijemljivih na infekciju s Marteilia refringens (KLASA: 322-01/14-01/1915, URBROJ: 525-10/0264-14-1);
(d) Program nadziranja zdravlja akvatičnih životinja prijemljivih na infekciju s Bonamia ostreae (KLASA: 322-01/14-01/1916, URBROJ: 525-10/0264-14-1),
(e) Program nadziranja zdravlja akvatičnih životinja prijemljivih na proljetnu viremiju šarana (KLASA: 322-01/14-01/1917, URBROJ: 525-10/0264-14-1).
(2) Program nadziranja zdravlja akvatičnih životinja prijemljivih na proljetnu viremiju šarana iz stavka 1. podtočke (e) ove točke provodi se na zahtjev posjednika.
(3) Troškovi provođenja mjera iz stavka 1. podtočaka (a), (b), (c) i (d) ove točke podmiruju se iz državnog proračuna, a troškove provođenja mjere iz stavka 1. podtočke (e) ove točke snosi posjednik.
3. Arteritis konja
(1) Krv necijepljenih pastuha mora se jednom godišnje pretražiti na arteritis konja.
(2) Pretraživanje iz stavka 1. ove točke provodi se u pastuha prije početka korištenja za prirodni pripust ili umjetno osjemenjivanje.
(3) Preporuča se serološko pretraživanje kobila prije prirodnog pripusta.
(4) Radi otkrivanja arteritisa konja, svaki pobačaj kobile mora biti prijavljen veterinaru. Od kobile koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage na arteritis konja.
(5) Troškove provođenja mjera iz stavka 1. i 3. ove točke snosi posjednik životinje, a troškovi provođenja mjera iz stavka 4. ove točke podmiruju se iz državnog proračuna.
4. Infekciozna anemija kopitara
(1) Svi kopitari stariji od 6 mjeseci moraju biti serološki pretraženi na infekcioznu anemiju kopitara (IAK) jednom godišnje.
(2) Kopitari stariji od 6 mjeseci mogu se premještati, ako su serološki pretraženi na IAK s negativnim rezultatom, s tim da pretraživanje mora biti provedeno unutar 12 mjeseci prije premještanja.
(3) Pretraživanje iz stavka 2. ove točke ne odnosi se na kopitare koji se upućuju izravno na klanje.
(4) Troškovi provođenja mjera iz ove točke uređeni su na sljedeći način:
(a) troškovi provođenja laboratorijske pretrage iz stavka 1. podmiruju se iz državnog proračuna,
(b) troškove uzorkovanja i dostavu uzoraka iz stavka 1. snosi posjednik kopitara.
5. Leptospiroza
(1) Krv svih kopitara starijih od 12 mjeseci, mora jednom godišnje biti serološki pretražena na leptospirozu.
(2) Pretraživanje iz stavka 1. ove točke mora biti provedeno najkasnije do 30. studenoga 2015. godine.
(3) Iznimno od stavka 1. ove točke, kopitari koji se koriste isključivo za tov i kopitari koji se koriste za rad na šumskim radilištima ne podliježu obvezi iz stavka 1. ove točke.
(4) Radi otkrivanja leptospiroze, svaki pobačaj krave, ovce, koze, krmače i kobile mora biti prijavljen veterinaru. Od životinje koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage na leptospirozu.
(5) Troškove provođenja mjere iz stavka 1. ove točke snosi posjednik životinje, a troškovi provođenja mjera iz stavka 4. ove točke podmiruju se iz državnog proračuna.
6. Groznica zapadnog Nila
(1) Radi otkrivanja i praćenja infekcije virusa groznice zapadnog Nila određuje se provedba Programa nadziranja groznice zapadnog Nila na području Republike Hrvatske (KLASA: 322-01/14-01/1889, URBROJ: 525-10/0244-14-1).
(2) U slučaju nalaza kliničkih znakova i uginuća kopitara naređuje se dijagnostičko