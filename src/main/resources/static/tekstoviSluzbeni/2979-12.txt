 listiću zanemariv je u odnosu na njihov očekivani dobitak.
Super Sport je naglasio irelevantnost stavke MT-a u cijeni klađenja i u samom spominjanju na sjednici Udruge sportskih kladionica 26. ožujka 2014. godine. Pritom je naglasio kako je Zakon o izmjenama Zakona o igrama na sreću stupio na snagu 1. travnja 2014. godine i tada je počela primjena predmetnog načina obračuna MT-a, a takve izmjene je nemoguće uvesti u poslovanje u kratkom roku kao što je razdoblje od 26. ožujka 2014. do 1. travnja 2014., dakle da su stranke u ovom postupku uistinu sklopile sporazum na sjednici Udruge sportskih kladionica 26. ožujka 2014., navedene izmjene bilo bi nemoguće provesti do 1. travnja iste godine, a što jasno dokazuje da stranke nisu sklopile zabranjeni sporazum u smislu članka 8. ZZTN-a.
Beznačajnost spominjanja MT-a na sjednici Udruge ogleda se i u činjenici kako je na sjednici rečeno da će se MT u buduće obračunavati u iznosu od 5% od uloga, a što nikako nije buduća poslovna politika već postojeća praksa svih poduzetnika od samog uvođenja MT-a. Da su poduzetnici raspravljali o MT-u ili da im je takva rasprava bila cilj tada bi u zaključku trebalo stajati da će se visina MT-a izračunavati u iznosu od 5% od uplate. MT nije cijena niti bitan faktor u njezinu određivanju. Slikovito prikazano cijenu odnosno samo tržišno natjecanje i konkurentnost poduzetnika formiraju neki drugi čimbenici. Primjerice, igrač prvotno vrši okladu kod onog poduzetnika koji se prvi pojavio na tržištu. Kada se pojavi drugi poduzetnik igrač vrši okladu kod onog koji nudi povoljniji tečaj (dakle i dobitak) ukoliko nema velike razlike u samim tečajevima na okladu počinje utjecati i ponuda sportskih događaja, a uz navedeno na konkurentnost poduzetnika utječe i sama dostupnost odnosno lokacija poduzetnika.
Podneskom od 29. listopada 2015. Favorit je dostavio očitovanje o mogućim izmjenama u obračunu MT-a nakon 1. travnja 2015., u kojem je naveo kako je od 1. siječnja 2015. uvedena naplata MT-a za igru »Sretni gubitnik« na koju se do tada nije naplaćivao, te da su od 16. lipnja 2015. pušteni u rad kladomati za loto i virtualne igre, te se na istima ne naplaćuje MT, odnosno ulog je jednak uplati.
9. Zabranjeni sporazum
Agencija je temeljem provedenog ispitnog postupka utvrdila kako su šest poduzetnika priređivača igara na sreću – klađenja, dogovorom o budućem načinu obračuna MT-a na igre klađenja u Republici Hrvatskoj, na izvanrednoj sjednici Udruge sportskih kladionica održanoj 26. ožujka 2014. sklopili zabranjeni sporazum koji za cilj ima sprječavanje, ograničavanje ili narušavanje tržišnog natjecanja, u smislu članka 8. ZZTN-a.
Agencija je izvršila uvid u preslike zapisnika sa sjednica Udruge održanih u 2013. i 2014. godini te utvrdila kako se u zapisniku sa izvanredne sjednice Skupštine Udruge sportskih kladionica održane 26. ožujka 2014. u sjedištu Udruge u Zagrebu, Radnička cesta 34A u 15,00 sati, navodi sljedeće, citat:
»Zaključak: svi nazočni su suglasni da se prilikom ove izmjene zakona, izvrši promjena u obračunu manipulativnih troškova, tako da će se isti obračunavati po istom principu kao što Ministarstvo obračunava mjesečnu naknadu od 5%. Prijedlog je da se uputi i službeni dopis Hrvatskoj lutriji u vezi navedenog.«
Navedeni zapisnik nedvojbeno ukazuje na činjenicu da su članovi Udruge koji su prisustvovali navedenoj sjednici međusobno razmjenjivali informacije o budućem načinu obračuna MT-a, te se dogovorili oko načina obračuna MT-a koji će sve članice Udruge primjenjivati od 1. travnja 2014. nadalje.
U Obavijesti o promjeni obračuna MT-a od 28. ožujka 2014. koju je Udruga dostavila Hrvatskoj lutriji navodi se, citat:
»Svi članovi udruge jednoglasno su usvojili prijedlog novog obračuna manipulativnih troškova, a koji bi se obračunavao po istom principu kao što porezna uprava obračunava mjesečnu naknadu od 5% odnosno manipulativni trošak bi se obračunavao na način da bi osnovica za obračun bio sam ulog (5% od uloga).« te
»Kako ste i Vi priređivač igre