99 16.09.2015 Pravilnik o izmjeni i dopuni Pravilnika o stjecanju statusa povlaštenog proizvođača električne energije
MINISTARSTVO GOSPODARSTVA
1929
Na temelju članka 11. stavka 2. Zakona o tržištu električne energije (»Narodne novine« broj 22/13 i 95/15), ministar gospodarstva donosi
PRAVILNIK
O IZMJENI I DOPUNI PRAVILNIKA O STJECANJU STATUSA POVLAŠTENOG PROIZVOĐAČA ELEKTRIČNE ENERGIJE
Čanak 1.
U Pravilniku o stjecanju statusa povlaštenog proizvođača električne energije (»Narodne novine« broj 132/13, 81/14, 93/14 i 24/15) članak 7. stavak 2. mijenja se i glasi:
»(2) Rok važenja prethodnog rješenja može se, na zahtjev nositelja projekta, produžiti jednom, za još 24 mjeseca ukoliko se Agenciji, prije isteka roka važenja prethodnog rješenja dostavi javnobilježnički ovjerena izjava nositelja projekta da je u gradnju proizvodnog postrojenja utrošeno najmanje 50% planiranih investicijskih troškova.«
Članak 2.
U članku 16. iza stavka 7. dodaje se stavak 8. koji glasi:
»(8) Zahtjev za produljenje važenja prethodnog rješenja iz članka 1. ovoga Pravilnika može podnijeti Agenciji i nositelj projekta koji je prethodno rješenje produljio za ukupno 12 mjeseci sukladno odredbama Pravilnika o stjecanju statusa povlaštenog proizvođača električne energije (»Narodne novine« broj 132/13, 81/14, 93/14 i 24/15) za još 12 mjeseci, ukoliko se Agenciji, prije isteka roka važenja prethodnog rješenja dostavi javnobilježnički ovjerena izjava nositelja projekta da je u gradnju proizvodnog postrojenja utrošeno najmanje 50% planiranih investicijskih troškova.«
Članak 3.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/12-01/151
Urbroj: 526-04-01/1-15-14
Zagreb, 11. rujna 2015.
Ministar Ivan Vrdoljak, v. r.
