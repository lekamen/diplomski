135 16.12.2015 Pravilnik o ostvarivanju materijalnih uvjeta prihvata
MINISTARSTVO UNUTARNJIH POSLOVA
2541
Na temelju članka 93. stavka 1. točke 1. Zakona o međunarodnoj i privremenoj zaštiti (»Narodne novine«, br. 70/15.) ministar unutarnjih poslova donosi
PRAVILNIK
O OSTVARIVANJU MATERIJALNIH UVJETA PRIHVATA
I. OPĆE ODREDBE
Članak 1.
Ovim Pravilnikom propisuje se način i uvjeti ostvarivanja materijalnih uvjeta prihvata za tražitelje međunarodne zaštite (u daljnjem tekstu: tražitelj).
Materijalni uvjeti prihvata su: smještaj u Prihvatilištu za tražitelje azila (u daljnjem tekstu: Prihvatilište), hrana i odjeća u naravi, naknada troškova javnog prijevoza za potrebe postupka odobrenja međunarodne zaštite i novčana pomoć.
Članak 2.
Ovim se Pravilnikom u pravni poredak Republike Hrvatske prenosi Direktiva 2013/33/EU Europskog parlamenta i Vijeća od 26. lipnja 2013. o utvrđivanju standarda za prihvat podnositelja zahtjeva za međunarodnu zaštitu (preinačena), (SL L 180/96, 29. 6. 2013.).
Članak 3.
Pravo na materijalne uvjete prihvata ima tražitelj koji ima pravo na boravak u Republici Hrvatskoj te nema osiguran odgovarajući životni standard.
Tražitelj ima osiguran odgovarajući životni standard ako:
– ima redovne primitke iz radnog odnosa,
– ima stvari veće vrijednosti
– mjesečno ima osigurana sredstva za uzdržavanje u visini od 400% osnovice na temelju koje se utvrđuje visina pomoći za uzdržavanje, sukladno propisima o socijalnoj skrbi.
U slučaju iz stavka 2. točke 3. ovoga članka ako tražitelj ima dvočlanu obitelj iznos osnovice uvećava se za 150%, a za svakog daljnjeg člana obitelji za dodatnih 100% osnovice iz stavka 2. točke 3. ovoga članka.
Ako je tražitelj smješten u prihvatni centar za strance, tranzitni prostor zračne, morske luke ili luke unutarnjih voda, pritvor ili zatvor smatra se da ima osiguran odgovarajući životni standard.
Ako tražitelj, sukladno vlastitom zahtjevu, ne boravi u Prihvatilištu ili osiguranom smještaju od strane Ministarstva unutarnjih poslova (u daljnjem tekstu: Ministarstvo) i smješten je kod privatne osobe smatra se da ima osiguran odgovarajući životni standard.
Ako je tražitelj smješten u Prihvatilište smatra se da ima osiguran odgovarajući životni standard ako posjeduje stvari veće vrijednosti ili mjesečno ima osigurana sredstva za osobne potrebe u visini od 20 % osnovice na temelju koje se utvrđuje visina pomoći za uzdržavanje, sukladno propisima o socijalnoj skrbi.
O okolnostima iz stavka 2. i 6. ovoga članka tražitelj će se očitovati davanjem Izjave o imovinskom stanju tražitelja međunarodne zaštite (Obrazac 1.) prilikom podnošenja zahtjeva za međunarodnu zaštitu.
Ako tražitelj ne dokaže protivno smatra se da se da tražitelju pripada pokretna imovina koju ima na sebi ili koja se nalazi u njegovoj nekretnini ili prostoru u kojem stanuje, odnosno koristi.
Vrijednost pokretne imovine tražitelja utvrđuje se na temelju podataka navedenih u Izjavi o imovinskom stanju tražitelja međunarodne zaštite. Ako postoji sumnja u točnost podataka o vrijednosti pokretne imovine tražitelja, može se zatražiti njezino vještačenje.
Članak 4.
Prihvatilište može odlukom ograničiti ili uskratiti materijalne uvjete prihvata ako tražitelj:
– ne boravi u Prihvatilištu u kojem mu je određen smještaj,
– izbiva izvan Prihvatilišta duže od 24 sata bez odobrenja,
– krši odredbe Kućnog reda Prihvatilišta ili
– posjeduje sredstva koja mu omogućavaju odgovarajući životni standard.
Odluka iz stavka 1. ovoga članka donosi se na temelju individualne procjene svih činjenica i okolnosti, osobito uzimajući u obzir osobne okolnosti tražitelja.
U slučaju iz stavka 1. točke 3. i 4. ovoga članka Prihvatilište će odlukom naložiti tražitelju da nadoknadi troškove smještaja sukladno Odluci o troškovima smještaja u Prihvatilištu, uključujući i prouzročenu materijalnu štetu nastalu kršenjem Kućnog reda.
II. SMJEŠTAJ TRAŽITELJA MEĐUNARODNE ZAŠTITE
Članak 5.
Smještaj tražitelja organizira se u objektima prikladnim za zajednički smještaj osoba.
U