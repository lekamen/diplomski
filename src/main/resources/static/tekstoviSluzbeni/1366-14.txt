naredbi i drugim bitnim pojedinostima (npr.: »dostavnica/povratnica nije vraćena«, »izvješće nije primljeno« i slično).
Članak 95.
(1) Ako se utvrdi da je podnesak pravodobno podnesen, rješavatelj će u polje za primjedbu sustava JCMS upisat će se oznaka »pravodobno«.
(2) Ako podnesak treba dostaviti na odlučivanje višem sudu ili izvanraspravnom vijeću, popratno izvješće unijet će se u sustav JCMS.
(3) Kad se utvrdi da podnesak vezan za rok nije podnesen pravodobno, u polje za primjedbu sustava JCMS upisat će se oznaka »nepravodobno«.
Kretanje spisa
Članak 96.
(1) Ako se spis privremeno dostavlja na uvid drugom sudu ili tijelu, sudska pisarnica će datum do kojeg spis treba biti vraćen, temelj i razloge privremenog dostavljanja spisa unijeti u sustav JCMS korištenjem funkcije »Spis izvan suda«.
(2) Dostavljanje spisa drugom sudu evidentira se u sustavu JCMS korištenjem posebne funkcionalnosti.
(3) Kada se spis dostavlja drugom sudu samo radi uvida, spis se ne dostavlja kroz sustav JCMS, nego se činjenica da je spis na uvidu kod drugog suda evidentira u sustavu JCMS korištenjem funkcionalnosti »Spis izvan suda«, uz naznaku roka do kojeg spis treba vratiti.
Samostalan rad sudske pisarnice
Članak 97.
Sudska pisarnica, uz poslove propisane odredbama Sudskog poslovnika, obavlja samostalno sljedeće poslove:
1. daje usmene i pisane obavijesti i izdaje potvrde iz sustava JCMS o činjenicama o kojima se vodi službeni popis,
2. sastavlja zapisnike ili službene bilješke o kratkim priopćenjima i izjavama stranaka i drugih osoba o promjeni adrese, mjesta boravka, o danu primitka sudske odluke kad dostavnica ili povratnica nije vraćena ili kad nije jasno naznačen dan obavljene dostave i slično te naprijed navedene podatke upisuje na odgovarajuće mjesto u sustavu JCMS,
3. obavlja uvid u službena glasila radi utvrđivanja jesu li objavljeni pojedini oglasi uz istovremeno stavljanje odgovarajuće bilješke u sustav JCMS.
XXI. ČUVANJE SPISA
Članak 98.
(1) Na spise u sustavu JCMS primjenjuju se rokovi čuvanja propisani odredbama posebnih zakona ili odredbama Sudskog poslovnika.
(2) Nakon uništavanja spisa u pisanom obliku, osoba ovlaštena godišnjim rasporedom poslova brisat će podatke o spisu iz sustava JCMS, osim podataka o spisu upisanih u elektronički upisnik.
Pohrana spisa u arhiv
Članak 99.
(1) Nakon pravomoćnog dovršetka postupka, naredba o pohrani spisa u arhiv evidentirat će se u sustavu JCMS.
(2) Nakon izdvajanja priloženih spisa, primjedba o tome evidentirat će se u sustavu JCMS.
Arhiv ureda predsjednika suda
Članak 100.
(1) U sustav JCMS izdvajanje spisa radi posebnog čuvanja unosi se u sustav kao svako drugo izdvajanje iz arhiva.
(2) Arhiv predsjednika suda vodi se kao poseban arhiv u sustavu JCMS.
Izdavanje spisa iz arhiva
Članak 101.
(1) Kad se spis izda iz arhiva, u sustavu JCMS administrator suda mu mijenja status iz »arhiviran« u »riješen«.
(2) Spis koji je izdan iz arhiva dodjeljuje se u rad rješavatelju koji je za njega bio zadužen u sustavu JCMS prije arhiviranja. Iznimno, ako se spis ne može dodijeliti rješavatelju koji je bio zadužen za spis prije arhiviranja, spis će se dodijeliti drugom rješavatelju primjenom odgovarajućeg algoritma automatske dodjele predmeta.
XXII. OPĆE ODREDBE O VOĐENJU UPISNIKA SUSTAVA JCMS
Vođenje upisnika
Članak 102.
Upisnici sustava JCMS služe za grupiranje predmeta prema vrsti u skladu s odredbama Sudskog poslovnika. Sustav JCMS omogućava upisivanje podnesaka kojima se osniva sudski spis te upisivanje tijeka postupka i pojedinih postupovnih i upravnih radnji obavljenih u određenom spisu, kao i pretraživanje spisa i uvid u podatke.
Osnivanje i oznaka upisnika
Članak 103.
Upisnici se u sustavu JCMS otvaraju za određenu godinu korištenjem posebne administrativne funkcije.
Upisivanje u upisnike
Članak 104.
(1) U sustavu JCMS spisi se upisuju u odgovarajući upisnik. Pritom je nužno upisati podatke iz članaka 27. stavak 2. ovog Pravilnika.
(2) Prije upisa u upisnik, osoba ovlaštena za upis dužna je provjeriti