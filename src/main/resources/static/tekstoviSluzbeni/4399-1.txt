Suda 20. listopada 2014. u bitnome naveo da u cijelosti ostaje kod svih navoda iznesenih u obrazloženju Odluke od 11. lipnja 2014. te predlaže da se odbije tužbeni zahtjev tužitelja kao neosnovan. Tuženik u cijelosti prigovara svim navodima tužitelja iz tužbe ističući da je tužitelj podnio prigovore na račune izdane od strane ovdje zainteresirane osobe H1 Telekom d.d. osporavajući obračunati iznos naknade za prijevremeni raskid ugovora kao i iznose računa za mjesec svibanj, lipanj, srpanj i kolovoz 2013. izdane od ovdje zainteresirane osobe zbog nepravilno obračunate pogodnosti besplatnih razgovora od 1000 minuta dodijeljenih unutar odabranog tarifnog modela H1 Call Plus, pri tome ističući kako prilikom sklapanja pretplatničkog ugovora od predstavnika zainteresirane osobe nije dobio točne informacije o uvjetima korištenja usluge odnosno odabranog tarifnog broja. U svezi s tim tuženik je istaknuo kako prigovore krajnjih korisnika pa tako i tužitelja može rješavati isključivo u pogledu eventualnih povreda Zakona o elektroničkim komunikacijama (»Narodne novine« broj 73/08, 90/11, 133/12, 80/13, 71/14, u nastavku teksta ZEK) i pripadajućih podzakonskih akata, a s tim u svezi da je tuženik izvršio provjeru kako bi utvrdio je li operater ispunio svoje obveze propisane navedenim propisima. Navodi kako su odredbe o privremenom i trajnom isključenju pretplatničke terminalne opreme, naknadama za prijevremeni raskid pretplatničkog ugovora, postupku i rokovima podnošenja prigovora detaljno opisane u Općim uvjetima poslovanja H1 s kojim je tužitelj bio dužan upoznati se, budući da isti predstavljaju dio njegovog pretplatničkog ugovora na kojeg da je svojom voljom pristao. Navodi da nije sporno da je tužitelj potpisao pretplatnički ugovor uz ugovornu obvezu od 24 mjeseca te je samim time i pristao plaćati mjesečnu naknadu točno određenu Cjenikom za ugovorenu uslugu uz obvezu ostajanja u pretplatničkom odnosu s operaterom (ovdje zainteresiranom osobom) za ugovoreno razdoblje, a kako tužitelj nije ispunio svoju obvezu ostajanja u ugovornom odnosu s H1 kako je ugovorio, te unatoč činjenici što je zahtjev za raskid ugovora zatražen nakon propisanog roka od 14 dana od dana potpisivanja ugovora, tužitelju da je od strane zainteresirane osobe omogućen raskid ugovora bez plaćanja naknade za prijevremeni raskid pretplatničkog ugovora iz razloga kašnjenja u realizaciji H1 usluge, iako tužitelj nije prigovarao na tu okolnost niti u jednom svom prigovoru. Nastavno, tuženik ukazuje da je na računima izdanim od strane zainteresirane osobe za mjesec svibanj, lipanj, srpanj i kolovoz 2013. naknada pravilno obračunata i naplaćena sukladno Cjeniku tarifnog modela H1 Call Plus, zbog čega zahtjev tužitelja se smatra u potpunosti neutemeljenim. Naposljetku, tuženik je u svezi prigovora tužitelja o netočnim informacijama o uvjetima korištenja usluge odnosno odabranog tarifnog modela istaknuo kako uvidom u preslike zahtjeva za zasnivanje pretplatničkog ugovora od 13. ožujka 2013. za tarifni paket H1 Call Plus tužitelj je svojim potpisom potvrdio da su mu između ostalih dokumenata uručeni i Opći uvjeti poslovanja, Uputa o zašiti od zloupotrebe i prijevara, Uvjeti korištenja odabranog tarifnog modela odnosno da se za iste u slučaju da ih nije preuzeo obvezuje pročitati na internet stranici operatera iz kojeg razloga da je tužitelj kao poslovno sposobna osoba prilikom potpisivanja pretplatničkog ugovora bio u mogućnosti upoznati se svim potrebnim informacijama detaljnim uvidom u odredbe pretplatničkog ugovora iz kojeg razloga da je u osporavanoj Odluci pravilno utvrđeno činjenično stanje, a da je na takvo činjenično stanje pravilno primijenjeno materijalno pravo kada je odbijen zahtjev tužitelja za rješavanje spora između tužitelja i ovdje zainteresirane osobe, a vezano uz prigovore na dobivene račune za mjesec svibanj, lipanj, srpanj i kolovoza 2013.
U odgovoru na tužbu dostavljenom ovome Sudu 1. listopada 2014. zainteresirana osoba je istaknula da neosnovano