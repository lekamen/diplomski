jednoj kalendarskoj godini, pojedino ribarsko plovilo može biti registrirano unutar Registra BFT Ulovnih plovila i Registra BFT Ostalih plovila uz uvjet da se istovremeno ne nalazi u oba Registra. U Registar BFT Ostalih plovila spadaju: plovilo za tegalj, plovilo za preradu, pomoćno plovilo za prijevoz mrtve tune i pomoćno plovilo. Za plovila koja nisu upisana niti u jedan od ICCAT registara smatra se kako nemaju autorizaciju za ribolov, zadržavanje na plovilu, prekrcaj, prijevoz, prebacivanje, preradu ili iskrcaj tune.
(3) Konačnu prijavu BFT Ostalih plovila po kategorijama ovlaštenici povlastica za uzgoj tune Ministarstvu dostavljaju najkasnije do 15. ožujka tekuće godine na obrascu »Popis BFT plovila – Ostala plovila« (Prilog 2. ovoga Pravilnika).
(4) Plovila u ICCAT Registru BFT Ulovnih plovila i ICCAT Registru BFT Ostalih plovila iznimno se mogu zamijeniti nakon službenog podnošenja podataka iz registara prema EK i ICCAT-u, ukoliko je ulovno plovilo spriječeno zbog operativnih razloga ili više sile. U tom slučaju ovlaštenik povlastice mora Ministarstvu dostaviti iscrpan izvještaj o razlozima zamjene i sve potkrjepljujuće dokaze i navode te sve detalje vezane uz zamjenu ulovnog plovila, a Ministarstvo je dužno o tome odmah obavijestiti EK i ICCAT.
(5) Da bi plovilo dulje od 20 metara bilo autorizirano i upisano u odgovarajući ICCAT registar plovila mora imati IMO broj. Plovila dulja od 20 metara bez IMO broja neće biti prijavljena u ICCAT registar plovila.
(6) Iznimno od stavka 5. ovoga članka, dozvoljen je upis drvenih plovila dužih od 20 metara bez IMO broja ukoliko navedena plovila nisu autorizirana za ribolov na otvorenom moru (vodama izvan teritorijalnih voda).
SPORTSKI I REKREACIJSKI RIBOLOV TUNE, IGLUNA I IGLANA
Zajedničke odredbe za sportski i rekreacijski ribolov
Članak 12.
(1) Sportski i rekreacijski ribolov tuna, igluna i iglana dozvoljen je uz posjedovanje dozvole za lov tuna, igluna i iglana.
(2) Dozvole iz stavka 1. ovog članka određuju se u vremenskom trajanju od:
– jednog (1) dana,
– tri (3) dana,
– sedam (7) dana.
(3) Cijene dozvola iz stavka 2. ovog članka utvrđuju se na sljedeći način:
– za dozvolu u trajanju od 1 dan u iznosu od 120,00 HRK,
– za dozvolu u trajanju od 3 dana u iznosu od 300,00 HRK,
– za dozvolu u trajanju od 7 dana u iznosu 600,00 HRK.
(4) U rekreacijskom ribolovu dozvoljeno je korištenje jedne dozvole dnevno po osobi.
(5) Sportski i rekreacijski ribolov tuna, igluna i iglana dozvoljen je sa tri pribora (štap s rolom) sa po jednom udicom na svakom priboru, ili jednom varalicom s dvije jednokuke, dvokuke ili trokuke udice na svakom priboru.
(6) U sportskom i rekreacijskom ribolovu tuna, igluna i iglana zabranjeno je korištenje udica od nehrđajućih materijala.
(7) U sportskom i rekreacijskom ribolovu tuna, igluna i iglana dozvoljeno je obavljati ribolov samo na način ulovi i pusti.
(8) Dozvole iz stavka 2. ovoga članka smiju prodavati ovlaštene osobe za prodaju dozvola sukladno odredbama Zakona o morskom ribarstvu (»Narodne novine« br. 81/2013, 14/2014 i 152/2014) i Pravilnika o sportskom i rekreacijskom ribolovu na moru (»Narodne novine« br. 155/2014, 37/2015 i 59/2015).
(9) Prodaja tune ulovljene u sportskom i rekreacijskom ribolovu je zabranjena.
Sportski ribolov
Članak 13.
(1) Sportski ribolov tune, igluna i iglana dozvoljen je na natjecanjima u sportskom ribolovu na moru s dozvolom za ribolov tuna, igluna i iglana odobrenima od strane Ministarstva.
(2) Organizator natjecanja u sportskom ribolovu na moru prema ovom Pravilniku obvezan je prijaviti natjecanje i dostaviti Savezu za športski ribolov na moru i Ministarstvu popis sudionika i plovila koja će sudjelovati u pojedinom natjecanju. Savez za športski ribolov na moru dužan je dostaviti Ministarstvu kalendar natjecanja. Kalendar natjecanja dostavlja se Ministarstvu najkasnije do isteka godine za nadolazeću kalendarsku godinu, a njegove naknadne izmjene vezane uz natjecanja za koja je predviđena kvota za tunu, mogu se dostaviti