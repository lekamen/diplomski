novinama«, to jest 28. veljače 2015.
Riječ je o posljednjima u nizu izmjena i dopuna Zakona o izborima zastupnika u Hrvatski sabor (»Narodne novine« broj 116/99., 109/00. – vjerodostojno tumačenje članka 12. stavka 3., 53/03., 167/03. – odluka o nedavanju vjerodostojnog tumačenja članka 4. u vezi s člancima 15. i 16., 44/06. – članak 27. stavak 1. Zakona o Državnom izbornom povjerenstvu Republike Hrvatske, 19/07., 20/09. – vjerodostojno tumačenje članka 13. stavka 1., 145/10., 24/11. – članak 52. stavak 3. Zakona o financiranju političkih aktivnosti i izborne promidžbe i 93/11. – odluka Ustavnog suda broj: U-I-120/2011 i dr. od 29. srpnja 2011.; u daljnjem tekstu: ZIZHS).
3. Pročišćeni tekst ZIZHS-a objavljen je u »Narodnim novinama« broj 66/15. S obzirom na to da su u tom tekstu vjerodostojno i nomotehnički valjano prenesene sve dosadašnje izmjene i dopune ZIZHS-a i da su brojčane oznake članaka pravilno utvrđene i prate izvorni tekst ZIZHS-a, ne postoje zapreke da se Ustavni sud u ovoj i predstojećim odlukama, te rješenjima u kojima se poziva na ZIZHS ne koristi službenim pročišćenim tekstom ZIZHS-a iz 2015.
3.1. S obzirom na to da je u razdoblju između dvaju pročišćenih tekstova ZIZHS-a, to jest od pročišćenog teksta ZIZHS-a iz 2003. (»Narodne novine« broj 69/03.) do pročišćenog teksta ZIZHS-a iz 2011. (»Narodne novine« broj 120/11.), postojalo odstupanje u označavanju brojčanih oznaka članaka ZIZHS-a (zbog pogrešno izrađenog pročišćenog teksta ZIZHS-a iz 2003.), u ustavnosudskoj, sudskoj i administrativnoj praksi u tom se razdoblju također odstupalo od izvornog teksta ZIZHS-a kad je riječ o brojčanom označavanju članaka tog zakona. Sukladno tome, kad se bude pozivao na praksu koja se temelji na pročišćenom tekstu ZIZHS-a iz 2003. godine, Ustavni sud će se u svojim odlukama i rješenjima iznimno koristiti i ovom oznakom (primjer): »članak 39. (36. – PT/03)«, gdje je prva brojčana oznaka članka ona pravilna iz izvornog teksta ZIZHS-a, a brojčana oznaka članka u zagradi ona iz pročišćenog teksta iz 2003. godine (kratica: PT/03).
4. Ustavni sud primjećuje da u članku 8. ZID-a ZIZHS-a/2015, kojim je članak 9. ZIZHS-a dopunjen novim stavcima, postoji nomotehnički propust jer su ispod riječi: »Iza stavka 3. dodaje se stavak 4. ...« navedena dva stavka, a ne jedan. Stoga se ti novi stavci članka 9. ZIZHS-a u ovoj odluci označavaju ovako:
– prvi među njima označava se kao članak 9. »stavak 4.(1)« (taj stavak započinje riječima: »Birači i političke stranke ne smiju kandidirati osobe koje su pravomoćnom sudskom odlukom osuđene na bezuvjetnu kaznu zatvora ...«);
– drugi među njima označava se kao članak 9. »stavak 4.(2.)« (taj stavak započinje riječima: »Birači i političke stranke ne smiju kandidirati osobe za koje u trenutku stupanja na snagu odluke o raspisivanju izbora nisu protekli rokovi rehabilitacije ...«, a sadržava i tri točke).
5. Kad se u tekstu ove odluke i rješenja upućuje na točke, pretežito na način: »(v. točku XY.)«, riječ je o točkama obrazloženja ove odluke i rješenja.
6. Radi preglednosti, članci odnosno dijelovi članaka ZID-a ZIZHS-a/2015, kojih je ustavnost predlagateljica osporila u ovom ustavnosudskom postupku, u obrazloženju ove odluke i rješenja označavaju se i kao članci ZIZHS-a, i to:
– osporeni dijelovi članka 8. ZID-a ZIZHS-a/2015 označavaju se i kao članak 9. stavak 4.(1) i stavak 4.(2.) (v. točku 4.) ZIZHS-a,
– osporeni dio članka 12. ZID-a ZIZHS-a/2015 označava se i kao članak 20. stavak 4. ZIZHS-a,
– osporeni dio članka 13. ZID-a ZIZHS-a/2015 označava se i kao članak 21. stavak 2. ZIZHS-a,
– osporeni članak 14. ZID-a ZIZHS-a/2015 označava se i kao članak 21.a ZIZHS-a,
– osporeni dio članka 22. ZID-a ZIZHS-a/2015 označava se i kao članak 30. stavak 1. ZIZHS-a.
6.1. Polazeći od prijedloga predlagateljice, u ovom se ustavnosudskom postupku ocjenjuje, s proceduralnog aspekta, i suglasnost s Ustavom ZID-a ZIZHS-a/2015 u cjelini.
7. Ustavni sud je o prijedlogu predlagateljice zatražio i 16. rujna 2015.