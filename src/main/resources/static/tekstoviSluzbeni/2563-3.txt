 »svih novčanih sredstava« (engl. all cash) raspoloživih na DCA-u u sustavu T2S s DCA-a na PM račun koja se izvršava u ciklusu obrade sustava T2S višekratno, u određeno vrijeme ili nakon nastupa određenog slučaja, sve dok se nalog ne opozove ili ne istekne razdoblje njegova važenja;
47) »trenutni nalog za prijenos likvidnosti« znači instrukcija za prijenos likvidnosti s DCA-a na PM, nalog za prijenos likvidnosti s PM-a na DCA ili nalog za prijenos likvidnosti s DCA-a na DCA u realnom vremenu nakon primitka navedene instrukcije;
48) »U2A« ili »korisnik-do-aplikacije« znači način povezivanja koji omogućuje imatelju DCA-a razmjenu informacija s programskim aplikacijama platforme sustava T2S putem grafičkog korisničkog sučelja;
49) »unaprijed određen nalog za prijenos likvidnosti« znači instrukcija za prijenos određenog iznosa novca s DCA-a na PM račun koji se izvršava samo jednom, u određeno vrijeme ili u određenom slučaju.
Članak 4.
Opći opis sustava T2S i sustava TARGET2
1. Sustav TARGET2 omogućava namiru plaćanja u eurima u realnom vremenu na bruto načelu, s namirom u novcu središnje banke preko PM računa i namjenskih novčanih računa. Na osnovi Smjernice ESB/2012/27 sustav TARGET2 također omogućava usluge namire u realnom vremenu na bruto načelu u odnosu na transakcije sustava T2S za imatelje DCA-a koji su osigurali vezu s računom vrijednosnih papira kod sudjelujućeg CSD-a. Te usluge pružaju se na platformi sustava T2S omogućavanjem razmjene standardiziranih poruka u odnosu na prijenose s namjenskih novčanih računa i na namjenske novčane račune otvorene u knjigama odgovarajuće nacionalne središnje banke u sustavu TARGET2.
2. Sljedeće transakcije obrađuju se u sustavu TARGET2-HR:
(a) namira prijenosa u eurima koji proizlaze iz transakcija u prekograničnim sustavima netiranja za plaćanja velikih vrijednosti,
(b) namira prijenosa u eurima koji proizlaze iz transakcija u sistemskim važnim sustavima plaćanja malih vrijednosti u eurima,
(c) namira novčane strane transakcija s vrijednosnim papirima,
(d) nalozi za prijenos likvidnosti s DCA-a na DCA, nalozi za prijenos likvidnosti s DCA-a na PM i nalozi za prijenos likvidnosti s PM-a na DCA i
(e) svi drugi nalozi za plaćanje u eurima naslovljeni na sudionike sustava TARGET2.
3. Sustav TARGET2 omogućava namiru plaćanja u eurima u realnom vremenu na bruto načelu, s namirom u novcu središnje banke preko PM računa i namjenskih novčanih računa. Sustav TARGET2 uspostavljen je i djeluje na temelju SSP-a, preko kojeg se svi nalozi za plaćanje dostavljaju i obrađuju te preko kojeg se naposljetku primaju sva plaćanja na isti tehnički način. Što se tiče tehničkog funkcioniranja namjenskih novčanih računa u sustavu T2S, sustav TARGET2 tehnički je uspostavljen i djeluje na temelju platforme sustava T2S. Hrvatska narodna banka je pružatelj usluga prema ovoj Odluci. Radnje i propusti nacionalnih središnjih banaka pružatelja SSP-a i četiriju središnjih banaka uzimaju se radnjama i propustima Hrvatske narodne banke, za koje ona preuzima odgovornost u skladu s člankom 21. ove Odluke. Sudjelovanje u skladu s ovom Odlukom ne stvara ugovorni odnos između sudionika i nacionalnih središnjih banaka pružatelja SSP-a ili četiri središnje banke kada bilo koja od posljednje spomenutih djeluje u tom svojstvu. Upute, poruke ili informacije koje sudionik primi od SSP-a ili od platforme sustava T2S ili ih pošalje SSP-u ili platformi sustava T2S u vezi s uslugama koje se pružaju na temelju ove Odluke uzimaju se poslanima od Hrvatske narodne banke ili poslanima Hrvatskoj narodnoj banci.
4. Sustav TARGET2 u smislu pravne strukture čini skup platnih sustava koji se sastoji od svih komponenti sustava TARGET2, koja je svaka (komponenta) određena kao »sustav« na temelju nacionalnih propisa kojima se prenosi Direktiva 98/26/EZ. Sustav TARGET2-HR određen je kao »sustav« na temelju članka 5. stavka 1. Zakona o konačnosti namire.
5. Sudjelovanje u sustavu TARGET2 odvija se na temelju sudjelovanja u komponenti sustava TARGET2. 