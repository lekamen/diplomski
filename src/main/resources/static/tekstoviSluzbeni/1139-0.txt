58 28.05.2015 Odluka o uvjetima za prijam učenika u učeničke domove u školskoj godini 2015./2016.
MINISTARSTVO ZNANOSTI, OBRAZOVANJA I SPORTA
1140
Na temelju članka 134. stavka 5. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010 – ispr., 90/2011, 16/2012, 86/2012, 94/2013 i 152/2014), ministar znanosti, obrazovanja i sporta donosi
ODLUKU
O UVJETIMA ZA PRIJAM UČENIKA U UČENIČKE DOMOVE U ŠKOLSKOJ GODINI 2015./2016.
I.
Ovom odlukom utvrđuju se uvjeti za prijam učenika u učeničke domove u Republici Hrvatskoj u školskoj godini 2015./2016.
II.
Uslugama odgojnih aktivnosti, smještaja i prehrane učeničkoga doma mogu se koristiti redoviti učenici srednjih škola u Republici Hrvatskoj koji se školuju izvan mjesta stalnoga boravka i koji su hrvatski državljani, Hrvati iz drugih država, djeca državljana iz država članica Europske unije te strani državljani iz zemalja izvan Europske unije.
Učenički dom prima učenike strane državljane iz zemalja izvan Europske unije uz suglasnost Ministarstva znanosti, obrazovanja i sporta.
Na nepopunjena mjesta učenički dom može primiti i studente hrvatskih visokih učilišta koji su hrvatski državljani ili Hrvati iz drugih država isključivo s liste prvenstva koju utvrde studentski centri te polaznike drugih škola, seminara i tečajeva, ako to ne ometa redoviti odgojni rad i život u učeničkome domu.
III.
Učenički dom prima učenike na smještaj za vrijeme trajanja upisanoga programa obrazovanja pod uvjetom da uspješno i redovito završavaju upisane razrede te poštuju pravila doma i odredbe sklopljenoga ugovora, a o čemu odlučuje odgajateljsko vijeće učeničkoga doma nakon temeljite analize ponašanja i uspjeha svakog učenika.
Sa svakim učenikom, studentom odnosno korisnikom programa i usluga učenički dom sklapa ugovor o međusobnim pravima i obvezama.
IV.
Ako se za smještaj u dom prijavi više učenika nego što ima raspoloživih mjesta, učenički dom obavlja odabir onih učenika koji ostvaruju uvjete izravnoga prijma, a zatim obavlja odabir ostalih učenika prema broju bodova na temelju postignutoga uspjeha u posljednja četiri razreda osnovnog obrazovanja i prema socijalnome statusu.
V.
Pravo izravnoga prijma iz točke IV. ove odluke ostvaruju:
– učenici kojima su oba roditelja preminula;
– učenici koji su upisali program obrazovanja u školi koja u sastavu ima učenički dom.
Za ostvarivanje navedenih prava iz ove točke učenik je dužan dokazati status odgovarajućim dokumentima nadležnih tijela.
VI.
Broj bodova za prijam ostalih učenika u učenički dom iz točke IV. ove odluke ostvaruje se na sljedeći način:
– učenik ostvaruje broj bodova u visini prosječne ocjene uspjeha u posljednja četiri razreda osnovnog obrazovanja pomnožene s koeficijentom petnaest (15);
– učenik čiji je roditelj preminuo (što dokazuju preslikom smrtovnice) ostvaruje dodatnih deset (10) bodova;
– učenici na temelju članka 56. Zakona o pravima hrvatskih branitelja i članova njihovih obitelji (»Narodne novine«, broj 174/2004, 92/2005, 107/2007, 65/2009, 137/2009, 146/2010, 55/2011, 140/2012, 33/2013, 148/2013 i 92/2014) – djeca hrvatskih ratnih vojnih invalida iz Domovinskoga rata koja imaju prednost pri smještaju u učeničke domove pod uvjetom da im redovni mjesečni prihodi po članu kućanstva ne prelaze 60% proračunske osnovice (osim ako u trenutku objavljivanja natječaja za prijam učenika u učeničke domove navedeni uvjet Zakonom o pravima hrvatskih branitelja i članova njihovih obitelji ne bude drugačije određen te će se u tom slučaju primjenjivati odredba Zakona), ostvaruju dodatnih deset (10) bodova;
– učenici na temelju članka 48.e Zakona o zaštiti vojnih i civilnih invalida rata (»Narodne novine«, broj 33/1992, 57/1992, 77/1992, 58/1993, 2/1994, 76/1994, 108/1995, 108/1996, 82/2001, 94/2001, 103/2003, 148/2013) – djeca osoba poginulih, umrlih ili nestalih pod okolnostima iz članka 6., 7. i 8. ovoga zakona, djeca civilnih invalida rata čije je oštećenje organizma nastalo pod