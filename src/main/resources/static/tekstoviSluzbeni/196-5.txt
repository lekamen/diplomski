 članka 11., 12., 17. i 18. ovoga Pravilnika nalaz, mišljenje i ocjenu donijeti što prije, a najkasnije u roku od 15 dana od dana zaprimanja zahtjeva ako je zahtjevu priložena sva potrebna medicinska i druga dokumentacija, osim u slučaju kada je ovim Pravilnikom ili drugim općim aktom Zavoda utvrđen drugi rok.
(2) Liječničko povjerenstvo iz stavka 1. ovoga članka obvezno je nalaz, mišljenje i ocjenu u slučaju utvrđenom člankom 11. stavkom 1. točkom 6. ovoga Pravilnika (odobrenje ortopedskog i drugog pomagala) donijeti u roku iz stavka 1. ovoga članka ako općim aktom Zavoda o ortopedskim i drugim pomagalima nije utvrđen drugi rok.
(3) Iznimno od stavka 1. ovoga članka, u slučaju iz članka 11. stavka 1. točke 1., (privremena spriječenost za rad) i članka 12. stavka 1. točke 3. i 5. (prestanak privremen nesposobnosti, premještaj iz inozemstva) ovoga Pravilnika, nalaz, mišljenje i ocjenu liječničko povjerenstvo je obvezno donijeti odmah, a najkasnije prvog idućeg radnog dana od primitka zahtjeva.
Članak 15.
(1) Liječničko povjerenstvo regionalnog ureda Zavoda nalaz, mišljenje i ocjenu daje na tiskanici »UPUTNICA broj __ LIJEČNIČKOM POVJERENSTVU« koja je tiskana uz ovaj Pravilnik i čini njegov sastavni dio.
(2) Iznimno od stavka 1. ovoga članka liječničko povjerenstvo regionalnog ureda Zavoda kada daje odobrenje za ostvarivanje prava na ortopedska i druga pomagala, nalaz, mišljenje i ocjenu daje na tiskanici propisanoj općim aktom Zavoda o ortopedskim i drugim pomagalima.
(3) Tiskanice iz stavka 1. i 2. ovoga članka mogu se preuzeti s internet stranici Zavoda na adresi: »www.hzzo.hr.« pod »Tiskanice«.
Članak 16.
Liječničko povjerenstvo regionalnog ureda Zavoda obavlja i druge poslove u skladu sa Zakonom, posebnim propisima i općim aktima Zavoda.
III. MEDICINSKO VJEŠTAČENJE PREMA ZAKONU O RODILJNIM I RODITELJSKIM POTPORAMA
Članak 17.
(1) Liječničko povjerenstvo regionalnog ureda Zavoda i liječničko povjerenstvo Direkcije Zavoda iz članka 3. stavka 1. točke 1. i 2. ovoga Pravilnika obavljaju sljedeće poslove u svezi s ostvarivanjem prava s osnova rodiljnih i roditeljskih potpora:
1. utvrđuje činjenicu preranog rođenja djeteta iz članka 12. stavka 7. Zakona o rodiljnim i roditeljskim potporama (u daljnjem tekstu: Zakon o potporama) te utvrđuje broj dana produženja rodiljnog dopusta,
2. utvrđuje potrebu, kao i dužinu trajanja pojačane brige i njege djeteta zbog ostvarivanja prava na rad s polovicom punog radnog vremena do 3. godine života djeteta u skladu sa člankom 16. Zakona o potporama i člankom 6. stavkom 1. Pravilnika o uvjetima i postupku stjecanja prava na rad u polovici punog radnog vremena radi pojačane brige i njege djeteta,
3. utvrđuje psihofizičko stanje roditelja koji nema status zaposlene ili samozaposlene osobe kako bi se utvrdilo može li ili ne pružati pojačanu brigu i njegu djetetu (članak 6. stavak 2. Pravilnika o uvjetima i postupku stjecanja prava na rad s polovicom punog radnog vremena radi pojačane brige i njege djeteta),
4. utvrđuje postojanje okolnosti vezanih uz zdravstveno stanje roditelja koji ima status zaposlene i samozaposlene osobe utvrđene člankom 18. stavkom 2. podstavkom 3. Zakona o potporama zbog kojih se prava utvrđena tim Zakonom u cijelosti prenose na drugog roditelja,
5. utvrđuje postojanje okolnosti vezanih uz zdravstveno stanje drugog roditelja koji nema status zaposlene i samozaposlene osobe utvrđene člankom 18. stavkom 2. podstavkom 3. Zakona o potporama zbog kojih taj roditelj nije u mogućnosti pružati djetetu pojačanu brigu i njegu (članak 6. stavak 2. Pravilnika o uvjetima i postupku stjecanja prava na rad u polovici punog radnog vremena radi pojačane brige i njege djeteta),
6. utvrđuje postojanje težeg tjelesnog ili mentalnog oštećenja ili psihičke bolesti djeteta zbog ostvarivanja prava zaposlenog i samozaposlenog roditelja na dopust do navršene 8. godine života djeteta s težim smetnjama u razvoju u skladu s člankom 23. stavkom 1. Zakona o potporama i člankom 3. Pravilnika o uvjetima i