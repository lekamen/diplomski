visina odobrene potpore;
b) namjena dodijeljene potpore;
c) način isplate potpore;
d) obveza čuvanja dokumentacije koja se odnosi na predmet potpore sljedećih pet godina od datuma konačne isplate potpore;
e) obveza, način i rokovi postupanja s predmetom potpore;
f) način i postupak izvještavanja;
g) obveza korisnika da dopusti u svakom trenutku nesmetan pristup i kontrolu na terenu koja se odnosi na ulaganje, te obveza davanja na uvid cjelokupne dokumentacije vezane za ulaganje;
h) zabrana sufinanciranja ulaganja sukladno članku 3. stavku 2. ovoga Pravilnika;
i) postupanje u slučaju nastupanja nepredviđenih okolnosti tijekom izvršenja Ugovora;
j) odredbe o raskidu Ugovora;
k) nadležni sud u slučaju spora.
(4) Ukoliko korisnik ne dostavi Ugovor, preporučenom pošiljkom s povratnicom ili osobno u roku iz stavka 2. ovog članka, smatrat će se da je odustao od sklapanja Ugovora te će se Odluka o dodjeli potpore poništiti.
Odobrenje promjena
Članak 13.
(1) Ukoliko postoje opravdani razlozi, tijekom provedbe Odluke moguće je napraviti izmjene koje se mogu odnositi na promjenu predmeta potpore te rok izvršenja projekta.
(2) Razlozi za odobrenje promjena su isključivo sljedeći:
a) viša sila,
b) promjene nastale kao posljedica potrebe za usklađivanjem sa zakonodavstvom,
c) situacija koja se nije mogla predvidjeti u trenutku ugovaranja (nemogućnost dobavljača da pruži usluge, nabavi robu ili izvede radove što iziskuje ili promjenu dobavljača ili prolongaciju roka izvršenja Ugovora, uvođenje nove tehnologije koja može znatno povećati učinkovitost projekta i sl.).
(3) U slučaju potrebe za izmjenom iz stavka 1. ovoga članka korisnik je obvezan zatražiti odobrenje promjena u obliku Zahtjeva za odobrenje promjena uz odgovarajuću dokumentaciju koja to potvrđuje, u roku od najviše 30 dana od dana pojave događaja koji je izazvao promjene. Uprava ribarstva može zatražiti dodatnu dokumentaciju.
(4) Odobrenjem promjena ne može se mijenjati ukupno odobren iznos potpore korisniku.
(5) Uprava ribarstva će odobriti izvođenje promjena koje su opravdane te će izvijestiti korisnika. Korisnik može započeti s izvršenjem projekta s promjenama po zaprimanju odobrenja promjena.
(6) Ukoliko promjene sadržane u Zahtjevu za odobrenje promjena nisu opravdane, Uprava ribarstva će odbiti Zahtjev za odobrenje promjena o čemu će izvijestiti korisnika.
(7) Ukoliko se administrativnom kontrolom ili kontrolom na terenu utvrdi da je korisnik promjene izvršio bez odobrenja promjena iz stavka 5. ovoga članka, iste će se smatrati neprihvatljivim troškom i Ministarstvo će zatražiti povrat novčanih sredstava koja nisu utrošena sukladno Odluci.
Isplata i povrat potpore
Članak 14.
(1) Potpora se isplaćuje na račun korisnika, a sukladno odredbama Ugovora.
(2) Ministarstvo će Odlukom o povratu potpore od korisnika zahtijevati povrat u slučaju:
a) administrativne pogreške;
b) ukoliko se utvrdi da je korisnik nezakonito ostvario potporu;
c) korištenja predmeta sufinanciranja na način koji nije u skladu s njegovom namjenom;
d) u slučaju neopravdanosti dodijeljenog iznosa potpore.
(3) Korisnik je dužan isplaćenu potporu vratiti u iznosu, na način i u roku određenim u Odluci o povratu potpore.
(4) Ukoliko korisnik nije postupio sukladno Odluci iz stavka 2. ovoga članka, na iznos koji podliježe povratu se nakon isteka roka iz stavka 3. ovoga članka obračunava zakonska zatezna kamata.
III. KONTROLA
Administrativna kontrola
Članak 15.
1) Administrativnu kontrolu Prijava zajedno sa svom dokumentacijom propisanom ovim Pravilnikom i Natječajem te izradu rang-liste iz članka 10. ovoga Pravilnika provodi Uprava ribarstva.
2) Administrativna kontrola obuhvaća:
– obradu Prijava sukladno obrascima, kriterijima i mjerilima rangiranja propisanih ovim Pravilnikom i Natječajem,
– obradu Prijava sukladno službenim evidencijama i podacima Ministarstva,
– praćenje izvršenja predmeta Ugovora i provedbe odobrenih projekata.
3) Uprava ribarstva vodi evidenciju svih zaprimljenih i odobrenih Prijava sa svim