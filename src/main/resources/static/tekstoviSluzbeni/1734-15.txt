ostalih tekućih mliječnih proizvoda prodavatelj i osoba koja upravlja reciklažnim dvorištem imaju pravo do 30. studenoga 2015. godine.
Članak 34.
(1) Do uspostave Registra iz članka 29. ovoga Pravilnika proizvođač, mali proizvođač, ambalažer, prodavatelj, osoba koja upravlja reciklažnim dvorištem odnosno davatelj usluge prikupljanja miješanog komunalnog otpada, sakupljač i obrađivač dužni su dostavljati Fondu podatke na obrascu AO2, AO3, AO4, AO5, AO6, AO7 i AO8.(2) Do uspostave Registra iz članka 29. ovog Pravilnika i osiguranja opreme koja osigurava uslugu sakupljanja sukladno uvjetima iz javnog poziva za odabir Programa za obavljanje usluge sakupljanja otpadne ambalaže u sustavu kojim upravlja Fond isplata naknade prodavatelju iz članka 24. stavka 11., 12. i 13. ovoga Pravilnika za preuzetu otpadnu ambalažu od pića od potrošača obavlja se na temelju Obrasca AO8 i Izvješća o preuzetim količinama otpadne ambalaže od pića u sustavu povratne naknade (u daljnjem tekstu: Obrazac AO9) iz Priloga XIV. ovog Pravilnika.
(3) Do uspostave Registra iz članka 29. ovog Pravilnika podatke o GTIN-u proizvoda te podatke o proizvođaču, proizvodu i ambalaži proizvoda sukladno Prilogu XII. ovog Pravilnika proizvođač je dužan dostavljati Fondu u elektroničkom obliku koji odredi Fond.
(4) Do uspostave Registra iz članka 29. ovoga Pravilnika podaci o vrsti i količini jednokratne ambalaže umjesto na obrascu AO1 dostavljaju se Fondu na Izvješću o vrsti i količini jednokratne ambalaže na Obrascu AO10 (u daljnjem tekstu: Obrazac AO10) iz Priloga XV. ovoga Pravilnika
(5) Do uspostave Registra iz članka 29. ovoga Pravilnika obračun i plaćanje naknade gospodarenja otpadnom ambalažom i povratne naknade te povrat uplaćene naknade gospodarenja i povratne naknade u slučaju izvoza ili povlačenja s tržišta proizvoda pakiranih u ambalažu obavlja se sukladno članku 16. stavcima 3., 8., 9., 12., 13. i 14. Pravilnika o ambalaži i ambalažnom otpadu, na temelju podataka iz stavka 4. ovoga članka i podataka iz Obrasca AO3 dostavljenih do 10. u tekućem mjesecu za prethodno tromjesečje, odnosno godišnje do 01. ožujka tekuće godine za prethodnu godinu.
Članak 35.
Prilozi I., II., III., IV., V., VI., VII., VIII., IX., X., XI., XII., XIII., XIV., XV., XVI. i XVII. čine sastavni dio ovoga Pravilnika.
Članak 36.
(1) Stupanjem na snagu ovoga Pravilnika prestaju važiti odredbe Pravilnika o ambalaži i ambalažnom otpadu (»Narodne novine« broj 97/05, 115/05, 81/08, 31/09, 156/09, 38/10, 10/11, 81/11, 126/11, 38/13, 86/13) osim odredbi članaka 12., 13., 14., 19.a, 20. st. 3., 20.a i članka 25. stavaka 3., 4., 5., 6., 7., 8., 9. i 10. toga Pravilnika koje važe do stupanja na snagu Uredbe iz članka 53. stavka 4. Zakona i sklapanja ugovora za obavljanje usluge sakupljanja otpadne ambalaže u sustavu kojim upravlja Fond, te članka 16. stavaka 3., 8., 9., 12., 13. i 14. toga Pravilnika koji vrijedi do uspostave Registra iz članka 29. ovoga Pravilnika.
(2) Stupanjem na snagu ovoga Pravilnika prestaje važiti Odluka o uvjetima označavanja ambalaže (»Narodne novine« br. 155/05, 26/06 i 28/06).
Članak 37.
Ovaj Pravilnik stupa na snagu osmog dana od dana objave u »Narodnim novinama«.
Klasa: 351-01/15-04/11
Urbroj: 517-01-15-29
Zagreb, 4. kolovoza 2015.
Ministar Mihael Zmajlović, v. r.
PRILOG I.
POPIS ILUSTRATIVNIH PRIMJERA KRITERIJA ZA ODREĐIVANJE AMBALAŽE
I. Ilustrativni primjeri za određivanje što je ambalaža
Ambalaža
Kutije za slatkiše
Folija koja omata kutiju od CD-a
Poštanske torbe (vreće) za kataloge i magazine (s magazinom unutra)
Podlošci za tortu prodani s tortom
Valjci, cijevi i cilindri oko kojih je obavijen savitljiv materijal (npr. plastične folije, aluminij, papir), osim valjaka, cijevi i cilindara koji su namijenjeni kao dijelovi proizvodne opreme i ne koriste se za predstavljanje proizvoda kao prodajne jedinice
Posude za cvijeće koje su namijenjene samo za prodaju i transport biljaka i nisu namijenjene da s biljkom ostanu do kraja njezina životnog vijeka
Staklene boce za