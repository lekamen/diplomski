 trajanja QRS kompleksa više od 0,12 s.
Ocjena 1 donosi se u slučajevima paroksizmalne tahikardije, dekompenziranog srca, WPW sindroma s tahikardijom, apsolutne aritmije, bloka lijeve grane i AV blok II. i III. stupnja.
Ad 59. Ocjena sposobnosti donosi se na temelju nalaza kardiologa i utvrđenog patološkog nalaza navedenog u točki 58. ovoga popisa te UZV srca.
Ad 60.2. Dijagnozu mora postaviti kardiolog u stacionarnoj zdravstvenoj ustanovi. Obvezna kardiološka obrada i UZV srca. Ocjena 3 donosi se za lakše poremećaje, a ocjena 1 za teže poremećaje.
Ad 61. Dijagnozu moraju postaviti kardiolog i neurolog u stacionarnoj zdravstvenoj ustanovi. Obvezan UZV srca. Ocjena 3 donosi se za lakše poremećaje, a ocjena 1 za teže poremećaje.
Ad 62. Dijagnozu moraju postaviti kardiolog i/ili pulmolog u stacionarnoj zdravstvenoj ustanovi. Ovom točkom obuhvaćene su kongenitalne anomalije velikih krvnih žila (veći angiomi, arteriovenske fistule).
Ad 63. Lakši stupanj podrazumijeva bolesti s umjerenim poremećajima krvotoka i lakšim poremećajima u funkciji ekstremiteta (manji angiomi kapilarnog tipa) i ocjenjuje se ocjenom 4 ili 3. Teži stupanj podrazumijeva obliterirajuće procese na perifernim arterijama (Mb. Burger), teže poremećaje funkcije ekstremiteta te jače izražene varikozne promjene ekstremiteta, veće vulnerabilnije angiome i arterio-venske fistule. Obvezatan nalaz odgovarajućeg specijalista (vaskularni kirurg i drugi).
Raynaudov sindrom (bolest) ocjenjuje se prema stupnju bolesti.
Ad 64. Dijagnozu mora postaviti specijalist za vaskularne bolesti u polikliničkoj ili stacionarnoj zdravstvenoj ustanovi. Ocjena 4 donosi se kada nije utvrđeno funkcionalno oštećenje, a ocjena 3 samo ako nisu jako proširene vene na obje potkoljenice. Obvezatan nalaz vaskularnog kirurga i UZV dubokih vena.
Ad 65.2. Obvezan nalaz kirurga. Ocjena 3 donosi se za lakše insuficijencije funkcije analnog sfinktera, a ocjena 1 za teže oblike insuficijencije.
Ad 66. Velike, trajne varikokele ocjenjuju se prema stupnju poremećaja cirkulacije.
Ad 67. Ocjena se donosi prema stanju ekstremiteta i kože (otok, varikozne promjene). Za osobe bez funkcionalnih smetnji donosi se ocjena 4, a ako su prisutne lakše funkcionalne smetnje ocjena 3. Ocjena 1 donosi se kod težih slučajeva bolesti.
Ad Skupina X. Ocjena zdravstvene sposobnosti donosi se na temelju nalaza nadležnog specijalista i nalaza polikliničko–bolničko–kliničkih ispitivanja.
Ad 69. i 70. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad 71. Dijagnoza astme postavlja se u bolničko-kliničkoj ustanovi. Ocjena 3 donosi se za lakše i srednje oblike: astma bez napada gušenja u posljednje dvije godine.
Ad 72. Jednostavna kronična upala nosnih sluznica bez stvaranja krusti ocjenjuje se ocjenom 4, a ako su češće upale (više od četiri puta godišnje) ocjenom 3. Za vrlo teške oblike donosi se ocjena 1.
Ad 74. Ocjena za polipozu nosne šupljine i sinusa donosi se prema utvrđenim smetnjama disanja.
Ad 76. Za neznatne smetnje disanja donosi se ocjena 4. Smetnje disanja srednje težine ocjenjuju se ocjenom 3, a teže smetnje ocjenom 1.
Ad 77.2. Ocjena 3 donosi se za lakša funkcionalna oštećenja, a ocjena 1 za teža oštećenja.
Ad 79. Lakši oblik su bronhiektazije koje zahvaćaju jedan režanj bez znakova upale ili recidivirajućih upala pluća, uz lakše oštećenje plućne funkcije. Teži oblik su bronhiektazije koje zahvaćaju više od jednog režnja, s trajnom prisutnošću upale ili recidivirajućim upalama pluća, uz srednje do teže oštećenje plućne funkcije.
Ad 80.2. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad 81. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga Popisa.
Ad 83. Stupanj oštećenja funkcije pluća i sukladna ocjena zdravstvene sposobnosti utvrđuje se na način opisan pod točkom 1.2. ovoga 