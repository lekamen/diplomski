 spora protiv odluke donesene po žalbi nadležnog tijela Komore, niti je propisana mogućnost sudske zaštite kroz neki drugi oblik spora (npr. priziv Vrhovnom sudu Republike Hrvatske i sl.).
Prema pak odredbi članka 92. stavka 1. Statuta Komore, protiv rješenja Upravnog odbora o zahtjevu za priznanje specijalnosti odvjetnik može podnijeti žalbu Skupštini Komore, dok je, prema stavku 2. iste odredbe, odluka Skupštine konačna.
Iz svega navedenog slijedi da odredba članka 13. stavka 6. Pravilnika, u dijelu kojim se zabranjuje pokretanje upravnog spora protiv konačne odluke Skupštine, nije suglasna s člankom 3. stavkom 1. točkom 1. Zakona o upravnim sporovima, a niti s odredbom članka 92. stavka 2. Statuta Komore, zbog čega je istu valjalo u tom dijelu ukinuti.
U odnosu na tvrdnje podnositelja o nezakonitosti preostalih odredaba Pravilnika na koje ukazuje u zahtjevu, Sud nije našao razloga za pokretanje postupka po službenoj dužnosti, jer smatra da su iste donesene u okviru ovlasti propisanih odredbama članka 69. i članka 70. Zakona o odvjetništvu i Statutom Komore.
Na kraju, Sud nalazi potrebnim napomenuti da nije razmatrao podnositeljeve tvrdnje o neustavnosti u zahtjevu citiranih odredaba Pravilnika, s obzirom da je, sukladno članku 3. stavku 2. Zakona o upravnim sporovima, predmet objektivnog upravnog spora samo ocjena zakonitosti općeg akta, a ne i ocjena njegove ustavnosti.
Trebalo je stoga, na temelju odredbe članka 86. stavka 3. Zakona o upravnim sporovima, odlučiti kao u izreci ove presude.
Odluka o objavi presude temelji se na odredbi članka 86. stavka 4. citiranog Zakona, prema kojoj ukinuta odredba općeg akta prestaje važiti danom objave presude u »Narodnim novinama«.
Poslovni broj: Usoz-133/15-5
Zagreb, 23. veljače 2016.
Predsjednica vijeća Evelina Čolović Tomić, v. r.
