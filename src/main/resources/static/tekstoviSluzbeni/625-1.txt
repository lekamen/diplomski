 račun – upisuje se račun za redovno poslovanje neprofitne organizacije šifra djelatnosti – upisuje se brojčana oznaka razreda djelatnosti iz Obavijesti o razvrstavanju poslovnog subjekta prema NKD-u 2007. Državnog zavoda za statistiku šifra županije – upisuje se statistička oznaka županije koju prema Pravilniku o registru prostornih jedinica dodjeljuje Državna geodetska uprava šifra grada/općine – upisuje se statistička oznaka grada/općine koju prema Pravilniku o registru prostornih jedinica dodjeljuje Državna geodetska uprava oznaka razdoblja – upisuje se godina i mjesec kojim završava razdoblje za koje se obrazac predaje u formatu GGGG-MM.
(3) Podnožje obrazaca popunjava se na sljedeći način:
– zakonski zastupnik – upisuje se ime osobe određene u skladu s člankom 3. stavkom 2. ovoga Pravilnika
– potpis zakonskog zastupnika
– datum sastavljanja izvještaja
– M.P. – mjesto za pečat neprofitne organizacije
– osoba za kontakt – upisuje se ime osobe koja je sastavila izvještaj
– telefon – upisuje se telefonski broj neprofitne organizacije ili osobe za kontakt
– telefax – upisuje se fax neprofitne organizacije ili osobe za kontakt
– adresa e-pošte – upisuje se e-mail neprofitne organizacije ili osobe koja je sastavila izvještaj.
Članak 8.
(1) Obrazac: BIL-NPF sadrži sljedeće podatke:
– stupac 1 – račun iz računskog plana
– stupac 2 – opis
– stupac 3 – AOP oznaka
– stupac 4 – stanje 1. siječnja godine za koju se sastavlja izvještaj, odnosno na dan početka poslovanja u toku godine
– stupac 5 – stanje 31. prosinca godine za koju se sastavlja izvještaj, odnosno na dan prestanka poslovanja
– stupac 6 – indeks promjene stanja (upisuje se cijeli broj bez decimala).
(2) Obrasci: PR-RAS-NPF i S-PR-RAS-NPF sadrže sljedeće podatke:
– stupac 1 – račun iz računskog plana
– stupac 2 – opis
– stupac 3 – AOP oznaka
– stupac 4 – ostvareno prethodne godine
– stupac 5 – ostvareno u izvještajnom razdoblju
– stupac 6 – indeks ostvarenja u odnosu na isto razdoblje prethodne godine (upisuje se cijeli broj bez decimala).
Članak 9.
(1) Bilješke su dopuna podataka uz financijske izvještaje.
(2) Bilješke mogu biti opisne, brojčane ili kombinirane. Označavaju se rednim brojevima s pozivom na AOP oznaku izvještaja na koju se odnose.
(3) Obvezne Bilješke uz Bilancu jesu:
– pregled ugovornih odnosa i slično koji, uz ispunjenje određenih uvjeta, mogu postati obveza ili imovina (dana kreditna pisma, hipoteke, sporovi na sudu koji su u tijeku…)
– pregled stanja i rokova dospijeća dugoročnih i kratkoročnih kredita i zajmova te posebno robnih kredita i financijskih najmova (leasing).
(4) U Bilješkama uz Izvještaj o prihodima i rashodima potrebno je navesti razloge zbog kojih je došlo do većih odstupanja u odnosu na ostvarenje prethodne godine.
Članak 10.
(1) Neprofitna organizacija iz članka 5. stavka 1. ovoga Pravilnika sastavlja:
– za poslovnu godinu: Bilancu, Izvještaj o prihodima i rashodima i Bilješke
– za razdoblje od 1. siječnja do 30. lipnja: Izvještaj o prihodima i rashodima
– za razdoblja od 1. siječnja do 31. ožujka i od 1. siječnja do 30. rujna: Skraćeni izvještaj o prihodima i rashodima.
(2) Financijski izvještaji iz stavka 1. ovoga članka predaju se:
– za poslovnu godinu: u roku od 60 dana od isteka izvještajnog razdoblja
– za razdoblje od 1. siječnja do 30. lipnja: u roku od 30 dana po isteku izvještajnog razdoblja
– za razdoblja od 1. siječnja do 31. ožujka i od 1. siječnja do 30. rujna: u roku od 20 dana po isteku izvještajnog razdoblja.
(3) Financijski izvještaji sastavljaju se i podnose na razini pravne osobe s uključenim podacima o poslovanju njenih organizacijskih dijelova.
Članak 11.
(1) Neprofitna organizacija iz članka 5. stavka 1. ovoga Pravilnika predaje Ministarstvu financija, odnosno drugoj instituciji koju Ministarstvo financija ovlasti za zaprimanje i obradu financijskih izvještaja, financijske izvještaje u elektroničkom obliku objavljene na internetskoj stranici Ministarstva financija.
(2) Neprofitna organizacija uz financijske