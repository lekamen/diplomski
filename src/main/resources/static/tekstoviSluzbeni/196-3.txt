 osigurane osobe,
5. o prethodnim istim ili sličnim zdravstvenim problemima osigurane osobe,
6. o ocjeni i mišljenju izabranog doktora s nalazom o pregledu osigurane osobe te druge podatke o zdravstvenom stanju osigurane osobe.
(2) Ako se uz zahtjev ili prijedlog iz članka 9. stavka 1. ovoga Pravilnika za ostvarivanje prava prilaže dokumentacija iz stavka 1. ovoga članka izdana od strane inozemne zdravstvene ustanove, odnosno inozemne ordinacije privatne prakse potonja mora biti prevedena na hrvatski jezik.
III. OVLASTI I NAČIN RADA LIJEČNIČKOG POVJERENSTVA REGIONALNOG UREDA ZAVODA
1. Davanje odobrenja o pravima iz obveznog zdravstvenog osiguranja
Članak 11.
(1) U skladu s odredbama Zakona, drugih propisa i općih akata Zavoda liječničko povjerenstvo regionalnog ureda Zavoda daje odobrenje osiguranim osobama za:
1. produljenje privremene spriječenosti za rad zbog njege osigurane osobe člana obitelji – djeteta do 18. godine života (članak 45. Zakona),
2. privremenu nesposobnost za rad zbog bolesti za obavljanje ugovorenih poslova na osnovi kojih se ostvaruju primitci od kojih se utvrđuje drugi dohodak (članak 59. Zakona),
3. korištenje skupljeg javnog prijevoznog sredstva – spavaća kola, zrakoplov (članak 65. stavak 2. Zakona),
4. bolničku medicinsku rehabilitaciju u ugovornoj specijalnoj bolnici za medicinsku rehabilitaciju, uključujući i pravo na smještaj uz dijete za vrijeme bolničkog liječenja medicinskom rehabilitacijom, u skladu s općim aktom Zavoda o bolničkoj medicinskoj rehabilitaciji,
5. fizikalnu terapiju u kući osigurane osobe,
6. ortopedska i druga pomagala za koja je to općim aktom Zavoda o ortopedskim i drugim pomagalima određeno.
(2) Odobrenje iz stavka 1. ovoga članka liječničko povjerenstvo daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse, a po potrebi i osnovom pregleda osigurane osobe radi utvrđivanja njezinog zdravstvenog stanja.
(3) Liječničko povjerenstvo nalazom, mišljenjem i ocjenom u slučaju iz stavka 1. točke 2. ovoga članka, uz obvezan pregled osiguranika, utvrđuje početak, trajanje, odnosno prestanak privremene nesposobnosti osiguranika za obavljanje ugovorenih poslova na osnovi povijesti bolesti ne starije od 3 dana koju je izdao izabrani doktor, medicinske dokumentacije o nastaloj bolesti te ugovora o djelu ili drugog pravnog akta o stjecanju primitaka, određujući da li je nastala bolest od utjecaja na obavljanje ugovorenih poslova s obzirom na vrstu posla te rok njegovog izvršenja.
(4) Odobrenje iz stavka 1. točke 4. ovoga članka (bolnička medicinska rehabilitacija) liječničko povjerenstvo daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse, a po potrebi i osnovom pregleda osigurane osobe kada to ocijeni nužnim zbog utvrđivanja zdravstvenog stanja osigurane osobe i medicinske indiciranosti za provođenje bolničke medicinske rehabilitacije.
(5) Zbog utvrđivanja zdravstvenog stanja osigurane osobe, liječničko povjerenstvo daje odobrenje u slučajevima iz stavka 1. točke 5. ovoga članka (fizikalna terapija u kući) na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse te iznimno pregleda u kući osigurane osobe pri davanju odobrenja za fizikalnu terapiju u kući koja neprekidno traje duže od 3 mjeseca.
(6) U ostalim slučajevima iz stavka 1. ovoga članka liječničko povjerenstvo odobrenje daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse, što ne isključuje pravo liječničkog povjerenstva da obavi pregled osigurane osobe, odnosno člana obitelji iz stavka 1. točke 1. ovoga članka ako je potreban zbog utvrđivanja zdravstvenog stanja i davanja odobrenja.
2. Utvrđivanje postojanja, odnosno nepostojanja određenih činjenica koje su uvjet za ostvarivanje pojedinih prava iz obveznog zdravstvenog osiguranja
Članak 12.
(1)