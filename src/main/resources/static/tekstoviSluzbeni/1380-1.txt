 0,85 gp 0,9 0,8 0,65 gz 0,7 0,6 0,45
(4) Dodatna letačka zvanja iz stavka 3. ovoga članka su nastavnik letenja, instruktor letenja, inspektor letenja, kapetan zrakoplova, probni pilot i pokusni pilot.
(5) Vojni piloti mogu ostvariti dodatak za jedno dodatno letačko zvanje iz stavka 4. ovoga članka.
(6) Spremnost i kategorije spremnosti vojnih pilota propisuju se pravilnikom kojim se uređuje letačka služba u Oružanim snagama.«
Članak 3.
Iza članka 8. dodaju se članci 8.a, 8.b, 8c. i 8.d koji glase:
»Članak 8.a
(1) Tehničaru-letaču, navigatoru i specijalistu letaču, ovisno o kategoriji spremnosti i dodatnom letačkom zvanju pripada pravo na letački dodatak.
(2) Ukupni iznos letačkog dodatka za tehničare-letače, navigatore i specijaliste letače čini zbroj koeficijenta kategorije spremnosti (A) i koeficijenta dodatnih letačkih zvanja (B) i množi se s osnovicom za obračun plaće u skladu s tablicom:
  I. Kategorija II. Kategorija Dodatno letačko zvanje Tehničari-letači 0,6 0,5 0,05 Navigatori 0,3 Specijalisti letači 0,1
(3) Dodatna letačka zvanja iz stavka 2. ovoga članka su instruktor tehničar letač, probni instruktor tehničar-letač i bočni strijelac.
(4) Tehničari-letači mogu ostvariti dodatak za jedno dodatno letačko zvanje iz stavka 3. ovoga članka.
(5) Spremnost i kategorije spremnosti tehničara-letača, navigatora i specijalista letača propisuju se pravilnikom kojim se uređuje letačka služba u Oružanim snagama.
Članak 8.b
(1) Vojni letač koji je u skladu s pravilnikom kojim se uređuje utvrđivanje zdravstvene sposobnosti za vojnu službu ocijenjen ocjenom »daljnje liječenje/dijagnostička obrada« ostvaruje pravo na letački dodatak iz članaka 8. i 8.a ovoga Pravilnika najdulje šest mjeseci od dana donošenja ocjene »daljnje liječenje/dijagnostička obrada«.
(2) Vojni letač kojemu je prema odredbama pravilnika kojim se uređuje utvrđivanje zdravstvene sposobnosti za vojnu službu istekla valjanost uvjerenja o zdravstvenoj sposobnosti ostvaruje pravo na letački dodatak iz članaka 8. i 8.a ovoga Pravilnika najdulje šest mjeseci od isteka valjanosti uvjerenja o zdravstvenoj sposobnosti.
Članak 8.c
Vojni letači koji ostvaruju pravo na dodatak za otežane uvjete rada u skladu s odredbama ovoga Pravilnika ubrajaju se u deficitarna zvanja i struke.
Članak 8.d
(1) Vojni letač koji ne ostvaruje letački staž u skladu s pravilnikom kojim se uređuje letačka služba u Oružanim snagama, a koji je ostvario manje od 15 godina letačkog staža, zadržava pravo na letački dodatak onoliko godina koliko ima letačkog staža.
(2) Vojni letač koji ne ostvaruje letački staž u skladu s pravilnikom kojim se uređuje letačka služba u Oružanim snagama, a koji je ostvario 15 ili više godina letačkog staža, zadržava pravo na letački dodatak do kraja djelatne vojne službe.«
Članak 4.
Iza članka 18. dodaje se članak 18.a koji glasi:
»Članak 18.a
(1) Dodaci na plaću za djelatne vojne osobe iz ovoga Pravilnika utvrđuju se za ustrojbena mjesta u knjigama ustroja Oružanih snaga.
(2) Dodaci na plaću određuju se odlukom o rasporedu za ustrojbena mjesta na koja se raspoređuju djelatne vojne osobe odgovarajuće vojnostručne specijalnosti.
(3) Za dodatke na plaću iz članka 12. stavaka 3. i 4. ovoga Pravilnika dostavlja se popis koji izdaje odnosno sastavlja čelnik ustrojstvene jedinice razine samostalne bojne ili njoj ravne ili više razine, a ovjerava nadređeni zapovjednik te ustrojstvene jedinice.«
Članak 5.
Članak 19. briše se.
Članak 6.
Vojnim letačima se u skladu s odredbama pravilnika kojim se uređuje letačka služba u Oružanim snagama u letački staž priznaje i letački staž ostvaren prije stupanja na snagu ovoga Pravilnika.
Članak 7.
Ovaj Pravilnik objavit će se u »Narodnim novinama« i stupa na snagu 1. srpnja 2015.
Klasa: 023-03/15-04/25
Urbroj: 512-01-15-1
Zagreb, 29. lipnja 2015.
Ministar Ante Kotromanović, v. r.
