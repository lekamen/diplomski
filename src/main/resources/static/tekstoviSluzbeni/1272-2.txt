 poslodavca kod kojeg je pripravnik zasnovao radni odnos ili se stručno osposobljava za rad odnosno u kojoj pripravnik provodi dio pripravničke prakse te odgovorna osoba u državnom tijelu, zdravstvenoj ustanovi, ustanovi odgoja i obrazovanja te pravosuđa, kod kojeg pripravnik provodi dio pripravničke prakse.
Članak 9.
Obavljanje poslova glavnog stručnog voditelja i stručnog voditelja sastavni je dio poslova stručnih radnika kojima su ovi poslovi povjereni.
Članak 10.
(1) Pripravnik je dužan obavljati poslove, koje mu sukladno sadržaju pripravničke prakse povjeri glavni stručni voditelj, odnosno stručni voditelj.
(2) Pripravniku se ne može povjeriti obavljanje poslova, odnosno zadaća voditelja stručne cjeline odnosno ustrojstvene jedinice, niti samostalno obavljanje poslova u okviru javnih ovlasti te drugih složenih poslova, koji se odnose na prava i interese korisnika socijalne skrbi.
Članak 11.
(1) Pripravnik obavlja pripravničku praksu u radnom vremenu do 40 sati tjedno.
(2) Zbog odsutnosti s pripravničke prakse dulje od 30 dana uslijed bolesti, rodiljnog, odnosno roditeljskog dopusta i drugih razloga odsutnosti u skladu sa zakonom, kolektivnim ugovorom odnosno aktom poslodavca, produljuje se pripravnički staž za onoliko vremena koliko je odsutnost trajala.
Članak 12.
(1) Pripravnik provodi dio pripravničke prakse kod drugog poslodavca iz članka 7. stavka 1. ovog Pravilnika, ovisno o vrsti poslova i zadaća za koje se osposobljavaju tijekom pripravničke prakse u skladu sa sadržajem pripravničke prakse, ako ove osobe ispunjavaju uvjete iz članka 5. stavka 1. alineja 1. i 3. ovoga Pravilnika.
(2) Poslodavac koji upućuje pripravnika na provođenje dijela pripravničke prakse sukladno stavku 1. ovoga članka, sporazumom uređuje međusobna prava i obveze u svezi upućivanja pripravnika kod drugog poslodavca.
(3) Odredba članka 5. stavka 4. ovoga Pravilnika na odgovarajući način se primjenjuje i na upućivanja pripravnika iz stavka 1. ovoga članka.
Članak 13.
(1) Pripravnik koji imaju zasnovan radni odnos odnosno koji se nalazi na stručnom osposobljavaju za rad kod poslodavca koji ne ispunjava uvjete iz članka 5. ovoga Pravilnika, pripravničku praksu provodi kod poslodavca koji ispunjava uvjete iz članka 5. ovoga Pravilnika.
(2) Međusobna prava i obveze u vezi s upućivanja pripravnika na provođenje pripravničke prakse kod poslodavca iz stavka 1. ovoga članka uređuju se sporazumom.
(3) Odredba članka 5. stavka 4. ovoga Pravilnika na odgovarajući se način primjenjuje u vezi s upućivanjem pripravnika iz stavka 1. ovoga članka.
Članak 14.
(1) Uspjeh pripravnika prati se tijekom provođenja cjelokupne pripravničke prakse.
(2) Glavni stručni voditelj i stručni voditelji ocjenjuju praktični rad i stečena znanja pripravnika, a uspjeh ocjenjuju opisnom ocjenom koja se unosi u pripravničku knjižicu.
(3) Obrazac pripravničke knjižice sastavni je dio ovoga Pravilnika i vodi se u elektroničkom obliku (Prilog 3.).
(4) Ako glavni stručni voditelj ocijeni da pripravnik nije u cijelosti, ili dijelom, zadovoljio u obavljanju pripravničke prakse odredit će mu rok u kojem će se ponovno osposobljavati i ocijeniti ga sukladno stavku 2. ovoga članka.
III. SADRŽAJ I NAČIN POLAGANJA STRUČNOG ISPITA
Članak 15.
(1) Pripravnik polaže ispit nakon uspješno završene pripravničke prakse i pripravničkog staža.
(2) Stručni radnik kojem nije utvrđena obveza polaganja ispita, može podnijeti zahtjev za polaganje ispita.
(3) Stručni radnik koji nije u radnom odnosu, a ima u odgovarajućoj struci radni staž dulji od vremena određenog za pripravnički staž, može polagati ispit.
(4) Ispit iz stavka 1., 2. i 3. ovoga članka polaže se pred ispitnim povjerenstvom.
Članak 16.
(1) Ispitno povjerenstvo čine predsjednik, zamjenik predsjednika, koji su ujedno ispitivači, i promjenjivi članovi – ispitivači za određeni dio ispita.
(2) Predsjednik, zamjenik predsjednika i članovi ispitnog povjerenstva imenuju se iz redova službenika ministarstva nadležnog za poslove socijalne skrbi (u