se ukupan iznos planiran za važeći propis/akt planiranja i predložene izmjene i dopune.
4.3. OBRAZLOŽENJE PROMJENA U RASHODIMA I IZDACIMA TE PRIHODIMA I PRIMICIMA
Navodi se obrazloženje prethodno kvantificiranih promjena.
Za iznose sredstava po pojedinim skupinama računa ekonomske klasifikacije potrebno je objasniti u koju svrhu će se utrošiti (za rashode i izdatke), odnosno uslijed čega će nastati (za prihode i primitke).
Ako su sredstva za provedbu predloženog propisa/akta planiranja planirana u državnom proračunu na više aktivnosti i/ili projekata, potrebno je iznose razvrstane po ekonomskoj klasifikaciji i izvorima financiranja pod točkom 4.1. Obrasca povezati s pripadajućom aktivnosti i/ili projektom.
5. ELEMENTI ZA IZRAČUN FISKALNOG UČINKA PRIJEDLOGA PROPISA ODNOSNO AKTA PLANIRANJA
Ova točka sadrži prikaz elemenata koji su korišteni za ukupnu procjenu fiskalnih posljedica provedbe predloženog propisa/akta planiranja na državni proračun iskazanu u točki 4. FISKALNI UČINAK.
5.1. ELEMENTI ZA IZRAČUN PROMJENA U RASHODIMA I IZDACIMA I PRIHODIMA I PRIMICIMA
RASHODI I IZDACI
U ovom dijelu daje se prikaz ulaznih podataka korištenih za ukupnu procjenu rashoda i izdataka potrebnih za provođenje predloženog propisa/akta planiranja.
Izdvojeni su neki od najčešćih podataka poput promjene broja zaposlenih, broja korisnika novčane naknade/subvencije/transfera ili iznosa iste, IT usluga, zakupa poslovnog prostora, prijevoznih sredstava, naknada za rad članovima povjerenstava, vijeća i slično. Međutim, ostavljena je mogućnost da predlagatelj propisa/akta planiranja doda bilo koji element koji je koristio pri procjeni.
Očekivano povećanje/smanjenje se u svim stupcima iskazuje brojčano s tim da se za očekivano smanjenje upisuje predznak »-« minus.
U prvi i drugi stupac se upisuje početno stanje. Primjerice kod promjene broja zaposlenih se kao Osnovica/Procjena troška uzima bruto plaća, a kao Jedinica/Broj upisuje se stvarni broj zaposlenih. Kod promjene broja korisnika kao i promjene iznosa novčane naknade/subvencije/transfera kao Osnovica/Procjena troška uzima se iznos novčane naknade/subvencije/transfera, a kao Jedinica/Broj upisuje se stvarni broj korisnika iste.
Treći stupac Ukupno predstavlja početno stanje, a iskazuje se kao umnožak Osnovice/Procjene troška i Jedinice/Broja. Ovaj iznos bi već trebao biti planiran u državnom proračunu kao trošak provođenja predloženog propisa/akta planiranja u tekućoj godini. Popunjava se automatski unosom podataka u prvi i drugi stupac. Dakle, u slučaju promjene vezane uz zaposlene radi se o ukupnom trošku plaća stvarnog broja zaposlenih. U slučaju promjene vezane uz broj korisnika ili iznos novčane naknade/subvencije/transfera radi se o ukupnim rashodima potrebnim za isplatu novčane naknade/subvencije/transfera korisnicima iste na temelju trenutno važećih propisa. Iznos dobiven u ovom stupcu u UKUPNO RASHODI I IZDACI trebao bi odgovarati iznosu iskazanom u točki 4.1. Rashodi i izdaci državnog proračuna – stupcu 1.
U četvrti i peti stupac upisuje se očekivano povećanje/smanjenje kao rezultat provedbe predloženog propisa/akta planiranja u tekućoj godini (t) u odnosu na početno stanje i to ovisno o tome gdje je došlo do povećanja/smanjenja. Kod primjerice promjene vezane uz zaposlene očekivano povećanje/smanjenje bruto plaće upisuje se u stupac 4 Osnovica/procjena troška, dok se očekivano povećanje/smanjenje samog broja zaposlenih upisuje u stupac 5 Jedinica/Broj. Kod promjena vezanih uz iznos novčane naknade/subvencije/transfera očekivano povećanje/smanjene samog iznosa upisuje se u stupac 4 Osnovica/procjena troška, dok se očekivano povećanje/smanjenje broja korisnika upisuje u stupac 5 Jedinica/Broj.
Ovisno o tome gdje je došlo do povećanja/smanjenja u jedan od stupaca 4 i 5 se upisuje isti iznos iskazan u stupcima 1 i 2 dok se u onaj kod kojeg je došlo do promjene upisuje samo očekivana promjena (bez iznosa iskaznog u stupcu 1). Primjerice za provedbu predloženog propisa/akta planiranja je potrebno