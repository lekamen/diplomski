4 14.01.2015 Pravilnik o izmjenama i dopunama Pravilnika o ustroju i načinu rada matičnih povjerenstava i provedbi postupka izbora
VIJEĆE VELEUČILIŠTA I VISOKIH ŠKOLA REPUBLIKE HRVATSKE
87
Na temelju odredbe članka 106. stavka 4. točke 1. Zakona o znanstvenoj djelatnosti i visokom obrazovanju (»Narodne novine« – 123/03, 198/03, 105/04, 174/04, 2/07, 46/07, 45/09, 63/11, 94/13, 139/13 i 101/14), Vijeće veleučilišta i visokih škola Republike Hrvatske na 48. sjednici održanoj 20. listopada 2014. godine donosi
PRAVILNIK
O IZMJENAMA I DOPUNAMA PRAVILNIKA O USTROJU I NAČINU RADA MATIČNIH POVJERENSTAVA I PROVEDBI POSTUPKA IZBORA
Članak 1.
U Pravilniku o ustroju i načinu rada matičnih povjerenstava i provedbi postupka izbora (»Narodne novine« br. 119/05, 20/12 i 85/13) u članku 4. alineji 4. riječi: »dvije godine« zamjenjuju se riječima: »četiri godine«
Članak 2.
U članku 8. iza alineje 6 dodaju se alineje 7. i 8. koje glase:
»– Potvrda radnog iskustva
– Potvrda o prethodnom izboru u zvanje pristupnika«.
Članak 3.
U članku 10. iza riječi »na CD-u« briše se točka i dodaju se riječi:
»u 1 PDF formatu do težine 30 MB.«
Članak 4.
U članku 21. u drugoj alineji riječi: »na vrijeme od jedne godine.« zamjenjuju se riječima: »na vrijeme od četiri godine.«
Članak 5.
U članku 25. u drugoj rečenici dio rečenice nakon prvog zareza mijenja se i glasi:
»a treći član treba imati znanstveno-stručnu djelatnost blisku znanstvenom području i polju za koje se pristupnik predlaže.«
Članak 6.
U članku 26. u prvoj rečenici riječi »obavljaju stručne službe Vijeća veleučilišta i visokih škola Republike Hrvatske« zamjenjuju se riječima:
»obavlja Agencija za znanost i visoko obrazovanje.«
Članak 7.
U članku 27. u prvoj rečenici riječi: »stručnih službi Vijeća veleučilišta i visokih škola« zamjenjuju se riječima:
»Agencije za znanost i visoko obrazovanje«.
Članak 8.
Ovaj Pravilnik stupa na snagu danom objave u »Narodnim novinama«.
Klasa: 003-08/14-10/0011
Urbroj: 355-02-01-14-0005
Zagreb, 15. prosinca 2014.
Predsjednica Vijeća prof. dr. sc. Slavica Ćosović Bajić, v. r.
