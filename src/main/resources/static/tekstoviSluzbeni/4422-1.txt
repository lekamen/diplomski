 Pravilnika povučene s tržišta.
(2) Potporom će biti pokrivena i dodatna količina od 3000 t za postupak povlačenja s tržišta Republike Hrvatske, koja ne smije prijeći 1700 t za jabuke i 1300 t za mandarine.
Raspodjela količina po proizvođačima
Članak 6.
(1) Proizvođači proizvoda iz članka 3. ovoga Pravilnika mogu isporučiti primateljima proizvoda povučenih s tržišta najviše 10% od ukupnih količina jabuka i mandarina proizvedenih na vlastitom gospodarstvu.
(2) Količina proizvoda koju proizvođači mogu isporučiti primateljima proizvoda povučenih s tržišta izračunava se na temelju regionalnog prinosa koji za mandarinu iznosi 29,5 t/ha, a za jabuku 22,6 t/ha.
(3) Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) raspodijelit će količine iz Priloga I ovoga Pravilnika među proizvođačima prema redoslijedu zaprimanja Obavijesti o povlačenju s tržišta za slobodnu distribuciju (u daljnjem tekstu: Obavijest).
(4) Obavijest iz stavka 3. ovoga članka proizvođači mandarina mogu dostaviti Agenciji za plaćanja do 1. studenoga 2016. godine, a proizvođači jabuka do 1. prosinca 2016. godine.
(5) Ukoliko do datuma iz stavka 4. ovoga članka količine jabuka i/ili mandarina iz članka 5. ovoga Pravilnika:
a) nisu raspodijeljene, preostale količine mogu se raspodijeliti ponovno svim proizvođačima po principu 10 % od ukupnih količina jabuka i mandarina proizvedenih na vlastitom gospodarstvu, i to prema redoslijedu zaprimanja Obavijesti
b) su raspodijeljene, ali nisu isporučene do krajnjeg roka iz stavka 6. ovoga članka, nova raspodjela obavlja se najprije među proizvođačima koji su dostavili Obavijest do roka iz stavka 4. ovoga članka, ali im nije dostavljena Obavijest o utvrđenoj prihvatljivoj količini, a nakon toga prema redoslijedu zaprimanja Obavijesti među svim proizvođačima po principu 10% od ukupnih količina jabuka i mandarina proizvedenih na vlastitom gospodarstvu.
(6) Krajnji rok za isporuku odobrenih količina mandarina je 31. prosinca 2016. dok je krajnji rok za isporuku odobrenih količina jabuka 120 dana od dobivanja Obavijesti o utvrđenoj prihvatljivoj količini proizvoda.
Primatelji proizvoda povučenih s tržišta
Članak 7.
(1) Primatelji proizvoda povučenih s tržišta su:
– humanitarne organizacije – Hrvatski Crveni križ i Hrvatski Caritas
– centri i ustanove socijalne skrbi
– ustanove za predškolski odgoj
– ustanove za osnovnoškolsko i srednjoškolsko obrazovanje koje ne sudjeluju u Shemi školskog voća i povrća
– bolničke ustanove
– kaznene institucije.
(2) Popis primatelja proizvoda povučenih s tržišta nalazi se na službenim stranicama Ministarstva (www.mps.hr) i Agencije za plaćanja (www.apprrr.hr) i po potrebi se ažurira.
Potpora za povlačenja s tržišta
Članak 8.
(1) Potpora se dodjeljuje proizvođačima jabuka i mandarina u skladu s člankom 6. Delegirane Uredbe Komisije (EU) 2016/921 za postupak povlačenja s tržišta za slobodnu distribuciju iz članka 34. stavka 4. Uredbe (EU) br. 1308/2013 Europskog parlamenta i Vijeća.
(2) Maksimalni iznosi financijske pomoći za postupak povlačenja s tržišta, troškove transporta i troškove sortiranja i pakiranja propisani su u Prilogu II ovoga Pravilnika.
(3) Financijska pomoć za povlačenje s tržišta jabuka i mandarina iz članka 3. ovoga Pravilnika raspoloživa je u razdoblju iz članka 4. ovoga Pravilnika.
(4) Proizvođači mogu sklopiti ugovor s pravnom osobom koja će obaviti sortiranje i pakiranje i/ili transport cjelokupnih količina jabuka i mandarina povučenih s tržišta.
Prethodna obavijest o postupcima povlačenja s tržišta
Članak 9.
(1) Proizvođač proizvoda iz članka 3. ovoga Pravilnika obavijestit će Agenciju za plaćanja o planiranom postupku povlačenja s tržišta koji namjerava poduzeti pisanom telekomunikacijskom ili elektroničkom obavijesti na e-mail adresu: intervencije.voce@apprrr.hr na obrascu objavljenom na stranicama Ministarstva (www.mps.hr) i Agencije za plaćanja (www.apprrr.hr).
(2) Obavijest iz stavka 1. ovoga članka propisana je u