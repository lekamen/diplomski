 proizvodnja: – pod kategorija – A1
b) stočarska proizvodnja – pod kategorija – A2
c) mješovita proizvodnja (biljna i stočarska) – pod kategorija – A3
d) sakupljanje samoniklog bilja i gljive – pod kategorija – A4
e) pčelarstvo – pod kategorija – A5
f) akvakultura – pod kategorija – A6
2. PRERAĐIVAČI – kategorija – B
3. UVOZNICI – kategorija – C
4. IZVOZNICI – kategorija – D
5. DISTRIBUTERI/TRGOVCI – kategorija – E
(4) Uz zahtjev iz stavka 1. ovoga članka proizvođač koji prethodno mora biti upisan u Upisnik poljoprivrednika izuzev kategorije A pod kategorija A4, A5, A6, prilaže zapisnik o obavljenoj stručnoj kontroli od strane ovlaštenog kontrolnog tijela ne stariji od 60 dana od datuma obavljene stručne kontrole.
(5) Uz zahtjev iz stavka 1. ovoga članka subjekti iz kategorija B, C, D i E prilažu sljedeće:
– zapisnik o obavljenoj stručnoj kontroli od strane ovlaštenog kontrolnog tijela ne stariji od 60 dana od datuma obavljene stručne kontrole
– obrtnicu ili izvod iz registra trgovačkog suda/registra udruga.
(6) Kontrolna tijela obvezna su Agenciji dostaviti podatak o subjektima koji se bave bio-dinamičkom proizvodnjom.
(7) Subjekti iz stavka 1. ovoga članka brišu se rješenjem iz Upisnika subjekata na temelju zahtjeva koji se podnosi u podružnicama/regionalnim uredima Agencije.
(8) Datum upisa/prijave promjena u Upisniku subjekata je datum donošenja rješenja o upisu/promjenama u Upisniku subjekata.
(9) Datum brisanja iz Upisnika subjekata je datum donošenja Rješenja o brisanju iz Upisnika subjekata.
Članak 5.
U Upisniku subjekata upisuju se i vode najmanje sljedeći podaci:
– naziv subjekta, sjedište, OIB i/ili Matični identifikacijski broj poljoprivrednog gospodarstva (MIBPG) subjekta
– naziv ovlaštenog kontrolnog tijela koje je provelo stručnu kontrolu
– datum rješenja o upisu u Upisnik subjekata
– datum rješenja o brisanju iz Upisnika subjekata i
– djelatnost i kategoriju proizvodnje.
Članak 6.
(1) Subjekti upisani u Upisnik subjekata dužni su primjenjivati pravila proizvodnje sukladno odredbama Uredbi iz članka 2. ovoga Pravilnika.
(2) Subjekti upisani u Upisnik subjekata dužni su Agenciji prijaviti promjene podataka iz članka 5. ovoga Pravilnika u roku od 30 dana od dana njihova nastanka i priložiti dokaze o tome.
(3) Subjekti upisani u Upisnik subjekata dužni su podnijeti zahtjev za brisanje iz članka 4. stavka 7. ovoga Pravilnika ako ne obavljaju ekološku proizvodnju, preradu, distribuciju/trgovinu, uvoz/izvoz duže od godine dana.
III. DODATNI UVJETI ZA OVLAŠĆIVANJE KONTROLNIH TIJELA
Članak 7.
(1) Na temelju dostavljenih dokaza o udovoljavanju uvjeta iz članka 27. stavka 4., 5. i 6. Uredbe Vijeća (EZ) br. 834/2007, Ministarstvo donosi rješenje o ovlašćivanju kontrolnih tijela za provođenje stručne kontrole u ekološkoj proizvodnji.
(2) Dodatno uvjetima iz stavka 1. ovoga članka kontrolna tijela mora dokazati udovoljavanje i slijedećim uvjetima:
– da je pravna osoba registrirana za obavljanje poslova stručne kontrole u ekološkoj proizvodnji ili je u sastavu pravne osobe
– da raspolaže u vlasništvu ili zakupu poslovnim prostorom za obavljanje svih poslova vezanih za stručne kontrole
– da posjeduje odgovarajuću opremu za obavljanje stručne kontrole (računalna oprema, oprema za uzimanje uzoraka i druga potrebna oprema) koja je primjerena broju djelatnika, opsegu poslova i specifičnim potrebama
– da ima ugovor s ovlaštenim službenim laboratorijima koji su ovlašteni sukladno članku 19. Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine« 81/13, 14/14 i 56/15)
– za dokaz iz članka 27. točke 5. c) Uredbe Vijeća (EZ) br. 834/2007 dostavlja se kopija Potvrde o akreditaciji s pripadajućim prilogom izdana od strane Hrvatske akreditacijske agencije ili akreditacijskog tijela koje je potpisnica multilateralnog sporazuma na razini Europske suradnje za akreditaciju (EA) a koja vrijedi na dan dostavljanja dokaza
– da ima organizacijsku shemu s