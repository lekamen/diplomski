102 25.09.2015 Odluka o ukidanju dozvole za istraživanje i eksploataciju ugljikovodika na Jadranu u istražnom prostoru ugljikovodika "Južni Jadran 28"
VLADA REPUBLIKE HRVATSKE
1986
Na temelju članka 130. stavka 1. točke 2. Zakona o općem upravnom postupku (»Narodne novine«, broj 47/09), članka 10. stavka 5. Zakona o istraživanju i eksploataciji ugljikovodika (»Narodne novine«, br. 94/13 i 14/14) i točke I. stavka 6. Odluke o postupku provedbe javnog nadmetanja za izdavanje dozvola za istraživanje i eksploataciju ugljikovodika na Jadranu (»Narodne novine«, broj 40/14), Vlada Republike Hrvatske je na sjednici održanoj 24. rujna 2015. godine donijela
ODLUKU
O UKIDANJU DOZVOLE ZA ISTRAŽIVANJE I EKSPLOATACIJU UGLJIKOVODIKA NA JADRANU U ISTRAŽNOM PROSTORU UGLJIKOVODIKA »JUŽNI JADRAN 28«
I.
Ukida se dozvola za istraživanje i eksploataciju ugljikovodika na Jadranu u istražnom prostoru ugljikovodika »Južni Jadran 28«, dodijeljena temeljem Odluke o izdavanju dozvole za istraživanje i eksploataciju ugljikovodika na Jadranu u istražnom prostoru ugljikovodika »Južni Jadran 28«, klase: 022-03/14-04/532, urbroja: 50301-05/18-15-1, od 2. siječnja 2015. godine.
II.
Poništava se Prvo nadmetanje za izdavanje dozvola za istraživanje i eksploataciju ugljikovodika na Jadranu (»Narodne novine«, broj 42/14), u dijelu koji se odnosi na istražni prostor ugljikovodika »Južni Jadran 28«.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/429
Urbroj: 50301-05/18-15-15
Zagreb, 24. rujna 2015.
Predsjednik Zoran Milanović, v. r.
