20 23.02.2015 Rješenje Ministarstva rada i mirovinskoga sustava, klasa: UP/I-115-01/15-04/01, urbroj: 524-03-02-01/2-15-2 od 11. veljače 2015. godine
MINISTARSTVO RADA I MIROVINSKOGA SUSTAVA
428
Na zahtjev Marinka Jankovića, vlasnika obrta INGINSPEKT-ZAGREB iz Zagreba, Lastovska 18/II, OIB: 73171528478, a na temelju članka 30. stavka 2., članka 82. stavka 7. i članka 102. stavka 6. Zakona o zaštiti na radu (»Narodne novine«, broj 71/14, 118/14 i 154/14), Ministarstvo rada i mirovinskoga sustava donosi
RJEŠENJE
I.
Marinko Janković, vlasnik obrta INGINSPEKT-ZAGREB iz Zagreba, Lastovska 18/II, OIB: 73171528478, ispunjava uvjete za obavljanje poslova zaštite na radu, te se ovlašćuje za obavljanje sljedećih poslova:
1) obavljanje poslova zaštite na radu kod poslodavca koji zapošljava do uključivo 49 radnika;
2) osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu).
O obavljenim poslovima navedena fizička osoba je obvezna voditi evidenciju.
II.
Poslove iz točke I. ovog Rješenja navedena fizička osoba može obavljati dok ispunjava propisane uvjete, a o svim promjenama koje se odnose na ispunjavanje propisanih uvjeta, fizička osoba je dužna obavijestiti ovo Ministarstvo odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/15-04/01
Urbroj: 524-03-02-01/2-15-2
Zagreb, 11. veljače 2015.
Ministar prof. dr. sc. Mirando Mrsić, dr. med., v. r.
