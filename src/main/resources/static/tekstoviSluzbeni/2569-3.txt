 na zadnji dan poreznog razdoblja, uplaćeni predujam poreza na dohodak i prireza porezu na dohodak. Isplatitelji su dužni podatke o ostvarenim kapitalnim dobicima i kapitalnim gubicima dostavljati i poreznim obveznicima koji obavljaju samostalnu djelatnost, a kojima je to osnovna djelatnost.«.
Članak 16.
U članku 76. stavku 3. točki 12. iza riječi: »programa« dodaju se riječi: »te za studente koji sudjeluju u obrazovnim i s obrazovanjem povezanim programskim aktivnostima u okviru redovitih nastavnih programa«.
Točka 14. mijenja se i glasi:
»14. naknade troškova vezanih uz službena putovanja koji se sukladno odredbama članka 10. točaka 9. i 11. Zakona smatraju primicima na koje se ne plaća porez na dohodak, osim isplate u novcu dnevnica i/ili naknade za korištenje privatnog automobila u službene svrhe,«.
Iza točke 14. dodaje se točka 15. koja glasi:
»15. socijalne potpore i sindikalne socijalne pomoći koje se daju u naravi i dostupne su svim članovima sindikata pod istim uvjetima.«.
U zadnjoj rečenici u stavku 3. riječi: »pod točkama 1. do 14.« zamjenjuju se riječima: »pod točkama 1. do 15.«.
Stavak 4. mijenja se i glasi:
»(4) Isplatitelji primitaka, obveznici obračunavanja i plaćanja doprinosa i/ili sami porezni obveznici izvješće iz stavka 1. ovoga članka podnose Poreznoj upravi na dan isplate primitka ili na dan nastanka obveze obračuna i uplate doprinosa ako nema isplate primitka, odnosno na dan kada se ti doprinosi obvezno obračunavaju i uplaćuju sukladno posebnim propisima, ili najkasnije slijedeći radni dan, a podaci se iskazuju po pojedinom poreznom obvezniku odnosno fizičkoj osobi. Na isti način obvezni su postupiti i isplatitelji dividendi na koje se ne plaća porez na dohodak prema članku 30. stavku 12. i 13. Zakona i prema članku 29. Zakona o izmjenama i dopunama Zakona o porezu na dohodak (»Narodne novine«, broj 143/14) te isplatitelji za podatke o kamati za doprinose za mirovinsko osiguranje na temelju individualne kapitalizirane štednje koja je naplaćena zbog nepravovremene uplate dospjele obveze. Danom primitka dividende, odnosno udjela u dobiti, ukoliko je ostvarena dobit iskorištena za uvećanje temeljnog kapitala društva, za potrebe izvješćivanja, smatra se dan donošenja odluke o uvećanju temeljnog kapitala. Obveznici obračunavanja i plaćanja doprinosa dostavljaju izvješće iz stavka 1. ovog članka o obvezi doprinosa (iz i na osnovice) prema osnovici utvrđenoj temeljem sudske presude prema članku 433.a Zakona o parničnom postupku, nagodbe u tijeku sudskog postupka, nagodbe sklopljene s nadležnim državnim odvjetništvom u postupcima za mirno rješenje spora, nagodbe sklopljene u postupku mirenja u individualnim radnim sporovima prema Zakonu o mirenju ili izvansudske nagodbe na dan pravomoćnosti odluke ili najkasnije sljedeći radni dan.«.
Stavak 5. mijenja se i glasi:
»(5) Iznimno od stavka 4. ovoga članka, izvješće iz stavka 1. ovoga članka za dohodak ostvaren izravno iz inozemstva, od organizacija iz članka 45. stavka 7. Zakona te izravno od fizičkih osoba koje ne obavljaju samostalnu djelatnost iz članka 18. Zakona te za dividende primljene izravno iz inozemstva, a na koje se ne plaća porez na dohodak prema članku 30. stavcima 12. i 13. Zakona i prema članku 29. Zakona o izmjenama i dopunama Zakona o porezu na dohodak (»Narodne novine«, broj 143/14) porezni obveznici podnose Poreznoj upravi u roku od 8 dana od dana naplate primitka.«.
U stavku 6. riječi: »sljedeći dan« zamjenjuju se riječima: »sljedeći radni dan«.
U stavku 7. iza riječi: »stavka 1. točke 6. ovoga članka« dodaje se zarez i riječi: »odnosno primatelji neoporezivih primitaka izravno iz inozemstva, od organizacija iz članka 45. stavka 7. Zakona te izravno od fizičkih osoba koje ne obavljaju samostalnu djelatnost iz članka 18. Zakona«. Iza zadnje rečenice dodaje se tekst: »Izvješće iz stavka 1. ovoga članka o neoporezivim primicima koji su isplaćeni u mjesecu prosincu prethodne godine, dostavljaju se do 15. siječnja tekuće godine, ali s danom i