 tijekom određenog razdoblja ili doživotno:
20.01 Osiguranje osobne doživotne rente,
20.02 Osiguranje osobne rente s određenim trajanjem,
20.99 Ostala rentna osiguranja.
21 DOPUNSKA OSIGURANJA UZ ŽIVOTNO OSIGURANJE pokrivaju rizike: smrti, djelomične ili potpune nesposobnosti za rad, boravka u bolnici uslijed nezgode ili pak uslijed bolesti; a obuhvaćaju:
21.01 Dopunsko osiguranje od posljedica nezgode uz osiguranje života,
21.02 Dopunsko zdravstveno osiguranje uz osiguranje života,
21.99 Ostala dopunska osiguranja osoba uz osiguranje života.
22 OSIGURANJE ZA SLUČAJ VJENČANJA ILI SKLAPANJA ŽIVOTNOG PARTNERSTVA ILI ROĐENJA je osiguranje koje pokriva rizik vjenčanja ili sklapanja životnog partnerstva ili doživljenja unaprijed određene dobi ili rođenja, a obuhvaća:
22.01 Osiguranje za slučaj vjenčanja ili sklapanja životnog partnerstva
22.02. Osiguranje za slučaj rođenja.
23 ŽIVOTNA ILI RENTNA OSIGURANJA KOD KOJIH UGOVARATELJ SNOSI RIZIK ULAGANJA je osiguranje vezano uz vrijednost udjela UCITS fonda kako je definiran zakonom kojim se uređuje osnivanje i poslovanje otvorenih investicijskih fondova s javnom ponudom, uz vrijednost imovine unutarnjeg fonda ili uz dionički indeks, odnosno drugu referentnu vrijednost, a obuhvaćaju:
23.01 Osiguranje života za slučaj smrti i doživljenja (mješovito osiguranje) kod kojeg ugovaratelj snosi rizik ulaganja,
23.02 Osiguranje života za slučaj smrti kod kojeg ugovaratelj snosi rizik ulaganja,
23.03 Osiguranje života za slučaj doživljenja kod kojeg ugovaratelj snosi rizik ulaganja,
23.04 Životno osiguranje kod kojeg ugovaratelj snosi rizik ulaganja s garancijom isplate,
23.99 Ostala životna osiguranja kod kojih ugovaratelj snosi rizik ulaganja.
24 TONTINE su osiguranja u kojima se osnivaju udruženja članova kako bi zajednički kapitalizirali svoje doprinose i potom raspodijelili tako prikupljena sredstva preživjelim članovima ili korisnicima umrlih članova, a obuhvaćaju:
24.01 Tontine
25 OSIGURANJE S KAPITALIZACIJOM ISPLATE osiguranje temeljeno na aktuarskim izračunima kod kojeg se u zamjenu za jednokratno, odnosno višekratno plaćanje unaprijed ugovorenog iznosa premije preuzimaju obveze isplate iznosa u određenoj visini kroz određeno razdoblje, a obuhvaća:
25.01 Osiguranje s kapitalizacijom isplate.
Članak 9.
Stupanjem na snagu ovog Pravilnika prestaje važiti Pravilnik o rasporedu vrsta rizika po skupinama i vrstama osiguranja odnosno reosiguranja (»Narodne novine« broj 100/09).
Članak 10.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-04/19
Urbroj: 326-01-660-661-16-1
Zagreb, 11. ožujka 2016.
Predsjednik Upravnog vijeća Petar-Pierre Matek, v. r.
