 ostvaruju u razdoblju od 01. rujna do 15. srpnja na osnovu studentske iskaznice koja je izdana sukladno Pravilniku kojim je propisan sadržaj studentske isprave odnosno Otočne iskaznice za pomorski prijevoz putnika (u daljnjem tekstu: Otočna iskaznica za putnika), ako studentska isprava nije funkcionalna.
(5) Funkcionalna studentska isprava je isprava koja sadrži osobni identifikacijski broj, broj čipa i IKS oznaku.
(6) Pravo na besplatan prijevoz učenici iz stavka 1. i 2. ovoga članka ostvaruju u razdoblju od 01. rujna do 30. lipnja uz predočenje Otočne iskaznice za putnika.«
Članak 6.
Članak 7. mijenja se i glasi:
»(1) Umirovljenici i osobe starije od 65 godina koje imaju prebivalište na otocima prve skupine sukladno Zakonu o otocima (nedovoljno razvijeni i nerazvijeni te mali povremeno nastanjeni i nenastanjeni otoci), ostvaruju pravo na jedno besplatno polazno-povratno putovanje dnevno na svim linijama (trajektnim, klasičnim brodskim, te brzobrodskim) koje otok njihovog prebivališta povezuju s kopnom ili drugim otokom i to na zbirni broj dnevnih polazno-povratnih putovanja na mjesečnoj razini, ovisno o broju dana u mjesecu.
(2) Nakon ostvarivanja prava iz stavka 1. ovoga članka umirovljenici i osobe starije od 65. godina ostvaruju pravo na jedno polazno-povratno putovanje dnevno s popustom na svim linijama koje otok njihovog prebivališta povezuju s kopnom ili drugim otokom.
(3) Umirovljenici i osobe starije od 65 godina koje imaju prebivalište na otocima druge skupine sukladno Zakonu o otocima (svi otoci koji nisu razvrstani u prvu skupinu i poluotok Pelješac) ostvaruju pravo na jedno besplatno polazno-povratno putovanje dnevno na trajektnim i klasičnim brodskim linijama koje otok njihovog prebivališta povezuju s kopnom ili drugim otokom i to na zbirni broj dnevnih polazno-povratnih putovanja na mjesečnoj razini, ovisno o broju dana u mjesecu.
(4) Pored prava iz stavka 3. ovoga članka, umirovljenici i osobe starije od 65 godina ostvaruju pravo na jedno polazno-povratno putovanje dnevno s popustom na svim linijama koje otok njihovog prebivališta povezuju s kopnom ili drugim otokom.
(5) Pravo na povlašteni prijevoz korisnici iz stavaka 1. do 4. ovoga članka ostvaruju uz valjanu Otočnu iskaznicu za putnika.«
Članak 7.
U članku 8. iza stavka 1. dodaje se novi stavak 2. koji glasi:
»(2) Dijete od 1 do navršenih 3 godine starosti ima pravo na besplatni prijevoz na svim linijama i izdaje mu se putna karta.«
Stavak 2. koji postaje stavak 3. mijenja se i glasi:
»(3) Djetetu starijem od 3 do navršenih 12 godina starosti odobrava se popust na redovnu cijenu putne karte.«
Članak 8.
U članku 9. stavak 2. mijenja se i glasi:
»(2) Djelatnici iz stavka 1. ovoga članka imaju pravo na besplatni prijevoz uz predaju potvrde za besplatni prijevoz potpisane od ovlaštene osobe javne službe.«
Iza stavka 2. dodaje se stavak 3. koji glasi:
»(3) Potvrda iz stavka 2. ovoga članka izdaje se na obrascu propisanom u Prilogu 2. ovoga Pravilnika.«
Članak 9.
Članak 10. mijenja se i glasi:
»(1) Radi ostvarivanja prava na povlašteni prijevoz korisnicima iz članka 2. ovoga Pravilnika izdaje se Otočna iskaznica za putnika, uz koju je korisnik dužan posjedovati i odgovarajuću putnu kartu u fizičkom ili u elektroničkom obliku.
(2) Za svako ostvareno putovanje korisnika iz članka 2. ovoga Pravilnika brodar je dužan izdati odnosno evidentirati izdanu putnu kartu s navedenom relacijom, datumom putovanja, cijenom te brojem Otočne iskaznice za putnika.
(3) Pri putovanju na liniji korisnici će se evidentirati očitanjem putne karte, očitanjem Otočne iskaznice za putnika odnosno očitanjem funkcionalne studentske isprave za putnika prilikom ukrcaja u brod, a kada se za to stvore tehnički uvjeti i prilikom ulaska u putnički terminal, ako postoji u luci ukrcaja.«
Članak 10.
Članak 11. mijenja se i glasi:
»(1) Za izdavanje odnosno evidentiranje putne karte iz članka 10. ovoga Pravilnika korisnik je dužan predočiti važeću Otočnu iskaznicu za putnika odnosno funkcionalnu