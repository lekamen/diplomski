 uvjetima kontrolirane temperature,
5. djelatnost
– u registriranim objektima u kojima se obavlja djelatnost punjenja i pakiranja pčelinjih proizvoda,
6. djelatnost
– u registriranim objektima za proizvodnju svježeg sira i vrhnja od vlastite sirovine, koji se u prvom redu koriste kao privatni stambeni prostori.
2) Pristojbe iz članka 3. ovoga Pravilnika obračunavaju se subjektima u poslovanju s hranom za životinje koji su upisani u Upisnike Nadležnog tijela sukladno propisima o registriranju i odobravanju objekata u poslovanju s hranom za životinje koji obavljaju:
1. djelatnost
– proizvodnja hrane za životinje za koje je potrebno odobravanje objekata,
– proizvodnja hrane za životinje u registriranim objektima,
2. djelatnost
– stavljanje na tržište i/ili skladištenje hrane za životinje za koje je potrebno odobravanje objekata,
– stavljanje na tržište i/ili skladištenje hrane za životinje u registriranim objektima,
3. djelatnost
– poslovanje s hranom za životinje na obiteljskim poljoprivrednim gospodarstvima (dalje u tekstu: OPG) koji obavljaju djelatnosti označene kodom O9, R3-1, R3-2, P-1, R5-1, R5-2 i R6.
3) Pristojbe iz članka 3. ovoga Pravilnika obračunavaju se subjektima u poslovanju s nusproizvodima životinjskog podrijetla koji nisu za prehranu ljudi, a koji su upisani u Upisnike Nadležnog tijela sukladno članku 99. i članku 100. Zakona o veterinarstvu (»Narodne novine« broj 82/2013, 148/2013) u kojima se obavlja:
– odobrena djelatnost
– registrirana djelatnost.
4) Pristojbe iz članka 3. ovoga Pravilnika obračunavaju se za poslove certificiranja pošiljaka za koje se u skladu s europskim ili nacionalnim veterinarskim propisima zahtijeva izdavanje certifikata, postupanje s certifikatima ili drugim veterinarskim dokumentima na mjestu odredišta, službeno uzorkovanje kod poslova certificiranja pošiljaka te obavljanje poslova službenih kontrola kod veterinarskog pregleda pošiljke. Obveznici plaćanja pristojbi su pravne i fizičke osobe (stranke), vlasnici životinja, subjekti u poslovanju s hranom životinjskog podrijetla, hrane za životinje te nusproizvodima životinjskog podrijetla.
Računalna aplikacija
Članak 5.
1) Putem računalne aplikacije Nadležnog tijela subjekt je obvezan:
a) za objekte iz članka 4. stavka 1. točke 1. ovoga Pravilnika u kojima se obavlja djelatnost klanja, 24 sata prije klanja odnosno obrade u objektu, upisati podatke o vrsti i broju životinja namijenjenih klanju odnosno obradi,
b) za objekte iz članka 4. stavka 1. točke 1. ovoga Pravilnika, najkasnije 24 sata po dopremi u objekt, upisati podatke o primitku ulazne količine sirovine/hrane životinjskog podrijetla iz objekata koji nisu na području Republike Hrvatske, odnosno upisati podatke o primitku ulazne količine sirovine/hrane životinjskog podrijetla upućene iz objekta iz članka 4. stavka 1. ovoga Pravilnika,
c) za objekte iz članka 4. stavka 2. ovoga Pravilnika, najkasnije 24 sata po dopremi u objekt, upisati podatke o primitku ulazne količine sirovine za proizvodnju/gotove hrane za životinje iz objekata koji nisu na području Republike Hrvatske, odnosno upisati podatke o primitku ulazne količine sirovine za proizvodnju/gotove hrane životinjskog podrijetla upućene iz objekta iz članka 4. stavka 2. ovoga Pravilnika,
d) za objekte iz članka 4. stavka 3. ovoga Pravilnika, najkasnije 24 sata po dopremi u objekt, upisati podatke o primitku ulazne količine sirovine za proizvodnju iz objekata koji nisu na području Republike Hrvatske, odnosno upisati podatke o primitku ulazne količine sirovine za proizvodnju upućene iz objekta iz članka 4. stavka 1. ovoga Pravilnika.
2) Za točnost i ažurnost upisanih odnosno potvrđenih podataka odgovoran je subjekt.
3) Iznimno od stavka 1. ovoga članka u slučaju nemogućnosti pristupa računalnoj aplikaciji, subjekti moraju podatke iz stavka 1. ovoga članka dostaviti Nadležnom tijelu na odgovarajućem obrascu iz Priloga I. ovoga Pravilnika, a po zaprimanju podataka Nadležno tijelo će iste upisati u računalnu aplikaciju najkasnije do