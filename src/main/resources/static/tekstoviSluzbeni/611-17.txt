uspostavljaju se i primjenjuju u sektorima govedine i teletine, svinjetine, ovčetine i kozletine.
(7) Detaljne odredbe kojih se moraju pridržavati pravne i fizičke osobe u pogledu poštivanja pravila sustava javnih intervencija i privatnog skladištenja, programa potpora i programa odobravanja nasada vinove loze te uspostave sustava i primjene ljestvice Unije za klasiranje trupova utvrđenih ovim člankom, pristojbe i naknade u provođenju ovih mjera propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
Pravila koja se odnose na stavljanje na tržište i organizacije proizvođača
Članak 58.
(1) Pravilima koja se odnose na tržište i organizacije proizvođača uređuju se:
– pravila koja se odnose na stavljanje na tržište proizvoda iz sektora maslina i maslinova ulja, voća i povrća, prerađenih proizvoda voća i povrća, banana, živog bilja, jaja, mesa peradi, mazivih masti namijenjenih prehrani ljudi i hmelja
– posebna pravila za sektore šećera, vina i mlijeka i mliječnih proizvoda
– pravila za organizacije proizvođača, udruženja organizacija proizvođača i sektorske organizacije.
(2) Pravilima koja se odnose na stavljanje na tržište uređuju se:
– tržišni standardi za proizvode iz sektora maslina i maslinova ulja, voća i povrća, prerađenih proizvoda voća i povrća, banana, živog bilja, jaja, mesa peradi, mazivih masti namijenjenih prehrani ljudi
– sustav certifikacije hmelja
– definicije, oznake i prodajne oznake u sljedećim sektorima ili proizvodima: govedine i teletine, mlijeka i mliječnih proizvoda namijenjenih prehrani ljudi, mesa peradi, jaja, mazivih masti namijenjenih prehrani ljudi, maslinova ulja i stolnih maslina
– neobvezne rezervirane napomene kojima se za određene sektore i/ili proizvode koji posjeduju obilježja ili atribute dodane vrijednosti dozvoljava proizvođačima tih proizvoda isticanje posebnih obilježja ili atributa na unutarnjem tržištu
– uvjeti vezani uz tržišne standarde pri uvozu i izvozu proizvoda
– sustav službenih kontrola u proizvodnji i na tržištu u pogledu ispunjavanja uvjeta iz ovoga stavka.
(3) Posebnim pravilima za sektore šećera, vina i mlijeka i mliječnih proizvoda uređuju se u sektoru:
– šećera: posebne mjere u dijelu sporazuma u sektoru šećera i izvješćivanja o cijenama na tržištu šećera, sustav reguliranja proizvodnje te posebni zahtjevi koji se primjenjuju na sektor šećera u razdoblju trajanja sustava reguliranja proizvodnje
– vina: registar vinograda i popis proizvodnoga potencijala
– mlijeka i mliječnih proizvoda: ugovorni odnosi u sektoru, pregovori o ugovorima u sektoru, obvezne prijave u sektoru i pravila dobave sira sa zaštićenim oznakama izvornosti i zaštićenim oznakama zemljopisnog podrijetla.
(4) Pravilima o organizacijama proizvođača, udruženjima organizacija proizvođača i sektorskim organizacijama uređuje se pravo proizvođača i gospodarskih subjekata na udruživanje te se uređuju temeljni zahtjevi i sustav priznavanja organizacija proizvođača, udruženja organizacija proizvođača i sektorskih organizacija, posebna pravila za organizacije proizvođača i sektorske organizacije u sektorima voća i povrća, maslinova ulja, mlijeka imliječnih proizvoda i duhana, sustav proširenja pravila na druge gospodarske subjekte i obvezni doprinosi nečlanova, mjere za prilagodbu ponude zahtjevima tržišta, tržišna pravila za poboljšanje i stabiliziranje funkcioniranja zajedničkog tržišta vinima te sustavi ugovora kojima se uređuju općeniti ugovorni odnosi, pregovori o ugovorima u sektoru maslinova ulja, goveđeg i telećeg mesa, ratarskih kultura te se uređuju pravila isporuke proizvoda sa zaštićenim oznakama izvornosti ili zaštićenim oznakama zemljopisnog podrijetla.
(5) Pravne i fizičke osobe svoja prava i obveze u poštivanju pravila koja se odnose na tržište i organizacije proizvođača, kao i u svezi s ostvarivanjem potpore za njihovu provedbu i ostalim propisanim zahtjevima, ostvaruju u skladu s pravilima koja se odnose na tržište i