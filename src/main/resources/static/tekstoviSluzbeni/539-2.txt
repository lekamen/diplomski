 način obavljanja istraživanja, ispitivanja, fotografiranja i mjerenja mora, morskog dna ili morskog podzemlja unutarnjih morskih voda, teritorijalnog mora, epikontinentalnog i gospodarskog pojasa Republike Hrvatske propisat će Vlada Republike Hrvatske.«.
Članak 10.
U članku 42. stavci 2. i 3. mijenjaju se i glase:
»(2) Granice epikontinentalnog pojasa Republike Hrvatske i Talijanske Republike utvrđene su Sporazumom između Vlade SFRJ i Vlade Talijanske Republike o razgraničenju epikontinentalnog pojasa između dvije zemlje iz 1968. godine.
(3) Do postizanja sporazuma o razgraničenju epikontinentalnog pojasa sa Crnom Gorom, Republika Hrvatska će, sukladno pravilima međunarodnog prava i odredbama Konvencije UN-a o pravu mora, uživati suverena prava i jurisdikciju u tome prostoru do crte sredine koja se nastavlja na vanjsku granicu teritorijalnog mora u Bokokotorskom zaljevu u smjeru pučine.«.
Članak 11.
U članku 47. stavku 1. podstavku 1. riječi: »plovni putovi u unutarnjim morskim vodama i u teritorijalnom moru Republike Hrvatske« zamjenjuju se riječima: »plovni putovi i objekti sigurnosti plovidbe u unutarnjim morskim vodama i u teritorijalnom moru Republike Hrvatske, hidrografska djelatnost, traganje i spašavanje osoba u pogibelji na moru, nadzor i upravljanje pomorskim prometom, obalne radiopostaje, pomorska meteorološka i hidrološka služba«.
Članak 12.
U članku 48. stavku 1. riječi: »i trgovačko društvo koje se brine o održavanju i obilježavanju plovnih putova« zamjenjuju se riječima: »ili obavlja peljarenje, trgovačko društvo koje obavlja poslove postavljanja i održavanja objekata sigurnosti plovidbe, odnosno poslove uređivanja i održavanja plovnosti plovnih putova,«.
Članak 13.
Naziv Glave II. iznad članka 50. mijenja se i glasi: »USLUGE SIGURNOSTI PLOVIDBE«.
Članak 50. mijenja se i glasi:
»(1) Republika Hrvatska radi zaštite ljudskih života i sigurnosti plovidbe u unutarnjim morskim vodama i u teritorijalnom moru Republike Hrvatske osigurava pružanje usluga od javnog interesa kako slijedi:
a) uređivanje i održavanje plovnih putova,
b) postavljanje i održavanje objekata sigurnosti plovidbe,
c) obavljanje hidrografske djelatnosti,
d) traganje i spašavanje osoba u pogibelji na moru,
e) nadzor i upravljanje pomorskim prometom,
f) radioslužbu obalnih radijskih postaja,
g) pomorsku meteorološku i hidrološku službu i
h) druge usluge sigurnosti plovidbe utvrđene međunarodnim ugovorima.
(2) Poslove iz stavka 1. podstavka d) i e) obavlja Ministarstvo.
(3) Poslove iz stavka 1. podstavka a), b) i f) obavlja trgovačko društvo Plovput d. o. o. kao javnu ovlast.
(4) Poslove iz stavka 1. podstavka c) obavlja Hrvatski hidrografski institut u skladu s odredbama ovoga Zakonika i posebnog propisa kojim je uređeno obavljanje hidrografske djelatnosti.
(5) Poslove iz stavka 1. podstavka g) obavlja Državni hidrometeorološki zavod u skladu s odredbama ovoga Zakonika i posebnog propisa kojim je uređeno obavljanje hidrometeorološke djelatnosti.
(6) Upravni nadzor nad provođenjem poslova iz stavaka 3., 4. i 5. ovoga članka obavlja Ministarstvo.
(7) Tijela iz stavaka 3., 4. i 5. ovoga članka dužna su svake godine dostaviti Ministarstvu godišnji plan rada za sljedeću godinu i godišnje izvješće o realizaciji plana rada i stanju sigurnosti plovidbe za prethodnu godinu.«.
Članak 14.
Članak 51. mijenja se i glasi:
»(1) Plovni putovi izvan lučkih područja, kako su utvrđena posebnim propisom, uređuju se i održavaju u skladu s Programom uređenja i održavanja plovnih putova koji naputkom donosi ministar za razdoblje od pet godina na prijedlog trgovačkog društva Plovput d. o. o. sukladno Strategiji iz članka 6. stavka 7. ovoga Zakonika.
(2) Plovne putove koji se nalaze u lučkim područjima, kako su utvrđena u skladu s posebnim propisom, dužno je uređivati i održavati tijelo koje upravlja lukom prema dubinama iz službenih pomorskih navigacijskih karata i publikacija.
(3) Program iz stavka 1. ovoga članka mora sadržavati i temeljiti se na procjeni rizika za