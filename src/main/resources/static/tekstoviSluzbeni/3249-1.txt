 javno, ali mogu i isključiti javnost ako im je to od interesa.
Članak 8.
Stranka može po svojoj Odluci, koju donosi Glavni odbor Stranke (dalje: GO), izdavati svoja glasila, s tim da se centralno glasilo Stranke zove Hrvatski vidik, a Predsjedništvo Stranke dužno ih je nadzirati.
Članak 9.
(1) Stranka može djelovati u RH i drugim zemljama.
(2) U slučaju djelovanja u drugoj zemlji GO o tome donosi odluku i Pravilnik o djelovanju ogranka Stranke u drugoj zemlji, u skladu s propisima zemlje u kojoj se djeluje.
Članak 10.
(1) GO donosi odluku o suradnji s političkim strankama u RH.
Odluku provodi Predsjedništvo Stranke.
(2) GO donosi odluku o članstvu u međunarodnim udrugama i suradnji sa srodnim strankama u inozemstvu.
Odluke provodi Predsjedništvo Stranke.
(3) GO donosi odluku o proglašenju zaslužnih ličnosti počasnim članovima Stranke na prijedlog Predsjedništva Stranke.
Počasni član ne plaća članarinu, stoga ne može birati niti biti biran u tijela stranke.
Članak 11.
(1) Stranka je:
– hrvatskih veterana, njihovih obitelji i obitelji poginulih branitelja
– hrvatskih domoljuba iz Hrvatske i inozemstva
– hrvatskih građana vjera i nacija štovatelja Hrvatske
– intelektualaca domoljuba
– invalida Domovinskog rata i ostalih invalida
– mladih domoljubnog svjetonazora
– političkih zatvorenika
– radnika i seljaka domoljuba.
(2) Utemeljitelji Stranke su:
Veterani Domovinskog rata, njihove obitelji i obitelji poginulih branitelja
Invalidi Domovinskog rata i njihove obitelji
Domoljubi RH
Intelektualci
Katolici.
II. UČLANJENJE
Članak 12.
(1) Član Strankemože postati svaka punoljetna fizička osoba poslovno sposobna koja voli Domovinu i državljanin je RH.
(2) Član Stranke ne može biti ili prestaje biti osoba:
– koja se učlanila u drugu stranku (nezavisnu listu bez suglasnosti Stranke),
– za koju se zna da ne štuje RH
– koju je Sud časti Stranke (dalje: SČ) isključio iz članstva Stranke nakon pravomoćnosti odluke
– koji ne plati članarinu nakon opomene
– koja dragovoljno izjavi u pisanoj formi kako prestaje biti član Stranke
– koja je umrla.
Osoba kojoj nije dopušteno učlanjenje ili koja je isključena iz Stranke, ima pravo prigovora koji se prosljeđuje GO-u, čija je odluka konačna u pismenoj formi, o čemu obavještava osobu koja je uložila prigovor.
(3) Članovi Stranke su registrirani u Registru članova Stranke (dalje: Registar članova) pri Glavnom tajništvu Stranke (dalje: Glavno tajništvo), i to prema pismenoj dojavi niže ustrojenih organizacija, ili upitom za učlanjenje elektroničkim putem internetskom stranicom Stranke, gdje svoju verifikaciju na upit za učlanjenje daju također niže ustrojene organizacije, koje putem niže ustrojenih Izvršnih odbora (dalje: IO) do najniže ustrojenog IO, a prema području djelovanja iz kojeg je zahtjev zaprimljen, donose odluku.
U svakom slučaju odluku o članstvu prvotno donosi najniže ustrojeni IO s područja iz kojeg je zahtjev za članstvo upućen, uz obveznu obavijest višem IO koji odluku može prihvatiti ili odbaciti, do konačno najvišeg IO koji obvezno upućuje odobrenu pristupnicu u Glavno tajništvo.
Članstvo stupa na snagu trenutkom upisa u Registar članstva pri Glavnom tajništvu, na osnovi svojeručno potpisane pristupnice člana, uz ovjeru najvišeg IO s područja iz kojeg je zahtjev upućen, kako bi se dalo do znanja svim članovima kako se najviša tijela određenog područja i središnja tijela Stranke izravno brinu za svakog člana Stranke, a nakon uplate godišnje članarine, kada se stječe definitivno status člana Stranke.
Iznimno, pravo na članstvo i upis u Registar članova imaju i osobe krajnje lošeg materijalnog stanja, uz uplatu manjeg iznosa članarine, a odluku o tome donosi Predsjedništvo Stranke.
(4) Člansku iskaznicu mora imati svaki član Stranke, a oblik i sadržaj određuje, propisuje i nadzire Predsjedništvo Stranke.
Iza provedbe odluka vezanih uz članske iskaznice stoji Glavni tajnik Stranke (dalje: Glavni tajnik) i operativno Glavno tajništvo, a nadzire Predsjedništvo Stranke.
(5) Najniže