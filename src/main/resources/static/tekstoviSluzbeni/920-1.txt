 sredstva iz fondova Europske unije. Komercijalni prihodi HRT-a obuhvaćaju sredstva ostvarena obavljanjem komercijalne djelatnosti te svih drugih djelatnosti koje ne spadaju u sadržaj javnih usluga. Sredstva mjesečne pristojbe državna su potpora.
Članak 40. stavak 1. Zakona o Hrvatskoj radioteleviziji propisuje da će HRT komercijalnu djelatnost obavljati u skladu s propisima o zaštiti tržišnog natjecanja.
V. Također je bitno ukazati na činjenicu da je u tijeku pristupanja Republike Hrvatske Europskoj uniji bilo potrebno uskladiti zakonodavstvo Republike Hrvatske s pravnom stečevinom Europske unije te su u Zakon o elektroničkim medijima implementirane i odredbe Direktiva 2010/13/EU Europskog parlamenta i Vijeća od 10. ožujka 2010. o usklađivanju određenih odredbi propisanih zakonima i drugim propisima u državama članicama glede pružanja audio-vizualnih medijskih usluga (SL L 95, 15. 4. 2010.) kojom je propisana gornja granica za emitiranje oglašavanja od 20% u tijeku jednog sata, što je 12 minuta na koje imaju pravo nakladnici televizije sukladno Zakonu o elektroničkim medijima.
Pravilima se dozvoljava odstupanje samo i isključivo nakladnicima televizije na nacionalnoj razini, a zanemaruju se nakladnici televizije na regionalnoj i lokalnoj razini što dovodi u neravnopravan tržišni položaj nakladnike samo i isključivo temeljem razine koncesije što je suprotno Ustavu Republike Hrvatske.
VI. Iz pisane korespondencije s Odborom za Ustav, Poslovnik i politički sustav Hrvatskog sabora nesporna je činjenica da je Zakon o izboru zastupnika u Hrvatski sabor organski zakon no upitno je tumačenje da organski zakoni imaju mogućnost derogiranja odredbi drugih zakonskih propisa, a osobito Pravila koja su nižeg pravnog ranga od zakona te time dovode u neravnopravni položaj televizijske nakladnike koji djeluju na razinama nižim od nacionalne.«
IV. OČITOVANJE ODBORA ZA USTAV
5. U očitovanju Odbora za Ustav predlaže se neprihvaćanje prijedloga predlagateljice, uz sljedeće obrazloženje:
»2.1. Predmetnom Direktivom Europskog parlamenta i Vijeća broj 2010/13/EU od 10. ožujka 2010. godine o koordinaciji određenih odredaba utvrđenih zakonima i drugim propisima u državama članicama o pružanju audiovizualnih medijskih usluga (Direktiva o audiovizualnim medijskim uslugama) (Službeni list Europske unije, broj L95/1 od 15. travnja 2010. godine, u daljnjem tekstu: Direktiva) uređen je dio pitanja koji se odnosi na pružanje audiovizualnih medijskih usluga.
... člankom 23. Direktive propisano: '1. Udio kratkih TV reklama za televizijsko oglašavanje i teletrgovinu u određenom satu ne prelazi 20%. 2. Stavak 1. ne primjenjuje se na najave snimljene od strane televizijskih kuća u vezi s njihovim vlastitim programima i pratećim proizvodima koji su izravno dobiveni iz tih programa, pokroviteljskim najavama i plasmanima proizvoda'.
2.2. Međutim, područje koje je uređeno predmetnim Pravilima ne potpada u doseg Direktive.
Naime, člankom 1. Direktive dana su objašnjenja pojmova za potrebe primjene navedene Direktive pa je tako člankom 1., stavkom 1., točkom i. televizijsko oglašavanje definirano kao: 'bilo koji oblik objave emitiran u zamjenu za plaćanje ili za sličnu naknadu ili emisiju u svrhu vlastitog promicanja od strane javnog ili privatnog poduzeća ili fizičke osobe u vezi s trgovinom, poduzetništvom, obrtništvom ili strukom kako bi se promicala ponuda robe ili usluga, uključujući nepokretnu imovinu, prava i obveze, u zamjenu za plaćanje.'
(...)
Predmetna Pravila ne reguliraju promicanje roba i usluga u zamjenu za plaćanje (to je pitanje uređeno citiranim ZOEM-om i ZHRT-om) već reguliraju posebnu vrstu promidžbe – predizbornu promidžbu. Pitanje izbora, izbornog sustava pa onda i promidžbe ne samo da nije u dosegu predmetne Direktive – jer političke stranke ne bi smjele nuditi robe ili usluge u zamjenu za plaćanje – već generalno nije u dosegu pravnog poretka Europske unije i prepušteno je državama članicama da ga same uređuju ... Uostalom, takva je razlika