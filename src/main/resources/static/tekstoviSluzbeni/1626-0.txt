83 28.07.2015 Presuda Visokog upravnog suda Republike Hrvatske broj: UsII-87/14-8 od 10. lipnja 2015.
VISOKI UPRAVNI SUD REPUBLIKE HRVATSKE
1627
PRESUDA
Visoki upravni sud Republike Hrvatske u vijeću sastavljenom od sudaca toga suda Ljiljane Karlovčan-Đurović, predsjednice vijeća, Lidije Vukičević i Mirjane Čačić, članica vijeća, te sudske savjetnice Lidije Ravlić, zapisničarke, u upravnom sporu tužitelja Hrvatskog Telekoma d.d. iz Zagreba, Roberta Frangeša Mihanovića 9, kojeg zastupa Martina Dragičević, po generalnoj punomoći Su-358/2014, protiv tužene Hrvatske regulatorne agencije za mrežnu djelatnost, koju zastupa dr. sc. Dražen Lučić, predsjednik vijeća, uz sudjelovanje H1 Telekom d.d. iz Splita, Put Trščenice 10, u svojstvu zainteresiranoga, kojeg zastupa Helena Čerina, suradnica za regulatorne i pravne poslove, radi rješavanja spora između operatora, u nejavnoj sjednici vijeća održanoj 10. lipnja 2015.
presudio je
I. Odbija se tužbeni zahtjev za poništenje rješenja Hrvatske regulatorne agencije za mrežne djelatnosti iz Zagreba, klasa: UP/I-344-08/14-03/07, urbroj: 376-04-14-11 od 27. kolovoza 2014.
II. Ova će se presuda objaviti u »Narodnim novinama«.
Obrazloženje
Osporenim rješenjem tuženika pod točkom I. izreke utvrđeno je da H1 ima pravo na naknadu:
a) za zakašnjenje Hrvatskog Telekoma d.d. u otklanjanju kvarova/smetnji za uslugu veleprodajnog širokopojasnog pristupa za 29 korisnika navedenih u specifikaciji Hrvatskog Telekoma d.d. od 24. lipnja 2014., a u iznosu iz članka 8.2.3. Standardne ponude Hrvatskog Telekoma d.d. za uslugu veleprodajnog širokopojasnog pristupa internetu koja je bila u primjeni od 1. listopada 2013.
b) za zakašnjenje Hrvatskog Telekoma d.d. u otklanjanju kvarova/smetnji za uslugu izdvojenog pristupa lokalnoj petlji, za 81 korisnika navedenog u specifikaciji Hrvatskog Telekoma d.d. od 24. lipnja 2014., a u iznosu iz članka 15. točka 3. Standardne ponude Hrvatskog Telekoma d.d. za uslugu izdvojenog pristupa lokalnoj petlji koja je bila u primjeni od 1. listopada 2013.
c) za zakašnjenje Hrvatskog Telekoma d.d. u ispunjavanju obveza u rokovima propisanim odlukom HAKOM-a klasa: UP/I-344-01/12-03/02, urbroj: 376-11/12-07 za 10 korisnika navedenih u specifikaciji Hrvatskog Telekoma d.d. od 24. lipnja 2014., a u iznosu mjesečne naknade iz članka 8.2.1. Standardne ponude Hrvatskog Telekoma d.d. za uslugu veleprodajnog širokopojasnog pristupa internetu koja je bila u primjeni od 1. listopada 2013.
d) za zakašnjenje Hrvatskog Telekoma d.d. u ispunjavanju obveze u rokovima propisanim odlukom HAKOM-a klasa: UP/I-344-01/12-03/02, urbroj: 376-11/12-07 za 47 korisnika navedenih u specifikaciji Hrvatskog Telekoma d.d. od 24. lipnja 2014., a u iznosu iz članka 4. točka 10. Standardne ponude Hrvatskog Telekoma d.d. za usluge međupovezivanja koja je u primjeni od 1. srpnja 2013.
Točkom II. izreke navedenog rješenja naloženo je Hrvatskom Telekomu d.d. da u roku od 8 dana od dana primitka rješenja izvrši obračun naknade iz točke I. rješenja i obračunati iznos isplati H1 Telekomu d.d.
Tužitelj prigovara zakonitosti osporenog rješenja i u bitnom navodi da prvenstveno osporava nadležnost tuženika za odlučivanje u predmetnoj stvari upućujući na odredbu članka 20. Zakona o elektroničkim komunikacijama (»Narodne novine« 73/08., 90/11., 133/12., 80/13. i 71/14. – dalje u tekstu: ZEK) s obzirom da sporne obveze nisu neposredno i bitno vezane uz izvršavanje ZEK-a. U predmetnoj stvari sporna je isplata naknade za zakašnjenje u ispunjavanju određenih ugovornih obveza, što nije obveza iz ZEK-a, već obveza iz ugovora i Zakona o obveznik odnosima stoga tužitelj smatra da je u predmetnoj stvari tuženik odlučio u stvari iz sudske nadležnosti što navedeno rješenje čini ništavim. Nadalje ističe da naknada za kašnjenje otklanjanja kvarova/smetnji za uslugu veleprodajnog širokopojasnog pristupa i uslugu izdvojenog pristupa lokalnoj petlji nisu u području odgovornosti tužitelja jer ih tužitelj nije mogao otkloniti zbog nemogućnosti