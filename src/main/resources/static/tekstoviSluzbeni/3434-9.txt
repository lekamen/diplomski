 posebnim propisima.
(4) Do donošenja odluke iz članka 17. stavka 2. ovoga Zakona primjenjivat će se Odluka o visini dnevnice za službeno putovanje u inozemstvo za korisnike koji se financiraju iz sredstava državnog proračuna (»Narodne novine«, br. 8/06.).
Članak 50.
Do stupanja na snagu naredbe iz članka 22. ovoga Zakona primjenjivat će se Naredba o načinu uplaćivanja prihoda proračuna, obveznih doprinosa te prihoda za financiranje drugih javnih potreba u 2015. godini (»Narodne novine«, br. 12/15., 103/15. i 132/15.).
Članak 51.
Pravilnik o mjerilima i načinu korištenja vlastitih prihoda kaznenih tijela (»Narodne novine«, br. 114/15.) donesen na temelju članka 38. stavka 4. Zakona o izvršavanju državnog proračuna Republike Hrvatske za 2015. godinu (»Narodne novine«, br. 148/14. i 103A/15.) primjenjivat će se do donošenja pravilnika o mjerilima i načinu korištenja vlastitih prihoda iz članka 41. stavka 4. ovoga Zakona.
Članak 52.
Danom stupanja na snagu ovoga Zakona prestaje važiti Odluka o privremenom financiranju poslova, funkcija i programa državnih tijela i drugih proračunskih korisnika državnog proračuna Republike Hrvatske u prvom tromjesečju 2016. godine (»Narodne novine«, br. 109/15. i 130/15.).
Članak 53.
Ovaj Zakon stupa na snagu prvoga dana od dana objave u »Narodnim novinama«.
Klasa: 400-06/16-01/03
Zagreb, 21. ožujka 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
