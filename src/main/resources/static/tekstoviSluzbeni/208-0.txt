10 28.01.2015 Dopuna Popisa kozmetičkih i drugih sredstava za zaštitu zdravlja kojima ljekarne mogu opskrbljivati korisnike
HRVATSKA LJEKARNIČKA KOMORA
209
Na temelju članka 5. stavka 1. točke 3. i članka 34. stavka 1. točke 4. Zakona o ljekarništvu (»Narodne novine« 121/03, 35/08, 117/08) te članka 10. stavka 1. točke 4. i članka 19. stavka 1. točke 29. Statuta Hrvatske ljekarničke komore, Vijeće Komore je 17. prosinca 2014. godine donijelo
DOPUNU POPISA
KOZMETIČKIH I DRUGIH SREDSTAVA ZA ZAŠTITU ZDRAVLJA KOJIMA LJEKARNE MOGU OPSKRBLJIVATI KORISNIKE
1.
U Popisu kozmetičkih i drugih sredstava za zaštitu zdravlja kojima ljekarne mogu opskrbljivati korisnike (»Narodne novine«, broj 12/2004, 35/12, 85/12), u TABLICI II »DRUGA SREDSTVA ZA ZAŠTITU ZDRAVLJA«, GRUPA B »Proizvodi koji se koriste za zaštitu zdravlja kod ljudi, a nisu deklarirani kao medicinski proizvodi« dodaje se nova točka 19. koja glasi:
»sredstva za opću sanitaciju i dezinfekciju vode«.
Klasa: 023-08/14-02/04 Urbroj: 330-02-14-11 Zagreb, 17. prosinca 2014.
Predsjednica Vijeća Dragica Radin, mag. pharm., v. r.
