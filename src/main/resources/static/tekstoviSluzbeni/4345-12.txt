 Zahtjeva za potporu u pisanom obliku u Agenciju za plaćanja na adresu sukladno uvjetima Natječaja.
(5) Vrijeme podnošenja Zahtjeva za potporu je vrijeme slanja (datum, sat, minuta, sekunda) potvrde o podnošenju Zahtjeva za potporu u slučaju slanja preporučenom pošiljkom s povratnicom odnosno vrijeme zaprimanja u Agenciju za plaćanja ako je korisnik neposredno predaje.
(6) Način popunjavanja Zahtjeva za potporu te način i mjesto podnošenja potvrde o podnošenju Zahtjeva za potporu pojašnjeni su u Vodiču za korisnike potpora iz EPFRR Mjera 07 (u daljnjem tekstu: Vodič za korisnike), koji je objavljen na mrežnim stranicama Agencije za plaćanja (www.apprrr.hr).
(7) Korisnici putem AGRONET-a mogu pregledavati pravne osnove i elektronski popunjavati Zahtjev za potporu/promjenu/isplatu/odustajanje.
(8) Agencija za plaćanje će korisnicima putem AGRONET-a dostavljati:
a) Odluke o dodjeli sredstava
b) Odluke o odbijanju
c) Izmjene Odluke o dodjeli sredstava
d) Pisma odbijanja
e) Potvrde o odustajanju
f) Odluke o isplati predujma
g) Odluke o odbijanju Zahtjeva za isplatu predujma
h) Odluke o isplati i
i) Odluke o odbijanju Zahtjeva za isplatu.
(9) Korisnik mora biti upisan u Evidenciji korisnika kako bi mu Agencija za plaćanja dodijelila korisničko ime i zaporku kojima se prijavljuje u AGRONET.
(10) Upute za upis u Evidenciju korisnika i za korištenje AGRONET-a su dostupne na mrežnim stranicama Agencije za plaćanja (www.apprrr.hr).
(11) Prilikom popunjavanja Zahtjeva za potporu korisnici su obavezni učitati u AGRONET-u svu dokumentaciju propisanu Natječajem. Dokumentacija koju je obvezno dostaviti u izvorniku propisuje se Natječajem.
Administrativna kontrola Zahtjeva za potporu
Članak 27.
(1) Prilikom administrativne kontrole Zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, ostvareni broj bodova sukladno kriterijima odabira te iznos prihvatljivih troškova.
(2) Po zaprimanju Zahtjeva za potporu Agencija za plaćanja će prvo provjeriti pravovremenost, potpunost, prihvatljivost te broj bodova sukladno kriterijima odabira iz Priloga I. ovoga Pravilnika i na temelju traženih iznosa potpore formirati Rang-listu za Natječaj.
(3) Za nepravovremene Zahtjeve za potporu izdaje se Odluka o odbijanju.
(4) Natječajem će biti propisana dokumentacija koju je korisnik obavezan učitati uz Zahtjev za potporu.
(5) Nakon podnošenja Zahtjeva za potporu nije moguća dopuna dokumentacije propisane Natječajem.
(6) Neće se smatrati dopunom u smislu stavka 5. ovoga članka sljedeće:
a) dostava dijela dokumenta koji je propisan Natječajem ukoliko dokument nije učitan u AGRONET u cijelosti i
b) dostava dokumenta koji je propisan Natječajem ukoliko učitani dokument nije čitak ili iz istoga nije moguće utvrditi činjenično stanje.
(7) Ukoliko korisnik uz Zahtjev za potporu ne učita dokumentaciju propisanu Natječajem, Agencija za plaćanja će donijeti Odluku o odbijanju.
(8) Ukoliko je potrebno tražiti dodatna obrazloženja/ispravke, Agencija za plaćanja će putem elektroničke pošte od korisnika tražiti obrazloženje/ispravak. Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti obrazloženje/ispravak.
(9) Temeljem zahtjeva za obrazloženje/ispravak iz stavka 8. ovoga članka, korisnik može dostaviti:
a) pisano objašnjenje
b) pisani ispravak
c) novi dokument koji nije bio propisan Natječajem i
d) dokument koji je propisan Natječajem jer učitani dokument koji je propisan Natječajem nije učitan u cijelosti, nije čitak ili iz istoga nije moguće utvrditi činjenično stanje.
(10) Ukoliko korisnik traženo obrazloženje/ispravak ne dostavi sukladno stavku 8. ovoga članka, Agencija za plaćanja donosi Odluku o odbijanju.
(11) Nakon administrativne kontrole pristiglih Zahtjeva za potporu, svim potpunim, pravovremenim i prihvatljivim Zahtjevima za potporu dodjeljuju se bodovi temeljem kriterija odabira iz Priloga I ovoga Pravilnika te se formira Rang-lista.
(12) Ukoliko