 određivanje istražnog zatvora iz razloga u članku 123. stavak 1. ZKP.«
3.2. Protiv navedenog rješenja optužnog vijeća Županijskog suda u Zagrebu žalbu je podnio podnositelj putem braniteljice Laure Valković, odvjetnice iz Zagreba, zbog bitne povrede odredaba kaznenog postupka i pogrešno i nepotpuno utvrđenog činjeničnog stanja, s prijedlogom da se pobijano rješenje ukine te da se predmet uputi prvostupanjskom sudu na ponovno odlučivanje, podredno da se pobijano rješenje preinači na način da se na temelju članka 126. ZKP-a opozove odluka o istražnom zatvoru.
Vrhovni sud je ocijenio da je podnositelj pravilno u žalbi tvrdio da je prvostupanjski sud u uputi o pravu na podnošenje redovitog pravnog lijeka u osporenom rješenju pogrešno naveo da žalba protiv tog rješenja nije dopuštena, pozivajući se pri tome na odredbe članka 126. i članka 128. ZKP-a. Vrhovni sud je naveo članak 491. ZKP-a, na koji se pravilno pozvao i podnositelj u žalbi, a kojim je propisano da protiv rješenja državnog odvjetnika, suca istrage i drugih rješenja prvostupanjskog suda, stranke i osobe čija su prava povrijeđena mogu podnijeti žalbu uvijek kad u tom ZKP-u nije propisano da žalba nije dopuštena. Vrhovni sud je to obrazložio i sljedećim razlozima:
»(...) Ovo tim više što je odredbom članka 126. ZKP/08, između ostalog, propisano da će sud, ukoliko je za okrivljenikom bila raspisana tjeralica, nakon pravomoćnosti rješenja o opozivu naložiti njegovo povlačenje. Takva zakonska formulacija sama po sebi podrazumijeva mogućnost podnošenja redovitog pravnog lijeka protiv rješenja o opozivu odluke o istražnom zatvoru.
Pri tome valja napomenuti da se prvostupanjski sud, isključivši pravo na žalbu protiv pobijanog rješenja, pogrešno pozvao i na odredbu članka 128. ZKP/08 s obzirom na to da je tom odredbom izrijekom propisana nedopuštenost žalbe protiv rješenja suda o odbijanju prijedloga za ukidanje istražnog zatvora, što je potpuno drukčija procesna situacija, kako to s pravom tvrdi žalitelj.«
Vrhovni sud je ocijenio da je prvostupanjski sud ispravno utvrdio kako u konkretnoj situaciji nisu ispunjeni uvjeti za opoziv rješenja o određivanju istražnog zatvora protiv podnositelja, koji je određen na temelju članka 123. stavka 1. točke 1. ZKP-a, te da je za svoju odluku dao jasne, određene i dostatne razloge koje je u svemu prihvatio i Vrhovni sud. Vrhovni sud je ocijenio da podnositelj nije u pravu kada je u prijedlogu za opoziv, očito navodeći bitnu povredu odredaba kaznenog postupka iz članka 468. stavka 1. točke 11. ZKP-a tvrdio da u osporenom rješenju nisu dani valjani i dostatni razlozi zbog kojih je odbijen prijedlog za opoziv rješenja o određivanju istražnog zatvora protiv njega. Vrhovni sud je istaknuo da ni ispitivanjem pobijanog rješenja u skladu s člankom 494. stavkom 4. ZKP-a nije utvrđeno da bi bila ostvarena neka od drugih povreda na koju Vrhovni sud pazi po službenoj dužnosti.
Vrhovni sud je u obrazloženju naveo:
»Iz stanja spisa predmeta je razvidno da optuženi Zsolt Tamás Hernádi zaista nikad nije primio pozive koje su mu u vezi s ovim kaznenim postupkom u više navrata uputila hrvatska pravosudna tijela. Međutim, ne radi se o novoutvrđenoj okolnosti koja bi bila od odlučnog značaja u smislu članka 126. ZKP/08 niti je, protivno žalbenim navodima optuženika, ta okolnost utvrđena tek uvidom u dopis Ministarstva uprave i pravosuđa Republike Mađarske, Uprave za međunarodno kazneno pravo i zastupstvo suda u Strasbourgu od 29. travnja 2014. s obzirom na to da je ta okolnost sudu bila poznata i prilikom odlučivanja o određivanju istražnog zatvora protiv optuženika iz osnove u članku 123. stavku 1. točki 1. ZKP/08.
Naime, one osobite okolnosti koje u svojoj ukupnosti i značaju upućuju na postojanje opasnosti da se optuženik krije i time opstruira vođenje ovog kaznenog postupka, zbog čega i nadalje postoje razlozi na temelju kojih je protiv njega bio određen istražni zatvor iz osnove u članku 123. stavku 1. točki 1. ZKP/08, i to unatoč tome što on nikada nije