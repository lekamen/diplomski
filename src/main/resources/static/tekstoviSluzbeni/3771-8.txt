 84/11, 22/13, 54/14, 148/13 i 92/14), Zakona o eksplozivnim tvarima (»Narodne novine«, br. 178/04, 109/07, 67/08 i 144/10), Zakona o prijevozu opasnih tvari (»Narodne novine«, broj 79/07), Zakona o zaštiti okoliša (»Narodne novine«, br. 83/13, 153/13 i 78/15), Zakona o održivom gospodarenju otpadom (»Narodne novine«, broj 94/13), Zakona o zaštiti zraka (»Narodne novine«, br. 130/11 i 47/14), Zakona o sigurnosti i interoperabilnosti željezničkog sustava (»Narodne novine«, br. 82/13, 18/15 i 110/15) i drugih propisa kojima su propisane mjere zaštite od požara i mjere civilne zaštite.
Nadležne inspekcijske službe, u slučaju povrede odredbi navedenih Zakona i odluka, žurno će podnositi optužni prijedlog i prekršajne naloge u svrhu pravodobnog i dosljednog kažnjavanja subjekata koji ne provode propisane mjere zaštite od požara i zaštite i spašavanja. Nadležne inspekcijske službe će o rezultatima nadzora izvijestiti Državnu upravu za zaštitu i spašavanje – Sektor za vatrogastvo.
Nadležna inspekcijska služba vodnog gospodarstva dužna je za potrebe zaštite od požara, a temeljem Zakona o vodama (»Narodne novine«, br. 153/09, 63/11, 130/11, 56/13 i 14/14) i odlukama predstavničkog tijela jedinice lokalne samouprave u suradnji s nadležnom vatrogasnom zajednicom županije i vatrogasnom postrojbom, provoditi pojačani inspekcijski nadzor u cilju ispravnosti sustava za dobavu vode i prostora za zahvat i crpljenje vode za potrebe zaštite od požara.
Izvršitelji zadatka: Ministarstvo unutarnjih poslova Ministarstvo pomorstva, prometa i infrastrukture Ministarstvo poljoprivrede Državna uprava za zaštitu i spašavanje Ministarstvo zaštite okoliša i prirode Agencija za sigurnost željezničkog prometa Rok: 31. svibnja 2016. godine
V. RAZVOJ I UVOĐENJE NOVIH SUSTAVA, TEHNIKA I TEHNOLOGIJA U ZAŠTITI OD POŽARA
26. Državna uprava za zaštitu i spašavanje, Ministarstvo obrane, Ministarstvo unutarnjih poslova, Hrvatska vatrogasna zajednica i drugi sudjelovatelji će poticati, razvijati i kontinuirano uvoditi nove metode, tehnike i tehnologije u zaštiti od požara.
Izvršitelji zadatka: Državna uprava za zaštitu i spašavanje Ministarstvo obrane Hrvatska vatrogasna zajednica Rok: kontinuirano
27. Ministarstvo zaštite okoliša i prirode nastavit će rad na razvoju Programa za uspostavu integralnog protupožarnog nadzornog sustava u nacionalnim parkovima i parkovima prirode Republike Hrvatske. Uvođenje i operativnu uporabu uskladit će se s odgovarajućim aktivnostima i za njih zadanim rokovima. Ministarstvo zaštite okoliša i prirode će dostaviti potrebne parametre Državnoj upravi za zaštitu i spašavanje za korištenje već postavljenih sustava i za druge događaje koji se nalaze u njihovom vidokrugu.
Izvršitelji zadatka: Ministarstvo zaštite okoliša i prirode Javne ustanove za upravljanje nacionalnim parkovima, Javne ustanove za upravljanje parkovima prirode Državna uprava za zaštitu i spašavanje Sudjelovatelji: Hrvatske šume d.o.o. Vatrogasne zajednice županija Rok: kontinuirano
28. Državna uprava za zaštitu i spašavanje će u suradnji s Ministarstvom unutarnjih poslova i Hrvatskom vatrogasnom zajednicom utvrditi uspostavu jedinstvenoga sustava za prihvat, praćenje i vođenje podataka, evidencija i izvješćivanja za vatrogasne resurse, intervencije, planiranje i korištenje jedinstvenog geo-informacijskog sustava u svrhu pojednostavljenja i potpore za procese upravljanja, koordinacije i ekonomičnog korištenja postojećih ljudskih i materijalnih resursa. Odgovarajućim uputama će se utvrditi unos podataka i cjelovito korištenje jedinstvenog sustava za prihvat, praćenje i vođenje podataka.
Do uspostave jedinstvenog sustava za prihvat, praćenje i vođenje podataka, vatrogasne zajednice županija dužne su Državnoj upravi za zaštitu i spašavanje kontinuirano dostavljati izvješća o svim vatrogasnim intervencijama na području županije sukladno propisanoj uputi i obrascu.
Izvršitelji zadatka: Državna uprava za zaštitu i spašavanje Ministarstvo unutarnjih poslova Hrvatska vatrogasna