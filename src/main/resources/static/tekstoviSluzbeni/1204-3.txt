 državne potpore, prati izvršenje domaće potpore u poljoprivredi, koordinira i sudjeluje u izradi propisa koji se odnose na izravne potpore u poljoprivredi te daje prijedloge za njihovo unaprjeđenje, planira proračunska sredstva za provedbu izravne potpore i iznos nacionalne omotnice, brine o usklađenosti izravne potpore u poljoprivredi s ostalim mjerama potpore pojedinim sektorima, prati nacionalno i zakonodavstvo Europske unije u području državnih potpora i izravnih plaćanja u poljoprivredi, sudjeluje u radu tijela Europske komisije i Vijeća Europske unije u dijelu koji se odnosi na izravna plaćanja i državne potpore, prati nacionalno i zakonodavstvo Europske unije vezano uz politiku goriva za namjene u poljoprivredi. Sudjeluje u izradi nacrta zakonskih i podzakonskih akata u djelokrugu Ministarstva, a koji se tiču prava i obveza što proizlaze iz pojedinih organizacijskih oblika poljoprivrednih gospodarstava, poreznog sustava te sustava mirovinskog i zdravstvenog osiguranja poljoprivrednika, prati stanje u području porezne politike vezane uz poljoprivredu, prati stanje u području mirovinskog i zdravstvenog osiguranja poljoprivrednika, koordinira primjenu Informacijskog sustava za upravljanje i nadzor poljoprivrednog tržišta u Republici Hrvatskoj (ISAMM).
Za obavljanje poslova Službe za potpore u poljoprivredi ustrojavaju se:
7.2.1.1. Odjel za državne potpore u poljoprivredi
7.2.1.2. Odjel za izravnu potporu.«.
Članak 4.
Članak 65. mijenja se i glasi:
»Članak 65.
Odjel za državne potpore u poljoprivredi obavlja sljedeće poslove: koordinira i sudjeluje u izradi nacrta zakonskih i podzakonskih akata u dijelu koji se odnosi na državne potpore te daje prijedloge za njihovo unaprjeđenje, brine o usklađenosti državnih potpora poljoprivredi koje provode različita tijela državne uprave i tijela jedinica lokalne i područne (regionalne) samouprave, vodi registar državne potpore u poljoprivredi i ruralnom razvoju koja se financira iz državnog proračuna Republike Hrvatske i iz proračuna jedinica lokalne i područne (regionalne) samouprave u skladu s posebnim propisima, daje prijedloge za prilagodbu sustava upravljanja državnim potporama Republike Hrvatske onome u Europskoj uniji, prati dodjelu državne potpore u poljoprivredi i izrađuje izvješća o državnoj potpori za nacionalne i EU potrebe, priprema notifikacije o državnoj potpori za Europsku komisiju, komunicira s Europskom unijom i davateljima državne potpore, sudjeluje u radu tijela Europske komisije i Vijeća Europske unije u dijelu koji se odnosi na državne potpore, prati zakonodavstvo Republike Hrvatske kojim se uređuje područje državnih potpora u sektoru poljoprivrede, koordinira primjenu Informacijskog sustava za upravljanje i nadzor poljoprivrednog tržišta u Republici Hrvatskoj (ISAMM) koji služi za razmjenu podataka s Europskom komisijom iz područja Zajedničke poljoprivredne politike.«.
Članak 5.
Naslov iznad članka 66. i članak 66. mijenjaju se i glase:
»7.2.1.2. Odjel za izravnu potporu
Članak 66.
Odjel za izravnu potporu obavlja sljedeće poslove: koordinira i sudjeluje u izradi nacrta zakonskih i podzakonskih akata u dijelu koji se odnosi na izravnu potporu: izravna plaćanja i plaćanja u iznimno osjetljivim sektorima, te daje prijedloge za njihovo unaprjeđenje, planira proračunska sredstva za provedbu izravne potpore i iznos nacionalne omotnice, prati izvršenje izravne potpore, brine o usklađenosti izravne potpore s ostalim mjerama potpore pojedinim sektorima, prati zakonodavstvo Europske unije u području izravnih plaćanja u sklopu Zajedničke poljoprivredne politike i daje tumačenja pravnih odredbi koje reguliraju izravna plaćanja, sudjeluje u radu tijela Europske komisije i Vijeća Europske unije u dijelu koji se odnosi na izravna plaćanja, priprema notifikacije i ostale izvještaje za Europsku komisiju vezane uz mjere izravnih plaćanja, priprema informativne materijale i sudjeluje u informiranju korisnika i ostalih dionika o mjerama izravne potpore; surađuje s Agencijom za