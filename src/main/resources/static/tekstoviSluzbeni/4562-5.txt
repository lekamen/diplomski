 udovoljava uvjetima za izdavanje i produljenje licencije Komora izdaje i iskaznicu kojom se potvrđuje vrijeme važenja licencije.
Veterinarsku djelatnost na području Republike Hrvatske privremeno ili povremeno može obavljati i veterinar iz države članice Europskog ekonomskog prostora koji posjeduje privremenu licenciju Komore, a koja se izdaje temeljem privremene registracije iz članka 15. stavka 4. ovoga Statuta.Uz valjanu licenciju, veterinari koji obavljaju veterinarsku djelatnost u Republici Hrvatskoj moraju imati osiguranje od profesionalne odgovornosti (osobno ili kolektivno).
Članak 27.
Časni sud Komore veterinaru može privremeno oduzeti licenciju (odobrenje za rad veterinara) do 6 mjeseci ako je stegovnim postupkom utvrđena i dokazana povreda ovoga Statuta, Kodeksa veterinarske etike, Kodeksa dobre veterinarske prakse, drugih akata Komore i pravila struke.
U najtežim slučajevima kršenja Statuta, Kodeksa veterinarske etike, Kodeksa dobre veterinarske prakse, drugih akata Komore te pravila struke, posebice ako su ona u vezi s pravomoćno utvrđenom kaznenom odgovornošću vezano za obavljanje veterinarske djelatnosti, Časni sud Komore može donijeti odluku o oduzimanju licencije (odobrenja za rad veterinara) na vrijeme dulje od 6 mjeseci ili trajno.
Članak 28.
Veterinaru prestaje licencija (odobrenje za rad veterinara):
– pet godina od dana izdavanja, ako u propisanom roku ne podnese zahtjev za njezino produljenje;
– ako ne udovolji propisanoj obvezi stručnog osposobljavanja i usavršavanja prema Pravilniku o stručnom usavršavanju veterinara;
– ako je sam odjavi;
– utvrđivanjem da više ne ispunjava uvjete propisane Zakonom, Statutom i drugim općim aktima Komore;
– oduzimanjem licencije odlukom Časnog suda;
– ako više ne ispunjava uvjete za zasnivanje radnog odnosa;
– ako izgubi status člana Komore;
– u slučaju da je u radnom odnosu u veterinarskoj organizaciji, veterinarskoj službi ili veterinarskoj praksi, a da nema važeće propisano osiguranje od profesionalne odgovornosti (osobno ili kolektivno).
Veterinaru prestaje privremena licencija (odobrenje za rad veterinara):
– istekom roka na koji je izdana,
– ako je sam odjavi,
– oduzimanjem licencije odlukom Časnog suda,
– u slučaju prestanka osiguranja od profesionalne odgovornosti (osobnog ili kolektivnog),
– ako izgubi odobrenje za rad u zemlji poslovnog nastana.
VI. USTROJSTVO KOMORE
Članak 29.
Za obavljanje poslova utvrđenih ovim Statutom te drugim općim aktima i odlukama tijela Komore, Komora u svom sastavu ustrojava:
– Ured stručne službe
– Podružnice
– tijela Komore
– odbore, odjele i različita povjerenstva, po ukazanoj potrebi.
Za reguliranje veterinarskih tehničara kao dijela veterinarske profesije u Hrvatskoj veterinarskoj komori osniva se i ustrojava Odjel veterinarskih tehničara, kao samostalno i neovisno tijelo unutar Komore.
1. URED STRUČNE SLUŽBE KOMORE
Članak 30.
Za obavljanje administrativno-stručnih poslova pri Komori ustrojava se Ured stručne službe.
Ured stručne službe obavlja administrativne poslove u vezi s vođenjem upisnika članova, izdavanjem, produljivanjem i oduzimanjem licencije, financijskog poslovanja, organizacijske poslove te ostale administrativno-tehničke i stručne poslove.
Članak 31.
Za obavljanje administrativnih i stručnih poslova iz prethodnog članka Komora ima stručnu službu s potrebnim brojem radnika.
S radnicima Ureda stručne službe izvršni direktor sklapa ugovor o radu na neodređeno ili na određeno vrijeme.
Članak 32.
Radom Ureda stručne službe rukovodi izvršni direktor, koji je ujedno i rukovoditelj ureda.
Stručni tajnik organizira i usklađuje rad tijela Komore u granicama dobivenih ovlasti od izvršnog direktora.
Izvršni direktor u suradnji s predsjednikom Komore provodi odluke i zaključke Skupštine i Upravnog odbora te osigurava obavljanje svih poslova koji proizlaze iz ovoga Statuta i ostalih općih akata Komore i za koje ga ovlaste tijela Komore.
Članak 33.
Djelokrug rada, prava i dužnosti Ureda stručne službe ureduju se posebnim