 Zakon o elektroničkim komunikacijama (»Narodne novine« broj 73/08, 90/11, 133/12, 80/13 i 71/14; dalje: ZEK); u slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge ili prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavka 13. ovoga Zakona. Zastara osporene tražbine ne teče za vrijeme rješavanja spora pred Agencijom.
Prema odredbama iz članka 24. stavak 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine« broj 154/11, dalje: Pravilnik); u svrhu zaštite krajnjeg korisnika svojih usluga, operatori javnih komunikacijskih usluga moraju: 1. nadzirati uobičajeno ponašanje krajnjih korisnika prigodom uporabe javnih komunikacijskih usluga te ih u najkraćem mogućem roku upozoriti o svakom neuobičajenom i iznenadnom povećanju troška korištenja javnih komunikacijskih usluga tijekom svakog pojedinačnog obračunskog razdoblja. U slučaju da krajnji korisnik ima ugovoreni paket usluga, koji se tijekom svakog pojedinačnog obračunskog razdoblja obračunava na jednom računu, upozorenje se odnosi na svaki element paketa zasebno, odnosno u slučaju ugovaranja paketa usluga upozorenje se daje zasebno za sve usluge realizirane putem iste priključne točke. Upozorenje krajnjem korisniku uslijedit će ako je trošak korištenja javnih komunikacijskih usluga dvostruko veći od prosječnog iznosa računa za javne komunikacijske usluge u prethodna tri (3) mjeseca, osim ako nije drugačije utvrđeno odlukom Agencije. 2. u slučajevima kada krajnji korisnik koristi uslugu u razdoblju manjem od tri (3) mjeseca krajnjeg korisnika u najkraćem mogućem roku upozoriti u trenutku kada ukupan trošak korištenja javnih komunikacijskih usluga bude dvostruko veća od ugovorenog iznosa minimalne mjesečne potrošnje odnosno mjesečne naknade.
Iz stanja u spisu koje je tuženik dostavio uz odgovor na tužbu te isprava priležećih ovom spisu proizlazi da je tužiteljica prigovor operatoru podnijela 3. siječnja 2014., prigovarajući da navedena ponavljana pozivanjima od strane govornog automata operatora (ovdje zainteresirane osobe) ne prestaju iako je to zatražila u prostorijama operatora (ovdje zainteresirane osobe) u Splitu i pozivom službi za korisnike operatora (ovdje zainteresirane osobe); da je u pisanom odgovoru operatora (ovdje zainteresirana osoba) od 14. siječnja 2014. tužiteljici na prigovor odgovoreno kako se radi o pozivanjima govornog automata u izvršenju propisane obveze obavještavanja o povećanoj potrošnji koja prestaju nakon što se govorna poruka jednom odsluša do kraja; da je tužiteljica podnijela pritužbu u kojoj je navela da nije zadovoljna odgovorom na prigovor i da je u međuvremenu zaprimila račun za prosinca 2013. koji da neće podmiriti jer da je povrijeđena i uznemiravana navedenim ponavljanim pozivanjima govornog automata operatora kroz taj mjesec; da u pisanom odgovoru na navedenu pritužbu tužiteljice od 20. veljače 2014. godine operator (ovdje zainteresirana osoba) navodi kao i u ranijem odgovoru na prigovor; da je tužiteljica tuženiku podnijela predmetni zahtjev u kojim ističe iste okolnosti kao i u prigovoru te je u postupku kod tuženika podnijela i podnesak od 25. ožujka 2014. u kojem navodi da je nakon uskrate usluge odlaznih poziva od strane operatora (ovdje zainteresirana osoba) platila račun za prosinac 2013.
Slijedom navedenog, proizlazi da je tužiteljica predmetni prigovor podnijela 3. siječnja 2014., dakle prije nego li je tužiteljici ispostavljen račun za prosinac 2013., a tužiteljica ne osporava obračunati iznos zaduženja po tom računu koji je operatoru (ovdje zainteresiranoj osobi) i podmirila prije donošenja osporene odluke.
Tužiteljice u navedenom prigovoru i u