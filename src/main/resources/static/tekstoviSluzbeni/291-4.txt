 rješenje o ovrsi Republike Hrvatske kao ovršenika – v. točku 9. obrazloženja ove odluke). Rješenjem Županijskog suda u Vukovaru broj: Gž-767/04-2 od 1. travnja 2004. potvrđeno je prvostupanjsko rješenje o ovrsi, a žalba odnosno prigovor Republike Hrvatske su odbijeni.
Nakon toga je donesen zaključak broj: Ovr-1652/03-9 od 9. rujna 2004. kojim je određeno da će se izvršiti oduzimanje vozila i njegova predaja podnositelju te je zakazano uredovanje kod PP Županja. Prilikom uredovanja sačinjen je zapisnik od 27. rujna 2004. te je utvrđeno da se vozilo ne nalazi kod PP Županja, koji je svojim dopisom od 2. prosinca 2004. izvijestio da je vozilo predano AMD »Slavonac« u Osijeku. AMD »Slavonac« je na traženje suda dopisom od 16. ožujka 2005. izvijestio da je rješenjem Komisije za ustupanje bez naknade robe oduzete u carinskom prekršajnom postupku pri Vladi Republike Hrvatske vozilo ustupljeno Istarskoj županiji, koja ga je preuzela 11. listopada 1993. Nakon što je utvrđeno da se vozilo nalazi na području Općinskog suda u Pazinu, ovršni predmet dostavljen je tom sudu na daljnji postupak.
Iz dopisa Upravnog odjela za poljoprivredu, šumarstvo, lovstvo, ribolov i vodoprivredu pri Istarskoj županiji, klasa: 340-01/06-01/01, ur. broj: 2163/1-03/1-06-2 od 30. siječnja 2006., koji je upućen Općinskom sudu u Pazinu, proizlazi da se podnositeljevo vozilo nalazilo u Upravnom odjelu za poljoprivredu, šumarstvo, lovstvo, ribolov i vodoprivredu Poreč od 1994., a od prosinca 1995. dodijeljeno je stručnoj službi Upravnog odjela Fonda za razvoj poljoprivrede i agroturizma Istre, Pazin.
12. Općinski sud u Županji odbio je 28. prosinca 2005. tužbeni zahtjev podnositelja da mu Republika Hrvatska preda u posjed osobni automobil Audi 80 TD (podaci o vozilu navedeni su u točki 1.1. obrazloženja ove odluke), da mu isplati na ime naknade štete za vozilo iznos od 150.000,00 kuna sa zakonskim zateznim kamatama koje teku od dana donošenje prvostupanjske presude do isplate, te zakonske zatezne kamate na iznos od 3.510,00 kuna, koje teku od 12. listopada 1992. do dana isplate naknade za vozilo, i da mu naknadi troškove parničnog postupka, sve u roku od 15 dana. U obrazloženju je navedeno:
»... u odnosu na II-tužitelja ne postoji protupravno postupanje tuženika, jer je vozilo tužitelja oduzeto na temelju izričite odredbe, te nema pravnog osnova da tužitelj potražuje sporni automobil, odnosno naknadu štete od tuženika.
Nadalje, iako je nesporno da su navedena vozila, pravomoćnim rješenjem Vanraspravnog vijeća Općinskog suda u Vinkovcima od 1. travnja 2003. godine broj Kv-49/03, vraćena tužiteljima od kojih su i oduzeta od strane PU Županja, a s obrazloženjem jer su vozila stekli u dobroj vjeri, u ovom konkretnom slučaju ta okolnost nije od odlučnog značenja jer trajno oduzimanje predmeta prema citiranim carinskim propisima pogađa i vlasnika, u ovom konkretnom slučaju, dakle, II-tužitelja ..., a za napomenuti je da je navedeno rješenje doneseno po proteku skoro 10 godina od pravomoćnosti rješenja donesenog u carinskom prekršajnom postupku kojim su oba vozila oduzeta u korist Republike Hrvatske.«
13. Županijski sud u Vukovaru odbio je 28. travnja 2006. kao neosnovanu žalbu podnositelja i potvrdio je osporenu prvostupanjsku presudu. U obrazloženju je, između ostalog, navedeno:
»Prvostupanjski sud pravilno primjenjuje odredbe materijalnog prava kada odbija tužitelje s tužbenim zahtjevom, posebno glede povratka vozila i u tome dijelu žalbeni navodi nisu odlučni.
U kaznenom postupku utvrđeno je da tužitelji nisu počinili kazneno djelo koje im je stavljeno na teret pa formulacija da se vozila vraćaju tužiteljima ima za smisao nepostojanje predmeta izvršenja djela, no takvo odlučenje na zalazi u pravno pitanje mogu li vozila koja su predmet spora biti podobna za pravni promet.
Nesporno je da su oba vozila falsificiranih podataka i krivotvorenih brojeva, te takva vozila ne mogu biti predmetom pravnog prometa i zbog toga ih je u carinskom postupku carina oduzela i imaju