 zakona omogućava konverziju (1) kredita denominiranih u švicarskim francima (CHF) u kredite denominirane u eure te (2) kredita denominiranih u hrvatskim kunama (HRK) s valutnom klauzulom u CHF (obje vrste kredita dalje u tekstu ‘krediti u CHF’) u kredite denominirane u HRK koji sadrže valutnu klauzulu u eurima (dalje u tekstu ‘konvertirani krediti’). Izmjene i dopune su u bitnome jednake; međutim, izmjene i dopune Zakona o potrošačkom kreditiranju se odnose na potrošače, a izmjene i dopune Zakona o kreditnim institucijama se odnose na fizičke osobe koje obavljaju djelatnost slobodnih zanimanja, obrtnike, trgovce pojedince i nositelje obiteljskog poljoprivrednog gospodarstva. Prijedlog zakona bi trebao stupiti na snagu 30. rujna 2015.
1.2 Svrha je prijedloga zakona izjednačiti položaj dužnika iz kredita u CHF s položajem u kojem bi bili da su njihovi krediti od početka bili denominirani u eurima (ili denominirani u HRK s valutnom klauzulom u eurima). Odražavajući ovu osnovnu svrhu, prijedlog zakona predviđa detaljan mehanizam konverzije:
i. Iznos početne glavnice kredita u CHF će se konvertirati u eure ili kredite denominirane u HRK s valutnom klauzulom u eurima, po tečaju primjenjivom na datum isplate kredita dužnicima. Ovaj tečaj će biti jednak tečaju koji su vjerovnici primjenjivali na taj datum na kredite iste vrste i trajanja denominirane u eurima ili vezane uz eure. Mjerodavan je iznos glavnice koji je zadužen u poslovnim knjigama vjerovnika;
ii. Umjesto početno ugovorene kamatne stope za kredite u CHF, kamatna stopa za konvertirane kredite će biti jednaka kamatnoj stopi koju je vjerovnik primjenjivao na kredite denominirane ili vezane uz euro na datum sklapanja ugovora o kreditu;
iii. Početno utvrđen otplatni plan kredita će se zamijeniti novim planom izračunatim u skladu s načelima gore navedenim u (i) i (ii). Novi otplatni plan će biti osnovica za obračun novih obroka u eurima (ili vezanih uz eure), uzimajući u obzir sve potrebne izmjene uvjeta (npr. promjene kamatnih stopa) kako bi se to odrazilo u kreditima denominiranim u eurima ili vezanim uz euro;
iv. Iznosi koje je dužnik već uplatio prema starom otplatnom planu (osim zakonskih zateznih kamata i troškova) će se konvertirati u eure (ili u HRK s valutnom klauzulom vezanom uz eure) po tečaju primjenjivom na datum uplate svakog obroka, koji je vjerovnik primijenio na taj datum na kredite iste vrste i trajanja denominirane u eurima ili vezane uz eure;
v. Ako je ukupan konvertirani iznos koji je dužnik uplatio (tj. iznos naveden u točki iv.) veći od ukupnog iznosa konvertiranih obroka obračunatog temeljem novog otplatnog plana navedenog gore pod (iii), ovaj iznos će se smatrati »preplatom«. Ovisno o iznosu ove preplate, s istom će se postupiti kako slijedi:
– Ako iznos preplate ne prelazi zbroj konvertiranih obroka preostalih na dan 30. rujna 2015. prema novom otplatnom planu, preplata će se iskoristiti za namirenje takvih budućih obroka, s time da se samo 50% svakog budućeg obroka može namiriti korištenjem preplate dok se preplata u cijelosti ne iskoristi; ako iznos preplate prelazi 50% ukupnog zbroja ovih budućih konvertiranih obroka, vjerovnik i dužnik će sporazumom utvrditi način korištenja ovog iznosa koji prelazi 50%;
– Ako iznos preplate prelazi ukupni zbroj konvertiranih obroka preostalih na dan 30. rujna 2015. prema novom otplatnom planu, vjerovnik će vratiti takvu preplatu dužniku u roku od 60 dana od datuma na koji je dužnik prihvatio konverziju;
vi. Ako je ukupan iznos koji je platio dužnik (obračunat u skladu s gore navedenim pod točkom iv.) manji od ukupnog iznosa obroka iz novog otplatnog plana, razliku će dužnik namiriti sukladno sporazumu između vjerovnika i dužnika, a dužnik će nastaviti plaćati obroke prema novom otplatnom planu (iako nije jasno koja je namjera ove odredbe);
vii. Iznos nove preostale glavnice će biti razlika između novog otplatnog plana i već plaćenih iznosa obračunatih kako je navedeno pod točkom iv.; iznos preplate se ne može