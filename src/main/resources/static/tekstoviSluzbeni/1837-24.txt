 djecu mora biti izveden i korišten na isti način kao i za odrasle i da:
.1 dopušta pomoć pri oblačenju kod male djece i dojenčadi;
.2 se koristi odgovarajući RTD za djecu ili dojenčad umjesto RTD za odrasle; i
.3 se može pružiti pomoć pri ukrcaju na plovilo za preživljavanje, a da se značajno ne umanji pokretnost osobe koja nosi prsluk za bilo koji veći opseg od odgovarajućeg RTD.
6.3.1.9 Osim plovnosti i samookretanja, zahtjevi za prsluke za spašavanje za dojenčad mogu se ublažiti, ako je potrebno, tako da:
.1 se omogući spašavanje dojenčeta od strane nadzornika;
.2 se osigura mogućnost pričvršćenja dojenčeta za nadzornika i zadržavanje dojenčeta uz nadzornika;
.3 se dojenče zadrži suho, sa slobodnim dišnim putevima;
.4 se za vrijeme napuštanja broda dojenče zaštiti od udaraca i trešnje; i
.5 se omogući nadzorniku da nadzire i kontrolira gubitak tjelesne temperature dojenčeta.
6.3.1.10 Dodatno oznakama u 6.1.1.9 prsluk za spašavanje za dijete i dojenče mora se označiti:
.1 rasponom veličine u skladu s 6.3.1.2;.
.2 oznakom »dojenče« ili »dijete« kako je prikazano na oznaci »prsluk za spašavanje za dojenče« i oznaci »dječji prsluk za spašavanje« u skladu s IMO rezolucijom A.760(18) s izmjenama.
6.3.1.11 Uzgon prsluka za spašavanje nakon uranjanja u slatku vodu i stajanja u njoj 24 sata ne smije se smanjiti za više od 5%.
6.3.1.12 Uzgon prsluka za spašavanje ne smije ovisiti o gubitku upotrebljenog zrnatog materijala.
6.3.1.13 Svaki prsluk za spašavanje mora se predvidjeti sredstvo za pričvršćenje svjetla u skladu s 6.3.3 i položaj mora biti u skladu 6.3.3.1.3 i
6.3.1.14 Svaki prsluk za spašavanje mora imati zviždaljku, dobro pričvršćenu konopcem.
6.3.1.15 Svjetla prsluka za spašavanje i zviždaljke moraju biti tako postavljeni na prsluku za spašavanje da njihov položaj ne umanjuje njihove karakteristike.
6.3.1.16 Prsluk za spašavanje mora imati plutajući konop koji se lako otpušta ili neko drugo slično sredstvo, da se u vodi omogući pričvršćenje za drugi prsluk za spašavanje kojega nosi druga osoba.
6.3.1.17 Prsluk za spašavanje mora imati odgovarajuće sredstvo koje omogućava spasiocu da izvuće osobu iz vode u plovilo za preživljavanje ili brodicu za prikupljanje.
6.3.2 Samonapuhavajući prsluci za spašavanje
Prsluk za spašavanje, kojemu se uzgon postiže napuhavanjem, mora imati najmanje dvije posebne komore, i mora udovoljavati zahtjevima navedenim u 6.3.1, i mora:
.1 se automatski napuhati pri uranjanju u vodu, mora imati uređaj za napuhavanje jednim pokretom ruke i svaka komora se mora moći napuhati ustima;
.2 udovoljavati zahtjevima navedenim u 6.3.1.5, 6.3.1.6 i 6.3.1.7, ako izgubi uzgon bilo koje komore;
.3 udovoljavati zahtjevima navedenim u 6.3.1.11 nakon automatskog napuhavanja.
6.3.3 Svjetla prsluka za spašavanje
6.3.3.1 Svako svjetlo prsluka za spašavanje mora:
.1 imati jačinu svjetlosti od najmanje 0,75 cd u svim smjerovima gornje polutke;
.2 imati izvor energije koji može osigurati jačinu svjetlosti od 0,75 cd u trajanju, ne manje od 8 sati;
.3 biti vidljivo na što većem dijelu gornje polutke, koliko je to izvodljivo, dok je pričvršćeno za prsluk za spašavanje; i
.4 biti bijele boje.
6.3.3.2 Ako je svjetlo, navedeno u 6.3.3.1, bljeskajuće, ono mora:
.1 imati ručni prekidač;
.2 bljeskati ne manje od 50 i ne više 70 puta u minuti, uz korisnu jačinu svjetlosti od najmanje 0,75 cd.
6.4 HIDRO-TERMO ODIJELA
6.4.1 Opći zahtjevi za hidro-termo odijela
6.4.1.1 Hidro-termo odijelo mora biti izrađeno od vodonepropusnog materijala, i dodatno:
.1 se može u roku od 2 minute izvući iz torbe i navući, skupa s pripadnom odjećom i prslukom za spašavanje, ako se nosi skupa s njim, i napuhati napuhavajuće komore, ako ih ima;
.2 ne podržava gorenje, ili nastavlja rastapati se nakon što je bilo potpuno zahvaćeno plamenom u trajanju od najmanje 2 sekunde;
.3 može pokriti cijelo tijelo osim lica, s time da se za šake mogu predvidjeti posebne rukavice koje moraju biti stalno pričvršćene za odijelo;
.4 ima sredstva koja svode na najmanju