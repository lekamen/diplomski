 potpora navedenih u članku 6. točki 13. ovoga Zakona.
8. Potpore za ulaganje u minimalnom iznosu protuvrijednosti kuna od 13.000.000,00 eura uz uvjet otvaranja najmanje 10 novih radnih mjesta visoke stručne spreme povezanih s projektom ulaganja
Članak 15.
(1) Za početno ulaganje novoosnovanog trgovačkog društva u materijalnu i nematerijalnu imovinu u minimalnom iznosu protuvrijednosti kuna od 13.000.000,00 eura, uz uvjet otvaranja najmanje 10 novih radnih mjesta visoke stručne spreme povezanih s projektom ulaganja, može se odobriti jedna ili više potpora iz stavka 5. ovoga članka te sklopiti Sporazum o pripremi i provedbi projekta (u daljnjem tekstu: Sporazum). Sporazum s korisnikom potpore sklopit će čelnik nadležnog ministarstva iz članka 6. točke 14. ovoga Zakona.
(2) Sporazum sadržava preuzete obveze nadležnog ministarstva iz članka 6. točke 14. ovoga Zakona i korisnika potpore, radi pripreme i provedbe predmetnog projekta ulaganja, s utvrđenom vrstom odobrene potpore, razdobljem korištenja potpore i visinom utvrđene potpore, poštujući maksimalni intenzitet potpore naveden u članku 6. točki 13. ovoga Zakona.
(3) Sporazumom se uređuju tehnička priprema i provedba projekta, razdoblje ulaganja, dinamika izvršenja pojedinih obveza, početak i završetak svake faze pojedine preuzete obveze iz projekta, jamstva korisnika potpore, kao i jasno razrađeni mehanizmi zaštite interesa i sredstava osiguranja Republike Hrvatske u slučaju prekoračenja rokova, odustajanja od daljnje realizacije ili promjene nekih od dijelova projekta ulaganja po svakoj fazi pojedinih preuzetih obveza iz projekta.
(4) Ukupan iznos potpore odobren temeljem ovoga članka ne smije prelaziti maksimalno dopušteni iznos ukupnih potpora iz članka 6. točke 13. ovoga Zakona.
(5) Potpore koje se mogu odobriti temeljem Sporazuma su:
a) Potpore za osiguranje nepromjenjivih uvjeta poslovanja
1. Korisniku potpore za ulaganja iz stavka 1. ovoga članka može se odobriti sufinanciranje do visine razlike poreznih obveza i obveza s osnove doprinosa utvrđenih sukladno propisima koji su vrijedili u trenutku podnošenja prijave za odobrenje statusa korisnika potpore iz članka 17. ovoga Zakona i poreznih obveza i obveza s osnove doprinosa sukladno propisima važećim u vrijeme obračuna navedenih obveza, za razdoblje od 10 godina od godine početka ulaganja.
2. Sporazumom će se specificirati koji se porezi i doprinosi sufinanciraju sukladno točki a. podtočki 1. ovoga stavka.
3. Ukupan iznos potpore koje korisnik potpore može iskoristiti tijekom razdoblja korištenja potpore sukladno točki a. podtočki 1. ovoga stavka, određuje se u apsolutnom iznosu razlike obračuna iznosa poreza i iznosa doprinosa obračunanog prema propisima važećim u vrijeme obračuna navedenih obveza i iznosa poreza i doprinosa izračunanog na temelju Sporazuma sklopljenog sukladno točki a. podtočki 1. ovoga stavka, poštujući maksimalni intenzitet potpore iz članka 6. točke 13. ovoga Zakona.
4. Korisnik potpore dužan je ukupan iznos obračunanih poreznih obveza i obveza s osnove doprinosa pravodobno plaćati, a potpora mu se isplaćuje istekom godišnjeg obračunskog razdoblja temeljem dostavljenih porezno knjigovodstvenih kartica ovjerenih od strane Porezne uprave Ministarstva financija te obrazaca i druge dokumentacije propisane uredbom iz članka 17. stavka 8. ovoga Zakona, ako nastupe uvjeti iz točke a. podtočke 1. ovoga stavka za isplatu potpore.
5. Ako u razdoblju od 10 godina od godine početka ulaganja nastupe nepovoljniji uvjeti na tržištu od uvjeta koje korisnik potpore ostvaruje temeljem točke a. podtočke 1. ovoga stavka, korisniku potpore će se razlika između eventualnih nepovoljnijih uvjeta na tržištu i uvjeta stečenih temeljem točke a. podtočke 1. ovoga stavka smatrati potporom.
6. Ako u razdoblju od 10 godina od godine početka ulaganja nastupe povoljniji uvjeti za korisnika potpore od uvjeta koje ostvaruje temeljem točke a. podtočke 1. ovoga stavka, korisnik potpore može zatražiti izmjenu potvrde o statusu