133 09.12.2015 Pravilnik o izmjenama Pravilnika o osobama ovlaštenim za energetsko certificiranje, energetski pregled zgrade i redoviti pregled sustava grijanja i sustava hlađenja ili klimatizacije u zgradi
MINISTARSTVO GRADITELJSTVA I PROSTORNOGA UREĐENJA
2495
Na temelju članka 47. Zakona o gradnji (»Narodne novine« broj 153/13), ministrica graditeljstva i prostornoga uređenja donosi
PRAVILNIK
O IZMJENAMA PRAVILNIKA O OSOBAMA OVLAŠTENIM ZA ENERGETSKO CERTIFICIRANJE, ENERGETSKI PREGLED ZGRADE I REDOVITI PREGLED SUSTAVA GRIJANJA I SUSTAVA HLAĐENJA ILI KLIMATIZACIJE U ZGRADI
Članak 1.
U Pravilniku o osobama ovlaštenim za energetsko certificiranje, energetski pregled zgrade i redoviti pregled sustava grijanja i sustava hlađenja ili klimatizacije u zgradi (»Narodne novine«, broj 73/2015) u članku 31. stavak 4. riječi »do 1. prosinca 2015. godine« zamjenjuju se riječima »do 1. lipnja 2016. godine«.
Članak 2.
U PRILOGU 4B podnaslov: »ZA STROJARSKU STRUKU UTVRĐEN JE SLJEDEĆI SADRŽAJ ZA PROGRAM OSPOSOBLJAVANJA MODUL 2 U TRAJANJU OD 32 SATA: 28 sati nastave i 4 sata za ispit« mijenja se i glasi:
»ZA STROJARSKU STRUKU UTVRĐEN JE SLJEDEĆI SADRŽAJ ZA PROGRAM OSPOSOBLJAVANJA MODUL 2 U TRAJANJU OD 30 SATI: 26 sati nastave i 4 sata za ispit«
U točki 2. riječi »18 sati« zamjenjuju se riječima »16 sati«.
Članak 3.
U PRILOGU 4B u podnaslovu ZA ELEKTROTEHNIČKU STRUKU UTVRĐEN JE SLJEDEĆI SADRŽAJ ZA PROGRAM OSPOSOBLJAVANJA MODUL 2 U TRAJANJU OD 16 SATI: 12 sati nastave i 4 sata za ispit, u točki 2. riječi »4 sata« zamjenjuju se riječima »3 sata«.
U točki 3. riječi »3 sata« zamjenjuju se riječima »2 sata«.
Članak 4.
Ovaj Pravilnik stupa na snagu osmog dana od dana objave u »Narodnim novinama«.
Klasa: 360-01/15-12/8
Urbroj: 531-04-2-15-1
Zagreb, 27. studenoga 2015.
Ministrica Anka Mrak-Taritaš, dipl. ing. arh., v. r.
