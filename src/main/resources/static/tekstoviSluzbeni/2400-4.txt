 odnosu na trošak TV sadržaja, a na koju okolnost se tuženik osvrnuo u osporenoj odluci navodeći razloge koji opravdavaju primjenu WACC-a na ukupni trošak IPTV usluge (ne samo na trošak TV sadržaja), koje razloge prihvaća i ovaj Sud. Ovo osobito imajući u vidu sadržaj pravomoćne Odluke o analizi tržišta interneta i televizije, prema kojoj se IPTV usluga smatra elektroničkom komunikacijskom uslugom koja uključuje i prijenos sadržaja, na koju činjenicu tuženik osnovano ukazuje i u odgovoru na tužbu.
Slijedom izloženog, tuženik je, sukladno ovlastima iz članka 63. stavka 5. ZEK-a, nakon provedenog dokaznog postupka osnovano zaključio da je potrebno izmijeniti iznose naknade za ADSL i IPTV usluge na način naveden u izreci osporene odluke, a što je, suprotno tvrdnjama tužitelja iz tužbe, obrazložio pravno relevantnim razlozima, u skladu s člankom 98. stavkom 5. Zakona o općem upravnom postupku.
Neosnovano tužitelj ističe i prigovor retroaktivne primjene odluke tuženika, navodeći da se obveza troškovne usmjerenosti cijena proteže na razdoblje prije donošenja Odluke o analizi tržišta interneta i televizije (dakle prije 21. ožujka 2012.), što obrazlaže time da je osporena odluka donesena na temelju podataka tužitelja o troškovima iz 2011. godine. Naime, osim što je tužitelj predložio korištenje podataka koji se temelje na revidiranim regulatornim financijskim izvještajima iz 2011. (dopis od 23. listopada 2012. zaprimljen po tuženiku 25. listopada 2012.), kojem prijedlogu je tuženik i udovoljio, isto ne znači da se osporena odluka primjenjuje i na razdoblje prije 21. ožujka 2012., a što bi tek imalo za posljedicu nezakonitu retroaktivnost upravnog akta, jer iz osporene odluke jasno proizlazi da se cijene određene istom počinju primjenjivati tek od 1. lipnja 2013. godine.
Nije od utjecaja na drukčije rješenje ove stvari niti pozivanje tužitelja na rješenje tuženika od 18. studenog 2008. (kojim je tužitelju naložena provedba regulatorne obveze računovodstvenog odvajanja i troškovnog računovodstva, čiji su način provedbe i rokovi pobliže propisani dokumentom »Naputci za računovodstveno razdvajanje i troškovno računovodstvo«), a koje je izmijenjeno odlukom tuženika od 27. ožujka 2013. (dostavljenom uz tužbu), iz sadržaja koje u bitnom proizlazi kako više nema razloga da se odvojeno utvrđuje WACC za potrebe računovodstvenog odvajanja i troškovnog računovodstva u tužiteljevom modelu te da je ispravno primijeniti jedan jedinstveni WACC u tuženikovom i tužiteljevom troškovnom modelu, a to je onaj određen odlukom tuženika od 20. ožujka 2013. godine. S obzirom na to da je predmet ovog postupka provođenje regulatorne obveze nadzora maloprodajnih cijena na Tržištu interneta i televizije, a sukladno pravomoćnoj Odluci o analizi tržišta interneta i televizije od 21. ožujka 2012., to Sud ne nalazi da bi osporena odluka bila u suprotnosti s naprijed navedenim rješenjem i odlukama tuženika (na koje tužitelj ukazuje u tužbi) odnosno da je istima isključena primjena WACC-a, kako to tuženik navodi i u odgovoru na tužbu.
Kraj takvog stanja stvari, Sud ne nalazi osnovanim prigovore tužitelja iz tužbe o nepravilnoj primjeni materijalnog prava, jer su u osporenoj odluci izneseni valjani, dostatno i argumentirano obrazloženi razlozi na kojima je tuženik utemeljio utvrđenje o potrebi izmjena iznosa naknada za ADSL i IPTV usluge na način opisan izrekom odluke, a pravilnost koje tužitelj nije doveo u sumnju ni svojim tužbenim navodima.
Tužitelj u stvari pravilnost osporene odluke u stvari pobija pozivajući se na iste činjenice i dokaze na koje se poziva i tuženik, ali ih drukčije tumači, dajući svoje viđenje i ocjenu činjeničnog stanja utvrđenog u postupku te svoju interpretaciju primijenjenih propisa, što nije od utjecaja na drukčije rješenje ove stvari. To osobito imajući u vidu da tužitelj, kao operator sa značajnom tržišnom snagom na Tržištu interneta i televizije, primijenjenu regulatornu obvezu tumači na način koji je suprotan cilju i svrsi iste, a svrha