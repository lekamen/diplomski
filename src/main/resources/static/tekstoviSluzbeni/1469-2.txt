 koji sadrži:
1. ime, prezime, datum i mjesto rođenja i OIB polaznika dodatne izobrazbe,
2. vrijeme i mjesto održavanja dodatne izobrazbe,
3. datum pristupanja ispitu,
4. uspjeh na ispitu,
5. naziv ovlaštenika izobrazbe,
6. ime i prezime voditelja i izvoditelja nastavnog programa.
Članak 10.
(1) Ministarstvo izdaje ovlaštenje za provođenje programa izobrazbe podnositelju zahtjeva koji:
1. ima registriranu djelatnost za obavljanje izobrazbe i/ili poduke za odrasle osobe,
2. zapošljava ili na drugi način dokaže da je angažirao stručne osobe koje će izvoditi program izobrazbe i to najmanje jednog voditelja i dva izvoditelja nastavnog programa,
3. raspolaže odgovarajućim prostorom za izvođenje nastavnog programa,
4. raspolaže potrebnim nastavnim sredstvima i pomagalima za izvođenje nastavnog programa,
5. dostavi nastavni plan iz Priloga 3. ovoga Programa izobrazbe.
(2) Ministarstvo raspisuje javni poziv za dodjelu ovlaštenja za provedbu programa izobrazbe.
(3) Pravna osoba koja se odazove javnom pozivu mora dostaviti zahtjev za izdavanje ovlaštenja koji sadrži:
1. popunjeni obrazac Zahtjeva za izdavanje ovlaštenja iz Priloga 5. ovoga Programa izobrazbe,
2. izvod iz sudskog/obrtnog registra da je registriran za obavljanje djelatnosti izobrazbe i/ili poduke za odrasle osobe,
3. životopis voditelja i izvoditelja nastavnog programa te ostalu dokumentaciju kojom dokazuje zadovoljavanje uvjeta iz članka 11. stavaka 2. i 3. ovoga Programa izobrazbe,
4. dokaz o vlasništvu ili o najmu ili o pravu korištenja potrebnog prostora za provođenje programa izobrazbe,
5. nastavni plan izobrazbe,
6. jediničnu cijenu izobrazbe za polaznika i strukturu cijene.
(4) Ovlaštenje za provođenje programa izobrazbe izdaje se na pet godina.
(5) Ministarstvo će rješenjem odbiti zahtjev osobe koja ne udovoljava uvjetima za izdavanje ovlaštenja iz stavka 1. ovog članka.
(6) Ovlaštenik izobrazbe podnosi zahtjev za produljenje ovlaštenja najmanje šest mjeseci prije isteka roka važenja istoga.
(7) Zahtjev za produljenje ovlaštenja podnosi se sukladno stavku 3. ovoga članka.
(8) Ovlaštenik izobrazbe je dužan u roku od najviše petnaest dana od dana nastanka promjene Ministarstvu dostaviti sve izmjene i/ili dopune podataka temeljem kojih mu je izdano ovlaštenje.
(9) U slučaju iz stavka 8. ovoga članka Ministarstvo utvrđuje utjecaj izmjene i/ili dopune podataka na izdano ovlaštenje te po potrebi donosi novo ovlaštenje.
(10) Ministarstvo će rješenjem oduzeti ovlaštenje za provođenje programa izobrazbe u slučaju kada:
1. utvrdi da ovlaštenik izobrazbe više ne ispunjava uvjete i obveze iz ovog Programa izobrazbe,
2. utvrdi bilo koji drugi oblik kršenja provedbe programa izobrazbe,
3. ovlaštenik izobrazbe onemogućava provedbu inspekcijskog nadzora.
(11) Ovlaštenik izobrazbe kojem je oduzeto ovlaštenje može ponovni zahtjev za izdavanjem istoga podnijeti najranije godinu dana od dana donošenja rješenja o oduzimanju ovlaštenja.
(12) Ovlaštenicima izobrazbe kojima je ovlaštenje oduzeto dva puta, isto se ne može ponovno izdati.
(13) U slučaju oduzimanja ovlaštenja, odgovornost prema već prijavljenim polaznicima snosi ovlaštenik izobrazbe kojem je oduzeto ovlaštenje.
Članak 11.
(1) Stručne osobe iz članka 10. stavka 1. točke 2. ovoga Programa izobrazbe su voditelj i izvoditelj nastavnog programa.
(2) Voditelj nastavnog programa mora udovoljavati sljedećim uvjetima:
1. biti stručnjak iz područja gospodarenja otpadom, što dokazuje s najmanje tri stručne reference iz područja gospodarenja otpadom,
2. biti izabran u znanstveno-nastavno zvanje ili nastavno zvanje iz područja tehničkih, biomedicinskih, biotehničkih ili interdisciplinarnih znanosti,
3. imati najmanje pet godina predavačkog iskustva na predmetima iz područja obuhvaćenog ovim Programom izobrazbe.
(3) Izvoditelj nastavnog programa mora zadovoljiti najmanje dva uvjeta od sljedeće navedenih:
1. biti stručnjak iz područja gospodarenja otpadom što dokazuje s najmanje dvije stručne reference iz područja gospodarenja otpadom,
2.