 odredbi članka 88. stavka 2.
30. poslove iz članka 100. stavka 1. ovoga Zakona obavljaju osobe koje ne posjeduju iskaznicu protuminskog djelovanja
31. poslove iz članka 100. stavka 1. ovoga Zakona obavljaju osobe koje ne ispunjavaju za to zakonom propisane uvjete (članak 101. stavak 2.)
32. ne obavijesti Ministarstvo o prestanku ispunjavanja uvjeta za posjedovanje iskaznice protuminskog djelovanja (članak 104. stavak 2.)
33. provodi osposobljavanje bez odobrenja Ministarstva (članak 105. stavak 2.)
34. za obavljanje poslova iz članka 100. stavka 1. ovoga Zakona zaposli osobe suprotno odredbi članka 108. stavka 2.
35. ne posjeduje ugovore o radu u punom radnom vremenu, police osiguranja te odgovarajuće prijave na tijela mirovinskog i zdravstvenog osiguranja za sve zaposlene pomoćne djelatnike, pirotehničare i voditelje radilišta (članak 108. stavak 3.)
36. ne osigura svoje djelatnike ili ne uruči presliku police osiguraniku (članak 123. stavci 1., 2. i 4.)
37. ne obustavi obavljanje poslova na radilištu ili dijelu radilišta na traženje inspektora Ministarstva (članak 130.)
38. ne omogući inspektoru Ministarstva utvrđivanje identiteta nadzirane osobe, obavljanje uvida u opće i pojedinačne akte, izuzimanje dokumentacije, ulazak u radilište, pregled poslovne dokumentacije, prostorija, uređaja i tehničke opreme, ne dostavi vjerodostojne i potpune podatke i dokumentaciju radi utvrđivanja činjeničnog stanja, ne dozvoli utvrđivanje činjeničnog stanja na vizualni način, ne obavi uzorkovanje kontrolnim uzorcima na traženje inspektora, ne poduzme radnje u svrhu otklanjanja nepravilnosti ili ne dostavi pisano izvješće o poduzetim mjerama naloženim u upravnom i inspekcijskom nadzoru (članak 132. stavak 1. točke 1., 2., 3., 5., 6., 7., 8. i 9.)
39. ne ponovi poslove razminiranja na površini za koju je Ministarstvo izdalo rješenje o nalaganju ponavljanja poslova razminiranja (članak 133. stavak 1.)
40. ne obavijesti Ministarstvo o poduzetim mjerama ili ne postupi po rješenju (članak 135. stavak 2.).
(2) Za prekršaje iz stavka 1. ovoga članka kaznit će se novčanom kaznom u iznosu od 2000 do 10.000 i odgovorna osoba u pravnoj osobi, kod obrtnika, u podružnici ili izdvojenom pogonu.
(3) Ako se nakon izdane Izjave o očišćenosti naknadno pronađe MES, NUS i njihovi dijelovi, kaznit će se ovlaštena pravna osoba, obrtnik, podružnica ili izdvojeni pogon novčanom kaznom u iznosu od 50.000 kn do 100.000 kn, a odgovorna osoba ovlaštene pravne osobe, obrtnik, odgovorna osoba podružnice ili izdvojenog pogona, novčanom kaznom u iznosu od 10.000 kn do 20.000 kn (članak 28. stavak 3., članak 57. stavak 3. i članak 59.).
(4) Ako inspektori Ministarstva utvrde ponovljeni prekršaj iz stavka 1. podstavka 3. ovoga članka, u razdoblju od dvije godine, kaznit će se ovlaštena pravna osoba, obrtnik, podružnica ili izdvojeni pogon novčanom kaznom u iznosu od 100.000 kn do 150.000 kn i odgovorna osoba ovlaštene pravne osobe, obrtnik, odgovorna osoba podružnice ili izdvojenog pogona, novčanom kaznom u iznosu od 20.000 do 40.000 kn.
(5) Odredbe stavaka 3. i 4. ovoga članka neće se primjenjivati na vrste NUS-a i dijelove MES-a i NUS-a koji su određeni propisom iz članka 84. ovoga Zakona.
Članak 137.
(1) Novčanom kaznom u iznosu od 2000 do 10.000 kuna kaznit će se za prekršaj fizička osoba u ovlaštenoj pravnoj osobi, kod obrtnika, u podružnici ili izdvojenom pogonu:
1. voditelj radilišta ako se nakon danog Završnog izvješća razminiranja i izdane Izjave o očišćenosti naknadno pronađe MES, NUS i njihovi dijelovi (članak 29. stavak 2. i članak 57. stavak 3.)
2. voditelj radilišta/zamjenik voditelja radilišta ako ne rukovodi poslovima na radilištu/cjelini radilišta i ne nadzire provođenje mjera sigurnosti, voditelj radilišta ako ne koordinira rad zamjenika voditelja radilišta (članak 47. stavak 4.)
3. voditelj radilišta ako provodi obilježavanje protivno odredbama ovog Zakona i propisa donesenih na temelju ovoga Zakona (članak 48. stavak 3.)
4. voditelj radilišta ako