55 15.06.2016 Odluka o izmjeni Odluke o izdavanju dozvole za istraživanje i eksploataciju ugljikovodika na kopnu u istražnom prostoru ugljikovodika "DR-03"
VLADA REPUBLIKE HRVATSKE
1431
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), te članka 16. stavka 5. i članka 17. Zakona o istraživanju i eksploataciji ugljikovodika (»Narodne novine«, br. 94/13 i 14/14), Vlada Republike Hrvatske je na sjednici održanoj 8. lipnja 2016. godine donijela
ODLUKU
O IZMJENI ODLUKE O IZDAVANJU DOZVOLE ZA ISTRAŽIVANJE I EKSPLOATACIJU UGLJIKOVODIKA NA KOPNU U ISTRAŽNOM PROSTORU UGLJIKOVODIKA »DR-03«
I.
U Odluci o izdavanju dozvole za istraživanje i eksploataciju ugljikovodika na kopnu u istražnom prostoru ugljikovodika »DR-03« (»Narodne novine«, broj 63/15), točka V. mijenja se i glasi:
»Istražni prostor ugljikovodika »DR-03« površine 2 634 km², ima oblik nepravilnog mnogokuta omeđenog spojnicama vršnih točaka 1, 2, 3, 4, 5, 6, 7, 8 i 9, koordinata kako slijedi:
Oznaka točke Koordinate točaka HTRS96 E N 1 572 197,66 5 087 994,54 2 646 257,41 5 071 023,57 3 643 535,09 5 057 088,19 4 643 647,33 5 051 087,80 5 642 019,00 5 036 338,00 6 618 959,00 5 037 292,00 7 605 837,00 5 040 865,00 8 562 246,00 5 052 735,00 9 549 723,00 5 056 145,00
Stranica istražnog prostora ugljikovodika »DR-03« između vršnih točaka 1 i 2, predstavlja državnu granicu između Republike Hrvatske i Mađarske.
Iz istražnog prostora ugljikovodika »DR-03« izuzeta su područja utvrđenih eksploatacijskih polja ugljikovodika kako slijedi:
Redni broj Naziv eksploatacijskog polja ugljikovodika 1. Pepelana 2. Cabuna 3. Crnac 4. Bokšić – Klokočevci 5. Beničanci 6. Grubišno polje (dio eksploatacijskog polja koji se nalazi unutar istražnog prostora »DR-03«) 7. Obod 8. Kučanci – Kapelna 9. Sječe 10. Števkovica 11. Dravica
Koordinate vršnih točaka istražnog prostora ugljikovodika »DR-03« odredilo je Ministarstvo gospodarstva sukladno dostavljenim podacima od Državne geodetske uprave.«.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/146 Urbroj: 50301-05/05-16-14 Zagreb, 8. lipnja 2016.
Predsjednik Tihomir Orešković, v. r.
