 poslovanja i cjeniku usluga, u skladu s odredbama članka 42. i 42.a ovoga Zakona. Svaki krajnji korisnik usluga ima pravo sklopiti pretplatnički ugovor na temelju objavljenih općih uvjeta poslovanja iz članka 42. i cjenika usluga iz članka 42.a ovoga Zakona (stavak 3.).
Sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa. Pretplatnički ugovor mora sadržavati odredbe koje su utvrđene posebnim zakonom kojim je uređena zaštita potrošača, te drugim posebnim propisima. Obvezno trajanje pretplatničkog ugovora ne može biti dulje od dvije godine, pri čemu operatori javnih komunikacijskih usluga moraju nuditi i pretplatničke ugovore u trajanju od jedne godine. Ugovori sklopljeni putem sredstava daljinske komunikacije ili elektroničke trgovine, kao i ugovori sklopljeni izvan poslovnih prostora operatora, moraju sadržavati odredbe u skladu s posebnim propisima (stavak 4.).
Uvidom u zahtjev za zasnivanje pretplatničkog odnosa sud je utvrdio da je tužitelj 13. studenog 2013., s operaterom VIPnet d.o.o. ugovorio za opciju Interneta; flat 4 Mbps/256Kbps, za telefon; fiksna bez limita, a za TV uslugu; osnovni i prošireni paket (točka 7.). U pogledu terminalne opreme, ugovoren je wlan modem, digitalni prijemnik i tv prijemnik Samsung (točka 8.), a kao posebna ponuda definirana je promofixbezlimita + promo tv u trajanju od 24 mjeseca (točka 9.).
Prema ponudi VIP TRIO PAKETA dostavljenoj od strane operatera VIPnet d.o.o., promotivna ponuda koja je bila mjerodavna prilikom zasnivanja pretplatničkog odnosa na 24 mjeseca označena je kao »FBL CB 24 + Internet + Osnovni plus TV paket – korisnik kupio TV uređaj«, a unutar koje je tužitelj za flat internet brzine 4 Mbps mogao iskoristiti pogodnost promo cijene u prvih šest mjeseci u iznosu od 151,42 kn, a za drugih šest mjeseci iznos od 350,42 kn, dok je redovna cijena u iznosu od 426,64 kn određena za preostalih 12 mjeseci.
Uvidom u uvjete korištenja Vip TV usluge – Božićna promocija 2012., koja je trajala za vrijeme zasnivanja predmetnog pretplatničkog odnosa, odnosno od 31. listopada do 31. prosinca 2012., sud utvrđuje da se u toj promotivnoj ponudi osnovni plus paket sastoji od osnovnog i proširenog paketa i da jedino aktivacijom tog paketa pretplatnik postaje korisnikom digitalne televizije i dobiva besplatni digitalni prijemnik uz mogućnost kupnje TV uređaja, a cijena TV uređaja ovisi o trajanju ugovorne obveze. Aktivacijom osnovnog plus paketa do 31. prosinca 2012., korisnik ostvaruje i popust na redovnu mjesečnu naknadu na način da će prvih šest mjeseci ona biti besplatna.
Imajući na umu da podaci iz zahtjeva za zasnivanje pretplatničkog odnosa odgovaraju uvjetima iz »Božićne promocije 2012.» koja se promovirala u vrijeme sklapanja pretplatničkog ugovora kao i utvrđenu cijenu u prvih šest mjeseci u iznosu od 151,42 kn, pravilno tuženik ocjenjuje da je tužitelj prilikom zasnivanja pretplatničkog odnosa iskoristio pogodnosti za primljenu uslugu operatera iz »Božićne promocije 2012« koja ne predviđa mogućnost dobivanja televizora kao nagrade i na temelju koje je dana ponuda VIP TRIO PAKETA označena kao »FBL CB 24 + Internet + Osnovni plus TV paket – korisnik kupio TV uređaj«, u skladu s kojom su mu i izdavani računi.
Neosnovano se poziva tužitelj na tarifne modele VIP TRIO PAKETA koji omogućuju umanjenu naknadu za prvih 12 mjeseci pretplatničkog odnosa. Ovo iz razloga što se navedena umanjenja u razdoblju od 12 mjeseci ne odnose na osnovni plus paket iz »Božićne promocije 2012.«, koji uz osnovni automatski uključuje i prošireni paket uz korištenje digitalnog prijemnika i koji se ne može aktivirati bez kupnje TV prijemnika, a čiji su korisnici oni koji su takav paket aktivirali do 31. prosinca 2012. i koji ostvaruju popust na mjesečnu naknadu za prvih šest mjeseci. Navedeno potvrđuje i prvi odlomak 274 stranice cjenika ponuda operatera VIP-a, koji dokaz je tužitelj dostavio tijekom upravnog spora. S tim u svezi