 kupca ne smije obvezivati krajnjeg kupca na čuvanje bilo kakvih podataka iz tog ugovora, obračuna i računa kao tajnih podataka.
Članak 11.
(1) Opskrbljivaču nije dopušten nepošten i/ili zavaravajući način prodaje.
(2) Opskrbljivač je odgovoran za:
– postupanje svojih zaposlenika i/ili prodajnih predstavnika koji nude opskrbu električnom energijom i sklapaju ugovore o opskrbi krajnjeg kupca, izvan ili unutar poslovnih prostorija,
– pružanje informacija krajnjem kupcu u postupku promjene opskrbljivača.
(3) Opskrbljivaču nije dopušteno posredno ili neposredno odgovaranje krajnjih kupaca od promjene opskrbljivača te sprečavanje ili ometanje procedure promjene opskrbljivača.
(4) U ponudama i/ili oglasima u kojima se nudi opskrba električnom energijom nije dopušteno navoditi cijene drugih opskrbljivača, osim ako su javno objavljene.
(5) Prilikom davanja ponuda o opskrbi električnom energijom, a prije sklapanja ugovora o opskrbi krajnjeg kupca, opskrbljivač i/ili njegov predstavnik osobito je dužan:
– predočiti krajnjem kupcu službenu iskaznicu, te na zahtjev krajnjeg kupca omogućiti provjeru identiteta,
– iznijeti osnovne informacije o opskrbljivaču i njegovoj djelatnosti,
– informirati krajnjeg kupca o cijeni električne energije i mogućnostima njezine promjene u ugovorenom razdoblju,
– pojasniti krajnjem kupcu dinamiku, uvjete plaćanja i način plaćanja,
– informirati krajnjeg kupca o roku na koji se sklapa ponuđeni ugovor,
– informirati krajnjeg kupca o mogućnostima i posljedicama otkaza i raskida ugovora,
– upoznati krajnjeg kupca s uvjetima pod kojima opskrbljivač može zahtijevati privremenu obustavu isporuke električne energije od operatora sustava,
– postupati na način kojim se ponuđenim uvjetima prodaje ili cijenama ne narušava tržišno natjecanje i ravnopravan položaj krajnjih kupaca na tržištu električne energije,
– upoznati krajnjeg kupca s obvezom podmirenja iznosa dospjele novčane obveze za električnu energiju i dospjele novčane obveze za naknadu za korištenje mreže, u slučaju odvojenih računa, kao i u slučaju jedinstvenog računa i
– upoznati krajnjeg kupca s obvezom podmirenja ostalih naknada i davanja propisanih posebnim propisima.
(6) Prilikom davanja ponuda o opskrbi električnom energijom i sklapanja ugovora o opskrbi krajnjeg kupca opskrbljivaču i/ili njegovom predstavniku osobito nije dopušteno:
– lažno predstavljanje i neovlaštena uporaba tvrtke drugog energetskog subjekta,
– sklapanje ugovora o opskrbi krajnjeg kupca koje nije utemeljeno na pravičnim i unaprijed poznatim uvjetima,
– dovođenje krajnjeg kupca u zabludu, s namjerom da ga se time navede na sklapanje ugovora,
– lažno pozivanje na odobrenje nekog javnopravnog ili drugog tijela,
– davanje netočnih informacija o podrijetlu električne energije, na koje se odnosi ponuda odnosno ugovor,
– korištenje uznemiravajućih i agresivnih postupaka ponude i ugovora i
– korištenje zavaravajućeg oglašavanja.
Članak 12.
(1) Ugovor o opskrbi krajnjeg kupca sadrži:
– podatke o ugovornim stranama,
– predmet ugovora,
– razvidne podatke o važećim iznosima tarifnih stavki i o standardnim uvjetima korištenja usluga,
– usluge koje pruža opskrbljivač, uključujući vrijeme početka i kvalitetu opskrbe,
– vrste ponuđenih usluga održavanja, ako se nude,
– elektroenergetske veličine potrebne za obračun,
– podatke o obračunskom mjernom mjestu,
– podatke o kategoriji potrošnje odnosno tarifnom modelu za korištenje mreže,
– način obračuna,
– model plaćanja naknade za korištenje mreže, u ovisnosti o ugovoru o međusobnim odnosima operatora sustava i opskrbljivača,
– odgovornost za štetu u slučaju neizvršenja ili neurednog izvršenja ugovora,
– način informiranja o promjeni cijene električne energije koja se određuje u skladu sa zakonom kojim se uređuje energetski sektor,
– način informiranja o važećim cijenama, naknadama i davanjima,
– rok na koji se sklapa ugovor, uvjete za obnovu i raskid ugovora ili prestanak pružanja usluga,
– pravo na raskid odnosno otkaz ugovora te duljinu raskidnog