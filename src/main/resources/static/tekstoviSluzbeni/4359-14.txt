 uvjeta ili drugih razloga letačka zadaća mora bitno izmijeniti.
(2) Odluku o provedbi letenja na temelju podataka neposrednog izviđanja vremena i ostalih uvjeta donosi voditelj letenja.
Priprema osoblja i sredstava skupina za potporu i osiguranje letenja
Članak 87.
Priprema osoblja i sredstava skupina za potporu i osiguranje letenja mora se završiti prije početka planiranog letenja te mora omogućiti sigurnu provedbu letenja.
XIV. POTPORA I OSIGURANJE LETENJA
Članak 88.
Potpora i osiguranje letenja je skup mjera i postupaka koji se poduzimaju u cilju pravovremenog i potpunog osiguranja uvjeta za kvalitetnu i sigurnu provedbu vojnog letenja, a obuhvaća:
– osiguranje ispravnosti operativnih površina aerodroma te obilježavanje opasnih mjesta na njima
– osiguranje prostora za izvođenje padobranskih skokova
– osiguranje prostora za izbacivanje/odbacivanje tereta
– ornitološku, zdravstvenu i protupožarnu potpora letenja
– zrakoplovno-tehničku potporu, opskrbu gorivom, prihvat i otpremanje vojnog zrakoplova
– uklanjanje vojnog zrakoplova na području aerodroma
– potragu i spašavanje vojnog zrakoplova i posada.
Članak 89.
Potporu i osiguranje letenja provode:
– skupina za potporu letenja
– skupina za potragu i spašavanje.
Članak 90.
Za potporu i osiguranje letenja mogu se koristiti snage i usluge izvan postrojbe koja organizira letenje.
Članak 91.
Sastav i i zadaće skupina za potporu i osiguranja letenja uređuju se Uputom za potporu i osiguranje letenja i Uputom za potragu i spašavanje vojnog zrakoplova.
XV. PROVEDBA LETENJA
Članak 92.
Zapovijedi zapovjednika postrojbe koja organizira letenje vezane za letačke zadaće provode se preko voditelja letenja. Voditelj letenja može iznimno obnašati sljedeće uloge i dužnosti:
– voditelja djelovanja na poligonu
– časnika za vezu sa zrakoplovima
– voditelja letenja na vojnoj zrakoplovnoj priredbi
– voditelja protupožarnog djelovanja iz zraka
– zapovjednika zrakoplova
– odgovorne osoba u postrojbi koja provodi letenje (eskadrila)
– vođe grupe zrakoplova
– zapovjednika snaga u letačkoj pripravnosti.
Voditelj letenja
Članak 93.
Voditelj letenja nadređen je cjelokupnom osoblju koje provodi letenje.
Članak 94.
(1) Voditelja letenja određuje zapovjednik letačke postrojbe koja provodi letenje.
(2) Za letačke zadaće sa stalnom najavom leta, letove iz letačke pripravnosti, posebne zadaće propisane Programom letačke obuke za određeni tip vojnog zrakoplova nije obvezno odrediti voditelja letenja.
(3) Dužnost voditelja letenja može obnašati pilot osposobljen za voditelja letenja prema Programu osposobljavanja voditelja letenja.
(4) Voditelj letenja za vrijeme samostalnog letenja učenika-letača obvezno se nalazi na poziciji AKL, a za druge vrste letačkih zadaća može se nalaziti na poziciji koju odredi zapovjednik postrojbe koja provodi letenje.
(5) Voditelj letenja mora imati radiopostaju za vezu zemlja-zrak ako se ne nalazi na poziciji AKL.
Dužnosti voditelja letenja
Članak 95.
Dužnosti voditelja letenja sastoje se od obveza u prethodnoj pripremi za letenje, u izvršnoj pripremi za letenje, tijekom letenja i nakon završetka letenja.
Članak 96.
U prethodnoj pripremi za letenje voditelj letenja obvezan je:
– proučiti plan letenja i po potrebi unijeti izmjene
– upoznati se sa stvarnim meteorološkim stanjem i prognozom vremena
– upoznati se s ornitološkim uvjetima na aerodromu stalnog razmještaja i alternativnim aerodromima
– upoznati se s raspoloživosti navigacijskih sredstava i sredstava za vezu na aerodromu razmještaja i alternativnim aerodromima
– upoznati se sa spremnošću skupine za potporu i osiguranje letenja
– upoznati se sa sposobnosti sustava ZMiN za provedbu radarske potpore letenja, po potrebi
– voditi Knjigu voditelja letenja.
Članak 97.
U izvršnoj pripremi za letenje voditelj letenja obvezan je:
– upoznati posade vojnih zrakoplova s planom letenja i izmjenama u planu letenja
– upoznati posade sa stanjem aerodroma razmještaja, sredstava za vezu i navigacijskih sredstava
– upoznati posade sa