 je prospekt tog UCITS fonda i sve njegove promjene na zahtjev dostaviti i Agenciji.
Članak 193.
(1) O bitnim promjenama prospekta, kada su za to ispunjeni svi uvjeti, Agencija društvu za upravljanje izdaje odobrenje.
(2) Sljedeći radni dan nakon zaprimanja odobrenja Agencije iz stavka 1. ovoga članka, društvo za upravljanje dužno je na svojim mrežnim stranicama, na vidljivom mjestu, objaviti obavijest o bitnim promjenama prospekta.
(3) U roku od sedam dana od dana zaprimanja odobrenja Agencije iz stavka 1. ovoga članka društvo za upravljanje dužno je svim ulagateljima poslati obavijest o bitnim promjenama prospekta.
(4) U roku od 40 dana od dana objave obavijesti iz stavka 2. ovoga članka svi ulagatelji mogu tražiti otkup udjela bez plaćanja izlazne naknade.
(5) O ispunjavanju svojih obveza prema ulagateljima iz stavaka 2. i 3. ovoga članka društvo za upravljanje će bez odgode obavijestiti Agenciju.
(6) Bitne promjene prospekta stupaju na snagu istekom roka od 40 dana od dana objave obavijesti iz stavka 2. ovoga članka.
(7) Agencija će pravilnikom pobliže urediti promjene prospekta UCITS fondova.
Članak 194.
(1) Društvo za upravljanje dužno je kontinuirano ažurirati prospekt UCITS fonda u dijelu koji se odnosi na nebitne promjene prospekta te na svojim mrežnim stranicama bez odgode objaviti ažurirani prospekt.
(2) Društvo za upravljanje dužno je najkasnije do 15. veljače svake godine dostaviti Agenciji zadnji ažurirani prospekt UCITS fonda.
(3) Agencija će pravilnikom pobliže urediti postupak i uvjete za izdavanje odobrenja na bitne promjene prospekta UCITS fonda, kao i uvjete za nebitne promjene prospekta UCITS fonda.
GLAVA III. PRAVILA UCITS FONDA
Članak 195.
(1) Pravila UCITS fonda uređuju povjerenički odnos između društva za upravljanje i ulagatelja te UCITS fonda i ulagatelja.
(2) Ako ulagatelj nije upoznat s pravilima UCITS fonda u vrijeme sklapanja ugovora o ulaganju, odredbe pravila UCITS fonda nemaju učinak prema ulagatelju, a ugovor o ulaganju je ništetan.
(3) S pravilima UCITS fonda moraju se suglasiti nadzorni odbor društva za upravljanje i depozitar.
(4) Pravila UCITS fonda prilažu se prospektu UCITS fonda i čine njegov sastavni dio, osim ako prospekt predviđa da će pravila UCITS fonda ulagatelju biti dostavljena na njegov zahtjev, odnosno da predviđa mjesto, u svakoj državi u kojoj se trguje udjelima UCITS fonda, gdje će pravila UCITS fonda biti dostupna na uvid.
Odobrenje pravila u postupku izdavanja odobrenja za osnivanje i upravljanje UCITS fondom
Članak 196.
Agencija će u okviru postupka izdavanja odobrenja za osnivanje i upravljanje UCITS fondom, u skladu s člankom 243. ovoga Zakona, odobriti pravila UCITS fonda.
Promjene obveznog sadržaja pravila UCITS fonda
Članak 197.
(1) Društvo za upravljanje je za promjenu obveznog sadržaja pravila iz članka 198. ovoga Zakona dužno ishoditi odobrenje Agencije.
(2) Agencija će pravilnikom pobliže urediti zahtjev, postupak i uvjete za izdavanje odobrenja za promjenu obveznog sadržaja pravila UCITS fonda.
Sadržaj pravila UCITS fonda
Članak 198.
Pravila UCITS fonda moraju sadržavati najmanje sljedeće podatke, opisane jasnim, jednostavnim i ulagateljima lako razumljivim jezikom:
a) osnovna prava, obveze i odgovornosti društva za upravljanje prema ulagatelju i UCITS fondu, ulagatelja prema društvu za upravljanje i UCITS fondu te način i uvjete njihova ostvarenja i zaštite
b) osnovna prava, obveze i odgovornosti društva za upravljanje prema depozitaru, depozitara prema društvu za upravljanje i ulagateljima te ulagatelja prema depozitaru
c) osnovne podatke o uvjetima poslovanja društva za upravljanje i nadzoru nad njegovim poslovanjem
d) poslovne ciljeve i strategiju društva za upravljanje
e) organizacijsku strukturu društva za upravljanje s jasnim linijama odgovornosti
f) uvjete zaduživanja UCITS fonda
g) postupke naknade štete ulagatelja za slučaj pogrešnog izračuna vrijednosti udjela i povrede ograničenja ulaganja, u skladu s odredbama članka 110. stavka 5. ovoga Zakona
h)