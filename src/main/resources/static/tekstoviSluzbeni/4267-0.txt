65 15.07.2016 Pravilnik o uvjetima koji se primjenjuju prilikom nekomercijalnog premještanja kućnih ljubimaca u Republiku Hrvatsku
MINISTARSTVO POLJOPRIVREDE
1616
Na temelju članka 69. stavka 5. Zakona o veterinarstvu (»Narodne novine«, br. 82/13 i 148/13), ministar poljoprivrede donosi
PRAVILNIK
O UVJETIMA KOJI SE PRIMJENJUJU PRILIKOM NEKOMERCIJALNOG PREMJEŠTANJA KUĆNIH LJUBIMACA U REPUBLIKU HRVATSKU
Područje primjene
Članak 1.
(1) Ovim se Pravilnikom propisuju detaljna pravila za provedbu Uredbe (EU) br. 576/2013 Europskog parlamenta i Vijeća od 12. lipnja 2013. o nekomercijalnom premještanju kućnih ljubimaca i o stavljanju izvan snage Uredbe (EZ) br. 998/2003 (SL L 178, 28. 6. 2013.) (u daljnjem tekstu: Uredba (EU) br. 576/2013) u dijelu koji se odnosi na uvjete koji se primjenjuju prilikom nekomercijalnog premještanja kućnih ljubimaca u Republiku Hrvatsku.
(2) Pojmovi u smislu ovoga Pravilnika imaju jednako značenje kao pojmovi iz članka 3. Uredbe (EU) br. 576/2013.
Uvjeti za nekomercijalno premještanje kućnih ljubimaca iz drugih država članica Europske unije
Članak 2.
(1) Dozvoljeno je nekomercijalno premještanje kućnih ljubimaca iz članka 7. stavka 1. Uredbe (EU) br. 576/2013 u Republiku Hrvatsku iz drugih država članica Europske unije (u daljnjem tekstu: države članice) ako su prilikom nekomercijalnog premještanja ispunjeni uvjeti iz članka 7. stavka 2. Uredbe (EU) br. 576/2013.
(2) Izjava iz članka 7. stavka 2. točke (a) Uredbe (EU) br. 576/2013 mora biti sastavljena u skladu s formatom i izgledom izjave iz Priloga I. dijela 1. Provedbene Uredbe Komisije (EU) br. 577/2013 od 28. lipnja 2013. o obrascu identifikacijskih dokumenata za nekomercijalno premještanje pasa, mačaka i pitomih vretica, o sastavljanju popisa državnih područja i trećih zemalja i o zahtjevima koji se odnose na format, izgled i jezik izjava kojima se potvrđuje sukladnost s određenim uvjetima predviđenim u Uredbi (EU) br. 576/2013 Europskog parlamenta i Vijeća (SL L 178, 28. 6. 2013.) (u daljnjem tekstu: Provedbena Uredba Komisije (EU) br. 577/2013) i izrađena u skladu s jezičnim zahtjevima iz Priloga I. dijela 3. Provedbene Uredbe Komisije (EU) br. 577/2013..
Uvjeti za nekomercijalno premještanje kućnih ljubimaca iz Priloga I. dijela B Uredbe (EU) br. 576/2013 iz drugih država članica
Članak 3.
(1) U skladu s člankom 9. stavkom 3. Uredbe (EU) br. 576/2013, osim uvjeta iz članka 9. stavka 2. Uredbe (EU) br. 576/2013, na temelju podataka o pojavi zaraznih i nametničkih bolesti u Republici Hrvatskoj i trećim zemljama proporcionalno riziku za javno zdravlje ili zdravlje životinja, čelnik Uprave nadležne za poslove veterinarstva (u daljnjem tekstu Uprava) može rješenjem odrediti i dodatne uvjete za nekomercijalno premještanje kućnih ljubimaca iz Priloga I. dijela B Uredbe (EU) br. 576/2013.
(2) Dodatne uvjete iz stavka 1. ovog članka, u svrhu informiranja javnosti, Uprava redovito objavljuje na svojim službenim mrežnim stranicama.
Uvjeti za nekomercijalno premještanje kućnih ljubimaca iz Priloga I. dijela A Uredbe (EU) br. 576/2013 iz trećih zemalja i državnih područja trećih zemalja
Članak 4.
Nije dozvoljeno nekomercijalno premještanje kućnih ljubimaca iz članka 11. stavka 1. Uredbe (EU) br. 576/2013 u Republiku Hrvatsku iz trećih zemalja.
Uvjeti za nekomercijalno premještanje kućnih ljubimaca iz Priloga I. dijela B Uredbe (EU) br. 576/2013 iz trećih zemalja i državnih područja trećih zemalja
Članak 5.
(1) U skladu s člankom 14. stavkom 3. Uredbe (EU) br. 576/2013, osim uvjeta navedenih u članku 14. stavku 2 Uredbe (EU) br. 576/2013, na temelju podataka o pojavi zaraznih i nametničkih bolesti u Republici Hrvatskoj i trećim zemljama proporcionalno riziku za javno zdravlje ili zdravlje životinja, čelnik Uprave može rješenjem odrediti i dodatne uvjete za nekomercijalno premještanje kućnih ljubimaca iz Priloga I. dijela B Uredbe (EU) br. 576/2013.
(2) Dodatne uvjete iz stavka 1. ovoga članka, u svrhu informiranja javnosti, Uprava redovito objavljuje na