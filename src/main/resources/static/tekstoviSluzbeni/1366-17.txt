ministar nadležan za poslove pravosuđa.
(2) Naredba za dostavu na e-Oglasnu ploču evidentira se u sustavu JCMS.
XXIX. RAD SA STRANKAMA I DRUGIM OSOBAMA
Članak 124.
(1) Stranke, njihovi punomoćnici i zastupnici te druge osobe kojima je odobren uvid u spis u papirnatom obliku mogu izvršiti uvid u spis i putem sustava JCMS. Uvid mogu izvršiti u pisarnici suda ili pisarnici stalne službe, uz prisutnost ovlaštenoga sudskog službenika.
(2) Dozvolu za uvid u spis u sustavu JCMS daje rješavatelj kojem je predmet dodijeljen u rad odnosno predsjednik suda ako je postupak pravomoćno dovršen ili ako se odnosi na predmete sudske uprave. Dozvola se daje u obliku naredbe evidentirane u sustavu JCMS.
Članak 125.
Sve potvrde i naredbe koje se odnose na pojedini spis evidentirat će se u sustavu JCMS.
XXX. PRIJELAZNE I ZAVRŠNE ODREDBE
Članak 126.
Ovaj Pravilnik objavit će se u »Narodnim novinama«, a stupa na snagu 1. srpnja 2015. godine, osim odredbi članaka 52., 53., 54. i 55. ovog Pravilnika koje stupaju na snagu 15. rujna 2015. godine te odredbe članka 38. točka 2. ovog Pravilnika koja stupa na snagu 1. siječnja 2016. godine.
Klasa: 011-01/15-01/91
Urbroj: 514-01-15-01
Zagreb, 26. lipnja 2015.
Ministar Orsat Miljenić, v. r.
