 pojedinih stavki u godišnjim i polugodišnjim izvještajima AIF-a.
(10) Sadržaj godišnjih i polugodišnji izvještaja AIF-a iz stavka 1. ovoga članka propisan je Prilozima 2 i 3 ovoga Pravilnika.
IZVJEŠTAVANJE O KLASAMA UDJELA AIF-a
Članak 4.
(1) Ako udjeli u AIF-u daju različita prava njihovim imateljima (klase udjela) u skladu s člankom 102. Zakona, UAIF je dužan za svaku klasu udjela otvorenog AIF-a u bilješkama uz revidirane godišnje i polugodišnje izvještaje iskazati:
– pojedinosti vezano uz prava koja daje svaka klasa udjela AIF-a,
– broj izdanih udjela po pojedinim klasama udjela AIF-a za datum sastavljanja godišnjih i polugodišnjih izvještaja te za datum prethodne poslovne godine,
– sve obveze AIF-a koje se odnose na pojedinu klasu udjela AIF-a za datum sastavljanja godišnjih i polugodišnjih izvještaja te za datum prethodne poslovne godine,
– vrijednost neto imovine pojedine klase udjela AIF-a za datum sastavljanja godišnjih i polugodišnjih izvještaja te za datum prethodne poslovne godine,
– cijenu udjela po pojedinoj klasi udjela AIF-a za datum sastavljanja godišnjih i polugodišnjih izvještaja te za datum prethodne poslovne godine u slučaju kada prava iz pojedine klase udjela rezultiraju različitom cijenom udjela,
– prihode i rashode po pojedinoj klasi udjela AIF-a za godišnje i polugodišnje izvještajno razdoblje te za prethodno godišnje i polugodišnje izvještajno razdoblje,
– novčane priljeve i odljeve po otkupu i izdavanju pojedinih klasa udjela AIF-a za godišnje i polugodišnje izvještajno razdoblje te za prethodno godišnje i polugodišnje izvještajno razdoblje,
– isplaćenu dobit po pojedinim klasama udjela AIF-a za godišnje i polugodišnje izvještajno razdoblje te za prethodno godišnje i polugodišnje izvještajno razdoblje.
(2) Ako prava iz pojedine klase udjela rezultiraju različitom cijenom udjela AIF-a, UAIF u Izvještaju o financijskom položaju AIF-a ne iskazuje podatke na pozicijama C Neto imovina fonda, D Broj izdanih udjela i E Cijena udjela AIF-a.
(3) Dodatne izvještaje iz članka 5. stavka 1. alineje 3. ovog Pravilnika UAIF je dužan sastaviti za svaku pojedinu klasu udjela AIF-a.
DODATNI IZVJEŠTAJI AIF-a
Članak 5.
(1) Dodatni izvještaji AIF-a su:
– izvještaj o realiziranim dobicima (gubicima) od prodaje financijskih instrumenata AIF-a, čiji je sadržaj propisan Prilogom 4 ovoga Pravilnika,
– izvještaj o nerealiziranim dobicima (gubicima) i umanjenju imovine AIF-a, čiji je sadržaj propisan Prilogom 5 ovoga Pravilnika,
– izvješće o udjelničarima AIF-a, čiji je sadržaj propisan Prilogom 6 ovoga Pravilnika, te
– statistička izvješća.
(2) UAIF je dužan za AIF kojim upravlja sastaviti dodatne izvještaje iz stavka 1. alineje 1. i 2. ovog članka za razdoblje poslovne godine i za razdoblje prvih šest mjeseci poslovne godine.
(3) UAIF je dužan za AIF kojim upravlja sastaviti dodatne izvještaje iz stavka 1. alineje 3. ovoga članka sa stanjem na 30. lipnja i 31. prosinca.
(4) Osim dodatnih izvještaja iz stavka 1. ovoga članka UAIF je dužan sastavljati za AIF kojim upravlja izvještaje iz Priloga IV. Obrasci za izvještavanje: UAIF Delegirane uredbe Komisije (EU) br. 231/2013.
(5) Statistička izvješća iz stavka 1. alineje 4. ovog članka su izvješća o radu AIF-a čiji sadržaj, oblik i rokove dostave, ovisno o potrebi istraživanja/analize sustava nebankarskih financijskih usluga, izvještavanja javnosti i korisnika usluga te razmjene informacija s drugim nadzornim tijelima i/ili institucijama nadležnim za statistiku, kreira Agencija.
(6) Iznimno od stavka 5. ovoga članka, Agencija ne dovodeći u pitanje načela nadležnosti, tajnosti i zaštitite podataka, može prihvatiti statističke upitnike odnosno način prikupljanja podataka kreirane od strane drugih nadzornih tijela i/ili institucija nadležnih za statistiku.
(7) Izvješća iz stavka 5. i 6. ovog članka UAIF je dužan sastavljati i dostavljati na način i u rokovima prema zahtjevu Agencije.
ROKOVI I NAČIN DOSTAVE
Članak 6.
(1) Polugodišnji izvještaji AIF-a iz članka 3. stavka 1. ovoga