 donošenja odluke o prihvatljivosti zahtjeva za potporu, korisnik dostavlja Agenciji za plaćanja dokumentaciju iz provedenog postupka javne nabave. Potrebna dokumentacija propisuje se natječajem.
(8) Zajedno sa zahtjevom za isplatu korisnik dostavlja dokumentaciju vezano uz postupak javne nabave i izvršenje ugovora koja se propisuje natječajem.
(9) Svu dokumentaciju koja se odnosi na postupak javne nabave korisnik dostavlja u elektronskom obliku na CD-u/DVD-u.
(10) Popis dokumentacije iz stavka 4., 7. i 8. ovoga članka te način predaje dokumentacije na elektronskom mediju propisuje se natječajem.
(11) Ukoliko je potrebno tražiti dodatna obrazloženja vezano uz dostavljenu dokumentaciju navedenu u stavcima 7. i 8. ovoga članka Agencija za plaćanja će korisniku dostaviti zahtjev za obrazloženje/ispravak.
(12) Ukoliko korisnik nije preuzeo zahtjev za obrazloženje/ispravak prilikom prve dostave, dostava preporučene pošiljke bit će ponovljena još jednom. Ukoliko korisnik ne preuzme zahtjev za niti nakon ponovljene dostave, zahtjev se objavljuje na oglasnoj ploči u sjedištu Agencije za plaćanja te se dostava smatra obavljenom istekom osmoga dana od dana stavljanja zahtjeva na oglasnu ploču.
(13) Korisnik je dužan u roku od deset dana od dana zaprimanja zahtjeva za obrazloženje/ispravak dostaviti obrazloženje/ispravak.
(14) Ako dokumentacija iz postupka javne nabave nije prihvatljiva, Agencija za plaćanja donosi odluku o odbijanju zahtjeva za potporu čime se prethodno donesena odluka o prihvatljivosti zahtjeva za potporu stavlja izvan snage.
(15) Ako dokumentacija vezano uz postupak javne nabave i izvršenje ugovora koja se dostavlja sa zahtjevom za isplatu nije prihvatljiva, Agencija za plaćanja donosi odluku o odbijanju zahtjeva za isplatu.
(16) U slučaju nepoštovanja posebnih propisa koji uređuju postupak javne nabave, Agencija za plaćanja može primijeniti financijske ispravke u skladu s odlukom Komisije оd 19. 12. 2013. o određivanju i odobrenju smjernica za utvrđivanje financijskih ispravaka koje u slučaju nepoštovanja pravila o javnoj nabavi Komisija primjenjuje na izdatke koje u okviru podijeljenog upravljanja financira Unija.
(17) Administrativna kontrola postupka javne nabave koju temeljem ovoga Pravilnika provodi Agencija za plaćanja ne može se smatrati kontrolnim mehanizmima u smislu posebnih propisa koji uređuju postupak javne nabave.
Izdavanje odluka
Članak 21.
(1) Agencija za plaćanja će nakon obrade zahtjeva za potporu donijeti:
1. Odluku o dodjeli sredstava, u slučaju ispunjavanja uvjeta i kriterija propisanih ovim Pravilnikom i natječajem kojom se utvrđuju:
a) prihvatljivi troškovi
b) najviši iznos javne potpore u tipu operacije 4.3.3.
c) obveza čuvanja dokumentacije koja se odnosi na dodjelu sredstava iz EPFRR programa pet godina od datuma konačne isplate potpore
d) obveza vođenja građevinske knjige i sličnih dokumenata koji dokazuju količinu i vrstu ugrađenih materijala i opreme te izvršenih radova
e) obveza stavljanja ulaganja u uporabu prije konačne isplate
f) zabrana promjene vlasništva nad ulaganjem, davanja u zakup ili najam predmeta ulaganja ili premještanja sufinancirane proizvodne aktivnosti od dana stupanja na snagu odluke o dodjeli sredstava i tijekom sljedećih pet godina od datuma konačne isplate potpore
g) zabrana promjene namjene i vrste ulaganja za koja se korisniku odobravaju sredstva sljedećih pet godina od datuma konačne isplate potpore
h) obveza informiranja javnosti o potpori u skladu s prilogom XII. Uredbe (EU) br. 1303/2013. od 17. prosinca 2013. o utvrđivanju zajedničkih odredbi o Europskom fondu za regionalni razvoj, Europskom socijalnom fondu, Kohezijskom fondu, Europskom poljoprivrednom fondu za ruralni razvoj i Europskom fondu za pomorstvo i ribarstvo i o utvrđivanju općih odredbi o Europskom fondu za regionalni razvoj, Europskom socijalnom fondu, Kohezijskom fondu i Europskom fondu za pomorstvo i ribarstvo te o stavljanju izvan snage Uredbe Vijeća (EZ) br. 1083/2006. (SL L 347, 20. 12.