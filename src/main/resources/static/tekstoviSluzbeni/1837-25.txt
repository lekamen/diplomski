 moguću mjeru ili smanjuju pristup slobodnog zraka do nogu osobe u odijelu; i
.5 nakon skoka u vodu s visine od najmanje 4,5 m ne prodre voda u zaštitno odijelo.
6.4.1.2 Hidro-termo odijelo samo, ili ako se nosi zajedno s prslukom za spašavanje, mora imati dovoljan uzgon i stabilitet u mirnoj vodi tako da:
.1 može podići usta iscrpljene ili onesviještene osobe na visinu koja ne smije biti manja od 120 mm; i
.2 okrene tijelo, osobe koja ga nosi, s licem u vodi u položaj s ustima iznad vode u vremenu koje nije dulje od 5 s.
6.4.1.3 Hidro-termo odijelo samo, ili ako se nosi zajedno s prslukom za spašavanje, mora omogućiti osobi koja ga nosi da:
.1 se popne i spusti uz vertikalne ljestve duljine ne manje od 5 m;
.2 obavlja potrebne radnje za vrijeme napuštanja broda;
.3 skoči u vodu s visine ne manje od 4,5 m, bez oštećenja ili spadanja odijela ili djelova opreme, odnosno tjelesne povrede; i
.4 prepliva kratku razdaljinu i ukrca se u plovilo za preživljavanje.
6.4.1.4 Hidro-termo odijelo koje ima uzgon i izrađeno je da se nosi bez prsluka za spašavanje, mora imati svjetlo u skladu sa 6.3.3 i zviždaljku u skladu sa 6.3.1.14.
6.4.1.5 Hidro-termo odijelo koje ima uzgon i izrađeno je da se nosi bez prsluka za spašavanje, mora imati plutajući konop koji se lako otpušta ili neko drugo slično sredstvo, da se u vodi omogući pričvršćenje za drugo hidro-termo odijelo koje nosi druga osoba.
6.4.1.6 Hidro-termo odijelo koje ima uzgon i izrađeno je da se nosi bez prsluka za spašavanje, mora imati odgovarajuće sredstvo koje omogućava spasiocu da izvuće osobu iz vode u plovilo za preživljavanje ili brodicu za prikupljanje.
6.4.1.7 Ako se hidro-termo odijelo nosi zajedno s prslukom za spašavanje, prsluk se mora nositi preko zaštitnog odijela. Osoba koja nosi takvo zaštitno odijelo mora obući prsluk za spašavanje bez ičije pomoći. Hidro-termo odijelo mora nositi oznaku da se mora nositi zajedno s odgovarajućim prslukom za spašavanje.
6.4.1.8 Hidro-termo odijelo mora imati uzgon koji se ne smije smanjiti za više od 5% nakon uranjanja u slatku vodu i stajanja u njoj 24 sata i koji ne smije ovisiti o gubitku upotrebljenog zrnatog materijala.
6.4.2 Zahtjevi za toplinsku izvedbu za hidro-termo odijelo
6.4.2.1 Hidro-termo odijelo izrađeno bez termoizolacijskog materijala mora biti:
.1 označeno da se mora nositi zajedno s toplom odjećom
.2 tako izrađeno da kad se nosi s toplom odjećom i s prslukom za spašavanje, ako se s njim nosi, odijelo mora pružiti dovoljnu toplinsku zaštitu nakon što osoba koja ga nosi skoči u vodu s visine od 4,5 m, da osigura kad se ono nosi 1 sat u mirnoj kružećoj vodi, temperature 5 °C, da se temperatura tijela osobe koja ga nosi ne smanji za više od 2 °C.
6.4.2.2 Hidro-termo odijelo s termoizolacijskim materijalom (ako se nosi samo), ili s prslukom za spašavanje (ako se moraju nositi zajedno) mora pružiti osobi koja ga nosi dovoljnu toplinsku zaštitu da nakon što je skočila u vodu s visine od 4,5 m temperatura tijela osobe koja ga nosi ne smanji za više od 2 °C, nakon što je bila uronjena 6 sati u mirnoj kružećoj vodi temperature između 0 °C i 2 °C.
6.4.2.3 Osoba koja u slatkoj vodi nosi hidro-termo odijelo koje udovoljava zahtjevima navedenim u 6.3, ili nosi hidro-termo odijelo s prslukom za spašavanje, mora biti u stanju da se za 5 sekundi okrene iz položaja licem prema vodi u položaj licem iznad vode.
6.5 ODIJELA ZA ZAŠTITU OD VREMENSKIH NEPOGODA
6.5.1 Opći zahtjevi za odijela za zaštitu od vremenskih nepogoda
6.5.1.1 Odijelo za zaštitu od vremenskih nepogoda mora biti izrađeno od vodonepropusnog materijala koji:
.1 ima vlastiti uzgon ne manji od 70 N;
.2 smanjuje opasnost od toplinskog udara za vrijeme operacije prikupljanja i napuštanja;
.3 pokriva cijelo tijelo osim gdje to RO dopusti, noge; pokrivanje šaka i glave može se biti s posebnim rukavicama i kapuljačom, koje moraju biti stalno pričvršćene za odijelo;
.4 se može raspakirati i obući bez pomoći u roku od 2 minute;
.5 ne podržava gorenje niti se nastavlja rastapati 