 šišmiš (Myotis mystacinus), resasti šišmiš.
(5) Od gmazova na nižim nadmorskim visinama dolazi zaštićena kopnena kornjača (Testudo hermanni), koja je sve rjeđa te primorska gušterica (Podarcis sicula). Obje su strogo zaštićene.
(6) U prostoru krških stijena i točila nalazi se stanište endemske i reliktne mosorske gušterice (Archaeolacerta mosorensis), koja živi samo u području višem od 1400 mnm te ljuskave crne (Algyroides nigropunctatus) i oštroglave gušterice (Dalmatolacerta oxycephala). U pojasu strmih stijena i točila na travnatim zaravnima čest je veliki zelembać (Lacerta trilineata) i zelembać (Lacerta viridis), koji su također strogo zaštićeni prema Bernskoj konvenciji. Do vrha planine rasprostranjena je na travnjacima endemična krška gušterica (Podarcis melisellensis), a u vršnom dijelu joj se pridružuje zelembać (Lacerta viridis).
(7) Od zmija dolaze zaštićene vrste obična bjelica (Elaphe longissima), crvenkrpica (Elaphe situla), šilac (Coluber najadum), smukulja (Coronella austriaca), zmajur (Malpolon insignitus), crnokrpica (Telescopus fallax), bjelouška (Natrix natrix) i jedina prava otrovnica, poskok (Vipera ammodytes).
(8) Na Biokovu postoji gotovo 100 vrsta ptica. Mnoge ptice se ne gnijezde na Biokovu ali njegov teritorij koriste pri traženju hrane, zimovanju ili ga koriste za odmor tijekom preleta. Posebno zaštićene vrste su suri orao (Aquila chrysaetos,) kritično ugrožena vrsta s jako niskom gustoćom populacije u Parku te vrtna strnadica (Emberiza hortulana).
(9) Zaštićene i ugrožene (niskorizične) svojte leptira su: veliki kozlinčev plavac (Glaucopsyche alexis), crni apolon (Parnassius mnemosyne), žednjakov plavac (Scolitantides orion), uskršnji leptir (Zerynthia polyxena), dalmatinski okaš (Proterebia afra dalmata), kozlinčev plavac (Pseudophilotes vicrama) i Rottemburgov debeloglavac (Thymelicus acteon).
(10) Među vodozemcima zaštićena je velika zelena žaba (Rana ridibunda) i gatalinka (Hyla arborea) koja se nalazi na Crvenoj listi IUCN-a kao ugrožena vrsta.
Posebno zaštićene životinjske vrste na području Parka
Članak 50.
Prema Zakonu o zaštiti prirode i Pravilniku o strogo zaštićenim vrstama, na području Parka nalazimo: zaštićene svojte i strogo zaštićene svojte. Životinjske svojte razvrstane su u kategorije ugroženosti prema Crvenoj knjizi vaskularne flore Hrvatske.
6.1.3. Ekološka mreža
Članak 51.
(1) Ekološka mreža Republike Hrvatske proglašena je Uredbom o ekološkoj mreži te predstavlja područja ekološke mreže Europske unije Natura 2000.
(2) Ekološka mreža predstavlja sustav međusobno povezanih ili prostorno bliskih ekološki značajnih područja važnih za ugrožene vrste i staništa, koja uravnoteženom biogeografskom raspoređenošću značajno pridonose očuvanju prirodne ravnoteže i biološke raznolikosti. Ekološka mreža je sustav najvrjednijih područja za ugrožene vrste i stanišne tipove, koja su dostatno bliska i međusobno povezana koridorima, čime je omogućena međusobna komunikacija i razmjena vrsta.
(3) Natura 2000 je ekološka mreža sastavljena od područja važnih za očuvanje ugroženih vrsta i stanišnih tipova Europske unije. Njezin je cilj pridonijeti očuvanju povoljnog stanja više od tisuću ugroženih i rijetkih vrsta te oko 230 prirodnih i poluprirodnih stanišnih tipova. Dosad je u ovu ekološku mrežu uključeno oko 28 000 područja na gotovo 20% teritorija EU, što je čini najvećim sustavom očuvanih područja u svijetu. Natura 2000 se temelji na EU direktivama (Direktiva 2009/147/EZ Europskog parlamenta i Vijeća od 30. studenoga 2009. o očuvanju divljih ptica (kodificirana verzija) (SL L 20, 26. 1. 2010.) i Direktiva Vijeća 92/43/EEZ od 21. svibnja 1992. o očuvanju prirodnih staništa i divlje faune i flore (SL L 206, 22. 7. 1992.). Područja se biraju znanstvenim mjerilima, a kod upravljanja tim područjima u obzir se uzima i interes i dobrobit ljudi koji u njima žive.
Članak 52.
(1) Unutar granica Parka nalaze se 2 područja ekološke mreže RH (mreže Natura 2000); jedno područje očuvanja značajno za ptice