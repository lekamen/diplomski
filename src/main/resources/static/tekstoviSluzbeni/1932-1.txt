 organiziranih akcija humanitarnih organizacija u humanitarne i druge svrhe, kao ni na sakupljanje rabljenog tekstila i rabljene obuće organiziranog od strane drugih pravnih osoba u svrhu daljnje prodaje ili ponovne uporabe.
II. GOSPODARENJE OTPADNIM TEKSTILOM I OBUĆOM
Članak 5.
(1) Proizvođač je dužan sukladno članku 42. stavku 7. i 10. Zakona omogućiti preuzimanje otpadnog tekstila i otpadne obuće one vrste koju stavlja na tržište na području Republike Hrvatske od posjednika otpadnog tekstila i otpadne obuće.
(2) Prodavatelj je dužan osigurati preuzimanje otpadnog tekstila i/ili otpadne obuće u svojem prodajnom prostoru od posjednika iz kućanstva, bez naknade i bez obveze kupnje, i to za onu vrstu tekstila odnosno obuće koja se predaje kao otpad, a koju ima u svom asortimanu prodaje.
(3) Prodavatelj je dužan, na vidljivom mjestu, u svojem prodajnom prostoru ili neposrednoj blizini istog pod njegovim nadzorom osigurati spremnike za sakupljanje otpadnog tekstila i/ili otpadne obuće.
(4) Odredbe stavaka 2. i 3. ovoga članka odnose se na prodavatelje čije su prodajne površine tekstila i/ili obuće veće od 400 metara kvadratnih.
Članak 6.
Proizvođač otpadnog tekstila i otpadne obuće dužan je otpadni tekstil i otpadnu obuću odvajati na mjestu nastanka odvojeno od miješanog komunalnog otpada i od ostalih vrsta otpada.
Članak 7.
(1) Proizvođač otpadnog tekstila i otpadne obuće koji je pravna osoba ili fizička osoba – obrtnik dužan je otpadni tekstil i otpadnu obuću predati sakupljaču odnosno oporabitelju otpadnog tekstila i otpadne obuće.
(2) Proizvođač otpadnog tekstila i otpadne obuće koja potječe iz kućanstva, dužan je otpadni tekstil i otpadnu obuću predati:
– davatelju usluge prikupljanja miješanog komunalnog otpada putem spremnika za odvojeno prikupljanje otpadnog tekstila i otpadne obuće postavljenog na javnoj površini ili na drugi odgovarajući način ili
– osobi koja upravlja odgovarajućim reciklažnim dvorištem ili
– prodavatelju sukladno članku 5. ovoga Pravilnika.
(3) Sakupljač otpadnog tekstila i otpadne obuće dužan je otpadni tekstil i otpadnu obuću prevoziti odvojeno od ostalih vrsta otpada.
(4) Sakupljač otpadnog tekstila i otpadne obuće dužan je otpadni tekstil i otpadnu obuću predati oporabitelju.
(5) Zabranjuje se obavljanje djelatnosti zbrinjavanja otpadnog tekstila i otpadne obuće postupcima D1, D2, D3, D4, D5, D6, D7, D11 i D12 u skladu s posebnim propisom koji uređuje gospodarenje otpadom.
III. INFORMIRANJE, VOĐENJE EVIDENCIJE I IZVJEŠTAVANJE
Članak 8.
(1) Proizvođač je dužan provoditi informiranje javnosti o važnosti odvojenog sakupljanja i oporabe otpadnog tekstila i otpadne obuće na svojim mrežnim stranicama i prodajnim mjestima.
(2) Osoba iz stavka 1. ovoga članka dužna je informirati potrošača od mogućnosti predaje odnosno o obvezi preuzimanja otpadnog tekstila i otpadne obuće.
Članak 9.
(1) Osoba koja obavlja djelatnost gospodarenja otpadnim tekstilom i otpadnom obućom, a koje uključuje sakupljanje, prijevoz, oporabu, zbrinjavanje, drugu obradu otpada i trgovanje otpadom sukladno Zakonu, te posjednik otpadnog tekstila i otpadne obuće kojem isti nastaje u obavljanju njegove registrirane djelatnosti dužan je voditi Očevidnik o nastanku i tijeku otpada (ONTO) u skladu s propisom koji uređuje gospodarenje otpadom.
(2) U svrhu praćenja različitih tokova otpada ključnog broja 20 01 10 sakupljač i oporabitelj su obvezni voditi Očevidnik o nastanku i tijeku otpada (ONTO) na način da se u stupcu »Način« obrasca ONTO za otpadnu odjeću navede oznaka »D«, a za otpadnu obuću oznaka »B«, povlakom odvojeno od oznake koja je propisana posebnim propisom koji uređuje gospodarenje otpadom.
(3) Agencija je dužna jednom godišnje do 1. prosinca tekuće godine za prethodnu kalendarsku godinu Fondu dostavljati Izvješće o sakupljenim i oporabljenim količinama otpadnog tekstila i otpadne obuće.
IV. PRIJELAZNE I ZAVRŠNE ODREDBE
Članak 10.
Ovaj Pravilnik objavit će se u »Narodnim novinama«, a stupa na snagu 1. studenoga 2015. godine.