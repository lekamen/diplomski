 kaznenih i ovršnih postupaka vezanih uz bračne i obiteljske odnose, zaštitu djece te zaštitu osoba s invaliditetom.
2.4. Psiholog u centru za socijalnu skrb
Nakon uvodnog dijela glavni stručni voditelj organizira raspoređivanje pripravnika u:
1. centar za socijalnu skrb,
2. druge ustanove socijalne skrbi ili kod pružatelja socijalnih usluga,
3. zdravstvenu ustanovu,
4. ustanovu odgoja i obrazovanja.
2.4.1. Rad u centru za socijalnu skrb u pojedinim stručnim cjelinama (7 mjeseci i 20 dana)
– upoznaje djelokrug rada svake stručne cjeline,
– upoznaje način i metode stručnog rada i vođenja postupaka u svakoj stručnoj cjelini,
– sudjeluje u individualnom radu psihologa te donošenju timskih odluka,
– upoznaje se s tehnikama dijagnosticiranja i primjenom istih te izradom mišljenja psihologa,
– obavlja uvid u spise predmeta u kojima sudjeluje psiholog.
2.4.2. Rad u drugim ustanovama socijalne skrbi ili kod pružatelja socijalnih usluga za djecu i mlađe punoljetne osobe bez roditelja ili bez odgovarajuće roditeljske skrbi, za djecu i mlađe punoljetne osobe s problemima u ponašanju, za djecu s teškoćama u razvoju, za odrasle osobe s invaliditetom i osobe ovisne o alkoholu, drogama, kockanju i drugim oblicima ovisnosti te žrtve nasilja u obitelji (2 mjeseca)
– upoznaje cjelokupni stručni rad u ustanovama socijalne skrbi ili kod pružatelja socijalnih usluga,
– upoznaje rad psihologa za korisnike sudjelovanjem u prihvatu i prilagodbi korisnika, izradi individualnog programa rada i programa rehabilitacije, timskoj procjeni i dijagnostici, savjetodavnom radu i podršci korisniku i članovima obitelji, grupnom i individualnom radu s korisnicima i članovima obitelji, rješavanju konfliktnih i drugih kriznih situacija, suradnji s nadležnim centrima za socijalnu skrb i drugim ustanovama i tijelima te prikupljanju dokumentacije, vođenju evidencije i izradi izvješća o korisnicima.
2.4.3. Rad u zdravstvenoj ustanovi (5 dana)
– upoznaje rad psihologa u zdravstvenoj ustanovi sudjelovanjem u individualnom i grupnom radu s pacijentom i članovima obitelji, timskoj procjeni te drugim stručnim poslovima psihologa u zdravstvenoj ustanovi.
2.4.4. Rad u ustanovi odgoja i obrazovanja (5 dana)
– upoznaje rad stručnih suradnika u ustanovi odgoja i obrazovanja, sudjeluje u procjeni razvojnih rizika i potreba pojedinih učenika, problema u ponašanju učenika, sudjeluje u individualnom radu s učenicima i roditeljima, u rješavanju kriznih situacija, praćenju integracije učenika s teškoćama u razvoju, upoznaje suradnju s drugim ustanovama i tijelima te se upoznaje s drugim poslovima stručnih suradnika u ustanovi odgoja i obrazovanja.
2.5. Psiholog u drugoj ustanovi socijalne skrbi ili kod pružatelja socijalnih usluga za djecu i mlađe punoljetne osobe bez roditelja ili bez odgovarajuće roditeljske skrbi, za djecu i mlađe punoljetne osobe s problemima u ponašanju, za djecu s teškoćama u razvoju, za odrasle osobe s invaliditetom i osobe ovisne o alkoholu, drogama, kockanju i drugim oblicima ovisnosti, te žrtve nasilja u obitelji/kod drugog pružatelja usluga
Nakon uvodnog dijela glavni stručni voditelj organizira raspoređivanje pripravnika u/kod:
1. druge ustanove socijalne skrbi ili kod pružatelja socijalnih usluga,
2. centar za socijalnu skrb,
3. zdravstvenu ustanovu,
4. ustanovu odgoja i obrazovanja.
2.5.1. Rad u ustanovi socijalne skrbi ili kod pružatelja socijalnih usluga (7 mjeseci i 10 dana)
– upoznaje djelokrug rada svih ustrojstvenih jedinica i odjela,
– sudjeluje u postupcima prijma i prilagodbe korisnika te pružanju psihološke podrške,
– sudjeluje u izradi, provođenju i praćenju individualnog programa rada te stručnom radu s obitelji korisnika,
– sudjeluje u individualnom i grupnom radu (savjetodavnom, odgojnom) s korisnikom te donošenju timskih odluka,
– sudjeluje u rješavanju konfliktnih i drugih kriznih situacija,
– sudjeluje u psihologijskoj procjeni korisnika te u timskoj procjeni/dijagnostici,
– sudjeluje u organiziranju aktivnog provođenja vremena