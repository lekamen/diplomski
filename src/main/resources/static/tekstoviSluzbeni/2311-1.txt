visina ukupne obveze dužnika ne prelazi iznos od 10.000.000,00 kuna, pisani prijedlog o predloženom planu restrukturiranja ili stečajnom planu dužnika donijet će Savjetodavno vijeće poreznog tijela.
(2) O pravima iz porezno dužničkog odnosa odlučuje čelnik poreznog tijela na prijedlog Savjetodavnog vijeća poreznog tijela.
(3) U postupku obrade predmeta u predstečajnom postupku Savjetodavno vijeće poreznog tijela će voditi zapisnik, a prilikom davanja prijedloga posebno će se uzeti u obzir održivost plana restrukturiranja dužnika, vlastiti doprinos dužnika u postupku restrukturiranja, vrsta djelatnosti i broj zaposlenih, kontinuitet plaćanja poreznih obveza, te eventualno poduzete pravne radnje dužnika na štetu vjerovnika.
(4) U postupku obrade predmeta u stečajnom postupku Savjetodavno vijeće poreznog tijela će voditi zapisnik, a prilikom davanja prijedloga posebno će uzeti u obzir mogućnost namirenja unovčenjem imovine dužnika, financijsku održivost stečajnog plana, broj zaposlenih, vrstu djelatnosti te eventualno poduzete pravne radnje dužnika na štetu vjerovnika.
(5) Na temelju prijedloga iz stavka 2. ovoga članka čelnik poreznog tijela nadležnom državnom odvjetništvu izdaje suglasnost odnosno uskratu suglasnosti na predloženi plan restrukturiranja odnosno stečajni plan.
(6) Prilikom odlučivanja o planu restrukturiranja ili stečajnom planu, a kojim se odstupa od skupnog namirenja vjerovnika unovčenjem dužnikove imovine i podjelom prikupljenih sredstava vjerovnicima, na odgovarajući način primjenjuju se propisi koji uređuju područje državnih potpora.
Odlučivanje u postupku čija vrijednost predmeta, odnosno visina ukupne obveze dužnika prelazi iznos od 10.000.000,00 kuna
Članak 6.
(1) Nakon što je nad dužnikom otvoren predstečajni ili stečajni postupak čija vrijednost predmeta, odnosno visina ukupne obveze dužnika prelazi iznos od 10.000.000,00 kuna, pisani prijedlog o predloženom planu restrukturiranja i stečajnom planu dužnika donijet će Savjetodavno vijeće Ministarstva financija.
(2) O pravima iz porezno dužničkog odnosa odlučuje ministar financija na prijedlog Savjetodavnog vijeća Ministarstva financija.
(3) U postupku obrade predmeta u predstečajnom postupku Savjetodavno vijeće Ministarstva financija će voditi zapisnik, a prilikom davanja prijedloga posebno će se uzeti u obzir održivost plana restrukturiranja dužnika, vlastiti doprinos dužnika u postupku restrukturiranja, vrsta djelatnosti i broj zaposlenih, kontinuitet plaćanja poreznih obveza, te eventualno poduzete pravne radnje dužnika na štetu vjerovnika.
(4) U postupku obrade predmeta u stečajnom postupku Savjetodavno vijeće Ministarstva financija će voditi zapisnik, a prilikom davanja prijedloga posebno će uzeti u obzir mogućnost namirenja unovčenjem imovine dužnika, financijsku održivost stečajnog plana, broj zaposlenih, vrstu djelatnosti te eventualno poduzete pravne radnje dužnika na štetu vjerovnika.
(5) Na temelju prijedloga iz stavka 2. ovoga članka ministar financija nadležnom državnom odvjetništvu izdaje suglasnost odnosno uskratu suglasnosti na predloženi plan restrukturiranja odnosno stečajni plan.
(6) Prilikom odlučivanja o planu restrukturiranja ili stečajnom planu, a kojim se odstupa od skupnog namirenja vjerovnika unovčenjem dužnikove imovine i podjelom prikupljenih sredstava vjerovnicima, na odgovarajući način primjenjuju se propisi koji uređuju područje državnih potpora.
Pregovori s dužnikom prije pokretanja predstečajnog postupka
Članak 7.
(1) U postupku prije podnošenja prijedloga za otvaranje predstečajnog postupka, nadležno Savjetodavno vijeće može pregovarati sa dužnikom o mogućnostima i mjerama iz plana restrukturiranja predviđenih Stečajnim zakonom.
(2) U slučaju iz stavka 1. ovoga članka dužnik će nadležnom Savjetodavnom vijeću podnijeti financijske izvještaje, plan restrukturiranja, popis imovine i obveza dužnika te drugu dokumentaciju koju nadležno Savjetodavno vijeće zatraži.
(3) Na temelju obavljenih pregovora s dužnikom, nadležno