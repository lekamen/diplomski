 spojeva od propuštanja (tlačna proba), namještanje parametara diferencijalne automatike i puštanje sustava u rad te ispitivanje i održavanje solarnih toplinskih sustava.
(7) Kod provođenja provjere znanja Ispitno povjerenstvo vodi zapisnik koji obvezno sadrži:
1. podatke o osobi koja je pristupila provjeri znanja (ime i prezime, stručnu spremu, datum i mjesto rođenja, osobni identifikacijski broj);
2. datum provođenja provjere znanja;
3. ispit koji je osoba rješavala u provjeri teoretskog dijela znanja s ocjenom teoretskog dijela znanja;
4. izvješće o provjeri praktičnog dijela znanja s ocjenom praktičnog dijela znanja;
5. konačnu ocjenu provjere znanja »položio« ili »nije položio«;
6. imena i prezimena članova Ispitnog povjerenstva.
(8) Smatra se da je osoba položila provjeru znanja ukoliko je položila provjeru teoretskog dijela znanja i praktičnog dijela znanja. Smatra se da je osoba položila provjeru teoretskog dijela znanja ukoliko je osvojila najmanje 70% bodova.
Smatra se da je osoba položila provjeru praktičnog dijela znanja ukoliko je pravilno izvela praktičnu vježbu samostalnog spajanja solarnog toplinskog sustava.
Rezultate provjere znanja objavljuje predsjednik Ispitnog povjerenstva odmah nakon završetka provjere znanja. Osoba koja nije zadovoljna s ocjenom Ispitnog povjerenstva, može odmah nakon objave rezultata provjere znanja uložiti prigovor koji se unosi u zapisnik o tijeku provjere znanja. O prigovoru odlučuje Ispitno povjerenstvo koje po potrebi može odrediti dodatnu provjeru znanja.
(9) Osobama koje su položile provjeru znanja nakon završenog Programa izobrazbe ili odgovarajućeg programa formalnog obrazovanja odraslih, Nositelj Programa osposobljavanja izdaje Uvjerenje o uspješno završenom Programu izobrazbe u roku od 3 dana od položene provjere znanja.
(10) Osoba koja ne položi provjeru teoretskog i/ ili praktičnog dijela znanja, ima pravo još dva puta pristupiti provjeri znanja u dijelu koji nije položila.
(11) Ako i nakon ponovnog pristupanja provjeri teoretskog i/ili praktičnog dijela znanja osoba nije položila provjeru znanja, može ponovno pohađati cijeli Program izobrazbe i nakon toga ponovno pristupiti provjeri znanja.
Stručno usavršavanje
Članak 32.
(1) Sadržaj stručnog usavršavanja utvrđuje Nositelj Programa osposobljavanja.
(2) Stručno usavršavanje se utvrđuje u trajanju od 8 sati godišnje.
(3) Raspored stručnog usavršavanja za sljedeću godinu Nositelj Programa osposobljavanja dužan je objaviti na svojim službenim internetskim stranicama najkasnije do 31. prosinca tekuće godine.
(4) Certificirani instalateri pohađanjem stručnog usavršavanja stječu znanja o:
1. iskustvima iz provedenih postavljanja solarnih toplinskih sustava;
2. tehničkom napretku u struci (materijali, tehnologije, metodologije i sl.);
3. promjenama vezanim uz nacionalnu i europsku tehničku regulativu iz područja postavljanja solarnih toplinskih sustava i promjenama europskog prava na tom području itd.
Potvrda o sudjelovanju na stručnom usavršavanju
Članak 33.
Certificiranim instalaterima koje su pohađali seminar za stručno usavršavanje Nositelj Programa osposobljavanja izdaje potvrdu o sudjelovanju na stručnom usavršavanju i unosi podatke o tome u Registar certificiranih instalatera sustava obnovljivih izvora energije.
Članak 34.
Potvrda o pohađanju stručnog usavršavanja za fizičku osobu obvezno sadrži:
1. ime i prezime;
2. osobni identifikacijski broj;
3. datum i mjesto rođenja;
4. datum pohađanja stručnog usavršavanja;
5. naziv i osobni identifikacijski broj Nositelja Programa osposobljavanja koji ga je proveo;
6. broj potvrde, datum i mjesto izdavanja potvrde;
7. ime i prezime, potpis odgovorne osobe Nositelja Programa osposobljavanja i njegov pečat.
VII. NADZOR NAD RADOM NOSITELJA PROGRAMA OSPOSOBLJAVANJA
Nadzor
Članak 35.
Nadzor nad ispunjavanjem uvjeta za provođenje Programa osposobljavanja nad Nositeljima Programa osposobljavanja provodi Ministarstvo i po potrebi poduzima propisane mjere.
Oduzimanje suglasnosti
Članak 36.
