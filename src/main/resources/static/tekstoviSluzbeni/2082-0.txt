107 07.10.2015 Pravilnik o natjecateljskom vozilu
MINISTARSTVO POMORSTVA, PROMETA I INFRASTRUKTURE
2083
Na temelju članka 2. stavka 1. točke 51. Zakona o sigurnosti prometa na cestama (»Narodne novine«, br. 67/2008, 48/2010, 74/2011, 80/2013, 158/2013, 92/2014 i 64/2015) ministar pomorstva, prometa i infrastrukture uz suglasnost ministra nadležnog za unutarnje poslove donosi
PRAVILNIK
O NATJECATELJSKOM VOZILU
Članak 1.
Ovim se Pravilnikom propisuju osnovni tehnički uvjeti, uvjeti uporabe i način stjecanja statusa natjecateljskog vozila, koje je posebno opremljeno, preinačeno i namijenjeno za sudjelovanje na automobilskim sportskim natjecanjima.
Članak 2.
Motorno vozilo koje je tipno ili pojedinačno odobreno te ima status natjecateljskog vozila, vozilo je kategorije M1 i N1 sukladno Direktivi 70/156/EEZ, i više ne ispunjava sve homologacijske zahtjeve i odredbe posebnog propisa kojim se uređuju tehnički uvjeti vozila u prometu na cestama.
Članak 3.
U smislu ovoga Pravilnika pojedini pojmovi imaju sljedeće značenje:
1) »natjecateljsko vozilo« je motorno vozilo koja je posebno opremljeno, preinačeno i namijenjeno za sudjelovanje na automobilskim sportskim natjecanjima,
2) »Hrvatski auto i Karting savez« (u daljnjem tekstu: HAKS) je jedinstvena nacionalna udruga – nacionalni sportski savez hrvatskih automobilskih i karting sportova u koju su udruženi auto i karting sportski savezi županija i gradova, Grada Zagreba te ostali auto i karting klubovi, u skladu s posebnim zakonom,
3) »knjižica natjecateljskog vozila« (u daljnjem tekstu: KNV) je dokument koji izdaje HAKS, označen jedinstvenim brojem kojim se dokazuje status natjecateljskog vozila,
4) »vozač natjecateljskog vozila« je osoba koji ima vozačku licencu HAKS-a, a koja je regulirana posebnim pravilnikom HAKS-a,
5) »automobilska sportska natjecanja« su odobrena natjecanja od HAKS-a, na kojima licencirani vozači upravljaju natjecateljskim vozilima,
6) »FIA« (Fédération Internationale de l´Automobile) je međunarodni automobilski savez koji objedinjuje nacionalne automobilske saveze,
7) »FIA Dodatak J« je dodatak FIA Međunarodnom sportskom kodu (International Sporting Code) koji definira i propisuje tehničke zahtjeve za sve skupine natjecateljskih vozila, sigurnosne zahtjeve za vozila kao i druge odredbe koje se odnose na natjecateljska vozila,
8) »FIA Dodatak K« je dodatak FIA Međunarodnom sportskom kodu (ISC) koji definira i propisuje tehničke, i sigurnosne zahtjeve za povijesna natjecateljska vozila,
9) »FIVA« (Federation internationale des vehicules anciens) je međunarodno udruženje oldtimer (starodobnih) vozila,
10) »pregled za izdavanje KNV« (u daljnjem tekstu: Pregled) je pregled vozila radi stjecanja statusa natjecateljskog vozila, koji provodi Tehnička komisija HAKS-a.
Članak 4.
(1) Natjecateljsko vozilo mora u cijelosti odgovarati jednoj od propisanih skupina motornih vozila prema pravilnicima FIA-e ili HAKS-a.
(2) Propisane skupine motornih vozila iz stavka 1. ovoga članka su:
1) Međunarodne kategorije motornih vozila prema FIA Dodatku J:
a) Skupina A:
Preinačeni serijski automobili
b) Skupina N:
Serijski automobili
c) Skupina R – GT/WRC (reli:
Preinačeni serijski automobili za reli / GT / WRC reli
d) Super 1600 / Super 2000 Rallye:
Preinačeni serijski automobili za reli
e) Vozila odobrena prema FIA Dodatku K.
Povijesna motorna vozila koja se identificiraju sa sljedećim dokumentima:
– knjižica povijesnog natjecateljskog vozila (HTP)
– knjižica povijesnog vozila za točnost (HRCP)
– FIVA iskaznica.
2) Nacionalne HAKS kategorije motornih vozila
Skupina S:
Preinačeni serijski automobili za reli natjecanja.
Članak 5.
(1) Motorno vozilo stječe status natjecateljskog vozila ako je preinačeno i opremljeno te ispunjava osnovne tehničke uvjete iz Priloga 1. koji je tiskan uz ovaj Pravilnik i njegov je sastavni dio.
(2) Utvrđivanje uvjeta iz Priloga 1. ovoga Pravilnika provodi se Pregledom koji obavlja Tehnička komisija HAKS-a.
(3) Ako se Pregledom utvrdi da vozilo ispunjava