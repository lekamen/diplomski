76 24.08.2016 Presuda Visokog upravnog suda Republike Hrvatske broj: UsII-201/15-8 od 9. lipnja 2016 .
VISOKI UPRAVNI SUD REPUBLIKE HRVATSKE
1779
PRESUDA
Visoki upravni sud Republike Hrvatske u vijeću sastavljenom od sudaca toga suda Ljiljane Karlovčan-Đurović, predsjednice vijeća, Lidije Rostaš Beroš i Blanše Turić, članica vijeća, te sudske savjetnice Lidije Ravlić, zapisničarke, u upravnom sporu tužitelja Terrakom d.o.o. Zagreb, Radnička cesta 48, kojeg zastupaju opunomoćenici Tomislav Orehovec, Irena Vinter Gregorić, Martina Šimunović, Ivan Bogdan, Ksenija Grejić i Ivan Oršolić, odvjetnici iz Odvjetničkog društva Ilić, Orehovec & partneri d.o.o. Zagreb, Smičiklasova 18, protiv tuženika Hrvatske regulatorne agencije za mrežne djelatnosti Zagreb, Roberta Frangeša Mihanovića 8, kojeg zastupa dr. sc. Dražen Lučić, predsjednik vijeća, uz sudjelovanje Optima Telekom d.d. iz Zagreba, Bani 75a, kojeg zastupa opunomoćenik Dragić Iva dipl.iur, u svojstvu zainteresirane osobe, radi inspekcijskog nadzora, dana 9. lipnja 2016.
presudio je
I. Odbija se tužbeni zahtjev koji glasi: »Poništava se rješenje Hrvatske regulatorne agencije za mrežne djelatnosti, klasa: UP/I-344-07/15-01/51, urbroj: 376-04/15-15 od 19. listopada 2015.«
II. Ova će se presuda objaviti u »Narodnim novinama«.
Obrazloženje
Osporenim rješenjem tuženika točkom I. dispozitiva rješenja utvrđeno je da je operator Terrakom d.o.o., Radnička cesta 48, Zagreb suprotno odredbi iz članka 74. Zakona o elektroničkim komunikacijama, prenio pravo na uporabu brojeva iz Privitka 1. koji je sastavni dio ove odluke, bez prethodno pribavljene suglasnosti Hrvatske regulatorne agencije za mrežne djelatnosti, točkom II. dispozitiva rješenja utvrđeno je da operator Terrakom d.o.o., Radnička cesta 48, Zagreb suprotno odredbi iz članka 73. Zakona o elektroničkim komunikacijama, nije upotrebljavao brojeve iz privitka 1. u skladu s Planom numeriranja, točkom III. dispozitiva utvrđeno je da operator Terrakom d.o.o., Radnička cesta 48, Zagreb suprotno odredbi iz članka 73. Zakona o elektroničkim komunikacijama nije osigurao dostupnost brojeva navedenih u dispozitivu rješenja iz svih elektroničkih komunikacijskih mreža u Republici Hrvatskoj, točkom IV. dispozitiva rješenja naloženo je operatoru Terrakom d.o.o., Radnička cesta 48, Zagreb da odmah po primitku ovog rješenja onemogući pružanje usluge s posebnom tarifom sa bilo kojeg broja koji nije u Planu numeriranja namijenjen pružanju usluge s posebnom tarifom, točkom V. naloženo je operatoru Terrakom d.o.o., Radnička cesta 48, Zagreb da odmah po primitku rješenja omogući dostupnost svih primarno dodijeljenih brojeva u svojoj mreži i svih elektroničkih komunikacijskih mreža u Republici Hrvatskoj, a točkom VI. dispozitiva rješenja navedeno je da u slučaju da Terrakom d.o.o., Radnička cesta 48, Zagreb ne započne odmah postupati prema točci IV. i V. ovog rješenja, inspektor elektroničkih komunikacija izreći će odgovornoj osobi novčanu kaznu u iznosu od 20.000,00 (dvadeset tistuća kn), a u slučaju daljnjeg neizvršenja rješenja bit će izrečena nova veća novčana kazna.
Tužitelj Terrakom d.o.o., Zagreb ističe da je tuženik pogrešno utvrdio da je tužitelj bez prethodno pribavljene suglasnosti tuženika prenio pravo na uporabu primarno dodijeljenih brojeva operatoru IT Jedan d.o.o. Naime, tužitelj je dostavio ugovor o zakupu brojeva broj: UGO-2015-125 od dana 21. travnja 2015. godine te pripadajuće Dodatke od broja 01 do broja 10, a temeljem kojeg je isti sekundarno dodijelio brojeve operatoru IT jedan d.o.o. Tužitelj je u privitku dostavio Sporazum o uvjetima i naknadama za korištenje geografskih brojeva dodijeljenih sekundarnom dodjelom od dana 25. svibnja 2015. godine sklopljenog između operatora tužitelja i operatora IT Jedan d.o.o. Ističe da je iz dikcije odredaba razvidno da se upravo radi o zemljopisnim brojevima koje je tužitelj sekundarno dodijelio operatoru IT Jedan d.o.o. Iz odredbe članka 2. stavka 1. predmetnog Ugovora i navedenog Sporazuma