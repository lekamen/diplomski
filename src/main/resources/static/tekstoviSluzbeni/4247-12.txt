 okolnostima konkretnog slučaja, kao i razlozima zbog kojih je vijeće ponovo održalo zatvoreni dio sjednice koji se odnosi na vijećanje i glasovanje o odluci o žalbama stranaka.
Dosljedno tome, ostaje da se u tom svjetlu razmotre okolnosti konkretnog slučaja koji je predmet ovog ustavnosudskog postupka.
35. Iz spisa predmeta Vrhovnog suda broj: I Kž 914/10 proizlazi da je sedam i pol (7,5) mjeseci nakon što je vijeće glasovalo o odluci o žalbama nakon održane javne sjednice (7. srpnja 2011.), spisu predmeta priložen rukom pisani dopis sutkinji izvjestiteljici od 21. veljače 2012., u kojem je navedeno:
»I Kž-914/10
Sutkinji izvjestiteljici Zlati Lipnjak Bosanac
U prilogu vraćam vam spis u kaznenom predmetu protiv Ivice Pezo s prijedlogom da vijeće još jednom ocjeni osnovanost žalbe opt. Pezo u dijelu u kojemu tvrdi da je sud I. stupnja počinio bitnu povredu odredaba ZKP-a iz čl 367 st 1 t 11 ZKP-a.
Mišljenja sam da je žalba u pravu kada tvrdi da su razlozi suda koji se odnose na odlučne činjenice potpuno nejasni. Obrazloženje suda je konfuzno i nejasno i nerazumljivo. Te nedostatke vijeće je nastojalo otkloniti, ali je, pri tome, izašlo izvan okvira u kojima se II st. sud može kretati i, zapravo, utvrđuje one činjenice a zatim ih i ocjenjuje, što je propustio učiniti prvostupanjski sud.
Zagreb, 21. 02. 2012.
vlastoručni potpis (nečitljiv)«
36. Nadležno vijeće Vrhovnog suda održalo je 29. ožujka 2012. novu sjednicu radi ponovnog vijećanja i odlučivanja o žalbama podnositelja i državnog odvjetništva. Iz Izvješća uz Zapisnik o javnoj sjednici drugostupanjskog vijeća od 7. srpnja 2011., koje je izvješće 29. ožujka 2012. vlastoručno napisala i potpisala sutkinja izvjestiteljica u ovom predmetu, proizlaze sljedeći zaključci drugostupanjskog vijeća s te nove sjednice:
»Predmet je revotiran na sjednici vijeća 29. ožujka 2012. pri čemu je vijeće ostalo kod svog ranijeg stajališta da nije počinjena apsolutno bitna povreda odredaba kaznenog postupka iz čl. 367. st. 1 11 ZKP iz razloga sadržanih u obrazloženju II st-presude (list br. 4 alineja posljednja).
Sud I st. dao je razloge o onim odlučnim činjenicama koje se odnose na ostvarenje zak. obilježja k.d. iz čl. 337 st. 4 KZ
Pri tom je sud svoje činjenične zaključke iznio šturo, ponekad ne prateći vremenski slijed događanja kroz kronologiju izdanih bankovskih dokumenata, ali je iznio ispravno zašto nalazi utvrđenim da je optuženik ostvario zak. obilježja odnosno kaz. djelo i to obrazložio.
Kod takove ocjene ovo vijeće imalo je u vidu podatak da apsolutna zastara u ovom kaz. predmetu nastupa 22.12.2015.«
37. Ustavni sud nije nadležan preispitivati ocjenu drugostupanjskog kaznenog suda o tome zadovoljava li neka prvostupanjska kaznena presuda minimum zahtjeva koji se traži u postupku instancijskog sudskog nadzora, a nije nadležan ispitivati ni postupanje samog drugostupanjskog sudskog tijela u provedbi tog nadzora, sve dok ta ocjena, odnosno to postupanje ne utječu na prava stranaka koja su zajamčena Ustavom.
Iz dokumentacije navedene u točkama 35. i 36. obrazloženja ove odluke jasno proizlazi da je nova sjednica vijeća sazvana radi »revotiranja«, to jest ponovnog glasovanja o žalbama, a u povodu upozorenja na nezakonitosti u tom predmetu upućenog sutkinji izvjestiteljici.
Iz navedene dokumentacije proizlazi da je drugostupanjski sud pri ocjenjivanju osnovanosti žalbenih navoda imao u vidu podatak o tome kad nastupa apsolutna zastara.
38. S obzirom na takvo stanje stvari, a imajući u vidu da je u ovom predmetu već utvrđena druga povreda ustavnih prava podnositelja, Ustavni sud smatra da takva ocjena Vrhovnog suda pojačava dojam da ovaj kazneni postupak nije zadovoljio zahtjeve poštenog suđenja, a snažno potkopava i povjerenje javnosti u rad sudova.
39. Na temelju članka 73. stavka 1. u vezi s člankom 76. stavkom 1. Ustavnog zakona odlučeno je kao u točkama I., II. i III. izreke ove odluke.
40. Ustavni sud u ovom ustavnosudskom postupku nije odlučivao o prijedlogu podnositelja za privremenu 