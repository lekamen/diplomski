 (Podnositelj ističe kako isti nije u mogućnosti dostaviti račun dobiti i gubitka za 2014. g., budući da isti još nije moguće sačiniti zbog knjigovodstvenih propisa kojima su regulirana razdoblja sastavljanja navedenih podataka) ...
... pokretanje ovrhe temeljem sporne presude bi neminovno dovelo u blokadu poslovne račune ovdje Podnositelja, a s obzirom na dinamiku poslovanja istog, realno je za očekivati da bi u periodu koji ima uslijediti nakon anticipirane blokade bili ostvareni stečajni razlozi, koji bi u končanici doveli do okončanja postojanja ovdje Podnositelja kao pravnog subjekta.
(...)
... Podnositelj želi ukazati kako je Ustavni sud Republike Hrvatske u vezi predmetne pravne situacije već iznio svoja shvaćanja koja su sadržana u Odluci Ustavnog suda Republike Hrvatske poslovni broj U-III-3871/2009, koju je Visoki trgovački sud Republike Hrvatske u potpunosti zanemario.
Pritom Podnositelj ukazuje na činjenicu kako citirana odluka nije proizašla iz istog spora na koji se odnosi i ova ustavna tužba, ali je riječ o sporu (u smislu parničnih instituta) između istih stranaka i koji se tiče istog instituta koji je sporan (u vidu pravnog posla koji su stranke zaključile), jedino je različita pravna osnova navedenih sporova, za koju sud ionako nije vezan.
(...)
Međutim neovisno o činjenici što je Visoki trgovački sud Republike Hrvatske u potpunosti zanemario pravna shvaćanja koja je Ustavni sud Republike Hrvatske, zauzeo u svojoj odluci poslovni broj U-III-3871/2009 (Visoki trgovački sud Republike Hrvatske se na istu Odluku nije niti na koji način referirao), Podnositelj ističe da je isti sud prilikom donošenja sporne presude počinio niz nezakonitosti koje oduzimaju legitimitet istoj presudi ...
(...)
... Visoki trgovački sud Republike Hrvatske u obrazloženju svoje presude, naveo kako je svoju odluku, kojom je preinačena prvostupanjska presuda donio na temelju ovlaštenja sadržanog u čl. 373. t. 2. i 3. i čl. 373. Zakona o parničnom postupku ...
Citirana odredba, sadržana u čl. 373. ZPP-a ... daje ovlaštenje žalbenom sudu da preinači pobijanu presudu, kad nađe da je činjenično stanje pravilno i potpuno utvrđeno i kad ne postoje bitne postupovne povrede, odnosno samo kada je riječ o pogrešnoj primjeni materijalnog prava.
Međutim, Visoki trgovački sud Republike Hrvatske u obrazloženju pobijane presude (str. 7.) navodi kako: ‘...presuda s izrekom kakva je u pobijano presudi ne bi mogla biti ovršna isprava za brisanje založnog prava, odnosno uspostavu prijašnjeg stanja jer je izreka nerazumljiva, tj. neodređena.’
Iz citiranog dijela obrazloženja jasno proizlazi stav kako je Visoki trgovački sud Republike Hrvatske utvrdio da je Trgovački sud u Zagrebu donošenjem svoje presude, počinio bitnu povredu predviđenu odredbom sadržanom u čl. 354. st. 2. t. 11. ZPP-a, a koja povreda je takve naravi da je temeljem iste trebalo ukinuti pobijanu presudu i vratiti predmet na ponovno suđenje prvostupanjskom sudu ..., a sve sukladno odredbi sadržanoj u čl. 369. ZPP-a
(...)
Nadalje, treba ukazati na činjenicu kako opisana povreda nije jedina postupovna povreda koju je počinio Visoki trgovački sud Republike Hrvatske, budući da je isti na drugom dijelu pobijane presude (str. 8.) naveo sljedeće: ‘... nejasno je mišljenje vještaka u dijelu da za isplatu po izdanim garancijama tuženik nije koristio vlastita sredstva odnosno nije platio umjesto RIZZITELLI TRGOVINE d.o.o., već je RIZZITELLI TRGOVINA d.o.o. osigurala sredstva za iskup garancije. Naime, bitno je jesu li sredstva isplaćena po garancijama podmirena tuženiku.’...
(...)
... ako je Visoki trgovački sud Republike Hrvatske, činjenični supstrat, koji se u konkretnom slučaju zasniva na mišljenju vještaka, na temelju kojeg je zasnovana odluka prvostupanjskog suda našao nejasnim, onda isti stav upućuje na zaključak kako činjenično stanje nije potpuno i pravilno utvrđeno, a što znači da u tom slučaju Visoki trgovački sud Republike Hrvatske nije imao ovlaštenje da temeljem odredbe sadržane u čl. 373. 