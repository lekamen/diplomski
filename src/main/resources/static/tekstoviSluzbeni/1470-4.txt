 energetskog certificiranja i energetskog pregleda zgrade Ministarstvo može izvršiti usporedbu između obrazovanja, stručnog usavršavanja, osposobljavanja i načina obavljanja profesije u državi u kojoj je stručna kvalifikacija stečena i uvjeta u Republici Hrvatskoj.
Članak 11.
(1) Priznavanje inozemnih stručnih kvalifikacija državljanima država ugovornica EGP-a za pružanje usluga regulirane profesije energetskog certificiranja i energetskog pregleda zgrade provodi Povjerenstvo.
(2) Povjerenstvo iz stavka 1. osniva i njegove članove imenuje ministar posebnom Odlukom.
(3) Povjerenstvo utvrđuje ispunjavanje uvjeta za priznavanje inozemne stručne kvalifikacije za pružanje usluga regulirane profesije energetskog certificiranja i energetskog pregleda zgrade u Republici Hrvatskoj državljanima država ugovornica EGP-a.
(4) Način rada Povjerenstva utvrdit će se poslovnikom kojega donosi Povjerenstvo većinom glasova, uz suglasnost ministra.
Članak 12.
(1) Postupak priznavanja inozemne stručne kvalifikacije za pružanje usluga regulirane profesije energetskog certificiranja i energetskog pregleda zgrade u Republici Hrvatskoj pokreće se na zahtjev državljana države ugovornice EGP-a.
(2) Zahtjev za priznavanje inozemnih stručnih kvalifikacija podnosi se na propisanom obrascu iz Priloga C ovoga Pravilnika, a kojem je potrebno priložiti sljedeću dokumentaciju:
1. dokaz o državljanstvu,
2. dokaz o uspješno završenom formalnom obrazovanju arhitektonske, građevinske, strojarske ili elektrotehničke struke,
3. potvrdu nadležnog tijela države članice EGP-a iz koje dolazi podnositelj obavijesti o reguliranosti profesije i ispunjavanju svih zahtjeva za obavljanje profesije u toj državi – u slučaju da je energetsko certificiranje i energetski pregled zgrade regulirana profesija u državi iz koje dolazi podnositelj,
4. dokaz o stručnom usavršavanju i osposobljavanju iz područja energetskog certificiranja i energetskog pregleda zgrade, ako se u državi članici podrijetla provode programi usavršavanja i osposobljavanja iz područja energetskog certificiranja i energetskog pregleda zgrade,
5. dokaz o stručnom iskustvu u iznosu od najmanje pet godina nakon završenog formalnog obrazovanja arhitektonske, građevinske, strojarske ili elektrotehničke struke,
6. dokaz o postojanju profesionalnog naziva u državi poslovnog nastana,
7. dokaz o poznavanju hrvatskog jezika razine B2 (certifikat o poznavanju jezika razine B2 izdanog od strane ovlaštene institucije prema razini Zajedničkog europskog referentnog okvira za jezike (CEF)),
8. dokaz o nekažnjavanju,
9. dokaz o osiguranju od odgovornosti za štetu,
10. dokaz o upisu u odgovarajući registar ovlaštenih osoba, ako država ugovornica EGP-a vodi takav registar,
11. potvrdu poslodavca iz države ugovornice da je profesiju energetskog certificiranja i energetskog pregleda zgrade obavljao godinu dana s punim radnim vremenom ili sa skraćenim radnim vremenom istovjetnog ukupnog trajanja tijekom prethodnih deset godina u državi EGP-a u kojoj ta profesija nije regulirana.
(3) Dokazi iz stavka 2. ovog članka podnose se u običnoj preslici i neovjerenom prijevodu na hrvatski jezik, osim dokaza iz stavka 2. alineje 2., 3., 4., 5. i 10. ovoga članka, koji se podnose u ovjerenoj preslici i ovjerenom prijevodu od strane ovlaštenog sudskog tumača.
(4) U svrhu utvrđivanja činjenica bitnih za priznavanje inozemne stručne kvalifikacije za pružanje usluga regulirane profesije energetskog certificiranja i energetskog pregleda zgrade podnositelj zahtjeva dužan je na zahtjev Ministarstva dostaviti i druge isprave i dokaze.
Članak 13.
(1) Ministarstvo uspoređuje dokumentaciju o stručnim kvalifikacijama podnositelja zahtjeva sa stručnim kvalifikacijama koje kao uvjet propisuju propisi Republike Hrvatske za obavljanje usluga energetskog certificiranja i energetskog pregleda zgrade.
(2) Odlučivanje o zahtjevu za priznavanje inozemne stručne kvalifikacije i usporedbu propisane dokumentacije obavlja, na temelju stručne procjene, Povjerenstvo