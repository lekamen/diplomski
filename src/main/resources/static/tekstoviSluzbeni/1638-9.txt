 točke b), c) i e) ovoga članka, na temelju podataka iz računalne aplikacije upisanih iz zapisnika iz članka 31. stavka 1. ovoga Pravilnika,
c) u slučaju iz stavka 2. točke d) i e) ovoga članka, na temelju podataka iz računalne aplikacije upisanih iz izvješća iz članka 31. stavka 4. ovoga Pravilnika.
Uvećanje naknada (posebna tarifa, vrijeme preko normativa)
Članak 27.
1) Ako se pregled iz članka 24. stavka 1. u objektima iz članka 7. i članka 8. provodi nedjeljom, ili u dane državnog blagdana, te u slučaju noćnog rada, naknada za provođenje pregleda iz članka 24. stavka 1., propisana člankom 26. stavkom 2. točkom a), uvećava se za 50%.
2) Ako djelatnici objekta ili tehničke nesukladnosti pri provođenju pregleda iz članka 24. stavka 1. ovoga Pravilnika koji se obavljaju u objektima iz članka 7. i članka 8. uzrokuju kašnjenje u obavljanju pregleda u predviđeno vrijeme, ili je vrijeme utrošeno za provođenje pregleda iz članka 24. stavka 1. veće od vremena propisanog Prilogom II. ovoga Pravilnika, objektu se obračunava pristojba za utrošeno vrijeme koje je potrebno za provođenje pregleda iz članka 24. stavka 1. ovoga Pravilnika u iznosu od 100,00 kn po satu.
Obračunavanje putnih troškova
Članak 28.
1) Kada se pregled iz članka 24. stavka 1. obavlja puno radno vrijeme u trajanju od 8 sati u objektima iz članka 7. i članka 8., Kontrolno tijelo nema pravo na naknadu propisanu člankom 26. stavkom 2. točkom e).
2) Kada se pregled iz članka 24. stavka 1. ne obavlja puno radno vrijeme u trajanju od 8 sati u objektima iz članka 7. i članka 8., kao i u slučajevima kada se pregled iz članka 24. stavka 1. obavlja po pozivu subjekta, Kontrolno tijelo ima pravo na naknadu propisanu člankom 26. stavkom 2. točkom e), za utrošenu kilometražu od radnog mjesta osobe koja obavlja poslove do objekta gdje se obavljaju poslovi i natrag.
3) Za provođenje poslova službene kontrole iz članka 20. stavka 1. i članka 22. Kontrolno tijelo ima pravo na naknadu propisanu člankom 26. stavkom 2. točkom e), za utrošenu kilometražu od radnog mjesta i natrag osobe koja obavlja službenu kontrolu do objekta u kojem se provodi službena kontrola.
4) Za provođenje poslova certificiranja iz članka 19. stavaka 1., 2., 3. i 4. Kontrolno tijelo ima pravo na naknadu propisanu člankom 26. stavkom 2. točkom e), za utrošenu kilometražu od radnog mjesta i natrag osobe koja obavlja službenu kontrolu do objekta u kojem se provodi službena kontrola.
Obračunavanje naknada
Članak 29.
Kontrolno tijelo na temelju odobrene specifikacije ispisane iz računalne aplikacije dostavlja Nadležnom tijelu jedanput mjesečno, do 15. u mjesecu, za protekli mjesec, račun za naknade iz članka 26. stavka 3. ovoga Pravilnika.
Obračunavanje pristojbe za certificiranje
Članak 30.
Iznos pristojbe za provođenje poslova certificiranja iz članka 19. stavaka 1., 2., 3. i 4. obračunava se na temelju podataka koji su upisani u računalnu aplikaciju iz članka 5. ovoga Pravilnika, sukladno odredbama ovoga Pravilnika, te se ispisuju iz računalne aplikacije do 10. u mjesecu, za protekli mjesec, u kojem roku Nadležno tijelo subjektu dostavlja račun, za svaki pojedini objekt.
Zapisnik o izvršenoj službenoj kontroli i izvješće o poslovima certificiranja
Članak 31.
1) Po završetku službene kontrole, osoba ovlaštena za službene kontrole u objektu potpisuje zapisnik o izvršenoj službenoj kontroli te ispunjen i potpisani zapisnik daje na uvid i na ovjeru pečatom i potpisom od subjekta ovlaštenoj osobi.
2) U slučaju utvrđivanja nesukladnosti tijekom službene kontrole, koja nije otklonjena, osoba ovlaštena za službene kontrole u objektu obvezna je obavijest o nesukladnostima utvrđenim u službenoj kontroli, koje se evidentiraju u računalnoj aplikaciji, na najbrži način u pismenom obliku zajedno s preslikom zapisnika o izvršenoj službenoj kontroli dostaviti mjesno nadležnoj ispostavi Veterinarskog ureda.
3) Osoba ovlaštena za obavljanje službene kontrole u objektu obvezna je podatke iz zapisnika iz stavka 1. ovoga članka