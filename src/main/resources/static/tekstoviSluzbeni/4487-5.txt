 zahtjevima iz Priloga III. ovoga Pravilnika.
(2) Postupak ocjenjivanja tijela za ocjenu sukladnosti u svrhu dobivanja statusa prijavljenog tijela provodi Hrvatska akreditacijska agencija.
(3) Nakon provedenog postupka iz stavka 2. ovoga članka, Hrvatska akreditacijska agencija izdaje potvrdu o akreditaciji kojom se potvrđuje da tijelo za ocjenu sukladnosti zadovoljava zahtjeve utvrđene u Prilogu III. ovoga Pravilnika.
(4) Tijelo za ocjenu sukladnosti podnosi zahtjev za prijavljivanje Ministarstvu.
(5) Ministarstvo provodi prijavljivanje tijela za ocjenjivanje sukladnosti za potrebe ovoga Pravilnika.
(6) Uz zahtjev za prijavljivanje iz stavka 4. ovoga članka prilaže se opis aktivnosti ocjenjivanja sukladnosti, modul ili moduli ocjene sukladnosti te pomorska oprema za koje navedeno tijelo tvrdi da je nadležno, kao i potvrdu o akreditaciji iz stavka 3. ovoga članka.
(7) Ministarstvo će prijaviti Europskoj komisiji i drugim državama članicama EU tijela ovlaštena za provedbu postupaka ocjene sukladnosti i ispitivanja zajedno sa specifičnim poslovima koje su prijavljena tijela ovlaštena obavljati na temelju ovoga Pravilnika putem sredstava za elektroničko prijavljivanje koje je razvila i kojim upravlja Komisija.
(8) Ministarstvo može prijaviti isključivo tijela za ocjenu sukladnosti koja su ispunila zahtjeve utvrđene u Prilogu III. ovoga Pravilnika.
(9) Prijava sadrži sve pojedinosti o aktivnostima ocjenjivanja sukladnosti, modulu ili modulima za ocjenjivanje sukladnosti te pomorskoj opremi koja se ocjenjuje i relevantnu potvrdu nadležnosti.
(10) Tijelo za ocjenu sukladnosti može obavljati aktivnosti prijavljenog tijela samo ako Komisija ili druge države članice ne ulože prigovor u roku od dva tjedna od dana prijavljivanja.
(11) Samo se tijelo iz stavka 10. ovoga članka može smatrati prijavljenim za potrebe ovoga Pravilnika.
(12) Komisija prijavljenom tijelu dodjeljuje identifikacijski broj.
(13) Ministarstvo izvješćuje Europsku komisiju o postupcima za ocjenjivanje i prijavljivanje tijela za ocjenu sukladnosti i nadzor prijavljenih tijela, kao i o svim promjenama s time u vezi.
(14) Ministarstvo izvješćuje Komisiju i ostale države članice EU-a o svim naknadnim relevantnim izmjenama prijave.
(15) Hrvatska akreditacijska agencija će najmanje svake dvije godine obavljati ocjenu i nadzor prijavljenih tijela za ocjenu sukladnosti, a na zahtjev Ministarstva i izvanredni nadzor prijavljenih tijela za ocjenu sukladnosti te o provedenom nadzoru redovito izvještavati Ministarstvo.
Komisija može odlučiti sudjelovati kao promatrač u izvršavanju nadzora.
(16) Ako Hrvatska akreditacijska agencija u redovitom ili izvanrednom nadzoru prijavljenih tijela za ocjenu sukladnosti utvrdi da to tijelo više ne ispunjava uvjete propisane ovim Pravilnikom, o tome će bez odgode izvijestiti Ministarstvo.
(17) Ministarstvo će ograničiti, suspendirati ili povući prijavu ako utvrdi ili je obaviješteno da prijavljeno tijelo više ne ispunjava zahtjeve utvrđene u Prilogu III. ovoga Pravilnika ili da nije u mogućnosti ispuniti svoje obveze.
Ministarstvo će o ograničavanju, suspendiranju ili povlačenju prijave odmah izvijestiti Europsku komisiju i druge države članice putem informacijskog sustava koji je u tu svrhu uspostavila Komisija.
(18) U slučaju ograničenja, suspenzije ili povlačenja prijave, odnosno u slučaju kada prijavljeno tijelo prestane sa svojom aktivnošću, Ministarstvo će poduzeti prikladne mjere kako bi osiguralo da predmete tog tijela obrađuje drugo prijavljeno tijelo.
(19) U slučaju da prijavljeno tijelo podugovori posebne zadaće u vezi s ocjenom sukladnosti ili zatraži pomoć od društva kćeri, osigurava da podizvoditelj ili društvo kći ispunjava zahtjeve utvrđene u Prilogu III. koji je sastavni dio ovog Pravilnika te o tome izvješćuju Ministarstvo.
(20) Nadzor društva kćeri prijavljenih tijela ili podizvoditelja u smislu ispunjenja zahtjeva iz Priloga III. ovoga Pravilnika provodi Ministarstvo.
(21) Prijavljena tijela preuzimaju potpunu odgovornost 