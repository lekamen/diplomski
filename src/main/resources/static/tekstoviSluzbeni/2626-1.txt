 podnijela Općinskom građanskom sudu u Zagrebu tužbu radi razvoda braka i skrbništva nad mlt. C. (P2-1242/11). Općinski građanski sud u Zagrebu donio je 15. listopada 2012. rješenje kojim je odredio privremeno skrbništvo nad mlt. C. supruzi podnositelja.
Podnositelj je, pozivom na Hašku konvenciju o građanskopravnim aspektima međunarodne otmice djece (»Narodne novine – Međunarodni ugovori« broj 4/94.; u daljnjem tekstu: HKoGAMoD), 9. rujna 2011., podnio zahtjev Ministarstvu zdravstva i socijalne skrbi Republike Hrvatske (kao hrvatskom središnjem tijelu u smislu Haške konvencije o otmici djece; u daljnjem tekstu: Ministarstvo), u kojem je naveo da je njegova supruga protupravno zadržala mlt. C. u Zagrebu te da Ministarstvo hitno kontaktira njegovu suprugu i poduzme odgovarajuće mjere radi dobrovoljnog povratka mlt. C. u D.
Službeni zahtjev D. za povratak mlt. C. zaprimljen je u Ministarstvo 3. listopada 2011.
4.1. Podnositeljev zahtjev za vraćanje mlt. C. i priloženu dokumentaciju Ministarstvo je podneskom od 13. listopada 2011. dostavilo Općinskom građanskom sudu u Zagrebu na daljnje postupanje (zaprimljeno na sudu 14. listopada 2011.).
Među priloženom dokumentacijom dostavljeno je izvješće Centra za socijalnu skrb E. od 28. rujna 2011. Iz navedenog izvješća slijedi da je B. upoznata sa zahtjevom podnositelja te da je u vezi njegova zahtjeva dala izjavu.
U izvješću je, između ostalog, navedeno:
»Majka djeteta ... u bitnom izjavila da su navodi oca ... da bi nezakonito zadržala mlt. C. ... u cijelosti neosnovani. Iznijela je podatke u svezi odvijanja obiteljske dinamike, za vrijeme dok su živjeli zajedno s djetetom u D. od 22.05 2009. godine, ističući emocionalno, psihičko, zlostavljanje supruga prema djetetu i njoj ... Smatra da razlog zašto se nije vratila dana 31.08.2011. godine bi njezin suprug morao znati. ...
Nije protiv odvijanja susreta i djeteta sa ocem, samo bi željela da neka stručna osoba nadzire te susrete ...«
Općinskom građanskom sudu u Zagrebu dostavljeno je izvješće i mišljenje stručnog tima Zavoda za socijalnu skrb E. od 15. i 19. prosinca 2011., u vezi podnositeljevog zahtjeva, koje je sačinjeno nakon obavljenog intervjua s B. i njezinim roditeljima, te izvršenog izvida na adresi u Zagrebu u kojem B. živi s mlt. C.
U zaključku izvješća je navedeno:
»... slijedom navedenog, procjenjuje se da majka adekvatno skrbi o mlt. C., prepoznaje njegove potrebe i adekvatno ih zadovoljava. Emocionalno je pozitivno usmjerena na dijete, koje joj je privrženo. Nije sklona umanjivati ulogu oca, potiče C. na održavanje kontakta s njim, no ima potrebu zaštiti dijete od eventualnih nerazumnih postupaka oca, kojima se on navodno prijetio. U tom kontekstu njena bojazan procjenjuje se realnom. Kod mlt. C. ne nalazi se elemenata traumatiziranosti uslijed odvojenosti od oca, stječe se dojam da je prilagođen trenutnoj situaciji. Majka je upućena da na dobi primjeren način upozna dijete s odlukom o razvodu, te da mu u tome pruži adekvatnu podršku. Procjenjuje se da za to posjeduje dostatan kapacitet.
Obzirom na navedeno, te činjenicu da je mlt. C. emocionalno vezan za majku, s kojom od rođenja svakodnevno boravi, očekuje se da bi odvajanje od nje radi povratka ocu, doživio traumatskim. Stoga se u cilju zaštite najboljeg interesa djeteta, ne preporuča povratak mlt. C. ocu u D.«
Podnositelj je 22. prosinca 2011. dostavio ovjerenu presliku odluke X. od 26. listopada 2011. kojom je podnositelju dodijeljeno privremeno skrbništvo nad mlt. C.
Podnositelj se podneskom od 26. siječnja 2012. očitovao na navedene nalaze i mišljenje Centra za socijalnu skrb (od 15. i 19. prosinca 2011.) u kojem ističe da isti »ne odgovaraju ciljevima, duhu i smislu Haške konvencije ...« jer je smisao »Konvencije promptno vraćanje djeteta u mjesto posljednjeg boravišta ... a ne procjena adaptiranosti djeteta na nove uvjete.« Podnositelj se pritom očitovao na izjavu supruge, te je njene navode u izjavi ocijenio neistinitima.
4.2. Općinski građanski sud u Zagrebu