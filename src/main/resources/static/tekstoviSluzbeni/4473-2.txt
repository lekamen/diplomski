proizvođačke organizacije za prethodnu poslovnu godinu, ali ne više od 100.000 eura isplatit će se na temelju zahtjeva za isplatu, izvješća o provedbi aktivnosti iz poslovnog plana za prethodnu poslovnu godinu i podataka o vrijednosti utržene proizvodnje za prethodnu poslovnu godinu
3. treća rata – 8 % od godišnje vrijednosti utržene proizvodnje proizvođačke organizacije za prethodnu poslovnu godinu, ali ne više od 100.000 eura isplatit će se na temelju zahtjeva za isplatu, izvješća o provedbi aktivnosti iz poslovnog plana za prethodnu poslovnu godinu i podataka o vrijednosti utržene proizvodnje za prethodnu poslovnu godinu
4. četvrta rata – 7 % od godišnje vrijednosti utržene proizvodnje proizvođačke organizacije za prethodnu poslovnu godinu, ali ne više od 100.000 eura isplatit će se na temelju zahtjeva za isplatu, izvješća o provedbi aktivnosti iz poslovnog plana za prethodnu poslovnu godinu i podataka o vrijednosti utržene proizvodnje za prethodnu poslovnu godinu
5. peta rata – 6 % od godišnje vrijednosti utržene proizvodnje proizvođačke organizacije za prethodnu poslovnu godinu, ali ne više od 100.000 eura isplatit će se na temelju zahtjeva za isplatu i završnog izvješća o ostvarenju ciljeva planiranih u poslovnom planu.
(8) Isplata zadnje rate izvršit će se ako su ciljevi iz poslovnog plana proizvođačke organizacije realizirani u cijelosti.
(9) U slučaju proglašenja elementarne nepogode i šteta većih od 30 % za određivanje postotka godišnje vrijednosti utržene proizvodnje izračun se temelji na prosjeku proizvodnje u tri godine prije godine u kojoj je proglašena elementarna nepogoda.
(10) U slučaju nemogućnosti ostvarenja aktivnosti iz poslovnog plana, a prije podnošenja zahtjeva za isplatu korisnik je dužan od strane Ministarstva ishoditi odobrenje izmjena i dopuna poslovnog plana.
(11) Izmjene i dopune poslovnog plana korisnik može tražiti najviše dva puta tijekom programskog razdoblja 2014. – 2020.
(12) Javna potpora za može se dodijeliti proizvođačkoj organizaciji samo jednom u cijelom programskom razdoblju 2014. – 2020.
DIO DRUGI
POGLAVLJE I. UVJETI PRIHVATLJIVOSTI
Članak 8.
(1) Za potporu iz članka 7. ovoga Pravilnika prihvatljive su proizvođačke organizacije priznate u skladu s odredbama Uredbe (EU) br. 1308/2013 i Pravilnika o priznavanju i potporama za početak rada proizvođačkih organizacija (»Narodne novine«, br. 81/15, 97/15, 100/15, 101/15 i 124/15).
(2) Proizvođačka organizacija iz stavka 1. ovoga članka sastavlja poslovni plan za petogodišnje razdoblje koji dostavlja Ministarstvu na odobravanje, a koji mora sadržavati sljedeće:
1. prilagodbu proizvodnje i proizvoda zahtjevima tržišta
2. zajedničko plasiranje proizvoda na tržište uključujući pripremu za prodaju, centralizaciju prodaje i ponude kupcima na veliko
3. zajednička pravila o proizvodnji, posebno u pogledu ubiranja plodova i dostupnosti i
4. razvoj poslovnih i marketinških vještina te olakšavanje inovativnih procesa.
(3) Sadržaj poslovnog plana iz stavka 2. ovoga članka bit će objavljen na mrežnim stranicama Ministarstva (www.ruralnirazvoj.hr).
(4) Proizvođačka organizacija kojoj je dodijeljena potpora temeljem Pravilnika o priznavanju i potporama za početak rada proizvođačkih organizacija (»Narodne novine«, br. 81/15, 97/15, 100/15, 101/15 i 124/15) ne može koristiti potporu temeljem ovoga Pravilnika.
Članak 9.
(1) Korisnik prilikom podnošenja zahtjeva za potporu i svakog zahtjeva za isplatu mora imati podmirene odnosno regulirane financijske obveze prema državnom proračunu Republike Hrvatske.
(2) Korisnik je dužan uz zahtjev za potporu dostaviti izjavu da mu nisu dodijeljena bespovratna sredstva za iste prihvatljive aktivnosti za koje je podnio zahtjev za potporu u okviru tipa operacije 9.1.1., od strane središnjih tijela državne uprave, jedinice lokalne i područne (regionalne) samouprave, pravne osobe koja dodjeljuje državne potpore te drugih fondova Europske unije.
(3) Nije dozvoljeno poduzimanje radnji koje bi mogle dovesti do financiranja istih