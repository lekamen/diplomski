8 23.01.2015 Uredba o izmjeni i dopuni Uredbe o osnivanju Agencije za opremu pod tlakom
VLADA REPUBLIKE HRVATSKE
138
Na temelju članka 12. stavka 2. Zakona o ustanovama (»Narodne novine«, br. 76/93, 29/97, 47/99 i 35/2008), Vlada Republike Hrvatske je na sjednici održanoj 22. siječnja 2015. godine donijela
UREDBU
O IZMJENI I DOPUNI UREDBE O OSNIVANJU AGENCIJE ZA OPREMU POD TLAKOM
Članak 1.
U Uredbi o osnivanju Agencije za opremu pod tlakom (»Narodne novine«, br. 132/2008, 29/2011 i 90/2012), u članku 4. iza točke 5. dodaje se nova točka 6. koja glasi:
»6. ispitivanje opreme pod tlakom visoke razine opasnosti;«.
Dosadašnje točke 6., 7., 8., 9., 10. i 11. postaju točke 7., 8., 9., 10., 11. i 12.
Članak 2.
U članku 7. stavak 3. mijenja se i glasi:
»(3) U Upravno vijeće Vlada Republike Hrvatske imenuje:
1. predsjednika Upravnog vijeća koji je predstavnik ministarstva nadležnog za gospodarstvo;
2. dva predstavnika ministarstva nadležnog za gospodarstvo;
3. jednog predstavnika ministarstva nadležnog za graditeljstvo;
4. jednog predstavnika ministarstva nadležnog za zaštitu okoliša i prirode.«.
Članak 3.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/01
Urbroj: 50301-05/18-15-2
Zagreb, 22. siječnja 2015.
Predsjednik Zoran Milanović, v. r.
