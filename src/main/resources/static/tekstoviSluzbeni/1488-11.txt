 zahtjev za ponovno izdavanje potvrde iz članka 65. ovoga Zakona prilaže se dokaz da je podnositelj zahtjeva osiguran od profesionalne odgovornosti za štetu koju bi obavljanjem poslova prostornog uređenja, projektiranja i/ili stručnog nadzora građenja, voditelja građenja, voditelja radova, voditelja projekta ili poslove ispitivanja i prethodnih istraživanja u svojstvu odgovorne osobe mogao učiniti investitoru ili drugim osobama. Ako dođe do bitnih promjena okolnosti potvrđenih ranije dostavljenim dokumentima, podnose se i dokumenti odlučni za ocjenu te bitne promjene.
(2) Akt o ponovnom izdavanju potvrde iz stavka 1. ovoga članka, odnosno akt o odbijanju zahtjeva stranih ovlaštenih osoba ovlaštenih za povremeno ili privremeno obavljanje poslova prostornog uređenja, projektiranja i/ili stručnog nadzora građenja, voditelja građenja, voditelja radova, voditelja projekta, odnosno poslova ispitivanja i prethodnih istraživanja u svojstvu odgovorne osobe upisuje se u evidenciju kod odgovarajuće komore koja se vodi u skladu s posebnim propisom kojim se uređuje udruživanje u Komoru.
(3) Protiv akta iz stavka 2. ovoga članka dopuštena je žalba i podnosi se Ministarstvu.
Poslovi projektiranja – posebni slučajevi
Članak 67.
(1) Fizička osoba koja u stranoj državi ima pravo obavljati poslove projektiranja u svojstvu ovlaštene osobe (u daljnjem tekstu: strana ovlaštena osoba), koja država nije ugovornica EGP-a, može u Republici Hrvatskoj obavljati poslove projektiranja u svojstvu ovlaštene osobe ako je na natječaju stekla pravo na izvedbu natječajnog rada, pod uvjetom da dobije odobrenje odgovarajuće komore.
(2) Odobrenje iz stavka 1. ovoga članka može se dati, pod pretpostavkom uzajamnosti, stranoj ovlaštenoj osobi ako ima stručne kvalifikacije potrebne za obavljanje tih poslova u skladu s posebnim zakonom kojim se uređuje priznavanje inozemnih stručnih kvalifikacija i drugim posebnim propisima.
(3) Pretpostavka uzajamnosti iz stavka 2. ovoga članka ne primjenjuje se na stranu ovlaštenu osobu koja je državljanin države članice Svjetske trgovinske organizacije.
(4) Protiv odluke o zahtjevu za izdavanje odobrenja iz stavka 1. ovoga članka može se izjaviti žalba Ministarstvu.
Članak 68.
Strana ovlaštena osoba koju je Vlada Republike Hrvatske pozvala da izradi projekt od posebnoga kulturnog značaja dužna je o tome izvijestiti odgovarajuću komoru radi evidentiranja.
Članak 69.
(1) Strana pravna osoba sa sjedištem u drugoj državi ugovornici EGP-a, koja obavlja djelatnost prostornoga uređenja, projektiranja i/ili stručnog nadzora građenja, građenja, upravljanja projektom gradnje ili ispitivanja i prethodnih istraživanja, može u Republici Hrvatskoj na privremenoj i povremenoj osnovi obavljati one poslove koje je prema propisima države u kojoj ima sjedište ovlaštena obavljati, nakon što o tome obavijesti Ministarstvo izjavom u pisanom obliku.
(2) Uz izjavu iz stavka 1. ovoga članka mora priložiti isprave kojim se dokazuje:
– pravo obavljanja djelatnosti u državi sjedišta strane osobe
– da je osigurana od odgovornosti za štetu koju bi obavljanjem djelatnosti mogla učiniti investitoru ili drugim osobama.
Članak 70.
Strana pravna osoba sa sjedištem u drugoj državi ugovornici EGP-a, koja obavlja djelatnost prostornoga uređenja, projektiranja i/ili stručnog nadzora građenja, građenja, upravljanja projektom gradnje ili ispitivanja i prethodnih istraživanja, može u Republici Hrvatskoj trajno obavljati djelatnost pod istim uvjetima kao i pravna osoba sa sjedištem u Republici Hrvatskoj, u skladu s ovim Zakonom i drugim posebnim propisima.
Članak 71.
(1) Strana pravna osoba sa sjedištem u trećoj državi koja u trećoj državi obavlja djelatnost prostornog uređenja, projektiranja i/ili stručnog nadzora građenja, građenja, upravljanja projektom gradnje ili djelatnost ispitivanja i prethodnih istraživanja ima pravo u Republici Hrvatskoj pod pretpostavkom uzajamnosti privremeno ili povremeno obavljati tu djelatnost u skladu s ovim Zakonom i drugim posebnim