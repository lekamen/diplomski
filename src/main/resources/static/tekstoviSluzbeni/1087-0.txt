55 20.05.2015 Rješenje o određivanju područja stalnoga graničnog prijelaza za međunarodni promet putnika u pomorskom prometu Ubli
POLICIJSKA UPRAVA DUBROVAČKO-NERETVANSKA
1088
Na temelju članka 12. stavka 2. Zakona o nadzoru državne granice (»Narodne novine« br. 83/13), a u svezi s člankom 7. Pravilnika o uvjetima i načinu određivanja područja graničnog prijelaza (»Narodne novine« br. 150/04), Policijska uprava dubrovačko-neretvanska donosi
RJEŠENJE
O ODREĐIVANJU PODRUČJA STALNOGA GRANIČNOG PRIJELAZA ZA MEĐUNARODNI PROMET PUTNIKA U POMORSKOM PROMETU UBLI
Članak 1.
Područje stalnoga graničnog prijelaza za međunarodni promet putnika u pomorskom prometu Ubli nalazi se na lučkom području luke Ubli, otvorene za međunarodni javni pomorski promet.
Članak 2.
Ukupna površina područja stalnoga graničnog prijelaza za međunarodni promet putnika u pomorskom prometu Ubli iznosi 239,00 m2.
Članak 3.
Područje stalnoga graničnog prijelaza za međunarodni promet putnika u pomorskom prometu Ubli obuhvaća dio katastarske čestice 9743/98 k.o. Lastovo.
Na području graničnog prijelaza nalazi se postavljeni objekt površine 14,76 m2.
Područje graničnog prijelaza obuhvaća prostor omeđen sastavnicom koja se proteže operativnom obalom u duljini 17,70 m na sjeveroistoku te nadalje fiksnom žičanom ogradom 14,30 m na sjeverozapadu, 12,50 m na jugozapadu, 7,50 m na jugu i 8,90 m na jugoistoku.
Članak 4.
Stupanjem na snagu ovog Rješenja prestaje važiti Rješenje o određivanju područja stalnoga graničnog prijelaza za međunarodni promet putnika u pomorskom prometu Ubli (»Narodne novine«, br. 48/14).
Članak 5.
Ovo Rješenje stupa na snagu osmog dana od dana objave u »Narodnim novinama«.
Broj: 511-03-01-UP/I-33/1-15.
Dubrovnik, 27. travnja 2015.
Načelnik Uprave Tonći Radibratović, v. r.
