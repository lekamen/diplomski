 suglasnost osnivača prava građenja, ukoliko osoba na koju se prenosi pravo građenja ispunjava sve uvjete koje je ispunjavao i dosadašnji nositelj prava građenja.
(3) Nositelj osnovanoga prava građenja mora uz zahtjev za prijenos prava građenja na drugu osobu, dostaviti Ministarstvu uvjerenje o bonitetu i ovjerenu izjavu stjecatelja osnovanog prava građenja iz stavka 2. ovoga članka, kojom preuzima sva prava i obveze iz osnovnoga ugovora o osnivanju prava građenja.
(4) Stjecatelj osnovanog prava građenja odgovara i za onaj iznos naknade koji dotadašnji nositelj prava građenja nije platio u dospijeću.
(5) Suglasnost o prijenosu osnovanog prava građenja na drugu osobu, daje ministar.
(6) Ukoliko nositelj prava građenja prenese pravo građenja na drugu osobu bez suglasnosti iz stavka 5. ovoga članka, ugovor o pravu građenja smatra se raskinutim po sili zakona danom prijenosa na treću osobu.
(7) Stjecatelj osnovanog prava građenja mora upisati prijenos osnovanog prava građenja u zemljišnu knjigu nadležnog suda, odmah nakon dostave suglasnosti iz stavka 5. ovoga članka.
Obvezni sadržaj ugovora o osnivanju prava građenja
Članak 22.
(1) Ugovor mora biti sklopljen kao ovršna isprava sukladno odredbama Ovršnog zakona i Zakona o javnom bilježništvu.
(2) Ugovor mora sadržavati i odredbu da nakon isteka roka na koje je osnovano pravo građenja, Republici Hrvatskoj prelazi pravo vlasništva na nekretninama, slobodnim od bilo kakvih tereta, osoba i stvari, bez obveze naknade tržišne vrijednosti istih nositelju prava građenja.
(3) U ugovoru mora biti ugovoreno da izgradnja u rokovima koji se utvrde ugovorom i koji moraju biti fiksni, predstavlja bitan sastojak ugovora, odnosno da se ugovor smatra raskinutim po sili zakona ukoliko se izgradnja ne izvrši u ugovorenim rokovima, bez obveze osnivača prava građenja da nositelju prava građenja nadoknadi vrijednost radova do raskida ugovora.
(4) U ugovoru mora biti ugovoreno da će se ugovor raskinuti ako nad nositeljem prava građenja bude otvoren stečajni postupak ili bilo koji drugi postupak s ciljem prestanka njegovog pravnog subjektiviteta ili ovršni postupak u kojem je kao predmet ovrhe navedeno pravo građenja.
(5) U ugovoru mora biti ugovoreno da ispunjavanje uvjeta iz ponude temeljem kojih je sklopljen ugovor predstavlja bitan sastojak ugovora, te da osnivač prava građenja ima pravo, ukoliko utvrdi da nositelj prava građenja više ne ispunjava te uvjete, raskinuti ugovor.
(6) Ukoliko se ugovor raskida krivnjom nositelja prava građenja, osnivač prava građenja može u roku 30 dana od dana raskida ugovora pozvati nositelja prava građenja da o svom trošku i riziku ukloni izvedene radove, ili to može o trošku nositelja prava građenja izvršiti osnivač prava građenja.
(7) Ugovor mora sadržavati odredbu kojom nositelj prava građenja dozvoljava osnivaču prava građenja da bez njegovog daljnjeg pitanja ili odobrenja izvrši brisanje prava građenja u slučaju neizvršavanja ugovornih obveza u rokovima i na način određen ugovorom, te u slučaju ispunjenja uvjeta iz stavaka 2. i 3. ovoga članka.
(8) Ugovor mora sadržavati odredbu o suglasnosti ugovornih strana o sklapanju dodatka (aneksa) ugovora ukoliko dođe do izmjene lokacijske dozvole, odnosno dođe do promjene konačnog obračuna.
Ponavljanje javnog poziva
Članak 23.
(1) U slučaju da nitko ne dostavi ponudu u postupku javnog poziva za javno prikupljanje ponuda, ili ponuditelji ne ponude niti početni iznos, Ministarstvo može ponoviti javni poziv za javno prikupljanje ponuda s istim početnim iznosom, ovisno o iskazanoj inicijativi zainteresiranih osoba za osnivanje prava građenja.
(2) Ako se po javnom pozivu za javno prikupljanje ponuda ne osnuje pravo građenja, ministar će o neuspjelom javnom pozivu za javno prikupljanje ponuda obavijestiti ministarstvo nadležno za poslove turizma.
IV. PRIJELAZNE I ZAVRŠNE ODREDBE
Članak 24.
Površine koje su do stupanja na snagu ove Uredbe bile uređene i korištene u svrhu obavljanja turističke djelatnosti mogu se i dalje koristiti 