s potpunom dokumentacijom koja je definirana u natječaju u propisanome roku koji je naveden u natječaju i ako su podaci u elektroničkoj prijavi istovjetni podacima u ispisanoj prijavi.
(6) Prijave s neovjerenim obrascem, prijave s nepotpunom dokumentacijom ili prijave koje ne budu podnesene u propisanome roku, neće se razmatrati.
(7) Dopuna dokumentacije kao prilog prijavi pristigla izvan utvrđenoga roka za podnošenje prijava, neće se razmatrati.
(8) Dostavljena dokumentacija ne vraća se podnositelju prijave.
Članak 14.
Nakon isteka roka za podnošenje prijava na javni natječaj za dodjelu državnih stipendija te razmatranja svih potpunih i pravodobnih prijava, Povjerenstvo za provedbu javnoga natječaja za dodjelu državnih stipendija na temelju kriterija natječaja iz članka 8. ovoga pravilnika utvrđuje privremene rang-liste za svaku kategoriju državnih stipendija.
Članak 15.
(1) S ciljem osiguranja transparentnosti postupka, privremena rang-lista studenata koji su se prijavili na natječaj za državnu stipendiju, s naznakom studenata koji su ostvarili pravo na državnu stipendiju, objavljuje se na internetskoj stranici Ministarstva.
(2) Rang-lista iz stavka 1. ovoga članka sadrži sljedeće podatke: ime i prezime studenta, ime jednog roditelja, datum rođenja, naziv visokog učilišta, godinu upisa na visoko učilište, ukupan broj ostvarenih bodova.
(3) U roku od osam dana od dana objavljivanja privremene rang-liste studenti kojima nije dodijeljena stipendija mogu podnijeti pismeni prigovor Ministarstvu.
(4) Prigovor iz stavka 3. ovoga članka neće se prihvatiti ako je do pogreške u utvrđivanju privremene rang-liste došlo zbog nevaljane prijave na natječaj, u skladu s odredbama članka 13. stavaka 5. i 6. ovoga pravilnika.
(5) Povjerenstvo za provedbu javnoga natječaja za dodjelu državnih stipendija razmatra prigovore zaprimljene u roku te najkasnije u roku od 30 dana od dana isteka roka za podnošenje prigovora predlaže ministru sljedeće liste:
– listu kandidata za svaku kategoriju državne stipendije kojima je prihvaćen prigovor;
– ukupnu listu i konačnu listu dobitnika za svaku kategoriju državne stipendije na temelju rezultata natječaja i prihvaćenih prigovora.
ODLUKA O DODJELI DRŽAVNE STIPENDIJE
Članak 16.
(1) Odluku o dodjeli državnih stipendija donosi ministar na prijedlog Povjerenstva za provedbu javnoga natječaja za dodjelu državnih stipendija u roku od najviše 15 dana od zaprimanja prijedloga Povjerenstva. Sastavni dio Odluke su rang-liste iz članka 15. stavka 5. ovoga pravilnika.
(2) Odluka ministra iz stavka 1. ovoga članka i rang-lista iz članka 15. stavka 5. ovoga pravilnika objavljuju se na internetskoj stranici Ministarstva.
(3) Sa svakim studentom kojem je na temelju odluke iz stavka 1. ovoga članka dodijeljena državna stipendija Ministarstvo zaključuje ugovor o dodjeli državne stipendije za godinu za koju je raspisan natječaj o dodjeljivanju državnih stipendija, a kojim se reguliraju prava i obveze Ministarstva i studenta.
Članak 17.
(1) U vrijeme sklapanja ugovora o dodjeli državne stipendije, kao i za vrijeme trajanja ugovora, student ne može primati ni jednu drugu stipendiju.
(2) Iznimno od stavka 1. ovoga članka studenti koji studiraju na visokom učilištu u inozemstvu na istoj razini studija mogu primati drugu stipendiju za razdoblje obavljanja stručne prakse i/ili sudjelovanja u programu mobilnosti i međunarodne razmjene studenata.
(3) Ako se naknadnom provjerom utvrdi da podaci iz Izjave o članovima zajedničkog kućanstva ne odgovaraju stvarnom stanju zajedničkog kućanstva studenta, tada se obustavlja isplata državne stipendije i izvršava povrat novčanih sredstava ako su isplaćena studentu u ime stipendije.
(4) U slučaju da se utvrdi da je u vrijeme zaključivanja Ugovora o dodjeli državne stipendije student korisnik neke druge stipendije, studentu će se ponuditi mogućnost da uz uvjet obustave druge stipendije dobije državnu stipendiju prema Ugovoru o dodjeli državne stipendije.
(5) U slučaju da se utvrdi da je u vrijeme