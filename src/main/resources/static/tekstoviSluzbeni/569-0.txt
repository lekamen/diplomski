27 11.03.2015 Pravilnik o izmjenama i dopunama Pravilnika o načinu raspodjele i obračunu troškova za isporučenu toplinsku energiju
MINISTARSTVO GOSPODARSTVA
570
Na temelju članka 33. stavka 2. Zakona o tržištu toplinske energije (»Narodne novine« , br. 80/13, 14/14 i 102/14) ministar gospodarstva donosi
PRAVILNIK
O IZMJENAMA I DOPUNAMA PRAVILNIKA O NAČINU RASPODJELE I OBRAČUNU TROŠKOVA ZA ISPORUČENU TOPLINSKU ENERGIJU
Članak 1.
U Pravilniku o načinu raspodjele i obračunu troškova za isporučenu toplinsku energiju (»Narodne novine«, broj 99/14) u članku 4. iza stavka 8. dodaje se novi stavak 9. koji glasi:
»(9) Za sve samostalne uporabne cjeline koje imaju ugrađene uređaje za lokalnu razdiobu isporučene toplinske energije sukladno stavku 8. ovoga članka, raspodjela i obračun troškova za isporučenu toplinsku energiju temelji se na očitanjima uređaja za lokalnu razdiobu isporučene toplinske energije.«
Članak 2.
U članku 9. iza stavka 2. dodaje se novi stavak 3. koji glasi:
»(3) Iznimno od stavaka 1. i 2. ovoga članka, kada je u obračunskom razdoblju zadovoljen uvjet GU >30%
za raspodjelu i obračun troškova za isporučenu toplinsku energiju na zajedničkom mjerilu toplinske energije prema modelu 3 EG, koriste se:
US = GU                    (%)
i
UR = (100-US)            (%)
gdje je:
GU – granični uvjet    (%)
GU = PSUCRGU            PSUCR
PSUCRGU – površina svih samostalnih uporabnih cjelina koje imaju ugrađene uređaje za lokalnu razdiobu isporučene toplinske energije u kojima je broj impulsa manji od GBI (m²)
PSUCR – površina svih samostalnih uporabnih cjelina na zajedničkom mjerilu toplinske energije koje imaju ugrađene uređaje za lokalnu razdiobu isporučene toplinske energije (m²)
GBI = _BIRU_          BSSUCR
GBI – granični broj impulsa
BSSUCR – broj svih samostalnih uporabnih cjelina koje imaju ugrađene uređaje za lokalnu razdiobu isporučene toplinske energije.«
Članak 3.
U članku 10. dodaje se novi stavak 3. koji glasi:
»(3) Iznimno od stavaka 1. i 2. ovoga članka, u slučaju kada je u obračunskom razdoblju zadovoljen uvjet GU>30%
za raspodjelu i obračun troškova za isporučenu toplinsku energiju na zajedničkom mjerilu toplinske energije prema modelu 3 EG, koriste se:
UPOV = GU              (%)
i
UR = (100-UPOV)     (%)
gdje je:
GU – granični uvjet  (%)
GU = PSUCRGU            PSUCR
PSUCRGU – površina svih samostalnih uporabnih cjelina na zajedničkom mjerilu toplinske energije koje imaju ugrađene uređaje za lokalnu razdiobu isporučene toplinske energije u kojima je broj impulsa manji od GBI (m²)
PSUCR – površina svih samostalnih uporabnih cjelina na zajedničkom mjerilu toplinske energije koje imaju ugrađene uređaje za lokalnu razdiobu isporučene toplinske energije (m²)
GBI =  _BIRU_           BSSUCR
GBI – granični broj impulsa
BSSUCR – broj svih samostalnih uporabnih cjelina koje imaju ugrađene uređaje za lokalnu razdiobu isporučene toplinske energije.«
Članak 4.
U članku 11. u stavku 1. veličina za izračun: »1,5« zamjenjuje se veličinom za izračun: »2«.
U stavku 2. veličina za izračun: »1,5« zamjenjuje se veličinom za izračun: »2«.
Iza stavka 3. dodaje se novi stavak 4. koji glasi:
»(4) Iznimno od stavaka 1. i 2. ovoga članka, vlasnici samostalnih uporabnih cjelina mogu odlukom o načinu raspodjele i obračunu troškova za isporučenu toplinsku energiju odrediti i drugu vrijednost korekcijskog faktora isporučene toplinske energije.«
Članak 5.
U članku 14. stavku 3. iza riječi »nepravilno rade« dodaju se riječi: », neispravni su, nije ih moguće očitati«, a riječi »odredbama članaka 7. i 8.« zamjenjuju se riječima: »odredbama članka 11.«.
Članak 6.
Odredbe ovoga Pravilnika primjenjuju se za raspodjelu i obračun troškova za isporučenu toplinsku energiju od veljače 2015. godine, osim članka 4. ovoga Pravilnika koji se primjenjuje za raspodjelu i obračun troškova za isporučenu toplinsku energiju od ožujka 2015. godine.
Članak 7.
Ove Izmjene i dopune Pravilnika stupaju na snagu prvog dana od dana objave u »Narodnim novinama«.
Klasa: