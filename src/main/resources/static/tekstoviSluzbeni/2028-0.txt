104 30.09.2015 Pravilnik o polaganju stručnog ispita, obuci i usavršavanju stečajnih upravitelja
MINISTARSTVO PRAVOSUĐA
2029
Na temelju članka 82. stavka 2. Stečajnog zakona (»Narodne novine«, broj 71/15.) ministar pravosuđa donosi
PRAVILNIK
O POLAGANJU STRUČNOG ISPITA, OBUCI I USAVRŠAVANJU STEČAJNIH UPRAVITELJA
I. OPĆE ODREDBE
Članak 1.
(1) Ovim se Pravilnikom propisuje polaganje stručnog ispita za stečajne upravitelje: podnošenje prijave i utvrđivanje ispunjavanja pretpostavki za polaganje stručnog ispita, sastav i način rada Ispitnog povjerenstva za polaganje stručnog ispita za stečajne upravitelje, način polaganja i ocjenjivanja na stručnom ispitu, program ispita i druga pitanja u vezi s njegovim polaganjem.
(2) Ovim se Pravilnikom propisuje sadržaj i način provedbe stručne obuke i usavršavanja nakon položenog stručnog ispita za stečajne upravitelje.
II. STRUČNI ISPIT ZA STEČAJNOG UPRAVITELJA
Članak 2.
Stručni ispit za stečajnog upravitelja (u daljnjem tekstu: stručni ispit) polaže se pred Ispitnim povjerenstvom za polaganje stručnog ispita za stečajnog upravitelja (u daljnjem tekstu: Ispitno povjerenstvo) prema programu propisanom ovim Pravilnikom.
Ispitno povjerenstvo
Članak 3.
(1) Ispitno povjerenstvo sastoji se od tri člana.
(2) Članovima Ispitnog povjerenstva određuju se zamjenici.
(3) Prije imenovanja članova i zamjenika članova Ispitnog povjerenstva ministar nadležan za poslove pravosuđa može zatražiti od Vrhovnog suda Republike Hrvatske, Visokog trgovačkog suda Republike Hrvatske, pravnih fakulteta, ekonomskih fakulteta te drugih tijela da predlože osobe koje bi mogle biti imenovane za članove i zamjenike članova Ispitnog povjerenstva.
(4) Članove i zamjenike članova Ispitnog povjerenstva rješenjem imenuje ministar nadležan za poslove pravosuđa na vrijeme od dvije godine iz reda osoba koje imaju odgovarajuće radno iskustvo ili su se istakle znanstvenim i stručnim radom iz predmeta koji se ispituju.
(5) Rješenjem o imenovanju članova i zamjenika članova Ispitnog povjerenstva određuje se koje će predmete pojedini član odnosno zamjenik člana ispitivati.
Članak 4.
(1) Predsjednik Ispitnog povjerenstva je ispitivač iz predmeta stečajno pravo.
(2) Predsjednik Ispitnog povjerenstva odgovoran je za zakonito provođenje stručnog ispita.
Članak 5.
(1) Stručne i administrativne poslove za potrebe Ispitnog povjerenstva obavlja ministarstvo nadležno za poslove pravosuđa.
(2) Tajnik Ispitnog povjerenstva i zamjenici tajnika imenuju se rješenjem iz članka 3. stavka 4. ovog Pravilnika iz reda službenika ministarstva nadležnog za poslove pravosuđa koji su položili pravosudni ispit.
Troškovi polaganja stručnog ispita
Članak 6.
(1) Troškove polaganja stručnog ispita snosi kandidat.
(2) Članovi i tajnik Ispitnog povjerenstva te njihovi zamjenici imaju pravo na nagradu za rad u Ispitnom povjerenstvu.
(3) Visinu troškova iz stavka 1. ovog članka i nagrade iz stavka 2. ovog članka posebnim rješenjem određuje ministar nadležan za poslove pravosuđa.
Pretpostavke i podnošenje prijave za polaganje stručnog ispita
Članak 7.
(1) Stručni ispit može polagati osoba koja ima završen diplomski sveučilišni studij odnosno završeno visoko obrazovanje s najmanje 300 ETC bodova.
(2) Prijava za polaganje stručnoga ispita podnosi se ministarstvu nadležnom za poslove pravosuđa.
(3) Prijavi iz stavka 2. ovog članka prilaže se dokaz o završenom diplomskom sveučilišnom studiju odnosno završenom visokom obrazovanju iz stavka 1. ovog članka, a kandidati koji su položili pravosudni ispit ili ispit za ovlaštenog državnog revizora odnosno ovlaštenog revizora prijavi prilažu i dokaze o tom položenom ispitu. Prijavi se prilaže i dokaz o uplati troškova polaganja stručnog ispita.
(4) Ministarstvo nadležno za poslove pravosuđa rješenjem utvrđuje ispunjava li kandidat uvjete za polaganje stručnog ispita.
Mjesto i vrijeme polaganja stručnog ispita
Članak 8.
(1) Stručni ispit polaže se u prostorijama ministarstva nadležnog za poslove pravosuđa.
(2) Vrijeme polaganja