83 28.07.2015 Odluka o prirezu porezu na dohodak Grada Starog Grada
GRAD STARI GRAD
1623
Na temelju odredbe članka 29. stavka 1. točke 2. Zakona o financiranju jedinica lokalne i područne (regionalne) samouprave (»Narodne novine«, broj 117/93, 69/97, 33/00, 73/00, 59/01, 107/01, 117/01, 150/02, 147/03, 132/06, 26/07, 73/08, 25/12 i 147/14) i odredbe članka 32. stavka 1. podstavka 31. Statuta Grada Starog Grada (»Službeni glasnik Grada Starog Grada«, broj 12/09, 3/10, 4/13 i 5/13), Gradsko vijeće Grada Staroga Grada na XX. sjednici održanoj 19. lipnja 2015. godine donosi
ODLUKU
O PRIREZU POREZU NA DOHODAK GRADA STAROGA GRADA
I. OPĆA ODREDBA
Članak 1.
Ovom Odlukom uvodi se prirez porezu na dohodak Grada Staroga Grada (u daljnjem tekstu: prirez porezu na dohodak), te propisuje stopa i drugi elementi za utvrđenje i naplatu prireza.
II. PRIREZ POREZU NA DOHODAK
Članak 2.
Prirez porezu na dohodak na području Grada Staroga Grada plaća se temeljem Zakona o financiranju jedinica lokalne i područne (regionalne) samouprave, Zakona o porezu na dohodak, Pravilnika o porezu na dohodak i temeljem ove Odluke.
Članak 3.
Prirez porezu na dohodak plaćaju fizičke osobe – obveznici poreza na dohodak prema Zakonu o porezu na dohodak, koji na području Grada Staroga Grada imaju prebivalište uobičajeno boravište.
Osnovica za prirez porezu na dohodak je obračunati porez na dohodak.
Članak 4.
Prirez porezu na dohodak plaća se po stopi od 10%.
Članak 5.
Poslove utvrđivanja, evidentiranja, nadzora, naplate i ovrhe radi naplate prireza porezu na dohodak obavlja Ministarstvo financija – Porezna uprava.
Članak 6.
Glede utvrđivanja, naplate, povrata prireza porezu na dohodak, žalbenog postupka, zastare i prekršajnog postupka primjenjuju se odredbe Općeg poreznog zakona i Prekršajnog zakona.
III. ZAVRŠNA ODREDBA
Članak 7.
Ova Odluka stupa na snagu osmog dana od dana objave u »Narodnim novinama«, objavit će se u »Službenom glasniku Grada Starog Grada«.
Klasa: 410-01/15-01/38
Urbroj: 2128/03-15-2
Stari Grad, 19. lipnja 2015.
Predsjednik Gradskog vijeća Prosper Vlahović, dr. med. vet., v. r.
