
S.129 Mirovinski fondovi
S.12901 Javni mirovinski fondovi
S.12902 Nacionalni privatni mirovinski fondovi
S.12903 Inozemno kontrolirani mirovinski fondovi
S.13 Ukupna država
S.1311 Središnja država (isključujući fondove socijalne sigurnosti)
S.1312 Savezna država (isključujući fondove socijalne sigurnosti)
S.1313 Lokalna država (isključujući fondove socijalne sigurnosti)
S.1314 Fondovi socijalne sigurnosti
S.14 Kućanstva
S.141 Poslodavci
S.142 Samozaposlene osobe
S.143 Zaposlenici
S.1441 Primatelji vlasničkog dohotka
S.1442 Primatelji mirovina
S.1443 Primatelji ostalih transfera
S.15 Neprofitne ustanove koje služe kućanstvima
S.2 Inozemstvo
S.21 Države članice i institucije i tijela Europske unije
S.211 Države članice Europske unije
S.212 Institucije i tijela Europske unije
S.22 Države nečlanice i međunarodne organizacije nerezidentne u Europskoj uniji
DODATAK II.
METODOLOGIJA STATISTIČKE KLASIFIKACIJE INSTITUCIONALNIH SEKTORA*
JEDINICE I GRUPIRANJE JEDINICA
2.01. Gospodarstvo zemlje je sustav u kojem institucije i ljudi međusobno djeluju kroz razmjene i transfere dobara, usluga i načina plaćanja (npr. novca) za proizvodnju i potrošnju dobara i usluga.
U gospodarstvu, jedinice koje međusobno djeluju gospodarski su subjekti koji mogu biti vlasnici aktive, preuzimati obveze i obavljati gospodarske aktivnosti i transakcije s drugim subjektima. Poznate su kao institucionalne jedinice.
Definiranje jedinica korištenih u nacionalnim računima služi različitim potrebama. Prvo, jedinice su bitne sastavnice u određivanju gospodarstava u zemljopisnom smislu, npr. države, regije i skupine država poput monetarnih ili političkih unija. Drugo, one su bitne sastavnice za grupiranje jedinica u institucionalne sektore. Treće, bitne su za određivanje koji tokovi i stanja se bilježe. Transakcije između različitih dijelova iste institucionalne jedinice se, u načelu, ne bilježe u nacionalnim računima.
2.02. Jedinice i njihovo grupiranje koje se koristi u nacionalnim računima definira se s obzirom na vrstu ekonomske analize kojoj su namijenjene, a ne na temelju vrsta jedinica koje se obično koriste u statističkim upitnicima. Potonje jedinice (npr. poduzeća, holding društva, poslovne jedinice, lokalne jedinice, državni odjeli, neprofitne ustanove, kućanstva itd.) možebitno ne zadovoljavaju potrebe nacionalnih računa jer se temelje na kriterijima pravne, administrativne ili računovodstvene prirode.
Statističari moraju uvažavati definicije jedinica analize kako su postavljene u ESA-i 2010., kako bi se u istraživanjima kojima se prikupljaju realni podaci postupno uveli svi elementi informacija koji su potrebni za izradu podataka na temelju jedinica analize iz ESA-e.
2.03. Značajka sustava ESA 2010. je uporaba vrsta jedinica koje odgovaraju trima načinima potpodjele gospodarstva:
(1) za analizu tokova i stanja, ključno je odabrati jedinice koje omogućavaju proučavanje veza u ponašanju između ekonomskih subjekata;
(2) za analizu procesa proizvodnje ključno je odabrati jedinice koje pokazuju tehničko-ekonomske veze ili odražavaju lokalne aktivnosti;
(3) za omogućivanje regionalne analize, potrebne su jedinice koje odražavaju lokalne aktivnosti.
Institucionalne jedinice su tako definirane da se ispuni prvi od ta tri cilja. Veze u ponašanju, kako su opisane u točki (1), zahtijevaju jedinice koje odražavaju svu svoju institucionalnu gospodarsku aktivnost.
Proizvodni procesi, tehničko-ekonomske veze i regionalne analize navedene u točkama (2) i (3) zahtijevaju jedinice poput lokalnih poslovnih jedinica. Te jedinice opisane su kasnije u ovom poglavlju.
Prije davanja definicija jedinica korištenih u ESA-i 2010., potrebno je definirati granice nacionalnog gospodarstva.
GRANICE NACIONALNOGA GOSPODARSTVA
2.04. Jedinice koje čine gospodarstvo neke zemlje i čiji se tokovi i stanja bilježe u ESA-i 2010. su one jedinice koje su rezidentne. Institucionalna jedinica je rezidentna u nekoj zemlji ako ima središte prevladavajućeg ekonomskog interesa na ekonomskom području te