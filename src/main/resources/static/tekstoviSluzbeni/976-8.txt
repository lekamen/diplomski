je Zahtjev za isplatu nepotpun, Agencija za plaćanja zatražit će njegovu dopunu od Korisnika, te može na način sukladan članku 12. tražiti dostavu dopuna, ispravaka ili obrazloženja.
(6) Korisnik je dužan Zahtjev za isplatu dopuniti, ispraviti, obrazložiti, dostavom tražene dokumentacije preporučenom poštom u roku iz Zahtjeva za dopunu zahtjeva za isplatu.
(7) U slučajevima traženja dopuna, ispravka, obrazloženja datum dostave dokumentacije kojom se Zahtjev za isplatu dopunjuje, ispravlja ili pojašnjava, smatra se datumom zaprimanja potpunog Zahtjeva.
(8) Zahtjevi za isplatu obrađuju se prema redoslijedu zaprimanja potpunih zahtjeva.
Članak 24.
(1) Sredstva iz programa za mjeru Investicija odobrena Odlukom o odobrenju projekta, isplaćuju se na račun Korisnika, temeljem podnijetog Zahtjeva za isplatu po završetku aktivnosti ulaganja.
(2) U slučaju potrebe za promjenom planiranog datuma dostave Zahtjeva za isplatu, Korisnik mora obavijestiti Agenciju za plaćanja najmanje trideset dana prije isteka roka za dostavu Zahtjeva za isplatu.
Članak 25.
Nakon provjere Zahtjeva za isplatu i kontrole ispunjavanja uvjeta opravdanosti i prihvatljivosti provedenih aktivnosti ulaganja i/ili troškova Agencija za plaćanja će Korisniku izdati:
a) Odluku o isplati, ili
b) Odluku o odbijanju Zahtjeva za isplatu.
Članak 26.
(1) Odlukom o isplati Agencija za plaćanja će utvrditi iznos potpore za isplatu.
(2) Agencija za plaćanja će donijeti Odluku o isplati u roku od šezdeset dana od dana zaprimanja potpunog Zahtjeva za isplatu, a isplatu će izvršiti na račun korisnika u roku trideset dana od dana donošenja Odluke o isplati.
(3) Prilikom donošenja Odluke o isplati Agencija za plaćanja može umanjiti iznos za isplatu potpore u odnosu na iznos potpore iz Odluke o odobrenju projekta ukoliko utvrdi da pojedine provedene aktivnosti, ulaganja i/ili troškovi nisu provedeni ili na valjani način dokazani (plaćeni).
(4) Po izvršenom plaćanju Agencija za plaćanja izdaje Potvrdu o završenom ulaganju, a Korisnik je dužan sljedećih pet godina od datuma utvrđenog u Potvrdi o završenom ulaganju:
a) čuvati dokumentaciju koja se odnosi na ulaganje,
b) osigurati dostupnost dokumentacije iz točke a) ovoga stavka u svrhu provedbe kontrole,
c) sačuvati ulaganje prihvatljivim u istoj svrsi i namjeni.
Članak 27.
(1) Odluka o odbijanju Zahtjeva za isplatu izdaje se:
a) uslijed neispunjavanja uvjeta propisanih ovim Pravilnikom, Natječajem i Odlukom o odobrenju projekta;
b) ako dokumentacija tražena putem Zahtjeva za dopunu zahtjeva za isplatu/obrazloženje nije dostavljena ili nije dostavljena u propisanom roku ili nije potpuna ili nije prihvatljiva;
c) uslijed neprihvatljivosti aktivnosti i/ili troškova utvrđenih u Listi prihvatljivih troškova koja je sastavni dio Odluke o odobrenju projekta;
d) uslijed dostavljanja Zahtjeva za isplatu nakon propisanog roka;
e) ako se utvrdi prethodno financiranje projekta iz drugih izvora potpore za troškove koji su predmet Prijave na Natječaj;
f) uslijed onemogućavanja obavljanja kontrole na terenu;
g) u slučaju da je nakon obavljene kontrole na terenu utvrđeno nepoštivanje i neispunjavanje uvjeta propisanih Pravilnikom,
h) uslijed korištenja ulaganja na način koji nije u skladu s njegovom namjenom.
(2) Odluku o odbijanju zahtjeva za isplatu Agencija za plaćanja će izdati u roku od šezdeset dana od dana zaprimanja potpunog Zahtjeva za isplatu ili od isteka krajnjeg roka za dostavu dopune.
(3) Temeljem Odluke o odbijanju zahtjeva za isplatu iz razloga navedenih u stavku 1. ovoga članka Odluka o odobrenju projekta se poništava.
Članak 28.
(1) U slučaju da Korisnik ne dostavi Zahtjev za isplatu u roku navedenom u Odluci o odobrenju projekta ili dostavi informaciju da odustaje od isplate ili daljnje provedbe projekta, kao i u slučajevima utvrđenih nepoštivanja obveza propisanih ovim Pravilnikom, Natječajem ili Odlukom o odobrenju projekta, Agencija za plaćanja će poništiti Odluku o odobrenju projekta.
(2) Informaciju iz stavka 1. ovoga članka o 