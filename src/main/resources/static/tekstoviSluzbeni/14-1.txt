 vozačke dozvole radi zamjene ili obnavljanja.«.
Članak 9.
Članak 19. stavak 2. mijenja se i glasi:
»Vozačku dozvolu izdanu u žurnom postupku vozaču uručuje policijska uprava na čijem je području sjedište pravne osobe koja je ovlaštena za tehničku izradu vozačkih dozvola.«.
Članak 10.
Iza članka 20. dodaje se članak 20. a koji glasi:
»Članak 20. a
Ako se mijenjaju podaci upisani u vozačkoj dozvoli, izdaje se nova vozačka dozvola.«.
Članak 11.
Iza članka 22. dodaje se članak 22. a koji glasi:
»Članak 22. a
Ako se utvrdi da podnositelj zahtjeva za izdavanje vozačke dozvole već posjeduje vozačku dozvolu, odnosno da je vozačka dozvola u drugoj državi članici EGP-a ograničena, privremeno oduzeta ili oduzeta, nadležno tijelo će rješenjem odbiti zahtjev za izdavanje vozačke dozvole.
Nadležno tijelo će odbiti priznati valjanost svake vozačke dozvole koju je izdala druga država članica EGP-a osobi čija je vozačka dozvola na području Republike Hrvatske ograničena, privremeno oduzeta ili oduzeta.
Nadležno tijelo može odbiti zahtjev za izdavanje vozačke dozvole vozaču čija je vozačka dozvola u drugoj državi članici EGP-a ukinuta.«.
Članak 12.
Iza članka 23. dodaje se članak 23. a koji glasi:
»Članak 23. a
U slučaju sumnje da podnositelj zahtjeva već posjeduje vozačku dozvolu, kao i u slučaju nadomještanja, obnavljanja ili zamjene vozačke dozvole izdane u državi članici EGP-a, nadležno tijelo će kod ostalih država članica, putem EU mreže za vozačke dozvole (RESPER), provjeriti podatke o podnositelju zahtjeva i izdanim vozačkim dozvolama.
Iznimno od odredbe stavka 1. ovoga članka, do dana uključenja Republike Hrvatske u EU mrežu za vozačke dozvole (RESPER), provjera podataka o podnositelju zahtjeva i izdanim vozačkim dozvolama, obavljat će se neposrednim upitima državama članicama.«.
Članak 13.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-106162/2-2014.
Zagreb, 24. prosinca 2014.
Ministar Ranko Ostojić, v. r.
