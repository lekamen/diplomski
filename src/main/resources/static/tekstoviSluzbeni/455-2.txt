 MALE INFRASTRUKTURE, UKLJUČUJUĆI ULAGANJA U OBNOVLJIVE IZVORE ENERGIJE I UŠTEDU ENERGIJE – PODMJERA 7.2
Članak 11.
Podmjera 7.2. sastoji se od dva tipa operacije:
a) 7.2.1. Ulaganja u građenje javnih sustava za vodoopskrbu, odvodnju i pročišćavanje otpadnih voda,
b) 7.2.2. Ulaganja u građenje nerazvrstanih cesta.
Tip operacije 7.2.1. Ulaganja u građenje javnih sustava za vodoopskrbu, odvodnju i pročišćavanje otpadnih voda
Članak 12.
Korisnici su javni isporučitelji vodnih usluga javne vodoopskrbe ili javne odvodnje.
Članak 13.
Prihvatljiva ulaganja su:
a) građenje javnog sustava za vodoopskrbu, odvodnju i pročišćavanje otpadnih voda,
b) kupnja i ugradnja opreme za sustav vodoopskrbe, odvodnje i sustav pročišćavanja otpadnih voda uključujući računalni softver do tržišne vrijednosti.
Članak 14.
Uvjeti prihvatljivosti:
a) ulaganja u razvoj sustava javne vodoopskrbe, odvodnje i pročišćavanje otpadnih voda (isključujući 3. stupanj pročišćavanja ukoliko isto nije zakonska obveza) su prihvatljiva u naselju s najviše 2 000 stanovnika,
b) ukoliko se više naselja povezuje sustavom vodoopskrbe, odvodnje i pročišćavanja otpadnih voda, svako naselje mora ispuniti uvjet iz točke a ovoga stavka,
c) korisnik mora osigurati da je ulaganje u funkciji/uporabi uključujući njegovo održavanje i upravljanje najmanje pet godina od dana konačne isplate sredstava,
d) ulaganje je prihvatljivo ako je u skladu sa razvojnom dokumentacijom jedinice lokalne samouprave i prostornim planom jedinice lokalne samouprave,
e) javni isporučitelji vodnih usluga javne vodoopskrbe ili javne odvodnje dužni su uz Zahtjev za potporu priložiti izjavu gradskog / općinskog vijeća / gradske skupštine grada Zagreba o suglasnosti za provedbu ulaganja na području jedinice lokalne samouprave,
f) provedba ulaganja od dana izdavanja Odluke o dodjeli sredstava do dana podnošenja posljednjeg Zahtjeva za isplatu može trajati najduže do 36 mjeseci.
Članak 15.
(1) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela, a intenzitet javne potpore po projektu/operaciji unutar ovog tipa operacije iznosi do 100 posto od ukupnih prihvatljivih troškova.
(2) Broj podnesenih Zahtjeva za potporu i odobrenih projekata/operacija za ovaj tip operacije po korisniku u programskom razdoblju nije ograničen. Unutar ovog tipa operacije isti korisnik može podnijeti više Zahtjeva za potporu tijekom jednog natječaja. Najveći dopušteni broj Zahtjeva za potporu po korisniku unutar ovog tipa operacije ograničen je s ukupnim brojem jedinica lokalne samouprave koje su osnivači korisnika. Po jednoj jedinici lokalne samouprave koja je osnivač korisnika može se podnijeti jedan Zahtjev za potporu tijekom jednog natječaja.
(3) U jednom Zahtjevu za potporu, potpora se dodjeljuje za jedan projekt/operaciju. Zahtjev za potporu za sljedeće ulaganje unutar ovoga tipa operacije može se podnijeti tek nakon izvršene konačne isplate potpore po prethodnom Zahtjevu za potporu.
(4) Ukoliko korisnik po jednoj jedinici lokalne samouprave koja je osnivač korisnika podnese više Zahtjeva za potporu unutar ovoga tipa operacije tijekom jednog Natječaja, u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(5) Javna potpora može se isplatiti jednokratno ili u najviše tri rate.
(6) Visina potpore:
a) najniži iznos prihvatljivih troškova po projektu/operaciji iznosi 30.000 eura u protuvrijednosti u kunama,
b) najviši iznos prihvatljivih troškova po projektu/operaciji iznosi 1.000.000 eura u protuvrijednosti u kunama.
Tip operacije 7.2.2. Ulaganja u građenje nerazvrstanih cesta
Članak 16.
Korisnici su jedinice lokalne samouprave.
Članak 17.
Prihvatljivo ulaganje je građenje nerazvrstane ceste.
Članak 18.
Uvjeti prihvatljivosti:
a) građenje nerazvrstane ceste prihvatljivo je u naseljima s najviše 5 000 