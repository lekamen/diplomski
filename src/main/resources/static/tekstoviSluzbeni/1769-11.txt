 projekta (projektiranje prostora većega od 500 m2)
b) 5 manjih realiziranih samostalnih projekata (projektiranje prostora manjeg od 500 m2)
c) 2 samostalna projekta priznata javnim natječajem i 3 realizirana manja samostalna projekta
d) 2 samostalne ili skupne žirirane izložbe i 3 manja realizirana samostalna projekta ili
e) 2 velika projekta i 5 manjih realiziranih projekata (koautorstvo).
(2) Vrtni (pejzažni) arhitekt i/ili arhitekt interijera
a) 3 velika realizirana projekta (gradski parkovi, rekreacijski centri, rekonstrukcije povijesnih parkova, obala, šetnica i slično)
b) 10 manjih realiziranih projekata (vrtovi obiteljskih kuća, mali trgovi, kružni tokovi i slično)
c) 3 projekta priznata javnim natječajem
d) 3 samostalne izložbe
e) 5 skupnih žiriranih izložbi ili
f) 2 samostalne izložbe i 2 skupne žirirane izložbe.
Dizajn
Članak 25.
(1) Grafički dizajner
a) 3 samostalne izložbe
b) 5 skupnih žiriranih izložbi
c) 4 složena realizirana projekta
d) 12 jednostavnih realiziranih projekata
e) 2 projekta nagrađena javnim natječajem i 5 realiziranih jednostavnih projekata
f) 3 realizirane autorske koncepcije izložbi ili istraživanja
g) 5 realiziranih seminara ili radionica
h) 5 objavljenih radova u referentnim stručnim publikacijama ili godišnjacima (dokazuje se originalom publikacije) ili
i) 3 priznanja i 2 nagrade na referentnim natječajima (dokazuje se diplomom).
Jednostavnim djelom grafičkog dizajna smatraju se manje zahtjevni ili opsegom manji zadatci dizajna (npr. jednostavni vizualni identitet prezentiran u obliku osnovnih tiskanica (3, 4 ili 5), naslovna stranica knjige, oprema CD-a, oglas, plakat, kalendar i slično).
Složenim djelom grafičkog dizajna smatraju se realizacije kompleksnijih dizajnerskih projekata (npr. složeni vizualni identitet, standardizacija identiteta prikazana u Knjizi grafičkih standarda, ambalaža veće grupe proizvoda, dizajn novina i časopisa, zahtjevniji sustav signalizacije i slično).
Referentnim stručnim publikacijama smatraju se publikacije u kojima radove odabire strukovni žiri.
(2) Industrijski produkt-dizajner
a) 2 samostalne izložbe
b) 5 skupnih žiriranih izložbi
c) 3 složena realizirana projekta
d) 10 jednostavnih realiziranih projekata
e) 2 projekta nagrađena javnim natječajem i 4 realizirana jednostavna projekta
f) 3 realizirane autorske koncepcije izložbi ili istraživanja
g) 5 realiziranih seminara ili radionica
h) 5 objavljenih radova u referentnim stručnim publikacijama ili godišnjacima (dokazuje se originalom publikacije) ili
i) 2 priznanja i 2 nagrade na referentnim natječajima (dokazuje se diplomom).
Jednostavnim djelom industrijskog produkt-dizajna smatra se dizajn proizvoda koji se sastoji od malog broja dijelova jednostavnih oblika, kojih način proizvodnje i sastavljanje u cjelinu ne zahtijevaju složene radnje ili proizvodne procese (npr. dizajn rasvjetnih tijela koja se sastoje od malog broja jednostavnih dijelova i ograničene funkcije).
Složenim djelom industrijskog produkt-dizajna smatra se dizajn proizvoda koji se sastoji od više različitih dijelova i oblika, kojih način proizvodnje i sastavljanje u cjelinu zahtijevaju složene radnje ili proizvodne procese (npr. dizajn za posebnu namjenu, sustav rasvjete u interijeru ili eksterijeru i slično).
(3) Dizajner u digitalnim medijima i/ili dizajner interakcija
a) 3 samostalne izložbe
b) 5 skupnih žiriranih izložbi
c) 4 složena realizirana projekta
d) 12 jednostavnih realiziranih projekata
e) 2 projekta nagrađena javnim natječajem i 5 realiziranih jednostavnih projekata
f) 3 realizirane autorske koncepcije izložbi ili istraživanja
g) 5 realiziranih seminara ili radionica
h) 5 objavljenih radova u referentnim stručnim publikacijama ili godišnjacima (dokazuje se originalom publikacije) ili
i) 3 priznanja i 2 nagrade na referentnim natječajima (dokazuje se diplomom).
Jednostavnim djelom dizajna u digitalnim medijima smatraju se manje zahtjevni ili opsegom manji projekti poput dizajna mikrostranica, animacija za mrežne stranice ili