81 22.07.2015 Rješenje Ministarstva zdravlja, klasa: UP/I-510-01/15-01/20, urbroj: 534-04-1-2/7-15-10 od 10. srpnja 2015.
MINISTARSTVO ZDRAVLJA
1559
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Hrvatskom zavodu za javno zdravstvo dodjeljuje se naziv »Referentni centar Ministarstva zdravlja za promicanje zdravlja« na vrijeme od pet godina.
2. Hrvatski zavod za javno zdravstvo dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za promicanje zdravlja«.
3. »Referentni centar Ministarstva zdravlja za promicanje zdravlja« Hrvatskog zavoda za javno zdravstvo, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/20
Urbroj: 534-04-1-2/7-15-10
Zagreb, 10. srpnja 2015.
Ministar prim. Siniša Varga, dr. med. dent., v. r.
