 informacija i procedura koje se odnose na AFIS aerodrome moraju uključivati sljedeće:
a) oznaka službe
b) pozivni znak AFIS jedinice
c) radno vrijeme AFIS jedinice
d) frekvencija AFIS jedinice
e) zračni prostor u nadležnosti AFIS jedinice
f) jezik u upotrebi
g) posebne procedure koje primjenjuju piloti, kada je primjenjivo, i
h) bilo koja druga informacija od važnosti za sigurnost letenja.
Ugovori sa vanjskim subjektima
Članak 10.
Pružatelj usluga aerodromskih letnih informacija radi sigurnog i učinkovitog pružanja svojih usluga mora sklopiti ugovor sa:
a) certificiranim operatorom aerodroma
b) certificiranim pružateljem usluga u zračnoj plovidbi
c) centrom oblasne kontrole zračnog prometa Zagreb (COK Zagreb) u svrhu prosljeđivanja informacija o zrakoplovu u nuždi središnjem tijelu državne uprave nadležnom za zaštitu i spašavanje i
d) ostalim subjektima koji mogu utjecati na sigurnost i učinkovitost usluge.
DIO TREĆI IZDAVANJE SVJEDODŽBE I NADZOR PRUŽATELJA AERODROMSKIH LETNIH INFORMACIJA
Članak 11.
Usluge aerodromskih letnih informacija u Republici Hrvatskoj može pružati samo imatelj valjane Svjedodžbe pružatelja aerodromskih letnih informacija (u daljnjem tekstu: Svjedodžba), koju izdaje Agencija.
Pokretanje postupka izdavanja Svjedodžbe
Članak 12.
(1) Zainteresirana organizacija za pružanje usluga aerodromskih letnih informacija mora Agenciji dostaviti zahtjev za izdavanje Svjedodžbe najmanje 120 dana prije planiranog datuma početka pružanja usluga.
(2) Zahtjev i dokazi o udovoljavanju uvjetima za izdavanje Svjedodžbe podnose se Agenciji na obrascu i na način kako je to propisala Agencija.
Uvjeti za izdavanje i produžavanje Svjedodžbe
Članak 13.
(1) Kako bi ishodila Svjedodžbu, organizacija mora dokazati da ispunjava opće i posebne zahtjeve navedene u EU propisu koji se odnosi na utvrđivanje zajedničkih zahtjeva za pružanje usluga u zračnoj plovidbi.
(2) U skladu sa EU propisom koji uređuje pružanje usluga u zračnoj plovidbi u jedinstvenom europskom nebu, Agencija:
a) navodi prirodu i opseg odstupanja u uvjetima priloženim svjedodžbi, ukoliko je primjenjivo,
b) prati da li pružatelj aerodromskih letnih informacija kontinuirano ispunjava uvjete za valjanost Svjedodžbe.
(3) Ukoliko podnositelj zahtjeva udovolji svim propisanim uvjetima, izdaje mu se inicijalna Svjedodžba na razdoblje od tri godine.
(4) Zahtjev za produžavanje valjanosti Svjedodžbe iz stavka 3. ovoga članka podnosi se najkasnije 90 dana prije isteka njene valjanosti. Ako podnositelj zahtjeva udovoljava uvjetima za izdavanje Svjedodžbe propisanima ovim Pravilnikom, izdaje mu se Svjedodžba na neograničen rok valjanosti.
(5) Certificirani pružatelj aerodromskih letnih informacija mora obavještavati Agenciju o planiranim promjenama koje bi mogle utjecati na njezino udovoljavanje primjenjivim zahtjevima ili uvjetima na temelju kojih je Svjedodžba izdana.
Nadzor
Članak 14.
(1) U cilju provođenja nadzora nad udovoljavanjem zahtjevima iz članka 13. ovoga Pravilnika, Agencija provodi inicijalni i kontinuirani nadzor nad pružateljem usluga aerodromskih letnih informacija.
(2) Inicijalni nadzor provodi se tijekom postupka certificiranja do izdavanja Svjedodžbe.
(3) Agencija provodi kontinuirani nadzor nad certificiranim pružateljem aerodromskih letnih informacija u svrhu provjere udovoljavanja uvjeta pod kojim je Svjedodžba izdana.
DIO ČETVRTI OSPOSOBLJAVANJE I ODRŽAVANJE STRUČNOSTI AFIS OSOBLJA
Osposobljavanje AFIS osoblja
Članak 15.
(1) Pružatelj aerodromskih letnih informacija mora osigurati stručnost AFIS osoblja radi pružanja usluge na siguran i učinkovit način. U tu svrhu, dužan je osigurati osposobljavanja AFIS osoblja sukladno odredbama ovoga Pravilnika.
(2) Osposobljavanje AFIS osoblja sastoji se od: teorijskog osposobljavanja, praktičnog osposobljavanja i osposobljavanja na radnom mjestu.
Teorijsko osposobljavanje
Članak 16.
(1) Cilj teorijskog osposobljavanja usmjeren je na stjecanje teorijskog znanja potrebnog za uspješno svladavanje praktičnih vježbi i