 mijenjaju, već da se pogrešno unesen podatak precrta jednom linijom te se unese pravi podatak, uz paraf ovlaštenika povlastice ili zapovjednika plovila,
7. u roku od 48 sati od završetka iskrcaja ribe dostaviti original očevidnika ispostavi koja im je izdala povlasticu, a ostale kopije mjestu prve prodaje odnosno prvom kupcu,
8. jednom mjesečno, ispunjeno izvješće dostave ispostavi koja im je izdala povlasticu,
9. jednom mjesečno ispunjeni obrazac očevidnika dostaviti ispostavi koja im je izdala povlasticu ukoliko nemaju ribolovni napor za cijeli mjesec, a nisu pohranili povlasticu u ispostavi,
10. ukoliko imaju ribolovni napor a nemaju ulova, dostaviti original očevidnika sa sljedećim originalom očevidnika kada imaju zabilježen ulov ispostavi koja mu je izdala očevidnik,
11. osigurati da podaci o ulovu ne odstupaju više od 10% od stvarnog ulova,
12. osigurati da se podaci o količini ulova upišu za svaku vrstu ukoliko ulov određene vrste iznosi više od 5 kilograma, dok se one vrste čiji je ulov ispod 5 kilograma upisuju pod ostali ulov,
13. iznimno od odredbe točke 12. ovoga članka, za vrste koje su navedene u tablici 3. u uputama za popunjavanje očevidnika osigurati da se podaci iz ovoga stavka upisuju neovisno o količini ulova
14. osigurati da podaci o iskrcanim i prekrcanim količinama budu točni te upisani za svaku vrstu posebno bez obzira na iskrcanu/prekrcanu količinu
15. osigurati da se u očevidnik i izvješće upisuju ribolovne zone i podzone Republike Hrvatske a ako se ribolov obavlja u međunarodnim vodama treba se napisati oznaka M.
(2) Očevidnik se ispunjava u najmanje 3 primjerka, tako da se original dostavlja ispostavi koja je izdala povlasticu, zadnju kopiju ovlaštenik povlastice zadržava za osobnu evidenciju u knjizi, uz obvezu čuvanja najmanje pet godina, a ostale kopije dostavlja mjestu prve prodaje odnosno prvom kupcu, ovisno o broju prvih kupaca kojima se riba prodaje.
(3) Ukoliko se očevidnik ispostavi dostavlja poštom, obvezno je slanje pošiljke preporučeno, a u slučaju kada se dostavlja faksom ili e-mailom obvezna je naknadna dostava poštom ili osobno, najkasnije do 10. u mjesecu za prethodni mjesec.
(4) Izvješće se ispunjava u dva primjerka tako da se original dostavlja ispostavi koja je izdala povlasticu ili povlasticu za mali obalni ribolov, a kopiju izvješća u knjizi ovlaštenik povlastice ili mali obalni ribar zadržava za osobnu evidenciju.
(5) Ovlaštenik povlastice i mali obalni ribar mora izvješća dostaviti ispostavi najkasnije do 10. dana u tekućem mjesecu za prethodni mjesec, osobnom dostavom ili u skladu s odredbom stavka 3. ovoga članka.
Članak 8.
(1) Podatke o gospodarskom ribolovu mora unositi osoba odgovorna za obavljanje gospodarskog ribolova na moru, a podatke o malom obalnom ribolovu mora unositi ovlaštenik povlastice za mali obalni ribolov.
(2) Osobe iz stavka 1. ovoga članka obvezne su u očevidnik i izvješće unositi i dostavljati cjelovite i točne podatke o gospodarskom i malom obalnom ribolovu.
(3) Ako osobe iz stavka 1. ovoga članka u očevidnik i izvješće pravovremeno ne unose cjelovite i točne podatke, odnosno ne dostavljaju u propisanom roku podatke o gospodarskom i malom obalnom ribolovu, o čemu moraju imati valjan dokaz, u skladu s odredbama ovoga Pravilnika smatra se da očevidnik odnosno izvješće nije vođeno.
Članak 9.
(1) Podatke iz dostavljenih očevidnika i izvješća ovlaštene osobe u ispostavama pravovremeno unose u bazu podataka, koja se vodi u elektroničkom obliku.
(2) Pristup podacima iz stavka 1. ovoga članka, na zahtjev dostavljen Upravi ribarstva, Ministarstva poljoprivrede, dozvoljen je isključivo ovlaštenim osobama za potrebe vođenja sudskih postupaka.
(3) Svi dostavljeni očevidnici i izvješća čuvaju se u arhivi ispostava pet godine a u elektroničkom obliku najmanje 10 godina.
Članak 10.
(1) Ovlaštenici povlastice odnosno odgovorne osobe za ribolov koji obavljaju ribolov plovilima iznad 12 metara dužine preko svega i plovilima koja sudjeluju u prekrcaju ribe bez obzira na 