 tužitelj morao dokazati da spomenuta cijena proizlazi iz njegovih troškova, uključujući i razumnu stopu povrata ulaganja. Stoga smatra da je u predmetnom sporu postupao sukladno zahtjevu tužitelja te riješio sporne odnose između stranka u sporu.
Predlaže Sudu da tužbu odbije kao neosnovanu.
Zainteresirana osoba u ovom upravnom sporu, Hrvatski Telekom d.d. (dalje u tekstu: HT) u ostavljenom roku nije dostavila odgovor na tužbu iako je tužba uredno dostavljena.
Tužbeni zahtjev je osnovan.
U ovom upravnom sporu Sud je održao javnu raspravu dana 19. studenog 2015., u nazočnosti opunomoćenika tužitelja, opunomoćenika tuženika, a u odsutnosti zainteresirane osobe HT, koja nije pristupila javnoj raspravi iako je uredno pozvana.
Strankama je omogućeno izjasniti se o zahtjevima i navodima druge stranke, te o svim činjenicama i pravnim pitanjima koja su predmet ovog upravnog spora.
U dokaznom postupku Sud je izvršio uvid u predmetni spis tuženika te posebno dokument Analiza tržišta (terminacije) poziva u određenu javnu komunikacijsku mrežu koja se pruža na fiksnoj lokaciji, kao i ostalu dokumentaciju u spisu.
Tužitelj u ovom upravnom sporu je podnio zahtjev tuženiku sukladno članku 20. stavak 1. Zakona o elektroničkim komunikacijama (»Narodne novine«, broj 74/08., 90/11., 133/12. i 80/13.), za pokretanjem regulatornog spora protiv HT, radi utvrđivanja prava na naplatu korištenja zajedničkih prostora (kolokacije) Optime odnosno dodatnih usluga međupovezivanja koje Optima već pruža HT-u i to 1. usluge zakupa prostora u digitalnom distribucijskom razdjeljniku OT-a ili zakupa prostora za smještaj vlastitog digitalnog distrubicijskog razdjeljnika i 2. usluge kolokacije opreme za međupovezivanje, te radi toga sklapanja dopune 30 ugovora o međusobnom povezivanju javnih komunikacijskih mreža.
Povezivanje između HT i tužitelja ostvareno je ugovorom o međusobnom povezivanju sklopljenim dana 12. travnja 2005., a od tada pa sve do 8. svibnja 2013., regulirane su odgovarajuće izmjene uvjetovane ugovaranjem dodatnih usluga međupovezivanja, izmjenom postojećih usluga međupovezivanja, usklađenim sa odlukama nadležnog regulatornog tijela ili važećim propisima iz područja elektroničkih komunikacija kroz dopune tog istog ugovora.
Odlukom Vijeća HAKOM-a u postupku Analize tržišta završavanja (terminacije) poziva u vlastitu mrežu koja se pruža na fiksnoj lokaciji od 28. svibnja 2013., te pripadajućim dokumentom »Analiza tržišta završavanja« (terminacije) poziva u određenu javnu komunikacijsku mrežu koja se pruža na fiksnoj lokaciji (dalje u tekstu: Analiza) tužitelju kao operatoru sa značajnom tržišnom snagom je i dalje određena obveza nediskriminacije, obveza transparentnosti uz obvezu objave minimalne ponude uvjeta međupovezivanja te obveza nadzora cijena.
Sukladno regulatornoj obvezi transparentnosti tužitelj je bio obvezan objaviti Minimalnu ponudu uvjeta međupovezivanja kao dokument s detaljnom tehničkom specifikacijom pružanja usluge završavanja (terminacije) poziva, odnosno usluge međupovezivanja s definiranim mrežnim značajkama, uvjetima, rokovima i cijenama pod nazivom Minimalna ponuda. Za razliku od dotadašnje regulacije HAKOM je u sklopu regulatorne obveze transparentnosti određene tužitelju odlukom vijeća od 28. svibnja 2013., na stranici 62., Analize odredio da minimalna ponuda međupovezivanja alternativnih operatora može sadržavati dio kojim će se definirati uvjeti korištenja zajedničkog prostora (kolokacije) zajedno s rokovima, uvjetima i cijenama pružanja usluge.
Povodom zahtjeva tužitelja nakon provedenog postupka i održane usmene rasprave tuženik je donio rješenje kojim je djelomično usvojen zahtjev tužitelja i naloženo HT-u sklapanje dopune ugovora o međusobnom povezivanju kojim će se HT obvezati na plaćanje naknade za uslugu kolokacije opreme za međupovezivanje kojim Optima Telekom d.d. (dalje u tekstu: OT) pruža primjenjujući prema načelu reciprociteta istu cijenu koju OT plaća HT-u za istu uslugu na razini gradova i županija.
U