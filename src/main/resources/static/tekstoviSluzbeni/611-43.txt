 povjeriti provedbu kontrole na terenu drugim tijelima te kontrolnim kućama i laboratorijima.
(7) Obveznici i korisnici mjera dužni su omogućiti obavljanje kontrole na terenu te tijekom provedbe kontrole na terenu dati na uvid podatke i dokumente.
(8) U slučaju sprječavanja izvršenja kontrole na terenu Agencija za plaćanja donosi odluku o odbijanju zahtjeva za stjecanje prava na sredstva, osim u slučajevima više sile ili iznimnih okolnosti sukladno članku 59. Uredbe (EU) br. 1306/2013.
(9) Odluka iz stavka 8. ovoga članka nije upravni akt.
(10) Na odluku iz stavka 8. ovoga članka korisnik ima pravo podnijeti prigovor Povjerenstvu za prigovore u Agenciji za plaćanja u roku od 30 dana od dana dostave odluke. Danom dostave odluke smatra se dan preuzimanja odluke sa zaštićene mrežne aplikacije – Agronet sustava.
(11) Agencija za plaćanja u provedbi kontrole na terenu prema potrebi može uključiti i uzimanje uzoraka i analizu, koje se provode za sve mjere uređenja tržišta propisane na temelju ovoga Zakona i propisa donesenih na temelju njega.
(12) Ako se u provedenim laboratorijskim analizama utvrdi da uzorak ne odgovara propisanim zahtjevima, troškove uzorkovanja i laboratorijske analize uzoraka snosi korisnik mjera za uređenje tržišta, a ako uzorak odgovara propisanim zahtjevima, troškovi se podmiruju iz državnog proračuna Republike Hrvatske. Naknada vrijednosti uzetog uzorka ne nadoknađuje se za uzorke koji su uzeti za potrebe ispitivanja.
(13) Iznimno od stavka 12. ovoga članka, troškove uzorkovanja i analize kod otkupa proizvoda iz javnih intervencija i prije odobravanja potpore za proizvode iz privatnog skladištenja snosi korisnik mjera za uređenje tržišta.
(14) Detaljni načini provedbe kontrole na terenu propisani su uredbama iz članka 1. ovoga Zakona i propisima iz članka 8. ovoga Zakona.
Troškovi postupka službene kontrole kvalitete proizvoda
Članak 147.
(1) Za obavljanje službene kontrole kvalitete poljoprivrednih i prehrambenih proizvoda pri uvozu i izvozu, izdavanje potvrde o sukladnosti kvalitete te pregled kvalitete propisane ovim Zakonom troškove postupka plaća podnositelj.
(2) Troškovi postupka iz stavka 1. ovoga članka prihod su državnog proračuna Republike Hrvatske i uplaćuju se na posebni bankovni račun.
(3) Ministar pravilnikom propisuje visinu troškova, ovisno o vrsti i količini poljoprivrednih i prehrambenih proizvoda.
GLAVA XVI. UPRAVNI I INSPEKCIJSKI NADZOR
Poglavlje A. Opće odredbe
Definicije
Članak 148.
U smislu ovoga Zakona pojedini pojmovi vezani uz službenu kontrolu imaju sljedeće značenje:
1. Inspekcijski nadzor obuhvaća provođenje nadzora temeljenih na odredbama Zakona o sustavu državne uprave i sukladno odredbama posebnih propisa u nadležnosti poljoprivredne i fitosanitarne inspekcije.
2. Službena kontrola svaki je oblik kontrole koja se provodi sukladno članku 2. točki 1. Uredbe (EZ) br. 882/2004.
3. Kontrola tržišnih standarda je provjera usklađenosti poljoprivrednih i prehrambenih proizvoda s propisanim tržišnim standardima i certificiranje na zahtjev stranke u svrhu izdavanja potvrda ili certifikata određenih posebnim propisom.
Upravni i inspekcijski nadzor
Članak 149.
(1) Upravni nadzor nad provedbom ovoga Zakona i propisa donesenih na temelju njega obavlja Ministarstvo.
(2) Inspekcijski nadzor nad provedbom ovoga Zakona i propisa donesenih na temelju njega obavlja poljoprivredna inspekcija i druge inspekcije ovlaštene za inspekcijski nadzor ovim Zakonom i drugim posebnim propisima.
(3) Inspekcijski nadzor nad provedbom odredbi koje se odnose na sustav kontrole transakcija koju provode države članice uređen je člancima 79. – 87. Uredbe (EU) br. 1306/2013 i člankom 7. stavkom 3. ovoga Zakona te propisima donesenim na temelju njega, a provode ga nadležni inspektori Ministarstva financija u dijelu vezanom uz provođenje naknadne kontrole velikih korisnika izvoznih potpora.
(4) Inspekcijski nadzor pri uvozu nad provedbom odredbi Uredbe (EU) br. 1308/2013, ovoga Zakona i propisa donesenih na temelju