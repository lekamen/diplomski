 tržište« je prvo stavljanje na raspolaganje pomorske opreme na tržištu Unije;
10. »proizvođač« je svaka fizička ili pravna osoba koja proizvodi pomorsku opremu ili za koju se pomorska oprema projektira ili proizvodi te koja tu opremu stavlja na tržište pod svojim imenom ili zaštitnim znakom;
11. »ovlašteni predstavnik« je svaka fizička ili pravna osoba s poslovnim nastanom u Uniji koju je proizvođač pisanim putem ovlastio da u njegovo ime obavlja određene zadaće;
12. »uvoznik« je svaka fizička ili pravna osoba s poslovnim nastanom u Uniji koja pomorsku opremu iz treće zemlje stavlja na tržište Unije;
13. »distributer« je svaka fizička ili pravna osoba u opskrbnom lancu, koja nije proizvođač ili uvoznik, i koja pomorsku opremu stavlja na raspolaganje na tržištu;
14. »gospodarski subjekti« je proizvođač, ovlašteni predstavnik, uvoznik i distributer;
15. »akreditacija« je akreditacija kako je definirana u članku 2. točki 10. Uredbe (EZ) br. 765/2008;
16. »nacionalno akreditacijsko tijelo« je nacionalno akreditacijsko tijelo kako je definirano u članku 2. točki 11. Uredbe (EZ) br. 765/2008;
17. »ocjena sukladnosti« je postupak koji provode prijavljena tijela u skladu s člankom 15. ovoga Pravilnika i kojim se utvrđuje ispunjava li pomorska oprema zahtjeve ovog Pravilnika;
18. »tijelo za ocjenu sukladnosti« je tijelo koje obavlja aktivnosti ocjenjivanja sukladnosti uključujući umjeravanje, ispitivanje, potvrđivanje i pregled;
19. »opoziv proizvoda« je svaka mjera usmjerena na opoziv pomorske opreme koja je već ugrađena na brodove hrvatske državne pripadnosti ili kupljena s ciljem ugradnje na brodove hrvatske državne pripadnosti;
20. »povlačenje« je svaka mjera usmjerena na sprečavanje da pomorska oprema u opskrbnom lancu bude dostupna na tržištu;
21. »EU izjava o sukladnosti« je izjava koju izdaje proizvođač u skladu s člankom 16. ovoga Pravilnika;
22. »proizvod« je stavka pomorske opreme;
23. »Ministarstvo« je ministarstvo nadležno za pomorstvo.
24. »usklađena norma« je norma kako je definirana u članku 2. stavku 1. podstavku c Uredbe (EU) br. 1025/2012.
25. »priznata organizacija« je organizacija koja ispunjava uvjete propisane posebnim propisom i koja je ovlaštena od Ministarstva za obavljanje statutarne certifikacije pomorskih objekata, a koja obuhvaća obavljanje pregleda i izdavanje propisanih isprava.
26. »Direktiva« je Direktiva 2014/90/EU Europskog parlamenta i Vijeća od 23. srpnja 2014. o pomorskoj opremi i stavljanju izvan snage Direktive Vijeća 96/98/EZ (Tekst značajan za EGP).
Područje primjene
Članak 4.
Ovaj Pravilnik primjenjuje se na opremu brodova hrvatske državne pripadnosti, i to:
(a) opremu novog broda neovisno da li se brod gradi u Republici Hrvatskoj ili u inozemstvu;
(b) opremu postojećeg broda neovisno da li se brod u vrijeme opremanja nalazi u Republici Hrvatskoj ili ne.
II. ZAHTJEVI ZA POMORSKU OPREMU
Članak 5.
(1) Pomorska oprema koja se ugrađuje na brod hrvatske državne pripadnosti na datum ili nakon datuma navedenog u članku 28. ovoga Pravilnika, mora udovoljavati zahtjevima projektiranja, izvedbe i učinkovitosti međunarodnih instrumenata u trenutku kad je ta oprema ugrađena na brod.
(2) Sukladnost pomorske opreme sa zahtjevima navedenim u stavku 1. ovoga članka dokazuje se isključivo pomoću ispitnih normi te pomoću postupaka ocjenjivanja sukladnosti kako je navedeno u članku 15. ovoga Pravilnika.
(3) Međunarodni instrumenti primjenjuju se ne dovodeći u pitanje postupak provjere sukladnosti iz članka 5. Uredbe (EZ) br. 2099/2002 Europskog parlamenta i Vijeća.
(4) Zahtjevi i norme iz stavaka 1. i 2. ovoga članka definirani su provedbenim aktima Komisije kako je to definirano u članku 35. stavku 2. Direktive.
Primjena
Članak 6.
Kod izdavanja, potvrđivanja ili obnavljanja odgovarajućih svjedodžbi za brodove, a koje zahtijevaju međunarodne konvencije, Ministarstvo ili priznata organizacija koja djeluje u njegovo ime mora se uvjeriti da oprema udovoljava zahtjevima ovoga Pravilnika.
Funkcioniranje unutarnjeg 