 dvojnom namjenom.
ML14. »Specijalizirana oprema za vojnu obuku« ili za simuliranje vojnih scenarija, simulatori posebno namijenjeni obuci uz korištenje bilo koje vrste vatrenog oružja ili naoružanja navedenih u ML1. ili ML2. te za to posebno konstruirane komponente i pribor.
Tehnička napomena:
Izraz »specijalizirana oprema za vojnu obuku« uključuje vojne vrste trenažera napada, trenažera leta, trenažera radarskih ciljeva, generatore radarskih ciljeva, naprave za obuku na oružju, trenažere protupodmorničkog ratovanja, simulatore leta (uključujući centrifuge za obuku pilota/astronauta), trenažere radara, trenažere instrumenata leta, navigacijske trenažere, trenažere lansiranja projektila, opremu za ciljeve, automatske »zrakoplove«, trenažere naoružanja, trenažere bespilotnih »zrakoplova«, pokretne trenažere i opremu za obuku za kopnene vojne operacije.
Napomena 1.: ML14. uključuje generatore slike i interaktivne sustave okoliša za simulatore ako su posebno konstruirani ili modificirani za vojnu uporabu.
Napomena 2.: ML14. ne odnosi se na opremu posebno konstruiranu za obuku tijekom korištenja lovačkog ili sportskog oružja.
ML15. Oprema za prikaz slike ili za protumjere, kako slijedi, posebno konstruirana za vojnu uporabu i za nju posebno konstruirane komponente te pribor:
a. oprema za snimanje i obradu slike;
b. kamere, oprema za fotografiranje i obradu filma;
c. oprema s pojačalom slike;
d. oprema za prikaz infracrvene ili termičke slike;
e. radarsko-senzorska oprema za prikaz slike;
f. oprema za protumjere ili protu-protumjere, namijenjena opremi navedenoj u ML15.a. do ML15.e.
Napomena: ML15.f. uključuje opremu namijenjenu ometanju rada ili učinkovitosti vojnih sustava za prikaz slike ili minimiziranju takvih učinaka.
Napomena 1.: u ML15. izraz posebno namijenjene komponente uključuje niže navedeno ako je ono posebno konstruirano za vojnu uporabu:
a. cijevi za pretvorbu infracrvene slike;
b. cijevi za pojačavanje slike (osim prve generacije);
c. mikrokanalne ploče;
d. cijevi televizijske kamere niske razine svjetla;
e. detektorske postave (uključujući elektronsku međupovezanost ili sustave očitavanja);
f. piroelektrične cijevi televizijskih kamera;
g. rashladne sustave za sustave za prikaz slike;
h. električno pokretane okidače fotokromnog ili elektro-optičkog tipa koji imaju dužinu ekspozicije manju od 100 μs, osim u slučajevima okidača koji su nužni dio kamera visoke brzine;
i. obrtače slike s optičkim vlaknima;
j. spojeve poluvodiča fotokatoda.
Napomena 2.: ML15. ne odnosi se na »cijevne pojačivače svjetlosti prve generacije« ili opremu koja je posebno namijenjena ugrađivanju u »cijevne pojačivače svjetlosti prve generacije«.
POZOR: Za klasifikaciju ciljnika za oružje čiji je sastavni dio »cijevni pojačivač svjetlosti prve generacije« vidi ML1., ML2. i ML5.a.
POZOR: Vidi također stavke 6A002.a.2. i 6A002.b. na Popisu robe EU-a s dvojnom namjenom.
ML16. Otkivci, odljevci i ostali nedovršeni proizvodi posebno konstruirani za stavke navedene u ML1. do ML4., ML6., ML9., ML10., ML12. ili ML19.
Napomena: ML16. se odnosi na nedovršene proizvode kada ih je moguće identificirati po sastavu materijala, geometriji ili funkciji.
ML17. Raznovrsna oprema, materijali i »knjižnice«, kako slijedi, te za njih posebno konstruirane komponente:
a. cjeloviti pribor za ronjenje i podvodno plivanje kako slijedi:
1. pribor zatvorenog ili poluzatvorenog kruga (ponovno disanje) posebno konstruiran za vojnu uporabu (tj. posebno konstruiran da ne bude magnetski);
2. posebno izrađene komponente za uporabu pri preradi pribora otvorenog kruga za vojnu uporabu;
3. artikli namijenjeni isključivo vojnoj uporabi s cjelovitim priborom za ronjenje i podvodno plivanje;
POZOR:Vidi također 8A002.q. na Popisu robe EU-a s dvojnom namjenom.
b. građevinska oprema posebno konstruirana za vojnu uporabu;
c. nastavci, premazi i obrade za smanjenje savijanja, posebno konstruirani za vojnu uporabu;
d. terenska inženjerijska oprema posebno namijenjena korištenju u borbenom 