 podružnicu u drugoj državi članici o toj namjeri dužno je obavijestiti Agenciju te navesti državu članicu u kojoj namjerava osnovati podružnicu.
(2) Uz obavijest iz stavka 1. ovoga članka društvo za upravljanje mora priložiti sljedeće podatke i dokumentaciju:
1. poslovni plan s opisom vrste i opsega djelatnosti koje namjerava obavljati putem podružnice, organizacijski ustroj podružnice, opis mjera, strategija i politika upravljanja rizicima uspostavljenih u društvu za upravljanje te opis procedura i mjera uspostavljenih za zaprimanje i rješavanje pritužbi ulagatelja
2. adresu u državi članici domaćinu društva za upravljanje, s koje će biti moguće pribavljati potrebnu dokumentaciju i podatke i
3. podatke o osobama koje će biti odgovorne za vođenje poslova podružnice.
Članak 124.
(1) Agencija će u roku od 60 dana od zaprimanja obavijesti i dokumentacije iz članka 123. ovoga Zakona dostaviti iste nadležnom tijelu države članice domaćina društva za upravljanje te o tome obavijestiti i društvo za upravljanje. Agencija će nadležnom tijelu države članice domaćina društva za upravljanje dostaviti i podatke o eventualnom članstvu društva za upravljanje u sustavu za zaštitu ulagatelja.
(2) U slučaju da društvo za upravljanje, putem podružnice, namjerava na području države članice domaćina društva za upravljanje obavljati djelatnost upravljanja UCITS fondovima, Agencija će nadležnom tijelu države članice domaćina društva za upravljanje dostaviti i potvrdu da je društvu za upravljanje izdala odobrenje za rad prema ovome Zakonu, opis opsega djelatnosti za koje je izdano odobrenje te opis eventualnih ograničenja u vrstama UCITS fondova kojima je društvo ovlašteno upravljati. Agencija će u slučaju promjene opsega djelatnosti ili ograničenja u vrstama UCITS fondova kojima je društvo ovlašteno upravljati, ažurirati potvrdu i dostaviti je nadležnom tijelu državne članice domaćina društva za upravljanje.
(3) Agencija neće nadležnom tijelu države članice domaćina društva za upravljanje dostaviti obavijest i dokumentaciju iz članka 123. ovoga Zakona ako društvo za upravljanje nema primjerenu organizacijsku, tehničku i kadrovsku strukturu ili primjereni financijski položaj da bi obavljalo planirane djelatnosti u navedenoj državi članici.
(4) U slučaju iz stavka 3. ovoga članka Agencija će donijeti rješenje kojim se odbija dostavljanje obavijesti i dokumentacije nadležnom tijelu države članice domaćina društva za upravljanje, i to u roku od 60 dana od zaprimanja obavijesti i potpune dokumentacije.
(5) Društvo za upravljanje može početi obavljati djelatnosti u državi članici domaćinu putem podružnice:
a) od dana od kada od nadležnog tijela države članice domaćina društva za upravljanje zaprimi obavijest ili
b) ako takvu obavijest nije zaprimilo, istekom roka od dva mjeseca od dana zaprimanja obavijesti Agencije iz stavka 1. ovoga članka.
(6) Društvo za upravljanje dužno je Agenciji i nadležnom tijelu države članice domaćina društva za upravljanje dostaviti obavijest o svakoj promjeni podataka iz obavijesti i dokumentacije iz članka 123. ovoga Zakona, najmanje 30 dana prije provođenja promjena. U slučaju promjene u opsegu djelatnosti ili ograničenjima u vrstama UCITS fondova kojima je društvo ovlašteno upravljati, Agencija će o toj promjeni obavijestiti nadležno tijelo države članice domaćina društva za upravljanje.
(7) Agencija će nadležnom tijelu države članice domaćina društva za upravljanje dostaviti i detaljne podatke o eventualnom članstvu društva za upravljanje u sustavu za zaštitu ulagatelja.
Izravno obavljanje djelatnosti društva za upravljanje iz Republike Hrvatske u državi članici domaćinu
Članak 125.
(1) Društvo za upravljanje koje namjerava započeti izravno obavljati djelatnosti u drugoj državi članici dužno je o tome obavijestiti Agenciju i navesti državu članicu u kojoj namjerava izravno obavljati djelatnosti.
(2) Uz obavijest iz stavka 1. ovoga članka društvo za upravljanje dužno je priložiti i poslovni plan s opisom vrste i opsega