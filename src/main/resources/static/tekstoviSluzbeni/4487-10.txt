 instrumentima i uzimajući u obzir vremenske rokove za brodogradnju. Komisija može također odrediti zajedničke kriterije i detaljne postupke za njihovu primjenu.
VIII. PRIJELAZNE I ZAVRŠNE ODREDBE
Članak 27.
Danom stupanja na snagu ovoga Pravilnika prestaje važiti Pravilnik o pomorskoj opremi (»Narodne novine« br. 3/08).
Članak 28.
Ovaj Pravilnik objavljuje se u »Narodnim novinama», a stupa na snagu 18. rujna 2016. godine.
Klasa: 011-01/16-02/91
Urbroj: 530-03-2-16-1
Zagreb, 9. rujna 2016.
Ministar Oleg Butković, v. r.
PRILOG I.
ZNAK KORMILARSKOG KOLA
Oznaka sukladnosti mora imati sljedeći oblik:

Ako se znak kormilarskog kola smanjuje ili povećava, moraju se poštovati omjeri dani u stupnjevanom prikazu.
Različiti dijelovi znaka kormilarskog kola moraju u osnovi imati jednaku vertikalnu dimenziju koja ne smije biti manja od 5 mm.
Kod manjih se pomorske opreme može odstupiti od te minimalne dimenzije.
PRILOG II.
POSTUPCI OCJENJIVANJA SUKLADNOSTI
I. MODUL B: EZ TIPNO ISPITIVANJE
1. EZ tipno ispitivanje dio je postupka ocjenjivanja sukladnosti tijekom kojeg prijavljeno tijelo pregledava tehničko projektiranje pomorske opreme te provjerava i potvrđuje da tehničko projektiranje pomorske opreme ispunjava relevantne zahtjeve.
2. EZ tipno ispitivanje može se izvršiti na jedan od sljedećih načina:
– ispitivanjem uzorka cjelokupnoga proizvoda koji je reprezentativni uzorak predviđene proizvodnje (ispitivanje proizvoda),
– ocjenjivanjem dostatnosti tehničkog projekta pomorske opreme pregledom tehničke dokumentacije i popratnih dokaza navedenih u točki 3. i pregledom uzoraka jednog ili više kritičnih dijelova proizvoda (kombinacija ispitivanja proizvoda i ispitivanja projekta), reprezentativno uzorka predviđene proizvodnje.
3. Proizvođač podnosi zahtjev za EZ tipno ispitivanje proizvoda pri jednome od prijavljenih tijela prema vlastitom izboru.
Zahtjev mora sadržavati:
– ime i adresu proizvođača i, ako je zahtjev podnio ovlašteni predstavnik, njegovo ime i adresu,
– pisanu izjavu da isti zahtjev nije podnesen ni jednom drugom prijavljenom tijelu,
– tehničku dokumentaciju. Tehnička dokumentacija omogućuje ocjenu sukladnosti pomorske opreme s primjenjivim uvjetima međunarodnih instrumenata navedenih u članku 5. ovoga Pravilnika te sadržava dostatne analize i procjene jednog ili više rizika. Tehničkom se dokumentacijom pobliže označuju primjenjivi uvjeti te obuhvaća projektiranje, proizvodnju i funkcioniranje pomorske opreme, u mjeri u kojoj je to relevantno za ocjenu. Tehnička dokumentacija sadržava, gdje je primjenjivo, minimalno jedan od sljedećih elemenata:
(a) opći opis pomorske opreme;
(b) idejni projekt i radioničke nacrte te shematski prikaz sastavnih dijelova, podsklopova, strujnih krugova itd.;
(c) opise i objašnjenja potrebna za razumijevanje navedenih nacrta i shematskih prikaza te funkcioniranje pomorske opreme;
(d) popis zahtjeva i ispitnih normi koji su primjenjivi na dotičnu pomorsku opremu u skladu s ovim Pravilnikom, zajedno s opisom rješenja usvojenih za ispunjavanje tih zahtjeva;
(e) rezultate izvršenih projektnih izračuna, ispitivanja itd.; i
(f) izvješća o ispitivanju;
– popratne uzorke koji predstavljaju predviđenu proizvodnju. Prijavljeno tijelo može prema potrebi zatražiti daljnje uzorke kako bi provelo ispitni program;
– popratne dokaze o prikladnosti rješenja tehničkog projekta. U popratnim dokazima moraju se obvezno navesti svi upotrijebljeni dokumenti. Popratni dokazi prema potrebi sadržavaju rezultate ispitivanja izvršenih u prikladnom laboratoriju proizvođača ili u nekom drugom ispitnom laboratoriju u njegovo ime i pod njegovom odgovornošću.
4. Prijavljeno tijelo mora:
– za pomorsku opremu pregledati tehničku dokumentaciju i popratne dokaze kako bi ocijenilo prikladnost tehničkog projekta pomorske opreme;
– za jedan ili više uzoraka:
(a) potvrditi da su jedan ili više uzoraka proizvedeni u skladu s tehničkom dokumentacijom te utvrditi elemente koji su projektirani u skladu s primjenjivim odredbama relevantnih