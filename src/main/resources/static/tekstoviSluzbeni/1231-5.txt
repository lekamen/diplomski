predavača o aktualnim vanjskopolitičkim temama.
PRVI DIPLOMATSKI ISPIT
SADRŽAJ:
1. Kompetencija:
– omnibus-test diplomatskih predznanja, koji se sastoji od slijedećih pet područja:
1. diplomacija, vanjska politika i EU,
2. informatika,
3. komunikacija,
4. gospodarstvo i osnove upravljačkih vještina,
5. Hrvatska i svijet (nacionalna i svjetska povijest i kultura).
2. Strani jezici – ispitivanje znanja dva strana jezika na naprednoj razini
* znanje jezika se ne provjerava u slučaju kad je tijekom prijema u službu vanjskih poslova izvršena istovrsna provjera znanja stranih jezika.
3. Psihološki potencijal:
– opća informiranost, aktualne informacije i rječnik.
Smatra se da su položili prvi diplomatski ispit svi diplomati u službi vanjskih poslova koji su prošli odgovarajući klasifikacijski postupak iz članka 7. stavka 2. ovog Pravilnika.
OSTALI OBLICI STRUČNOG USAVRŠAVANJA
Stručno usavršavanje u službi vanjskih poslova provodi se putem temeljnih i specijaliziranih diplomatskih i EU tečajeva, seminara, diplomatske prakse, predavanja, konferencija i učenja stranih jezika. Ovi oblici stručnog usavršavanja provode se kroz opće i posebne programe, za koje se, prema potrebi, prethodno provode klasifikacijski postupci. Ovi oblici stručnog usavršavanja organiziraju se ovisno o potrebama i mogućnostima službe vanjskih poslova, a programe, uvjete, okvirne brojeve nastavnih sati i načine donosi Vijeće, na prijedlog glavnog tajnika i načelnika Sektora.
– učenje stranih jezika
Učenje stranih jezika organizira se sukladno programu prilagođenom potrebama službe vanjskih poslova. Program donosi Vijeće na prijedlog glavnog tajnika i načelnika Sektora.
– druge provjere znanja u funkciji obavljanja temeljnih zadaća službe vanjskih poslova, uključujući i odgovarajuće provjere znanja u postupku prijema u službu vanjskih poslova (iz članka 4. st. 1. al. 3. ovog Pravilnika) – programe, načine, okvirne brojeve nastavnih sati i uvjete donosi Vijeće na prijedlog glavnog tajnika i načelnika Sektora.
– stručno usavršavanje hrvatskih i stranih državljana sukladno posebnim sporazumima i programima (iz članka 4. st. 1. al 4. ovog Pravilnika) – programe i načine takvog usavršavanja (sukladno posebnim sporazumima i programima) donosi Vijeće na prijedlog glavnog tajnika i načelnika Sektora.
– tečajevi i seminari za administrativno-tehničko osoblje u službi vanjskih poslova, ovisno o potrebama – planove i programe tečajeva donosi Vijeće na prijedlog glavnog tajnika i načelnika Sektora.
– poseban program osposobljavanja vježbenika za vrijeme probnog rada – donosi Vijeće na prijedlog glavnog tajnika i načelnika Sektora (u suradnji s Sektorom za pravne poslove i ljudske resurse).
PRILOG 2.
PROGRAM PRIPREMA ZA RAD U DIPLOMATSKIM MISIJAMA I KONZULARNIM UREDIMA
Pripreme su obvezatni dio stručnog usavršavanja državnih službenika, ugovornih djelatnika i namještenika raspoređenih na rad u diplomatsku misiju ili konzularni ured.
Pripreme za rad u diplomatskoj misiji i konzularnom uredu provode se za profesionalne diplomate, ugovorne diplomate i administrativno-tehničko osoblje.
Prema potrebi mogu biti obuhvaćeni dijelom programa priprema i resorni predstavnici, sekundirani diplomati, te diplomatski djelatnici u različitim tijelima EU, međunarodnim tijelima i organizacijama.
Program priprema profesionalnih i ugovornih diplomata i ostalih djelatnika za rad u tijelima EU i međunarodnim organizacijama, prema potrebi, donosi Vijeće na prijedlog glavnog tajnika i načelnika Sektora.
Program priprema za rad u diplomatskim misijama i konzularnim uredima se odgovarajuće primjenjuje i prilagođava (u sadržaju i obujmu) u slučajevima iz članka 22. st. 3. ovog Pravilnika – npr. priprema za rad u tijelima EU, međunarodnim tijelima i organizacijama. Program donosi Vijeće ma prijedlog glavnog tajnika i načelnika Sektora.
Konzularni ispit se, u okviru programa priprema organizira i polaže, prema posebnom programu koji svake godine donosi Vijeće na prijedlog glavnog tajnika i načelnika