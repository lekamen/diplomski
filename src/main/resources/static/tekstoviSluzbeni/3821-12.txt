 ponuditelja u obvezi je dostaviti i dokumentaciju iz provedenog postupka javne nabave.
Potvrda o odustajanju i odluka o poništenju
Članak 31.
(1) U slučaju da korisnik želi odustati od dodjele sredstava iz EPFRR-a dužan je podnijeti zahtjev za odustajanje putem AGRONET-a na način opisan u vodiču za korisnike.
(2) Ukoliko korisnik podnese zahtjev za odustajanje tijekom administrativne kontrole zahtjeva za potporu odnosno prije donošenja odluke o prihvatljivosti, Agencija za plaćanja će prekinuti sve aktivnosti nad zahtjevom za potporu te će korisniku izdati potvrdu o odustajanju.
(3) Ukoliko korisnik podnese zahtjev za odustajanje nakon donošenja odluke o prihvatljivosti i sklapanja ugovora o financiranju, a prije donošenja odluke o dodjeli sredstava, Agencija za plaćanja će korisniku izdati odluku o poništenju te raskinuti ugovor o financiranju.
(4) U slučaju da je Agencija za plaćanja donijela korisniku odluku o prihvatljivosti, a korisnik nije u propisanom roku vratio potpisani ugovor o financiranju, Agencija za plaćanja će donijeti odluku o poništenju.
(5) Ukoliko korisnik podnese zahtjev za odustajanje nakon donošenja odluke o prihvatljivosti, sklapanja ugovora o financiranju i donošenja odluke o dodjeli sredstava, Agencija za plaćanja će korisniku izdati odluke o poništenju te raskinuti ugovor o financiranju.
(6) Ukoliko je korisniku izdana odluka o prihvatljivosti i sklopljen ugovor o financiranju, a nakon toga mu izdana odluka o odbijanju nakon provedbe procesa nabave, Agencija za plaćanja će izdati odluku o poništenju i izjavu o raskidu ugovora.
(7) Agencija za plaćanja će izdati odluku obveze u sljedećim slučajevima:
1. kada korisnik prekrši odredbe ovoga Pravilnika ili natječaja ili
2. ako korisnik ne dostavi zahtjev za isplatu/zahtjev za isplatu predujma u za to predviđenom roku.
V. SKLAPANJE UGOVORA O FINANCIRANJU
Sklapanje ugovora
Članak 32.
(1) Nakon donošenja odluke o prihvatljivosti zahtjeva za potporu Agencija za plaćanja će s korisnikom sklopiti ugovor o financiranju.
(2) Korisnik je obvezan vratiti dva potpisana primjeraka ugovora iz stavka 1. ovoga članka u Agenciju za plaćanja, u roku od sedam radnih dana od dana zaprimanja ugovora o financiranju, na način predviđen ugovorom o financiranju.
(3) Ukoliko korisnik ne postupi u skladu sa stavkom 2. ovog članka smatrat će se da je odustao od ulaganja te će se korisniku izdati odluka o poništenju.
(4) Korisnik je obvezan obavijestiti Agenciju za plaćanja o manjim izmjenama ugovora o financiranju iz članka 32. ovog Pravilnika odmah nakon što su iste nastale.
(5) Manje izmjene ugovora o financiranju su izmjene podataka koje Agencija za plaćanja vodi o korisniku u evidenciji korisnika.
(6) Manje izmjene iz stavka 5. ovog članka ne zahtijevaju izradu aneksa ugovora o financiranju.
(7) Agencija za plaćanja je ovlaštena u bilo kojem trenutku, a ako za istim postoji potreba, izraditi aneks ugovora o financiranju koje se odnose na administrativne pogreške učinjene omaškom prilikom izrade ugovora i/ili bilo kojeg akta Agencije za plaćanja koji je u izravnoj i/ili neizravnoj vezi s ugovorom o financiranju.
(8) U slučaju potrebe za aneksom ugovora o financiranju, a koja nije obuhvaćena stavkom 4. ovoga članka ugovorne strane se obvezuju pisanim putem obavijestiti suprotnu stranu o potrebi izmjene ugovora o financiranju odnosno sklapanja aneksa ugovora o financiranju.
(9) Agencija za plaćanja ne snosi odgovornost, neposrednu ili posrednu, za štete proizašle iz bilo koje aktivnosti korisnika, u provedbi ugovorenog ulaganja.
Obveze korisnika
Članak 33.
Obveze korisnika s kojim je Agencija za plaćanja sklopila ugovor o financiranju su sljedeće:
1. čuvati dokumentaciju koja se odnosi na dodjelu sredstava iz EPFRR programa pet godina od datuma konačne isplate potpore
2. voditi građevinske knjige i slične dokumente koji dokazuju količinu i vrstu ugrađenih materijala i opreme te izvršenih radova
3. staviti ulaganja u uporabu ili spremnost za uporabu prije konačne isplate
4.