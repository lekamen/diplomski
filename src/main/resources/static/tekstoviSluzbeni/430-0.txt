20 23.02.2015 Odluka Agencije za elektroničke medije, klasa: 612-12/07-02/0055, urbroj: 567-06-15-11 od 10. veljače 2015. godine
AGENCIJA ZA ELEKTRONIČKE MEDIJE
431
Vijeće za elektroničke medije u sastavu Mirjana Rakić, predsjednica Vijeća, Damir Hajduk, zamjenik predsjednice Vijeća te Suzana Kunac, Alemka Lisinski, Vesna Roller, Gordana Simonović i Robert Tomljenović, kao članovi Vijeća, u postupku nadzora nad radom nakladnika – OTOČNI RADIO KORNATI d.o.o., Murter, na temelju članka 76. stavka 1. točke 4. i 6. Zakona o elektroničkim medijima (»Narodne novine« broj 153/09., 84/11., 94/13. i 136/13.) na 8-15 sjednici održanoj 10. veljače 2015., donijelo je
ODLUKU
I. Trajno se oduzima koncesija za obavljanje djelatnosti pružanja medijske usluge radija na području Općine Murter (M-MU), nakladniku radija – trgovačkom društvu OTOČNI RADIO KORNATI d.o.o., Murter, Butina 2, OIB: 19791945399.
II. Ugovor Br. R-047/08 od 9. lipnja 2008. o koncesiji za obavljanje djelatnosti pružanja medijske usluge radija na području Općine Murter (M-MU) te Ugovor o izmjenama i dopunama ugovora o koncesiji za obavljanje djelatnosti pružanja medijske usluge radija na području Općine Murter (M-MU) Br. R-047/08 od 23. rujna 2013. prestaju važiti danom konačnosti odluke o trajnom oduzimanju koncesije.
III. Ova odluka stupa na snagu danom donošenja i objavit će se u »Narodnim novinama».
Obrazloženje
Na temelju članka 73. stavka 7. i 8. Zakona o elektroničkim medijima (dalje: ZEM), Vijeće za elektroničke medije (dalje: Vijeće) na 168. sjednici održanoj 7. veljače 2008., a na temelju provedenog Javnog natječaja broj 03/07 za davanje koncesija za obavljanje djelatnosti pružanja medijske usluge radija i/ili televizije (»Narodne novine», broj 121/07) i provedenoga postupka utvrđivanja postojanja uvjeta za davanje koncesije donijelo je Odluku o davanju koncesije za obavljanje djelatnosti pružanja medijske usluge radija na području Općine Murter (M-MU) trgovačkom društvu OTOČNI RADIO KORNATI d.o.o. Murter. Koncesija je dana na rok od 9 godina.
Po donošenju odluke trgovačko društvo OTOČNI RADIO KORNATI d.o.o. Murter obavilo je tehnički pregled te su sukladno odredbama ZEM-a, Agencija za elektroničke medije, Hrvatska agencija za poštu i elektroničke komunikacije te OTOČNI RADIO KORNATI d.o.o. Murter sklopili Ugovor o koncesiji za obavljanje djelatnosti radija na području Općine Murter (M-MU).
Člankom 69. stavkom 1. točkom 12. propisano je kako Vijeće osigurava nadzor nad provedbom odredbi o programskim načelima i obvezama utvrđenim ovim i posebnim zakonom, osim elektroničkih publikacija, te donosi godišnji plan nadzora (monitoringa). U okviru svojih nadležnosti članovi Vijeća su 24. srpnja 2014. godine pokušali obaviti neposredni nadzor nad radom nakladnika Otočni radio Kornati d.o.o. u Murteru na adresi Trg Rudina 1 (službenoj adresi prijavljenoj u Registar pružatelja medijskih usluga koji vodi Vijeće). Utvrđeno je kako je na navedenoj adresi poslovni prostor čija su vrata bila zaključana te da nitko ne radi.
Kako neposredni nadzor nije obavljen nakladniku je 28. srpnja 2014. godine upućen dopis, klasa: 612-12/14-05/0114, urbroj: 567-06-14-08 kojim se zatražilo očitovanje nakladnika te dostava snimaka emitiranog programa kao i pripadajuće očevidnike za razdoblje od 14. – 20. srpnja 2014. godine te izvod iz evidencije Hrvatskog zavoda za mirovinsko osiguranje o broju zaposlenih.
Nakladnik je dopis zaprimio 4. rujna 2014., a kako nije dostavio zatraženu dokumentaciju u daljnjem postupku nadzora nad radom nakladnika, Vijeće je na 50-14 sjednici održanoj 20. studenoga 2014., donijelo Odluku, klasa: 612-12/07-02/0055, urbroj: 567-06-14-09, o privremenom, na rok od 15 dana, oduzimanju koncesije za obavljanje djelatnosti pružanja medijske usluge radija na području Općine Murter (M-MU) nakladniku OTOČNI RADIO KORNATI d.o.o. Murter. Istom odlukom naloženo je nakladniku da u roku od petnaest (15) dana od dana objave odluke u »Narodnim novinama« izvrši uplatu dugovanja s