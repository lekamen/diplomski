 općih akata Komore.
Članak 19.
Članovi Komore imaju obvezu i odgovornost:
– štititi ugled veterinara i veterinarske struke;
– čuvati i podizati ugled Komore,
– poštovati i pridržavati se svih obveza koje su sadržane u ovom Statutu, ostalim aktima i odlukama Komore;
– kontinuiranog stručnog usavršavanja;
– ishoditi i pravodobno produljivati valjanost licencije (odobrenja za rad);
– platiti upisninu i redovito plaćati članarinu te ostala davanja koje utvrdi Komora;
– redovito izvješćivati Komoru o svim podacima iz upisnika članova i o njihovim promjenama (promjene se moraju prijaviti u roku od 10 dana od dana njihova nastanka);
– čuvanja materijalnih dobara i izvršenje preuzetih obveza,
– promicanja obavljanja veterinarske djelatnosti u skladu s pravilima struke, Zakona, ovog Statuta i ostalih općih akata Komore.
Članak 20.
Visinu upisnine, visinu članarine, rokove i način plaćanja članarine odlukom određuje Upravni odbor.
Ako član Komore ne izvršava obveze plaćanja članarine u skladu s odlukom iz prethodnog stavka, Ured stručne službe dostavlja mu opomenu o neplaćanju članarine.
Ako član Komore u roku od 15 dana od dana primitka opomene ne plati članarinu, predsjednik Komore donosi odluku kojom se utvrđuje prestanak članstva u Komori te se briše iz Upisnika članova komore i gubi sva prava koja mu proizlaze iz članstva u Komori, uključujući i pravo na licenciju.
Član Komore koji izgubi status člana u skladu s odredbama iz prethodnog stavka, u slučaju ponovnog podnošenja zahtjeva za upis u članstvo Komore dužan je platiti dvostruki iznos upisnine, određene odlukom iz stavka 1. ovoga članka.
Članak 21.
Veterinar koji obavlja veterinarsku djelatnost mora imati i koristiti svoj štambilj na kojemu su, uz ime i prezime, označene kratice profesionalne i akademske izobrazbe i grana temeljne specijalizacije.
Veterinar koji obavlja djelatnost u veterinarskoj praksi, također mora imati štambilj na kojemu je uz navode iz prvog stavka ovoga članka naveden i naslov prakse.
Članak 22.
Veterinari i veterinarski tehničari koji obavljaju veterinarsku djelatnost u organizacijama u sustavu provedbe veterinarske djelatnosti, dužni su Komoru izvješćivati o svim promjenama vezano za zaposlenje, kako bi se one mogle evidentirati u Upisniku članova Komore.
Promjene vezane za zaposlenje iz stavka 1. ovoga članka Uredu stručne službe Komore moraju se prijaviti u roku od 10 dana od dana njihova nastanka.
Članak 23.
Odgovorna osoba veterinarske organizacije, veterinarske prakse i vlasnik objekta s ustrojenom veterinarskom službom dužni su Komori prijaviti preseljenje djelatnosti u nove prostorije najmanje 30 dana prije preseljenja te predočiti dokaze nadležnih tijela o ispunjavanju uvjeta za obavljanje odgovarajućeg oblika veterinarske djelatnosti.
Članak 24.
Članstvo u Komori prestaje:
– dragovoljnim istupom, na vlastiti zahtjev;
– brisanjem iz upisnika zbog neispunjavanja obveza utvrđenih ovim Statutom i drugim općim aktima Komore,
– isključenjem;
– smrću.
Član se briše iz Upisnika članova na temelju odluke iz stavka 3, članka 20. ovoga Statuta kao i u slučaju smrti člana.
Član Komore može biti isključen iz članstva ako prekrši odredbe ovoga Statuta ili ugrozi interese Komore ili prouzroči ozbiljnu štetu Komori i njenom članstvu. U navedenom slučaju odluku o isključenju člana iz Komore donosi Časni sud.
V. DOBIVANJE I ODUZIMANJE LICENCIJE (ODOBRENJA ZA RAD)
Članak 25.
Uvjeti za izdavanje licencije propisuju se posebnim propisom koji u skladu sa Zakonom donosi ministar nadležan za veterinarstvo.
Visinu naknade za izdavanje licencije odlukom određuje Upravni odbor Komore.
Članak 26.
Veterinarsku djelatnost na području Republike Hrvatske mogu obavljati veterinari, članovi Komore koji posjeduju licenciju (odobrenje za rad veterinara), izdanu od strane Hrvatske veterinarske komore prema Zakonu, Statutu i drugim općim aktima Komore te veterinarski tehničari.
Licencija (odobrenje za rad veterinara) izdaje se na vrijeme od 5 godina.
Uz licenciju, veterinaru koji