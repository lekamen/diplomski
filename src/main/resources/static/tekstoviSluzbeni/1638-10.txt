 upisati u računalnu aplikaciju najkasnije 24 sata od završetka službene kontrole.
4) Osoba ovlaštena za obavljanje poslova certificiranja po završetku poslova certificiranja pošiljaka za koje je propisano izdavanje certifikata ili je propisano postupanje s certifikatom koji prati pošiljku, potpisuje izvješće o izdanim certifikatima iz Priloga V. ovoga Pravilnika, te ispunjeno i potpisano izvješće daje na uvid i na ovjeru pečatom i potpisom od subjekta ovlaštenoj osobi.
5) Osoba ovlaštena za obavljanje poslova certificiranja obvezna je podatke iz certifikata upisati u računalnu aplikaciju najkasnije 24 sata od završetka poslova certificiranja.
6) Za točnost i ažurnost upisanih odnosno potvrđenih podataka odgovorna je osoba koja upisuje podatke u računalnu aplikaciju.
7) Kontrolno tijelo obvezno je mjesno nadležnoj ispostavi Veterinarskog ureda dostaviti godišnji plan službenih kontrola po objektima.
Nadzor
Članak 32.
1) Veterinarski inspektori provode nadzor nad izvršavanjem poslova službenih kontrola i poslovima certificiranja od strane ovlaštenih veterinara Kontrolnog tijela sukladno odredbama ovoga Pravilnika.
2) Inspekcijski nadzor iz stavka 1. ovoga članka provodi se i pregledom računalne aplikacije iz članka 5. ovoga Pravilnika i ostalih propisanih aplikacija (TRACES, VETI-KOLK, VETI2, NUSPROIZVODI).
3) Ako veterinarski inspektor provođenjem nadzora iz stavka 1. ovoga članka utvrdi nesukladnosti povezane s upisanim podacima u računalnoj aplikaciji ima pravo i obvezu vršiti ispravke, odnosno postupiti sukladno utvrđenom činjeničnom stanju.
4) Nadležno tijelo po ukazanoj potrebi, a najmanje jednom godišnje provodi kontrolu procjene rizika svakog pojedinog objekta i vrši ispravke sukladno propisanoj proceduri.
Članak 33.
Prilozi I. – VI. tiskani su kao dodatak ovoga Pravilnika i čine njegov sastavni dio.
Prijelazne i završne odredbe
Članak 34.
Stupanjem na snagu ovoga Pravilnika prestaje važiti Pravilnik o visini pristojbi i naknada za službene kontrole hrane životinjskog podrijetla i hrane za životinje (»Narodne novine« broj 79/2009, 93/2009, 107/2009), te članak 2. stavak 2. Pravilnika o dopunama pravilnika o izdavanju certifikata za žive životinje i proizvode životinjskog podrijetla u međunarodnom prometu (»Narodne novine« broj 97/2009).
Članak 35.
Ovaj Pravilnik objavit će se u »Narodnim novinama«, a stupa na snagu 1. kolovoza 2015. godine, osim odredbi članka 15. stavka 2. i članka 16. stavaka 1. i 2. ovoga Pravilnika koje stupaju na snagu 1. veljače 2016. godine.
Klasa: 011-02/13-01/109
Urbroj: 525-10/0589-15-17
Zagreb, 18. lipnja 2015.
Ministar Tihomir Jakovina, v. r.
PRILOG 1 - PRILOG 6
