 izvedenica koji se vrednuju po fer vrijednosti
Članak 11.
(1) Fer vrijednost prenosivih vrijednosnih papira, instrumenata tržišta novca te financijskih izvedenica kojima se trguje na neaktivnom tržištu utvrđuje se tehnikama procjene, kojima je cilj procijeniti cijenu po kojoj bi imovina bila prodana odnosno obveza prenesena u urednoj transakciji među tržišnim sudionicima za datum vrednovanja.
(2) Društvo za upravljanje dužno je u internim aktima UCITS fonda opisati tehnike procjene iz stavka 1. ovoga članka, a koje uključuju najmanje:
a) kriterije za izbor pojedine metode procjene fer vrijednosti,
b) pretpostavke koje će se uzeti u obzir prilikom primjene pojedine metode procjene fer vrijednosti i obrazloženje za njihovo korištenje kao što su:
– kod metode usporedivih poduzeća (peer group); kriteriji za odabir usporedivih poduzeća, referentan broj usporedivih poduzeća potrebnih za korištenje metode,
– kod metode diskontiranih novčanih tokova (DCF); način izračuna diskontne stope, izvore inputa koji se koriste prilikom izračuna diskontne stope, način projiciranja budućih novčanih tokova izdavatelja i sl.
c) opis ulaznih podataka te njihove izvore koji će se uzeti u obzir prilikom primjene pojedine metode procjene fer vrijednosti.
(3) Prestankom ispunjenja uvjeta aktivnog tržišta iz članka 10. ovoga Pravilnika, društvo za upravljanje dužno je u pisanom obliku sastaviti procjenu fer vrijednosti prenosivih vrijednosnih papira, instrumenata tržišta novca ili financijskih izvedenica, koja sadrži ulazne podatke korištene u izračunu kao i njihove izvore.
(4) Društvo za upravljanje dužno je u procjeni fer vrijednosti iz stavka 3. ovoga članka obrazložiti i dokumentirati razloge i način odabira pojedine metode procjene fer vrijednosti, a ako koristi više metoda, način dodjeljivanja pondera za pojedinu metodu procjene fer vrijednosti, kao i razloge neuključivanja pojedine metode u izračun fer vrijednosti.
(5) Upotreba modela vrednovanja koji se temelji na korištenju amortiziranog troška primjenom metode efektivne kamatne stope, smatra se primjerenom tehnikom procjene za utvrđivanje fer vrijednosti iz stavka 1. ovoga članka, isključivo pod uvjetom da društvo za upravljanje internim aktima odredi model vrednovanja koji uključuje kontinuirano praćenje kreditnog rizika izdavatelja, tržišnih kamatnih stopa i likvidnosti na sekundarnom tržištu predmetnog instrumenta, i koji u slučaju promjene nekog od navedenih parametara bez odgode revidira procjenu fer vrijednosti.
(6) Društvo za upravljanje dužno je prilikom izrade procjene fer vrijednosti, u najvećoj mogućoj mjeri, koristiti ulazne podatke s tržišta, koji su javno dostupni i što manje se oslanjati na podatke koji nisu javno dostupni, a specifični su za pojedinog izdavatelja, odnosno društvo za upravljanje dužno je uključiti sve čimbenike koje bi sudionici tržišta razmatrali u određivanju fer vrijednosti.
(7) Društvo za upravljanje dužno je procjenu fer vrijednosti prenosivih vrijednosnih papira, instrumenata tržišta novca ili financijskih izvedenica iz stavka 3. ovoga članka revidirati najmanje na izvještajne datume godišnjih i polugodišnjih izvještaja UCITS fonda te po saznanju bitnih informacija vezanih uz vrednovanje.
(8) Pod bitnom informacijom iz stavka 7. ovoga članka podrazumijeva se informacija čiji bi utjecaj na procjenu fer vrijednosti prenosivog vrijednosnog papira, instrumenta tržišta novca ili financijske izvedenice u konačnici mogao rezultirati promjenom cijene udjela novčanih UCITS fondova za više od 0,2%, a svih ostalih UCITS fondova za više od 1%.
(9) Društvo za upravljanje će na osnovu okolnosti (udio prenosivog vrijednosnog papira, instrumenta tržišta novca ili financijske izvedenice u neto imovini UCITS fonda ili mogući utjecaj na fer vrijednost prenosivog vrijednosnog papira, instrumenta tržišta novca ili financijske izvedenice) procijeniti, pritom postupajući pažnjom dobrog stručnjaka, je li informacija vezana za vrednovanje bitna sukladno stavku 8. ovog članka ili