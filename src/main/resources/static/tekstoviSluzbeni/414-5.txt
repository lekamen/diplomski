 odnose na uredsko i arhivsko poslovanje; obavlja poslove primitka i otpreme pismena; poslove klasifikacije i urudžbiranja pismena, akata i predmeta te evidentiranja istih u odgovarajuće upisnike uredskog poslovanja; obavlja poslove čuvanja i izlučivanja pismena te drugih dokumenata, pohranjuje arhivsko gradivo do izlučivanja ili predaje Hrvatskom državnom arhivu; vodi evidenciju pečata, žigova i štambilja sukladno propisima o uredskom poslovanju; obavlja poslove prikupljanja i evidentiranja potreba za uredskim materijalom; skrbi o knjižnici Ureda i nabavi stručne literature za potrebe Ureda; kontinuirano prati pozitivne propise u Republici Hrvatskoj iz svog djelokruga rada te obavlja druge poslove po nalogu glavnog tajnika i predstojnika Ureda.
Služba za materijalno-financijske poslove
Članak 22.
Služba za materijalno-financijske poslove obavlja poslove planiranja i organizacije, financijskih i računovodstvenih poslova; poslove planiranja i izvršavanja proračuna; brine o pravilnom i racionalnom korištenju materijalno-financijskih sredstava i imovine; sudjeluje u donošenju prijedloga Državnog proračuna i rebalansa na razini Ureda; prati izvršenje Državnog proračuna u Uredu; brine o pravilnom i racionalnom korištenju materijalno-financijskih sredstava i imovine; obavlja računovodstvene, financijske te poslove vezane uz devizno poslovanje; obavlja poslove nadzora plaćanja svih obveza sukladno zakonskim propisima; brine o izradi planova i namjenskom trošenju sredstava po izvorima i namjenama; predlaže izmjene planova sukladno zakonskim propisima; pruža stručnu pomoć ustrojstvenim jedinicama u vezi s planiranjem i izvršenjem proračuna te obavlja ostale poslove po nalogu glavnog tajnika i predstojnika Ureda.
Služba za informatičke tehnologije
Članak 23.
Služba za informatičke tehnologije obavlja stručne poslove vezane za planiranje, organiziranje, usklađivanje i provedbu sustavne informatizacije Ureda; izrađuje analize potreba Ureda u području primjene informacijske i telekomunikacijske tehnologije i predlaže mjere za unaprjeđenje informatizacije u Uredu; brine o nabavi, raspodjeli i održavanju računalne, telekomunikacijske i programske opreme te komunikacijske mreže i pristupne veze na Internet; obavlja poslove tonskog snimanja sjednica i razgovora; poslove pripreme i održavanja uređaja za snimanje; sudjeluje u razvoju i održavanju središnjih baza podataka u Uredu; sudjeluje u definiranju, razradi i održavanju korisničkih programskih aplikacija za pojedine ustrojstvene jedinice Ureda; vodi evidenciju o raspodjeli informatičke i komunikacijske opreme; osigurava savjetodavnu podršku korisnicima informacijskog sustava; organizira i provodi edukacije korisnika informacijskog sustava; koordinira interne aktivnosti prema tijelu državne uprave nadležnom za informatizaciju državne uprave te obavlja i druge poslove po nalogu glavnog tajnika i predstojnika Ureda.
Služba za odnose s građanima
Članak 24.
Služba za odnose s građanima obavlja stručne i administrativne poslove u vezi s predstavkama i pritužbama građana; obavlja poslove dodjele jednokratnih novčanih pomoći obiteljima, odnosno pojedincima ugroženog socijalnog statusa; obavlja stručne i administrativne poslove koji se odnose na zaprimanje zamolbi za pomilovanja; obavlja stručne, tehničke i druge poslove koji se odnose na dodjelu odlikovanja, pohvala i drugih priznanja koje dodjeljuje Predsjednica Republike te obavlja i druge poslove po nalogu glavnog tajnika i predstojnika Ureda.
Služba za tehničke i pomoćne poslove
Članak 25.
Služba za tehničke i pomoćne poslove obavlja stručne, tehničke, pomoćne i druge poslove koji se odnose na opremanje i uređenje Ureda; izrađuje planove i projekcije godišnjih investicijskih projekata, materijalnih i nematerijalnih investicija u Uredu; obavlja poslove investicijskog i tekućeg održavanja objekata i uredskih prostora kojima upravlja Ured; brine o zbirci umjetnina Ureda; vodi evidenciju dokumentacije o objektima i imovini o kojoj skrbi Ured;