energije podatke iz članka 51. stavka 6. ovoga Zakona potrebne za obračun udjela električne energije koji je obvezan preuzeti pojedini opskrbljivače električne energije, sukladno njegovu, u postotku izraženom, udjelu u ukupnoj opskrbi električnom energijom u Republici Hrvatskoj (članak 51. stavak 6.).
(2) Novčanom kaznom u iznosu od 300,00 do 50.000,00 kuna kaznit će se za prekršaje iz stavka 1. ovoga članka i odgovorna osoba u pravnoj osobi te u elektroenergetskom subjektu.
Članak 50.
Agencija može predložiti pokretanje prekršajnog postupka za prekršaje propisane člancima 48. i 49. ovoga Zakona te sukladno odredbama Zakona o tržištu električne energije (»Narodne novine«, br. 22/13. i 95/15.).
XIII. PRIJELAZNE I ZAVRŠNE ODREDBE
Obveza preuzimanja električne energije
Članak 51.
(1) Ukupnu neto isporučenu električnu energiju povlaštenih proizvođača električne energije iz članka 39. ovoga Zakona opskrbljivači električne energije su dužni preuzeti od operatora tržišta električne energije sukladno njihovu udjelu na tržištu za električnu energiju isporučenu do 31. prosinca 2016., po reguliranoj otkupnoj cijeni koja iznosi 0,42 kn/kWh.
(2) Operator tržišta električne energije utvrđuje udio električne energije koji je obvezan preuzeti pojedini opskrbljivač električne energije, sukladno njegovu, u postotku izraženom, udjelu u ukupnoj opskrbi električnom energijom u Republici Hrvatskoj.
(3) Udio svakog opskrbljivača električne energije iz stavka 2. ovoga članka utvrđuje se na mjesečnoj razini.
(4) Obveza opskrbljivača za preuzimanjem energije u idućem obračunskom razdoblju utvrđuje se do 25. dana u tekućem mjesecu na temelju podataka o ukupno ostvarenoj opskrbi električnom energijom, udjelu pojedinog opskrbljivača električne energije u ukupnoj opskrbi električnom energijom i ukupnom iznosu električne energije koju su povlašteni proizvođači isporučili u elektroenergetski sustav u prethodnom mjesecu.
(5) Pri utvrđivanju obveze pojedinoga opskrbljivača iz stavka 1. ovoga članka operator tržišta električne energije razmatra odvojeno odgovarajući udio električne energije proizvedene iz proizvodnih postrojenja koja koriste obnovljive izvore energije i udio električne energije proizvedene iz kogeneracijskih postrojenja.
(6) Operator prijenosnog sustava i operator distribucijskog sustava dužni su dostavljati podatke operatoru tržišta električne energije za obračun udjela električne energije koji je obvezan preuzeti pojedini opskrbljivač električne energije, sukladno njegovu, u postotku izraženom, udjelu u ukupnoj opskrbi električnom energijom u Republici Hrvatskoj.
(7) Ugovorom iz članka 42. stavka 1. ovoga Zakona detaljno se uređuju sva međusobna prava i obveze u svezi s preuzimanjem, obračunom i naplatom pripadajućeg udjela električne energije proizvedene iz proizvodnih postrojenja koja koriste obnovljive izvore energije i kogeneracijska postrojenja, koju otkupljuje operator tržišta električne energije sukladno članku 39. ovoga Zakona.
(8) Opskrbljivač električne energije dužan je izdati operatoru tržišta električne energije jamstvo radi osiguranja preuzimanja pripadajućeg udjela električne energije iz stavka 1. ovog članka.
(9) Do 31. prosinca 2016. opskrbljivač električne energije dužan je razdijeliti svojim krajnjim kupcima, proporcionalno prodanoj količini električne energije, električnu energiju koju je otkupio od operatora tržišta električne energije.
Osnivanje EKO bilančne grupe
Članak 52.
(1) Operator tržišta električne energije dužan je do 30. ožujka 2016. donijeti pravila iz članka 46. stavka 4. ovoga Zakona.
(2) Operator tržišta električne energije dužan je do 30. lipnja 2016. osigurati tehničke preduvjete za potpuno funkcioniranje EKO bilančne grupe.
(3) Povlašteni proizvođači za proizvodna postrojenja, odnosno proizvodne jedinice priključne snage preko 30 kW koje na dan stupanja na snagu ovoga Zakona imaju sklopljen valjani ugovor o otkupu električne energije s operatorom tržišta električne energije temeljem Tarifnog sustava za