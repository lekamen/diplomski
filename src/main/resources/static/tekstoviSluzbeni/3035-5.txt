 Naputak o uporabi aerodroma mora biti izrađen na način da omogući jednostavan postupak provjere u postupku odobravanja.
(4) Operator aerodroma mora osigurati da naputak o uporabi aerodroma uvijek sadržava točne informacije na način da sve promjene bez odgađanja unese u naputak o uporabi aerodroma.
(5) Operator aerodroma mora ishoditi suglasnost Agencije za sve izmjene i dopune naputka o uporabi aerodroma, kako bi iste bile valjane.
(6) Agencija odobrava naputak o uporabi aerodroma i sve njegove izmjene i dopune ukoliko udovoljava uvjetima propisanim ovim člankom i člankom 17. ovoga Pravilnika.
(7) Operator aerodroma mora osigurati da najmanje jedna kopija aktualne verzije naputka o uporabi aerodroma bude dostavljena osobama odgovornim za procese prihvata i otpreme.
Sadržaj naputka o uporabi aerodroma
Članak 17.
(1) Obvezni sadržaj naputka o uporabi aerodroma je:
1. Opće odredbe:
1.1. Svrha i područje primjene naputka o uporabi aerodroma,
1.2. Pravni temelj za izdavanje odobrenja za uporabu aerodroma i naputka o uporabi aerodroma,
1.3. Uvjeti za uporabu aerodroma,
1.4. Izjava kojom se operator očituje da će aerodrom u vrijeme kada je otvoren za uzlijetanje i slijetanje zrakoplova biti dostupan svima pod jednakim uvjetima,
1.5. Sustav pružanja informacija o aerodromu i postupak njihovog objavljivanja,
1.6. Sustav praćenja prometa zrakoplova,
1.7. Obveze operatora aerodroma,
2. Podaci o položaju aerodroma:
2.1. Nacrt aerodroma na kojem su prikazani glavni objekti aerodroma (uzletno-sletna staza, staze za vožnju, stajanka i drugo), uključujući poziciju svakog pokazivača smjera vjetra posebno,
2.2. Kartografski prikaz područja aerodroma na kojem su prikazane granične crte aerodroma (ograda oko aerodroma),
2.3. Karta okolnog područja aerodroma na kojoj je prikazana udaljenost do najbližeg mjesta, grada ili nekog drugog naseljenog područja te lokacija svih objekata aerodroma i opreme koji se nalaze izvan granica (ograde) aerodroma,
2.4. Meteorološki minimumi,
2.5. Zona aerodromskog prometa (ATZ),
2.6. Podešavanje visinomjera,
2.7. Organizacija letenja i ograničenja,
2.8. Organizacija i provedba zrakoplovnih priredaba,
3. Podaci o aerodromu koji se objavljuju u VFR-priručniku Republike Hrvatske,
4. Operativne procedure na aerodromu i sigurnosne mjere,
4.1. Postupak objavljivanja promjena (NOTAM) svih relevantnih pokazatelja koji se odnose na sigurnost zračnog prometa na aerodromu,
4.2. Postupak za pristup operativnim površinama (Movement Area),
4.3. Postupak za slučaj izvanrednog događaja na aerodromu (Emergency Plan),
4.4. Obvezni postupci u radu spasilačko-vatrogasne službe,
4.5. Postupak kontrole operativnih površina i površina bez prepreka,
4.6. Postupak za kontrolu oznaka i znakova te sustava rasvjete na aerodromu,
4.7. Postupak za održavanje objekata, opreme i instalacija na aerodromu,
4.8. Sigurnosni postupak tijekom izvođenja radova na i oko operativnih površina,
4.9. Upravljanje postupcima na stajanci (Apron Management),
4.10. Upravljanje sigurnošću na stajanci (Apron Safety Management),
4.11. Postupak za kretanje vozila na i oko operativnih površina,
4.12. Postupak zaštite zrakoplova od ptica i drugih životinja na području aerodroma te popis odgovarajuće opreme,
4.13. Karta prepreka u prostoru s obzirom na kategoriju prilaza zrakoplova aerodromu te praćenje i evidentiranje svih promjena,
4.14. Način uklanjanja onesposobljenog zrakoplova s operativnih površina te popis odgovarajuće opreme,
4.15. Način za sigurno rukovanje, skladištenje i prijevoz opasnih roba,
4.16. Postupak u slučaju smanjene vidljivosti,
4.17. Postupak za zaštitu radara i drugih navigacijskih uređaja na aerodromu,
5. Podaci o upravi operatora aerodroma i sustavu upravljanja sigurnošću,
5.1. Uprava operatora aerodroma (shema organizacijske strukture, popis rukovodećeg osoblja),
5.2. Sustav upravljanja sigurnošću (Safety Management System).
(2) Objašnjenja uz svaku točku naputka o uporabi aerodroma nalaze se u Dodatku 4 ovoga Pravilnika.
Aerodromski program 