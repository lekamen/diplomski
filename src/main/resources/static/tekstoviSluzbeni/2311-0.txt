122 06.11.2015 Uredba o uvjetima, načinu i postupku raspolaganja tražbinama s naslova poreznog duga u predstečajnom i stečajnom postupku
VLADA REPUBLIKE HRVATSKE
2312
Na temelju članka 211.a Općeg poreznog zakona (»Narodne novine«, br. 147/08, 18/11, 78/12, 136/12, 73/13 i 26/15), Vlada Republike Hrvatske je na sjednici održanoj 5. studenoga 2015. godine donijela
UREDBU
O UVJETIMA, NAČINU I POSTUPKU RASPOLAGANJA TRAŽBINAMA S NASLOVA POREZNOG DUGA U PREDSTEČAJNOM I STEČAJNOM POSTUPKU
I. OPĆE ODREDBE
Predmet
Članak 1.
Ovom Uredbom utvrđuju se uvjeti, način i postupak raspolaganja tražbinama s naslova poreznog duga u predstečajnom i stečajnom postupku.
Porezni dug
Članak 2.
(1) Porezni dug jest dospjeli i nenaplaćeni porezni dug nastao do dana otvaranja predstečajnog ili stečajnog postupka s osnove poreza i drugih javnih davanja sukladno članku 2. stavku 3. Općeg poreznog zakona.
(2) Iznimno od stavka 1. ovoga članka, u predstečajnom postupku poreznim dugom neće se smatrati tražbine iz radnog odnosa, otpremnine propisane zakonom, odnosno kolektivnim ugovorom i tražbine po osnovi naknade štete pretrpljene zbog ozljede na radu ili profesionalne bolesti, koje ne mogu biti predmet predstečajnog sporazuma.
Subjekti primjene
Članak 3.
(1) Ova Uredba primjenjuje se na poreznog dužnika (u daljnjem tekstu: dužnik) i to dužnika pojedinca i dužnika pravnu osobu, osim na dužnika nad kojima se ne može provesti predstečajni i stečajni postupak.
(2) Dužnikom pojedincem u smislu ove Uredbe smatra se fizička osoba obveznik poreza na dohodak od samostalne djelatnosti prema odredbama Zakona o porezu na dohodak i fizička osoba obveznik poreza na dobit prema odredbama Zakona o porezu na dobit.
Nadležnost
Članak 4.
(1) O pravima poreznog tijela iz porezno dužničkog odnosa u predstečajnom i stečajnom postupku čija vrijednost predmeta, odnosno visina ukupne obveze dužnika ne prelazi iznos od 10.000.000,00 kuna odlučuje čelnik poreznog tijela na prijedlog Savjetodavnog vijeća poreznog tijela.
(2) Članove Savjetodavnog vijeća poreznog tijela iz stavka 1. ovoga članka imenuje čelnik poreznog tijela.
(3) U Savjetodavno vijeće poreznog tijela imenuje se od 5 do 9 članova. Članovi moraju biti hrvatski državljani, zaposlenici tijela državne uprave sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem – pravne ili ekonomske struke te imati 5 godina radnog iskustva.
(4) Na sjednici Savjetodavnog vijeća poreznog tijela mora biti prisutno barem 3 člana koji odluku donose većinom glasova.
(5) O pravima poreznog tijela iz porezno dužničkog odnosa u predstečajnom i stečajnom postupku čija vrijednost predmeta, odnosno visina ukupne obveze dužnika prelazi iznos od 10.000.000,00 kuna odlučuje ministar financija na prijedlog Savjetodavnog vijeća Ministarstva financija.
(6) Članove Savjetodavnog vijeća Ministarstva financija iz stavka 5. ovoga članka imenuje ministar financija.
(7) U Savjetodavno vijeće Ministarstva financija imenuje se od 5 do 9 članova. Članovi moraju biti hrvatski državljani, zaposlenici tijela državne uprave sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem – pravne ili ekonomske struke te imati 5 godina radnog iskustva.
(8) Na sjednici Savjetodavnog vijeća Ministarstva financija mora biti prisutno barem 3 člana koji odluku donose većinom glasova.
(9) U predstečajnim i stečajnim postupcima porezno tijelo pred trgovačkim sudom zastupa nadležno državno odvjetništvo.
II. POSTUPAK ODLUČIVANJA O PRAVIMA IZ POREZNO DUŽNIČKOG ODNOSA U PREDSTEČAJNOM I STEČAJNOM POSTUPKU
Odlučivanje u postupku čija vrijednost predmeta, odnosno visina ukupne obveze dužnika ne prelazi iznos od 10.000.000,00 kuna
Članak 5.
(1) Nakon što je nad dužnikom otvoren predstečajni ili stečajni postupak čija vrijednost predmeta, odnosno 