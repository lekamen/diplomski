arhitekta, ovlaštenog arhitekta urbanista, ovlaštenog voditelja građenja arhitektonske struke, ovlaštenog voditelja građenja krajobrazne struke, ovlaštenog voditelja radova arhitektonske struke i ovlaštenog voditelja radova krajobrazne struke pohranjuje se u Komori.
(4) Za vrijeme mirovanja članstva, članovi Komore ne mogu obavljati strukovnu djelatnost.
(5) Za vrijeme mirovanja članstva u Komori članovima Komore miruju i sva prava i obveze koje proizlaze iz članstva.
(6) Prestankom razloga iz stavka 1. ovoga članka članstvo će se aktivirati s danom podnošenja pisanog zahtjeva člana Komore, kojemu je članstvo u Komori stavljeno u mirovanje.
Prestanak članstva
Članak 41.
(1) Ovlaštenom arhitektu, ovlaštenom krajobraznom arhitektu, ovlaštenom arhitektu urbanistu, ovlaštenom voditelju građenja, odnosno ovlaštenom voditelju radova prestaje članstvo u Komori:
– ako mu je oduzeta poslovna sposobnost,
– ako postane trajno zdravstveno nesposoban za obavljanje poslova,
– ako podnese zahtjev za prestanak članstva u Komori,
– ako je osuđen na bezuvjetnu kaznu zatvora dulju od šest mjeseci,
– ako mu je izrečena sigurnosna mjera zabrane obavljanja dužnosti ili djelatnosti,
– ako je stegovno kažnjen prestankom članstva u Komori,
– odlaskom u mirovinu ako to pisanim zahtjevom zatraži,
– smrću.
(2) U slučaju prestanka članstva u Komori nadležno tijelo Komore rješenjem određuje brisanje člana iz Imenika ovlaštenih arhitekata, Imenika ovlaštenih arhitekata urbanista, Imenika ovlaštenih voditelja građenja, odnosno Imenika ovlaštenih voditelja radova.
Ponovni upis u imenik
Članak 42.
(1) Osoba kojoj je prestalo članstvo u Komori ne smije biti ponovno upisana u imenik Komore:
– ako joj je izrečena sigurnosna mjera zabrane obavljanja dužnosti ili djelatnosti, prije nego što ta mjera istekne ili bude obustavljena,
– ako je podnijela zahtjev za prestanak članstva u Komori, prije nego što istekne šest mjeseci od dana pravomoćnosti rješenja o brisanju člana iz imenika Komore.
(2) U ostalim slučajevima osoba kojoj je prestalo članstvo u Komori može zahtijevati ponovni upis u imenik Komore kad prestanu razlozi zbog kojih joj je prestalo članstvo.
Upis u upisnike i evidencije i registre
Članak 43.
(1) Komora u skladu sa Zakonom vodi upisnik ureda ovlaštenih arhitekata za samostalno obavljanje poslova projektiranja i/ili stručnog nadzora građenja, upisnik ureda ovlaštenih krajobraznih arhitekata za samostalno obavljanje poslova krajobraznog projektiranja i/ili stručnog nadzora građenja, upisnik zajedničkih ureda ovlaštenih arhitekata za obavljanje poslova projektiranja i/ili stručnog nadzora građenja, upisnik zajedničkih ureda ovlaštenih krajobraznih arhitekta za obavljanje poslova krajobraznog projektiranja i/ili stručnog nadzora građenja, upisnik ureda za samostalno obavljanje stručnih poslova prostornog uređenja i upisnik zajedničkih ureda za obavljanje stručnih poslova prostornog uređenja.
(2) Komora u skladu sa Zakonom, javnim ovlastima i Statutom ustrojava i vodi evidencije i registre. O činjenicama o kojima se vodi službena evidencija i registar Komora izdaje potvrdu u vidu javne isprave.
(3) Za upis u upisnike iz stavka 1. i evidencije i registre iz stavka 2. ovoga članka plaća se naknada. Visina i način plaćanja naknade utvrđuje Skupština odlukom.
(4) Uvjeti te postupak upisa i druga pitanja važna za upis u upisnike, evidencije i registre utvrditi će se općim aktom Komore kojeg donosi Upravni odbor.
Članak 44.
(1) Ovlašteni arhitekti, ovlašteni krajobrazni arhitekti i ovlašteni arhitekti urbanisti koji poslove prostornog uređenja, projektiranja i/ili stručnog nadzora obavljaju samostalno u vlastitom uredu ili zajedničkom uredu dužni su imati ploču pokraj ulaza u zgradu u kojoj obavljaju djelatnost.
(2) Oblik i obvezatni sadržaj ploče iz stavka 1. ovoga članka utvrditi će Upravni odbor općim aktom.
Članak 45.
O promjeni mjesta sjedišta ureda u kojem članovi Komore samostalno obavljaju poslove ili zajedničkog ureda dužni su pisano obavijestiti