15 17.02.2016 Obvezatne upute broj FLS I i FLN I - o suradnji Državnog izbornog povjerenstva Republike Hrvatske i nadležnih izbornih povjerenstava u provedbi nadzora financiranja izborne promidžbe te pravima i obvezama sudionika provedbe nadzora financiranja izborne promidžbe na prijevremenim izborima za gradsko vijeće i gradonačelnika te zamjenike gradonačelnika u gradovima Novoj Gradišci i Novalji te za općinsko vijeće i općinskog načelnika te zamjenike općinskog načelnika u općinama Matulji, Ražanac, Kolan, Kalnik, Ližnjan - Lisignano, Cestica i Gvozd koji će se održati 20. ožujka 2016.
DRŽAVNO IZBORNO POVJERENSTVO REPUBLIKE HRVATSKE
409
Na osnovi članka 27. stavaka 2. i 8. Zakona o financiranju političkih aktivnosti i izborne promidžbe (»Narodne novine«, broj 24/11, 61/11, 27/13 i 48/13 – pročišćeni tekst i 2/14 Odluka USRH, broj U-I-2986/2013, u daljnjem tekstu: Zakon o financiranju), Državno izborno povjerenstvo Republike Hrvatske donijelo je
OBVEZATNE UPUTE BROJ FLS I i FLN I
O SURADNJI DRŽAVNOG IZBORNOG POVJERENSTVA REPUBLIKE HRVATSKE I NADLEŽNIH IZBORNIH POVJERENSTAVA U PROVEDBI NADZORA FINANCIRANJA IZBORNE PROMIDŽBE TE PRAVIMA I OBVEZAMA SUDIONIKA PROVEDBE NADZORA FINANCIRANJA IZBORNE PROMIDŽBE NA PRIJEVREMENIM IZBORIMA ZA GRADSKO VIJEĆE I GRADONAČELNIKA TE ZAMJENIKE GRADONAČELNIKA U GRADOVIMA NOVOJ GRADIŠCI I NOVALJI TE ZA OPĆINSKO VIJEĆE I OPĆINSKOG NAČELNIKA TE ZAMJENIKE OPĆINSKOG NAČELNIKA U OPĆINAMA MATULJI, RAŽANAC, KOLAN, KALNIK, LIŽNJAN – LISIGNANO, CESTICA I GVOZD KOJI ĆE SE ODRŽATI 20. OŽUJKA 2016.
I. NADZOR FINANCIRANJA IZBORNE PROMIDŽBE
Nadzor financiranja izborne promidžbe na prijevremenim izborima za gradsko vijeće i gradonačelnika te zamjenike gradonačelnika u gradovima Novoj Gradišci i Novalji te za općinsko vijeće i općinskog načelnika te zamjenike općinskog načelnika u općinama Matulji, Ražanac, Kolan, Kalnik, Ližnjan – Lisignano, Cestica i Gvozd provode:
– Državno izborno povjerenstvo Republike Hrvatske (u daljnjem tekstu: Državno izborno povjerenstvo) i
– gradska i općinska izborna povjerenstva (u daljnjem tekstu: nadležna povjerenstva).
II. OBVEZE GRADSKIH I OPĆINSKIH IZBORNIH POVJERENSTAVA
Nadležna povjerenstva s Državnim izbornim povjerenstvom kontaktiraju:
– telefonskim putem (01/4569-711),
– elektroničkom poštom (dip@izbori.hr) ili
– poštom (Državno izborno povjerenstvo Republike Hrvatske, Zagreb, Visoka 15).
Povjerenstva su dužna odrediti najmanje jednu osobu (člana izbornog povjerenstva) kao kontakt osobu za nadzor financiranja izborne promidžbe.
U provedbi nadzora financiranja izborne promidžbe, nadležna povjerenstva:
• izbornim sudionicima daju priopćenja Državnog izbornog povjerenstva o financiranju izborne promidžbe te propisane obrasce koje su izborni sudionici dužni popunjavati,
• prilikom preuzimanja kandidacijskih lista odnosno kandidatura od izbornih sudionika će zatražiti podatke o posebnim računima otvorenim za financiranje izborne promidžbe (izborni sudionici moraju priložiti Ugovor o otvaranju posebnog računa za financiranje izborne promidžbe), te načinu objave izvješća,
• zaprimaju izvješća o primljenim donacijama za financiranje izborne promidžbe i izvješća o troškovima (rashodima) izborne promidžbe, prate objavu izvješća i evidentiraju ih u obrasce koji su dostavljeni od strane Državnog izbornog povjerenstva, a osobito o tome:
– je li izvješće predano pravovremeno,
– jesu li donacije dopuštene, tj. jesu li u skladu s člankom 22. Zakona o financiranju (podaci su sadržani u obrascu IZ-DP),
– je li visina donacije za pravne i fizičke osobe u skladu s člankom 11. Zakona o financiranju (podaci su sadržani u obrascu IZ-DP),
• sastavljaju popis donacija pravnih osoba i evidentiraju ih u obrazac dostavljen od strane Državnog izbornog povjerenstva,
• zaprimaju financijske izvještaje za financiranje izborne promidžbe, s potrebnim prilozima, prate objavu financijskih izvještaja i evidentiraju ih u obrasce dostavljene od strane Državnog izbornog povjerenstva, a osobito o tome:
– je li