71 03.08.2016 Odluka Agencije za elektroničke medije klasa: 612-12/07-02/0057 urbroj: 567-06-16-13 od 27. srpnja 2016.
AGENCIJA ZA ELEKTRONIČKE MEDIJE
1705
Vijeće za elektroničke medije u sastavu Damir Hajduk, zamjenik predsjednice Vijeća te Suzana Kunac, Vesna Roller i Robert Tomljenović, kao članovi Vijeća, u postupku nadzora nad radom nakladnika – MEDIA CENTAR d.o.o., Zadar, na temelju članka 76. stavka 1. točke 2. i 4. Zakona o elektroničkim medijima (»Narodne novine« broj 153/09, 84/11, 94/13 i 136/13) na 25-16 sjednici održanoj 27. srpnja 2016., donijelo je
ODLUKU
I. Privremeno, na rok od trideset (30) dana, oduzima se koncesija za obavljanje djelatnosti pružanja medijske usluge radija na području Grada Zadra (L-ZD), nakladniku radija – trgovačkom društvu MEDIA CENTAR d.o.o., Zadar, Velebitska ulica 6, OIB: 33942484266.
II. Nalaže se nakladniku MEDIA CENTAR d.o.o. iz Zadra da u roku od trideset (30) dana od dana objave ove odluke u »Narodnim novinama« počne emitirati radijski program te da ispuni uvjete za obavljanje djelatnosti pružanja medijske usluge radija iz članka 22. stavak 2. Zakona o elektroničkim medijima koji se odnosi na posebne tehničke uvjete te da u istome roku o tome dostavi dokaze.
III. Ova odluka stupa na snagu danom donošenja i objavit će se u »Narodnim novinama«.
Obrazloženje
Na temelju članka 73. stavka 7. i 8. Zakona o elektroničkim medijima (dalje: ZEM), Vijeće za elektroničke medije (dalje: Vijeće) na 168. sjednici održanoj 7. veljače 2008., a na temelju provedenog Javnog natječaja broj 03/07 za davanje koncesija za obavljanje djelatnosti pružanja medijske usluge radija i/ili televizije (»Narodne novine«, broj 121/07) i provedenoga postupka utvrđivanja postojanja uvjeta za davanje koncesije donijelo je Odluku o davanju koncesije za obavljanje djelatnosti pružanja medijske usluge radija na području Grada Zadra (L-ZD) trgovačkom društvu MEDIA CENTAR d.o.o. Zadar (dalje: nakladnik). Koncesija je dana na rok od 10 godina.
Po donošenju odluke nakladnik je obavio tehnički pregled te su sukladno odredbama ZEM-a, Agencija za elektroničke medije (dalje: Agencija), Hrvatska agencija za poštu i elektroničke komunikacije te nakladnik sklopili Ugovor o koncesiji za obavljanje djelatnosti radija na području Grada Zadra (L-ZD).
Dana 27. svibnja 2016. Agencija je primila dopis nakladnika radija Media centar d.o.o. Zadar kojim obavještavaju kako je došlo do strujnog udara na lokaciji odašiljača Dračevac Zadar te je odašiljač prestao s radom. Navode kako je ekipa trgovačkog društva Odašiljači i veze d.o.o. izašla na teren te otklonila kvar na odašiljaču, međutim nisu mogli dobiti ispravnu modulaciju između linka i odašiljača te zbog toga nakladnik nije u mogućnosti emitirati radijski program.
Slijedom navedenog, a na temelju pisanog upita Agencije, dana 16. lipnja 2016. primljen je dopis Odašiljača i veza d.o.o. u kojem ističu kako je točno da su pristupili otklanjanju kvara na odašiljaču na lokaciji Dračevac Zadar te su isti kvar i otklonili. Međutim, tom prilikom utvrđen je kvar na linku kojim se doprema modulacija. S obzirom da se radi o analognom linku starije generacije za koji oni ne posjeduju rezervne dijelove, taj kvar nisu mogli otkloniti niti preuzeti obvezu popravka istog. Zaključno navode kako nisu odgovorni za (ne)emitiranje radijskog programa nakladnika radija Media centar d.o.o. Zadar.
Također, na temelju pisanog upita Agencije, 11. srpnja 2016. primljen je dopis Hrvatske regulatorne agencije za mrežne djelatnosti (HAKOM) u kojem navode kako je 28. lipnja 2016. izvršena provjera rada nakladnika te je ustanovljeno kako nakladnik ne emitira FM signal niti frekvencijski nosioc na frekvenciji 97,2 MHz, što upućuje na zaključak da odašiljač nije u radu.
Odredbom čl. 22. st. 2. ZEM-a propisano je kako za obavljanje djelatnosti iz stavka 1. ovoga članka osim općih i programskih uvjeta propisanih ovim Zakonom, nakladnik televizije i/ili radija mora ispuniti posebne tehničke, prostorne, financijske i