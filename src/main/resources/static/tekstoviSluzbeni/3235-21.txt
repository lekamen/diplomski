Uvjeti za ostvarenje potpore za operaciju 10.1.2.
Članak 66.
(1) Uvjeti za ulazak u sustav potpore za Zatravnjivanje trajnih nasada (dalje u tekstu: ZTN) jesu:
1. Poljoprivredno zemljište na kojem se provodi poljoprivredna proizvodnja registrirano je u ARKOD sustavu i označeno je kao višegodišnji nasad s nagibom terena 9-15%.
2. ZTN korisnik podnosi Agenciji za plaćanja jedinstveni zahtjev na kojem traži ulazak u sustav potpore za Zatravnjivanje trajnih nasada na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, ZTN korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Zatravnjivanje trajnih nasada, kojom se utvrđuje obvezna površina za kontrolu.
Godišnje podnošenje zahtjeva
Članak 67.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za ZTN na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze korisnika
Članak 68.
ZTN korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Izrada i provedba petogodišnjeg plana gnojidbe poštujući pri tome sadržaj ostatka dušika iz djetelinsko-travnih ili travno-djetelinskih smjesa.
3. Korisnik se mora pridržavati minimalnih zahtjeva za gnojiva:
a) vođenje evidencije o primijenjenim gnojivima,
b) dozvoljena količina dušika iz stajskog gnoja iznosi najviše do 170 kg N/ha.
4. Površina između redova unutar trajnog nasada mora biti pokrivena djetelinsko-travnom ili travno-djetelinskom smjesom.
5. Korisnik mora voditi evidenciju o provođenju svih radnji iz točki 1-4 koje se odnose na obveze iz ove operacije. Evidencija se vodi sukladno Obrascu 2. iz Priloga 4. koji je sastavni dio ovoga Pravilnika.
6. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
OPERACIJA 10.1.3. Očuvanje travnjaka velike prirodne vrijednosti (TVPV)
Uvjeti za ostvarenje potpore za operaciju 10.1.3.
Članak 69.
(1) Uvjeti za ulazak u sustav potpore za Očuvanje travnjaka velike prirodne vrijednosti (dalje u tekstu: TVPV) jesu:
1. Poljoprivredno zemljište je registrirano u ARKOD sustavu i označeno kao travnjak velike prirodne vrijednosti pri čemu se minimalno 50% površine nalazi na području iz Tablice 1. Priloga 4. ovoga Pravilnika.
2. TVPV korisnik podnosi Agenciji za plaćanja jedinstveni zahtjev na kojem traži ulazak u sustav potpore za Očuvanje travnjaka visoke prirodne vrijednosti na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, TVPV korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Očuvanje travnjaka velike prirodne vrijednosti, kojom se utvrđuje obvezna površina za kontrolu.
Godišnje podnošenje zahtjeva
Članak 70.
Svake godine tijekom trajanja obveznog razdoblja korisnik je dužan na