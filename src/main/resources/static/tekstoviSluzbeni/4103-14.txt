 pomoćnika za pojedine djelatnosti. Zamjenik i pomoćnici izvršnog predsjednika imenuju se najduže na vrijeme trajanja mandata izvršnog predsjednika.
Zamjenik izvršnog predsjednika je osoba koja zamjenjuje izvršnog predsjednika sa svim ovlastima u slučaju njegove odsutnosti i spriječenosti. Mandat zamjenika izvršnog predsjednika može trajati najduže do imenovanja novog izvršnog predsjednika.
Nadzorni odbor Hrvatskog Crvenog križa
Članak 45.
Nadzorni odbor Hrvatskog Crvenog križa:
– razmatra plan rada i financijski plan za sljedeću kalendarsku godinu i izvješće o radu za prethodnu kalendarsku godinu,
– prati izvršenje odnosno korištenje sredstava u okviru financijskog plana,
– razmatra prijedlog Statuta, prijedlog izmjena i dopuna Statuta te svih općih akata koji mogu imati utjecaj na materijalno-financijsko poslovanje,
– razmatra financijska izvješća koja se predaju sukladno propisima kojima je uređeno financijsko poslovanje i računovodstvo neprofitnih organizacija i
– na druge načine nadzire financijsko-materijalno poslovanje.
Nadzorni odbor Hrvatskog Crvenog križa ima pravo uvida u financijsko-materijalno poslovanje svih društava Hrvatskog Crvenog križa, posebice u trošenje namjenskih sredstava i raspodjelu humanitarne pomoći uključujući i namjenska sredstva dodijeljena društvima Crvenog križa. U tu svrhu surađuje i pomaže nadzornim odborima svih društava Hrvatskog Crvenog križa.
Nadzorni odbor ima 7 članova. Članove Nadzornog odbora bira Skupština na konstituirajućoj sjednici na mandatno razdoblje od četiri godine uz mogućnost ponovnog izbora, a najviše dva uzastopna puta, vodeći računa da u njegovom sastavu budu i financijski stručnjaci.
Nadzorni odbor između svojih članova bira predsjednika te donosi poslovnik o svom radu.
O radu izvješćuje Glavni odbor i Skupštinu.
Središnji ured Hrvatskog Crvenog križa
Članak 46.
U Hrvatskom Crvenom križu osniva se Središnji ured za obavljanje sljedećih poslova: savjetodavno–stručnih, programskih, koordinacijskih, edukacijskih, administrativno–tehničkih, nadzornih i drugih poslova. Radom Središnjeg ureda Hrvatskog Crvenog križa rukovodi izvršni predsjednik Hrvatskog Crvenog križa.
Ustroj i djelokrug rada Središnjeg ureda Hrvatskog Crvenog križa uređuje se aktima koje donosi Glavni odbor.
Zaposlenici Središnjeg ureda Hrvatskog Crvenog križa ne mogu biti članovi izvršnog tijela Hrvatskog Crvenog križa.
Imovina i financiranje
Članak 47.
Prihodi i rashodi Hrvatskoga Crvenog križa ustanovljuju se financijskim planom.
Financijski plan svake godine donosi Skupština temeljem godišnjeg programa rada prije početka godine u kojoj će se financijski plan primjenjivati.
Skupština donosi i izmjene i dopune financijskog plana.
Izuzetno, ako se ne donese financijski plan prije početka godine, može se izvršiti privremeno financiranje temeljem financijskog plana iz prethodne godine, ali najdulje za prva tri mjeseca naredne godine.
Po završetku godine donosi se godišnji obračun kojim se ustanovljuju rezultati financijskog poslovanja.
Glavni odbor dužan je, putem Središnjeg ureda Hrvatskog Crvenog križa, osigurati vođenje knjigovodstva, reviziju i evidencije o financijskom poslovanju Hrvatskog Crvenog križa i njegovih tijela u skladu sa zakonom. Reviziju financijskog poslovanja Hrvatskog Crvenog križa obavlja vanjski neovisni revizor u rokovima i na način propisan zakonom.
Članak 48.
Za ostvarivanje ciljeva i izvršavanje djelatnosti, Hrvatski Crveni križ stječe imovinu temeljem Zakona o Hrvatskom Crvenom križu, Zakona o udrugama i drugih propisa.
Hrvatski Crveni križ financijsko poslovanje obavlja putem žiro računa i ostalih računa propisanih zakonom.
Hrvatski Crveni križ može osnivati trgovačka društva, za obavljanje gospodarskih djelatnosti, sukladno odredbama posebnih propisa.
Djelatnosti iz stavka 3. ovog članka ne mogu biti u suprotnosti s temeljnim načelima Međunarodnog pokreta.
Prihodi iz stavka 3. ovog članka koristit će se isključivo za ostvarenje ciljeva utvrđenih ovim Statutom, za financiranje