 Agencija za plaćanja će u godini u kojoj započinje razdoblje provedbe Sheme školskog voća i povrća:
– najkasnije 5. rujna odlukom privremeno odobriti dobavljača i odrediti iznos prava na potporu po pojedinoj školi u okviru Sheme školskog voća i povrća.
– najkasnije 30. listopada odlukom odrediti iznos prava na potporu po pojedinoj školi koja sudjeluje u Shemi školskog voća i povrća i konačni iznos potpore po dobavljaču za svaku školu s kojom je sklopio ugovor o pristupanju Shemi školskog voća i povrća iz članka 11. ovoga Pravilnika.
(5) Konačni iznos potpore po dobavljaču za svaku školu s kojom je sklopio ugovor o pristupanju Shemi školskog voća i povrća se ne može naknadno mijenjati.
Ugovor
Članak 11.
(1) Dobavljači i škole iz članka 9. stavka 1. ovoga Pravilnika će sklopiti Ugovor o pristupanju Shemi školskog voća i povrća (u daljnjem tekstu: Ugovor).
(2) Ugovor iz stavka 1. ovoga članka dobavljači će dostaviti Agenciji za plaćanja najkasnije 20. kolovoza u godini u kojoj započinje razdoblje provedbe Sheme školskog voća i povrća.
(3) Ugovor iz stavka 1. ovoga članka mora sadržavati najmanje ove obavezne dijelove:
– ugovorne strane
– predmet ugovora
– prava i obveze ugovornih strana
– klauzulu o pristupanju Shemi školskog voća i povrća i prihvaćanju odredbi ovoga Pravilnika
– učestalost isporuke i raspodjele voća i povrća
– vrstu voća i povrća koje će se isporučivati i raspodijeliti
– obveze ugovornih strana u pogledu isporuke, prijema i raspodijele voća i povrća
– okvirni broj učenika koji sudjeluju u Shemi školskog voća i povrća po školi
– okvirni tjedni raspored vrsta voća i povrća koje dobavljač isporučuje školi tijekom nastavne godine sa naznačenim danom u tjednu i vremenom isporuke
– prateće mjere koje će dobavljač u suradnji sa školom organizirati tijekom nastavne godine
– obvezu škole da potpiše i ovjeri otpremnicu dobavljača za isporučeno voće i povrće (dva primjerka otpremnice ostaju dobavljaču, a treći primjerak ostaje školi za vlastitu evidenciju)
– klauzulu prema kojoj ugovorne strane prihvaćaju obvezu podvrgavanja administrativnoj kontroli i kontroli na terenu te inspekcijskom nadzoru
– klauzulu o sudu nadležnom u slučaju spora
– odredbu da će se izmjene i dopune ugovora odrediti aneksom.
(4) Nakon donošenja odluka iz članka 10. stavka 4. ovoga Pravilnika i sklapanja Ugovora iz stavka 1. ovoga članka, škola i dobavljač mogu izmijeniti ili dopuniti Ugovor u dijelu odredaba iz stavka 3. podstavaka 6., 8. i 9. ovoga članka kako bi se isporuke uskladile s konačnim financijskim iznosom potpore utvrđenim odlukom iz članka 10. stavka 4. ovoga Pravilnika.
(5) Izmjenu ili dopunu Ugovora iz stavka 4. ovoga članka dobavljač je obavezan dostaviti Agenciji za plaćanja prije izdavanja konačne odluke iz članka 10. stavka 4. ovoga Pravilnika.
(6) U tijeku provedbe Sheme školskog voća i povrća dobavljač može sklopiti Ugovor s više škola dok škola može sklopiti Ugovor samo s jednim dobavljačem.
(7) Iznimno od stavka 6. ovoga članka, u slučaju nepoštivanja ugovornih obveza od strane dobavljača i oduzimanja odobrenja dobavljaču, škola može prijaviti Agenciji za plaćanja raskid ugovora i sklopiti novi Ugovor s drugim dobavljačem s popisa dobavljača pri čemu zadržava pravo na financijski okvir koji je utvrđen odlukom iz članka 10. stavka 4. ovoga Pravilnika za prvog dobavljača uz korekciju financijskog iznosa za već isporučeno voće i povrće.
Učestalost isporuke
Članak 12.
(1) Isporuka voća i povrća u okviru Sheme školskog voća i povrća odvijat će se najmanje jednom tjedno u nastavne dane u skladu sa školskim kalendarom tijekom cijele školske godine.
(2) Dobavljač će započeti isporuku voća i povrća nakon izdavanja privremene odluke iz članka 10. stavka 4. podstavka 1. ovoga Pravilnika.
(3) Raspodjela voća i povrća u okviru Sheme školskog voća i povrća odvijat će se istoga dana kada i isporuka voća i povrća ili najkasnije u roku od 24 h od isporuke.
Prateće mjere
Članak 13.
(1) Shema školskog voća i povrća zahtijeva provedbu pratećih 