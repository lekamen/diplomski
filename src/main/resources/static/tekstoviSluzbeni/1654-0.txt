85 01.08.2015 Odluka o osnivanju Međuresorne radne skupine za osiguravanje ulaska Republike Hrvatske u schengenski prostor i uspostavu praćenja rada i evaluacije primjene schengenske pravne stečevine te radnih skupina za pojedina područja
VLADA REPUBLIKE HRVATSKE
1655
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 30. srpnja 2015. donijela
ODLUKU
O OSNIVANJU MEĐURESORNE RADNE SKUPINE ZA OSIGURAVANJE ULASKA REPUBLIKE HRVATSKE U SCHENGENSKI PROSTOR I USPOSTAVU PRAĆENJA RADA I EVALUACIJE PRIMJENE SCHENGENSKE PRAVNE STEČEVINE TE RADNIH SKUPINA ZA POJEDINA PODRUČJA
I.
Osniva se Međuresorna radna skupina za osiguravanje ulaska Republike Hrvatske u schengenski prostor i uspostavu praćenja rada i evaluacije primjene schengenske pravne stečevine (u daljnjem tekstu: Međuresorna radna skupina) te radne skupine za pojedina područja koja su predmet evaluacije i praćenja.
II.
Zadaće Međuresorne radne skupine su:
– koordiniranje, sustavno praćenje i analiza učinaka ispunjavanja zadaća usmjerenih na osiguravanje ulaska Republike Hrvatske u schengenski prostor,
– suradnja i razmjena informacija s ministarstvima i ostalim tijelima državne uprave, organizacijama i institucijama s ciljem ispunjavanja zadaća u području primjene schengenske pravne stečevine,
– pribavljanje stajališta, informacija, analiza i prijedloga ministarstava i drugih tijela državne uprave, organizacija i institucija, potrebnih za provedbu zadaća usmjerenih na osiguravanje ulaska Republike Hrvatske u schengenski prostor,
– odobravanje zaključaka donesenih na sastancima radnih skupina, raspravljanje o spornim stvarima koje su predmet međuresorne koordinacije osiguravanja ulaska Republike Hrvatske u schengenski prostor i donošenje odgovarajućih zaključaka,
– koordiniranje postizanja dogovora o pitanjima o kojima nije bio postignut dogovor na razini radnih skupina.
III.
Članovi Međuresorne radne skupine su:
1. potpredsjednik Vlade Republike Hrvatske i ministar unutarnjih poslova – predsjednik Međuresorne radne skupine,
2. pomoćnik ministra u Ministarstvu unutarnjih poslova (EU koordinator) – član,
3. pomoćnik ministra u Ministarstvu vanjskih i europskih poslova – član,
4. pomoćnik ministra u Ministarstvu pravosuđa – član,
5. pomoćnik ministra u Ministarstvu pomorstva, prometa i infrastrukture – član,
6. pomoćnik ministra u Ministarstvu financija (zadužen za izgradnju graničnih prijelaza) – član,
7. pomoćnik ministra i ravnatelj Carinske uprave u Ministarstvu financija – član,
8. pomoćnik ministra u Ministarstvu graditeljstva i prostornoga uređenja – član,
9. pomoćnik ministra u Ministarstvu poljoprivrede (zadužen za veterinarstvo i sigurnost hrane) – član,
10. glavni ravnatelj policije – član,
11. ravnatelj Agencije za zaštitu osobnih podataka – član,
12. načelnik Samostalnog sektora za Schengensku koordinaciju i projekte Europske unije u Ministarstvu unutarnjih poslova – član.
Zadužuju se tijela iz stavka 1. točaka 3., 4., 5., 6., 7., 8., 9. i 11. ove točke, da u roku od osam dana od dana stupanja na snagu ove Odluke, odrede ovlaštenog pomoćnika ministra i druge osobe koje će kao članovi sudjelovati u radu Međuresorne radne skupine te o tome izvijeste Ministarstvo unutarnjih poslova.
IV.
Sastanke Međuresorne radne skupine saziva i vodi predsjednik. U slučaju spriječenosti predsjednika sastanke Međuresorne radne skupine saziva i vodi član kojega predsjednik ovlasti.
Međuresorna radna skupina zasjeda prema potrebi, a u pravilu jednom mjesečno.
Međuresorna radna skupina može donositi odluke ako je prisutna natpolovična većina njezinih članova.
Za prihvaćanje odluke, stajališta ili preporuke, potrebna je natpolovična većina prisutnih članova Međuresorne radne skupine. U slučaju izjednačenosti glasova odlučujući je glas predsjednika Međuresorne radne skupine.
Na temelju odluke predsjednika ili na prijedlog člana Međuresorne radne skupine, na sastanak Međuresorne