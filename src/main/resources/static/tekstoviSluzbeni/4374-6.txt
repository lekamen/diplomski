 zainteresirana osoba prvotno prihvatila zahtjev tužitelja za ADSL uslugom, a onda takvu uslugu nije isporučila, odnosno nije postupila po prihvaćenom zahtjevu tužitelja. Zainteresirana osoba u svojim Općim uvjetima poslovanja određuje rok za realizaciju usluge, a koji ne smije biti duži od 30 dana, međutim neispunjenje obveze isporuke usluge od strane zainteresirane osobe, a koja nije univerzalna usluga, ne daje ovlast tuženiku naložiti uspostavljanje iste, već isključivo osigurati pravo tužitelja kao korisnika na raskid ugovora, ukoliko zainteresirana osoba, odnosno operater ustraje na naplati usluge koja nije isporučena. Međutim, ovdje to nije slučaj, jer tužitelji ne trpe štetu u vidu neosnovano ispostavljenih računa za uslugu koja im nije isporučena. Stoga je potrebno ukazati tužiteljima da okolnost da je zainteresirana osoba kao operater prihvatila zahtjev za uslugama, a onda iste nije osigurala onako kako je to htio tužitelj, može biti predmet građanskog parničnog postupka pred nadležnim redovnim Sudom u kojem će se utvrđivati povrede odredaba ugovora sukladno Zakona o obveznim odnosima te u tom smislu i zahtjev za naknadu eventualno pretrpljene štete od strane tužitelja, a o čemu tuženik nije nadležan odlučivati temeljem ovlasti rješavanja prigovora vezanih za povredu odredaba pretplatničkih ugovora iz članka 51. ZEK-a. Dakle, isto može biti isključivo predmet postupka u redovnoj građanskoj parnici u kojoj se može utvrđivati je li došlo do povrede odredbi Zakona koji uređuje obvezne odnose ugovornih strana, a ne može biti predmetom postupka rješavanja spora pred tuženikom. S tim u vezi je za ocjenu osporavane Odluke u konkretnom slučaju irelevantno je li ugovor još uvijek na snazi ili nije te postoje li na željenoj lokaciji uvjeti za ADSL priključak, jer isti ne predstavlja univerzalnu uslugu te realizacija istog, kako je već rečeno, ovisi o poslovnoj odluci operatera, odnosno ovdje zainteresirane osobe. Stoga, bez obzira na činjenicu što je zainteresirana osoba prihvatila zahtjev tužitelja za realizaciju ADSL usluge, tuženik ne može naložiti realizaciju iste jer navedena usluga ne predstavlja univerzalnu uslugu, a time bi prekoračio tuženik i svoje ovlasti u postupanju propisane navedenim ZEK-om. Isto može biti predmetom samo građanskog sudskog postupka glede povrede odredaba ugovora i neispunjenje obveza iz istih te eventualne naknade štete koju tužitelji zbog toga trpe, a iz kojih sve obrazloženih razloga se neosnovano tužitelji pozivaju na odredbe članka 3., 4. i 20. Općih uvjeta poslovanja tuženika.
Imajući u vidu navedeno odbijeni su dokazni prijedlozi tužitelja, jer izvođenje istih ne bi dovelo do drukčijeg rješavanja ovog upravnog spora te je provođenje istih nepotrebno i bespredmetno iz gore obrazloženih razloga.
Slijedom navedenog, na temelju članka 57. stavka 1. ZUS-a valjalo je odlučiti kao u izreci ove presude.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog Suda u tri primjerka, za sud i sve stanke u ovom sporu, u roku od 15 dana od dana dostave presude.
Broj: 3 UsI-1942/14-15
Rijeka, 14. ožujka 2016.
Sutkinja Marija Renner Jakovljević, dipl. iur., v. r.
