 uvjeta navedenih u stavku 5. ovog članka u zadanom roku. U slučaju odustajanja odabranog ponuditelja, Povjerenstvo će obavijestiti sljedećeg ponuditelja na listi.
(7) Tijekom rekreacijskog ribolova trofejnih primjeraka, na plovilu treba biti prisutna odgovorna osoba iz stavka 5. točke b) podtočke 6.
(8) Sukladno članku 12. stavku 1. svaka osoba na plovilu koja obavlja rekreacijski ribolov trofejnih primjeraka tune mora imati dozvolu za lov tuna, igluna i iglana.
(9) Odgovorna osoba na plovilu obvezna je Ministarstvu najmanje sat vremena prije očekivanog iskrcaja dostaviti elektronski na obrascu Obavijest o iskrcaju trofejnih primjeraka tune (Prilog 20. ovoga Pravilnika).
(10) Iznimno od članka 12. stavka 7. u rekreacijskom ribolovu trofejnih primjeraka tune dozvoljeno je, do ispunjenja kvote, izvući na plovilo, zadržati na plovilu i iskrcati najviše jedan primjerak tune minimalne veličine 30 kg po plovilu na dan.
(11) Iskrcaj tuna može se obavljati radnim danom u vremenu od 7:30 do 22:00 sata te subotom, nedjeljom, praznikom i blagdanom u vremenu od 10:00 do 22:00 sati. Tuna ulovljena u okviru rekreacijskog ribolova trofejnih primjeraka tune mora se iskrcati na iskrcajnim mjestima iz članka 33. stavka 3. ovog Pravilnika. Jedinke tune koje se iskrcavaju, moraju se iskrcati cijele, a iznimno, bez utrobe i škrga.
(12) Za svaki iskrcaj tune potrebno je prethodno odobrenje Ministarstva.
(13) Za trofejne primjerke tune koji se namjeravaju iskrcati, odgovorna osoba na plovilu za rekreacijski ribolov trofejnih primjeraka tune (Thunnus thynnus) obvezna je Ministarstvu u roku od 24 sata po ostvarenom ulovu trofejnog primjerka tune dostaviti prijavu ulova na posebnom Obrascu prijave ulova tune u rekreacijskom ribolovu trofejnih primjeraka tune (Prilog 21. ovoga Pravilnika) na kojemu je potrebno navesti ime ovlaštenika dozvole koji je ostvario ulov.
(14) Ispunjeni obrazac mora pratiti ulovljenu tunu nakon iskrcaja.
DOSTAVA PODATAKA
Ulov tune
Članak 16.
(1) Fizičke i pravne osobe, ovlaštenici povlastice za gospodarski ribolov na moru koji obavljaju ribolov tune (u daljnjem tekstu: ovlaštenici povlastice) obavezni su dostavljati Ministarstvu očevidnik o ulovu tune (u daljnjem tekstu: očevidnik) (Prilog 4. ovoga Pravilnika).
(2) Zapovjednici plovila za tegalj, pomoćnih plovila za prijevoz mrtve tune i plovila za preradu obavezni su bilježiti svoje aktivnosti sukladno zahtjevima koji su postavljeni u Uputama za bilježenje aktivnosti ribarskih plovila (Prilog 4. ovoga Pravilnika).
Članak 17.
(1) Očevidnik se vodi kao elektronski očevidnik ili kao knjiga formata A4.
(2) Na naslovnoj stranici svake knjige otiskan je naziv očevidnika.
(3) Svaki očevidnik popunjava se na osnovi uputa za popunjavanje očevidnika koja su sastavni dio očevidnika.
Članak 18.
(1) Ovlaštenik povlastice ima sljedeće obveze:
1. unositi pravovremeno i dnevno podatke u obrazac očevidnika u skladu s uputama,
2. popunjavati očevidnik svaki dan (najkasnije do 23.59 sati) ili prije samog ulaska u luku,
3. ispunjavati očevidnik za svaki izlazak u ribolov, za svaki dan proveden na moru, bez obzira da li se lovila tuna ili ne,
4. držati očevidnik na plovilu,
5. unositi podatke o iskrcanom/prebačenom/prekrcanom ulovu u obrazac očevidnika prije iskrcaja/prebacivanja/prekrcaja ulovljene tune iz plovila,
6. unositi podatke u očevidnik na način da budu čitljivi i neizbrisivi,
7. ne smiju se brisati i mijenjati unesene podatke, a u slučaju pogreške, podatak se precrtava jednom linijom te se unosi točan podatak uz paraf ovlaštenika povlastice ili zapovjednika plovila,
8. dostaviti u roku od 24 sata od ostvarenog ulova, Ministarstvu original obrasca faksom, poštom ili osobno.
9. iznimno od točke 8. ovog stavka, za plovila koja obavljaju ribolov tuna i koja se nakon ostvarenog ulova ne vraćaju u luku, već nastavljaju ribolov, faksom mora dostaviti drugu presliku očevidnika u roku od 24 sata od ostvarenog ulova, a original mora dostaviti osobno ili poštom u roku od 3 dana nakon povratka iz 