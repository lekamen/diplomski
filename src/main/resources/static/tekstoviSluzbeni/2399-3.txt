podataka o troškovima sadržaja i pojasnili su kako su navedeni podaci obuhvaćeni institutom poslovne tajne, da su zbog sklapanja ugovora s međunarodnim dobavljačima sadržaja na iste primjenjivana različita mjerodavna prava te da ih stoga nisu u mogućnosti dostaviti HAKOM-u.
Dopisom od 27. studenoga 2012., HAKOM je zatražio dodatne podatke i pripadajuća pojašnjenja koja Iskon još nije bio dostavio te još jednom pozvao Iskon da dostavi jedinične troškove za svaki pojedini program iz osnovnog paketa IPTV usluge Iskona. Iskon je potom dana 10. prosinca 2012. dostavio dio podataka i pojašnjenja, ali je za određene troškove i dalje propustio dostaviti potrebna pojašnjenja i izračun, pa je HAKOM 18. prosinca 2012. uputio Iskonu još jedan dopis zahtijevajući od Iskona dostavu izračuna svih ranije dostavljenih troškova u elektroničkom obliku sa pripadajućim pojašnjenjima. Iskon je dopisima od 24. prosinca i 31. prosinca 2012. dostavio tražene podatke. Potom je HAKOM 11. veljače 2013. organizirao sastanak s Iskonom jer je i dalje postojala neusklađenost dostavljenih podataka s godišnjim financijskim izvještajima Iskona za 2011. godinu koje je HAKOM koristio kao kontrolu dostavljenih troškova od strane Iskona pa nastavno na zaključke s navedenog sastanka HAKOM je od Iskona dana 12. veljače 2013. zatražio ispravak određenih podataka te usklađenje istih s financijskim izvještajima. Iskon je 25. veljače 2013. dostavio zatražene podatke te je po zaprimanju navedenih podataka HAKOM uspio prikupiti podatke potrebne za provođenje analize troškovne usmjerenosti cijena postojećih paketa usluga iz ponude Iskona. Na temelju dostavljenih svih podataka HAKOM je dovršio analizu troškovne usmjerenosti postojećih paketa Iskona vezan uz uslugu širokopojasnog pristupa Internetu i IPTV uslugu.
O rezultatima analize i potrebi izmjene cijena pojedinih paketa usluga HAKOM je obavijestio Iskon i zatražio dodatno očitovanje prije donošenja konačne odluke u ovom postupku.
HAKOM je 8. travnja 2013. zaprimio dopis Iskona koji je sadržavao komentare na dostavljene rezultate analize. Određene komentare Iskona vezano uz IPTV platformu, NMS platformu, troškove donacija i sponzorstva, prihode od uspostave poziva na određene pakete te uočene pogreške u izračunu HAKOM je prihvatio kao i većinu glede raspodjele troškova vezano uz troškove osoblja i nekih drugih troškova kako je Iskon predložio. HAKOM nije prihvatio komentare Iskona kojima je tražio da se na ukupan trošak sadržaja IPTV usluge ne primjeni odgovarajuća margina u visini WACC-a (11,05%). HAKOM ističe da bi u slučaju ne primjene naveden margine od 11, 05% moglo doći do istiskivanja konkurencije preniskim cijenama što se želi izbjeći odnosno potrebno je primijeniti jednaku marginu na sve troškove unutar paketa usluga Iskona kako bi se zadovoljio uvjet troškovne usmjerenosti cijena navedenih paketa usluga. HAKOM nije prihvatio ni komentar Iskona koji se odnosi na trošak prodajnih partnera odnosno na razdoblje na koje se navedeni trošak raspodjeljuje, smatrao je opravdanim primijeniti razdoblje od 18 mjeseci kao krajnji rok u kojem Iskon mora biti u mogućnosti nadoknaditi troškove prodajnih partnera koji su nastali u trenutku sklapanja ugovora s krajnjim korisnikom. HAKOM je prihvatio zahtjev Iskona da se za korisničku opremu (modem i STB) primjenjuje stopa amortizacije od 7 godina pa je smatrao opravdanim iznose koji se dobiju primjenom navedene stope uvećati za 15% iz razloga što se povećanjem vijeka upotrebe navedene opreme povećava i vjerojatnost da će se ista kod određenog broja korisnika morati zamijeniti novom. HAKOM je smatrao opravdanim primijeniti trošak marketinga i na CARNet DUO i CARNet TRIO pakete.
Slijedom svega navedenoga HAKOM je sukladno članku 63. stavka 5. ZEK-a utvrdio da je na temelju dostavljenih podataka o troškovima potrebno izmijeniti postojeće cijene paketa usluga Iskona kako je navedeno u točki I. izreke osporavane odluke, te je utvrdio da će se nove cijene početi primjenjivati od 1.