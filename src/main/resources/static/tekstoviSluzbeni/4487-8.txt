prirodi rizika, poduzme odgovarajuće korektivne mjere kako bi osigurao da ta pomorska oprema nakon stavljanja na tržište više ne predstavlja taj rizik, da je povuče s tržišta ili opozove.
(2) Gospodarski subjekt je obavezan osigurati da su poduzete odgovarajuće korektivne mjere u vezi sa svim proizvodima koje je stavio na tržište na cijelom području Europske unije ili ugrađenima na brodove EU-a.
(3) Ministarstvo o poduzetim mjerama iz stavka 1. ovoga članka obavješćuje ministarstvo nadležno za poslove gospodarstva, a koje bez odlaganja obavješćuje Komisiju i druge države članice EU-a uz dostavljanje svih dostupnih informacija, a posebno podataka potrebnih za identifikaciju pomorske opreme, podrijetlo pomorske opreme i njezina opskrbnog lanca, prirodu uključenog rizika te prirodu i trajanja poduzetih nacionalnih mjera.
(4) Komisija bez odgode započinje savjetovanje s državama članicama i relevantnim gospodarskim subjektom ili subjektima te procjenjuje poduzete nacionalne mjere. Na temelju rezultata navedene procjene Komisija odlučuje jesu li mjere opravdane ili ne te prema potrebi predlaže odgovarajuće mjere. Članak 27. stavak 2. Direktive u tu se svrhu primjenjuje mutatis mutandis.
(5) Komisija svoju odluku upućuje svim državama članicama i odmah je priopćuje njima i relevantnom gospodarskom subjektu ili subjektima.
Formalna nesukladnost
Članak 22.
(1) Ne dovodeći u pitanje članak 20. ovoga Pravilnika, smatra se da je pomorska oprema s formalnom nesukladnosti ako se utvrdi jedan od sljedećih nedostataka:
(a) znak kormilarskog kola stavljen je suprotno članku 9. ili članku 10. ovoga Pravilnika;
(b) znak kormilarskog kola nije stavljen;
(c) EU izjava o sukladnosti nije sastavljena;
(d) EU izjava o sukladnosti nije ispravno sastavljena;
(e) tehnička dokumentacija nije dostupna ili nije potpuna;
(f) EU izjava o sukladnosti nije poslana brodu.
(2) Ako nesukladnost iz stavka 1. ovoga članka nije otklonjena Ministarstvo će o tome izvijestiti ministarstvo nadležno za poslove gospodarstva u cilju poduzimanja prikladnih mjera sa svrhom ograničavanja ili zabrane stavljanja pomorske opreme na tržište ili kako bi se osigurao njezin opoziv ili povlačenje s tržišta.
Izuzeća koja se temelje na tehničkim inovacijama
Članak 23.
(1) U izvanrednim okolnostima zbog tehničke inovacije, Ministarstvo može dopustiti opremanje broda hrvatske državne pripadnosti pomorskom opremom koja nije u skladu s postupkom ocjenjivanja sukladnosti ako se provjerom, ili na neki drugi način odobren od Ministarstva, utvrdi da je takva oprema jednako učinkovita kao ona koja udovoljava postupcima ocjene sukladnosti.
(2) Postupci provjere iz stavka 1. ovog članka ne smiju ni na koji način biti diskriminirajući u odnosu na pomorsku opremu proizvedenu u Republici Hrvatskoj i pomorsku opremu proizvedenu u drugim državama.
(3) Za pomorsku opremu iz stavka 1. ovoga članka Ministarstvo će izdati ili odobriti priznatoj organizaciji izdavanje odgovarajuće potvrde koja se u svakom trenutku mora nalaziti uz opremu i kojom se dopušta opremanje broda tom opremom, a isto tako, ukoliko je potrebno, u njoj moraju biti navedena ograničenja i/ili uvjeti za njeno korištenje.
(4) Ako Ministarstvo dopusti opremanje broda hrvatske državne pripadnosti opremom na koju se odnosi ovaj članak o tome izvješćuje Europsku komisiju i ostale države članice EU-a uz dostavljanje pojedinosti o tome zajedno s izvješćima o svim relevantnim provjerama, ocjenama i postupcima ocjenjivanja sukladnosti.
(5) Unutar 12 mjeseci od primitka priopćenja navedenog u stavku 4. ovoga članka Komisija može zahtijevati od Ministarstva da povuče izdano odobrenje u određenom vremenskom roku ako smatra da nisu ispunjeni uvjeti utvrđeni stavkom 1. ovoga članka.
(6) Kada se brod opremljen opremom iz stavka 1. ovog članka upisuje u Upisnik brodova u Republici Hrvatskoj, Ministarstvo može poduzeti odgovarajuće mjere, uključujući ispitivanja i praktične provjere, da se uvjeri da je oprema barem toliko učinkovita kao i oprema koja