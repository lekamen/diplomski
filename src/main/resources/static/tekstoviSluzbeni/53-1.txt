 glasi:
»Članak 123.
Istražni zatvor se može odrediti ako postoji osnovana sumnja da je određena osoba počinila kazneno djelo i ako:
1) je u bijegu ili osobite okolnosti upućuju na opasnost da će pobjeći (krije se, ne može se utvrditi njezina istovjetnost i slično),
(...)«
Pred Županijskim sudom u Zagrebu u tijeku je kazneni postupak protiv podnositelja zbog kaznenog djela davanja mita iz članka 348. stavka 1. KZ-a/97, u povodu optužnice Ureda za suzbijanje korupcije i organiziranog kriminaliteta broj: K-US-145/11, IS-US-35/11 od 31. ožujka 2014.
Na sjednici optužnog vijeća u kaznenom predmetu braniteljica podnositelja, odvjetnica Laura Valković, predložila je da sud na temelju članka 126. ZKP-a opozove odluku o istražnom zatvoru jer je nakon njezina donošenja, a prije zatvaranja podnositelja, predočen dokaz Ministarstva uprave i pravosuđa Mađarske, Uprave za međunarodno kazneno pravo i zastupstvo suda u Strasbourgu od 29. travnja 2014., iz kojeg je vidljivo kako okrivljenik nije bio osobno obaviješten o pozivu nadležnih hrvatskih pravosudnih tijela, jer da poziv do njega nikada nije došao pa, prema mišljenju podnositeljeve obrane, ne može snositi posljedice takvog postupanja mađarskih pravosudnih tijela.
3.1. Rješenjem optužnog vijeća Županijskog suda u Zagrebu od 10. lipnja 2014., nakon podignute optužnice protiv podnositelja, odbijen je prijedlog obrane podnositelja za opoziv rješenja kojim je protiv optuženog Zsolta Tamasa Hernadia određen istražni zatvor.
U tom rješenju kojim je odbijen prijedlog za opoziv istražnog zatvora Županijski sud u Zagrebu obrazložio je sljedeće:
»(...) Naime, nakon što je USKOK u četiri navrata zamolnicom putem nadležnih pravosudnih tijela Republike Mađarske zatražio dostavu pismena, odnosno ispitivanje osumnjičenika, a zamolnice za pružanje pravne pomoći sva četiri puta odbijene, predložio je sucu istrage određivanje istražnog zatvora. Sudac istrage odredio je istražni zatvor smatrajući da egzistiraju razlozi iz članka 123. stavak 1. točka 1. ZKP/08 jer iz, tijekom istrage, provedenih dokaza proizlazi osnovanost sumnje da je okrivljenik počinio kazneno djelo, a pozivanje okrivljenika putem međunarodne pravne pomoći je ostalo bezuspješno, dok je istovremeno, obzirom na medijske istupe okrivljenika i napise u medijima, okrivljeniku poznato da se protiv njega u Republici Hrvatskoj vodi postupak i okrivljenik je putem svojeg zamjenika Sandora Csanyija bio obaviješten o terminu ispitivanja. Unatoč tomu, okrivljenik se pozivu nije odazvao, već je isto izbjegavao i na taj način opstruirao provođenje kaznenog postupka. Nakon donošenja rješenja o određivanju istražnog zatvora raspisana je tjeralica i izdan Europski uhidbeni nalog, koji nije realiziran jer je prema obavijesti Interpola Budapest sud odbio izručenje okrivljenika Hrvatskoj.«
Optužno vijeće Županijskog suda u Zagrebu odbilo je prijedlog za opoziv odluke o istražnom zatvoru nalazeći da i dalje egzistiraju razlozi zbog kojih je istražni zatvor bio određen i zakonski uvjeti za njegovo određivanje. U rješenju je optužno vijeće navelo:
»Naime, način na koji je USKOK nastojao osigurati prisutnost okrivljenika u kaznenom postupku, zamolbeno, putem međunarodne pravne pomoći je u skladu s Europskom konvencijom o uzajamnoj sudskoj pomoći u kaznenim stvarima od 20. travnja 1959., Dodatnom protokolu Europskoj konvenciji o uzajamnoj sudskoj pomoći u kaznenim stvarima od 17. ožujka 1978., kao i ugovoru između SFRJ i NR Mađarske o uzajamnom pravnom saobraćaju kojeg je Republika Hrvatska stranka na temelju sukcesije (NN Međunarodni ugovori 13-88/1997) i predstavlja jedini mogući način osiguranja prisutnosti okrivljenog mađarskog državljana Zsolta Tamása Hernádia u ovom postupku. Činjenica što su mađarska pravosudna tijela, bez obzira na izostanak formalne komunikacije sa okrivljenikom – svojim državljaninom, odbila pružanje pravne pomoći hrvatskim pravosudnim tijela, ukazuje da je okrivljenik nedostižan hrvatskim pravosudnim tijelima i predstavlja osnovu za