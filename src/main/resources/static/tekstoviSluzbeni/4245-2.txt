 izuzeće,
– popis ugovornih strana u unutargrupnim transakcijama na koje bi se primjenjivalo izuzeće ili odgoda obveze poravnanja,
– identifikacijsku oznaku Obrasca (OIB subjekta nadzora i datum prijave, u formatu: OIB_gggg-mm-dd),
– ime, prezime, funkciju i potpis ovlaštene osobe,
– u slučaju kada se podnosi skupna obavijest, ime, prezime, funkciju i supotpis ovlaštenih osoba drugih ugovornih strana za koje se podnosi obavijest.
b) popunjeni obrazac iz Priloga ove Odluke.
(2) Ovlaštena osoba koja potpisuje sažetu obavijest iz stavka 1. točke a) ovog članka mora biti jednaka potpisniku izjave o odgovornosti iz Dijela F Obrasca.
Članak 6.
(1) Rokovi određeni u članku 4. stavku 2. točkama a) i b) Uredbe (EU) br. 648/2012, kao i rok određen u članku 3. stavku 2. Uredbe (EU) 2015/2205 počinju teći od dana kada kreditna institucija dostavi potpunu obavijest ili zahtjev iz članka 2. točke a) ove Odluke.
(2) Obavijest ili zahtjev iz članka 2. točke a) ove Odluke smatrat će se potpunima kada kreditna institucija HNB-u dostavi podatke propisane člankom 5. ove Odluke.
(3) HNB će u roku od 5 radnih dana od dana zaprimanja obavijesti ili zahtjeva iz članka 2. točke a) ove Odluke utvrditi njihovu potpunost te o tome obavijestiti kreditnu instituciju koja je dostavila predmetnu obavijest ili zahtjev. Ako HNB utvrdi da su obavijest ili zahtjev iz članka 2. točke a) ove Odluke nepotpuni, o istome će obavijestiti kreditnu instituciju te je pozvati na dopunu obavijesti ili zahtjeva, u roku od 10 radnih dana od dana dostave poziva za o dopunu dokumentacije.
(4) O zahtjevu iz članka 2. točke a) alinieje 2. ove Odluke, HNB odlučuje rješenjem, u smislu zakona kojim je uređen opći upravni postupak.
(5) U slučaju obavijesti iz članka 2. točke a) ove Odluke, HNB će u propisanom roku kreditnu instituciju obavijestiti o tome je li primjena unutargrupnog izuzeća dopuštena. Pri tome će se smatrati da je primjena dopuštena ako HNB ne obavijesti kreditnu instituciju unutar tih rokova.
(6) Ako HNB pregledom dostavljene dokumentacije utvrdi da primjena unutargrupnog izuzeća nije dopuštena, unutar roka iz stavka 5. ovog članka, kreditnoj instituciji se izdaje rješenje o prigovoru na primjenu izuzeća o čemu se šalje obavijest nadležnom tijelu druge ugovorne strane na koju se odnosi unutargrupno izuzeće.
Članak 7.
Istinitost, točnost i potpunost podataka
(1) Potpisnik izjave o odgovornosti iz Dijela F Obrasca u potpunosti odgovara za istinitost, točnost i potpunost dostavljenih podataka.
(2) HNB je ovlaštena od kreditne institucije zatražiti dodatne podatke koji potvrđuju istinitost, točnost i potpunost dostavljenih podataka, uključujući i potvrde i uvjerenja drugih nadležnih domaćih ili inozemnih tijela.
Članak 8.
Ova Odluka objavljuje se u »Narodnim novinama« i stupa na snagu osmog dana od dana objave.
O. br.: 212-020/07-16/BV
Zagreb, 5. srpnja 2016.
Guverner prof. dr. sc. Boris Vujčić, v. r.
PRILOG
OBAVIJEST O NAMJERI PRIMJENE IZUZEĆA IZ ČLANKA 4. STAVKA 2. TOČKE A. UREDBE (EU) br. 648/2012, ODNOSNO ZAHTJEV IZ ČLANKA 4. STAVKA 2. TOČKE B. UREDBE (EU) br. 648/2012

