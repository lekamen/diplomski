136 18.12.2015 Odluka o uvjetima za otvaranje i funkcioniranje PM računa u sustavu TARGET2-HR
HRVATSKA NARODNA BANKA
2563
Na temelju članka 120. stavka 1. Zakona o platnom prometu (»Narodne novine«, br. 133/2009. i 136/2012.) i članka 42. stavka 3. točke 13. Zakona o Hrvatskoj narodnoj banci (»Narodne novine«, br. 75/2008. i 54/2013.) Savjet Hrvatske narodne banke donosi
ODLUKU
O UVJETIMA ZA OTVARANJE I FUNKCIONIRANJE PM RAČUNA U SUSTAVU TARGET2-HR
GLAVA I. OPĆE ODREDBE
Članak 1.
Pravna podloga i predmet
1. Hrvatska narodna banka je ugovorna strana u Sporazumu o Transeuropskom automatiziranom sustavu ekspresnih novčanih transakcija u realnom vremenu na bruto načelu (sustav TARGET2) te je prema tom sporazumu prihvatila Smjernicu Europske središnje banke ESB/2012/27 od 5. prosinca 2012. o Transeuropskom automatiziranom sustavu ekspresnih novčanih transakcija u realnom vremenu na bruto načelu (sustav TARGET2) kako je posljednji put mijenjana Smjernicom Europske središnje banke ESB/2015/15 od 2. travnja 2015.
2. U skladu sa Smjernicom iz stavka 1. ovog članka ovom se Odlukom uređuje odnos između Hrvatske narodne banke i imatelja PM računa u sustavu TARGET2-HR glede otvaranja i funkcioniranja PM računa.
Članak 2.
Dodaci
1. Sastavni dio ove Odluke čine:
Dodatak I.: Tehničke specifikacije za obradu naloga za plaćanje
Dodatak II.: Program za naknadu štete u sustavu TARGET2
Dodatak III.: Referentni okvir za mišljenja o sposobnosti i o državi
Dodatak IV.: Postupak neprekinutog poslovanja i postupak pri nepredvidivim događajima
Dodatak V.: Raspored rada
Dodatak VI.: Popis naknada i izdavanje računa
Dodatak VII.: Mjerila za pristup
2. Ovlašćuje se guverner Hrvatske narodne banke za donošenje dodataka iz stavka 1. ovog članka.
3. Dodaci iz stavka 1. ovog članka objavljuju se na internetskim stranicama Hrvatske narodne banke.
4. U slučaju bilo koje proturječnosti ili nedosljednosti između sadržaja bilo kojeg dodatka iz stavka 1. ovog članka i sadržaja bilo koje odredbe ove Odluke, ova Odluka ima prednost.
5. Ova Odluka zajedno s dodacima iz stavka 1. ovog članka predstavlja opće uvjete za otvaranje i funkcioniranje PM računa u sustavu TARGET2-HR.
6. Ova Odluka i njezini dodaci zajedno s Odlukom o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa i njezinim dodacima, Odlukom o uvjetima za otvaranje i funkcioniranje namjenskog novčanog računa (DCA) u sustavu TARGET2-HR i njezinim dodacima i Odlukom o postupcima namire za sporedne sustave predstavlja Pravila rada sustava TARGET2-HR.
Članak 3.
Definicije
Za potrebe ove Odluke primjenjuju se sljedeće definicije:
1) »banka namire« znači sudionik u sustavu TARGET2 čiji se PM račun ili podračun upotrebljava za namiru instrukcija za plaćanje koje sporedni sustav dostavi preko sučelja sporednog sustava (ASI);
2) »detaljne funkcionalne specifikacije za korisnike (UDFS)« znači aktualna inačica UDFS-a, koji je tehnička dokumentacija koja sadrži pojedinosti o interakciji sudionika sa sustavom TARGET2;
3) »dostupni imatelj BIC-a« znači subjekt koji: (a) ima poslovni identifikacijski kôd (BIC); (b) nije prepoznat kao neizravni sudionik i (c) korespondent je ili klijent imatelja PM računa ili podružnica imatelja PM računa ili neizravnog sudionika, a koji može preko imatelja PM računa dostaviti naloge za plaćanje u komponentu sustava TARGET2 i primiti plaćanja iz nje;
4) »dostupna likvidnost« znači pozitivno stanje na PM računu sudionika;
5) »glavni PM račun« znači PM račun s kojim je DCA povezan i na koji se na kraju dana automatski vraća svaki preostali saldo s DCA-a;
6) »grupa« znači:
(a) skup kreditnih institucija uključenih u konsolidirane financijske izvještaje matičnog društva, pri čemu je matično društvo obvezno podnijeti konsolidirane financijske izvještaje prema Međunarodnom računovodstvenom standardu 27 (MRS 27), donesenom na temelju Uredbe Komisije (EZ) br. 2238/2004 od 29. prosinca 2004. o izmjeni Uredbe (EZ) br.