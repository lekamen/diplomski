 prilaže:
– zahtjev korisnika za bolničku medicinsku rehabilitaciju (Obrazac MR)
– odgovarajuću medicinsku dokumentaciju, odnosno presliku ovjerene od nadležnog doktora medicine
– presliku zadnjeg odobrenja HZZO-a i medicinsku dokumentaciju iz zdravstvene ustanove u kojoj je provedena medicinska rehabilitacija temeljem odobrenja HZZO-a
– presliku pravomoćnog rješenja o priznavanju statusa žrtve seksualnog nasilja i
– mišljenje i nalaz doktora specijalista odgovarajuće specijalnosti o potrebi liječenja bolničkom medicinskom rehabilitacijom.
Članak 12.
(1) Prijedlog za bolničku medicinsku rehabilitaciju zajedno s prilozima iz članka 11. ovoga Pravilnika upućuje se Povjerenstvu za medicinsku rehabilitaciju koje razmatra i utvrđuje potrebu korisnika za medicinskom rehabilitacijom te može dati ili uskratiti suglasnost.
(2) Povjerenstvo za medicinsku rehabilitaciju odlučuje u koju će bolničku zdravstvenu ustanovu za medicinsku rehabilitaciju uputiti korisnika, a može pozvati korisnika na osobni pregled, te zatražiti dodatnu medicinsku dokumentaciju.
Članak 13.
Korisniku se može uskratiti bolnička medicinska rehabilitacija ako:
– je ostvario pravo na bolničku medicinsku rehabilitaciju po odobrenju HZZO-a ili po posebnim propisima, po istoj medicinskoj dokumentaciji, u razdoblju od godinu dana prije podnošenja prijedloga za bolničku medicinsku rehabilitaciju po odredbama ovoga Pravilnika
– je ostvario pravo na bolničku medicinsku rehabilitaciju po drugoj osnovi, a po istoj medicinskoj dokumentaciji, u razdoblju od godinu dana prije podnošenja prijedloga za bolničku medicinsku rehabilitaciju po odredbama ovoga Pravilnika ili
– Povjerenstvo za medicinsku rehabilitaciju ocijeni da ne postoji potreba odnosno medicinska opravdanost za provođenje bolničke medicinske rehabilitacije, da je potrebno provesti ambulantnu rehabilitaciju ili da postoje drugi medicinski razlozi za uskratu bolničke medicinske rehabilitacije.
Pravo na liječnički sistematski pregled
Članak 14.
(1) Korisnik može ostvariti pravo na liječnički sistematski pregled u opsegu i u zdravstvenoj ustanovi koju odredi Ministarstvo.
(2) Pravo iz stavka 1. ovoga članka može ostvariti korisnik koji to pravo u tekućoj godini nije ostvario po drugoj osnovi.
Naknada troškova prijevoza
Članak 15.
(1) Zahtjev za naknadu troškova prijevoza u drugo mjesto radi ostvarivanja prava iz Zakona podnosi se Ministarstvu.
(2) Troškove prijevoza isplaćuje Ministarstvo, a nadoknađuju se prema dostavljenoj voznoj karti (original) za prijevoz autobusom, odnosno drugim razredom željeznice ili brodom.
(3) Naknadu troškova prijevoza u drugo mjesto radi ostvarivanja prava iz Zakona korisnik ne može ostvariti ako je to pravo ostvario po posebnim propisima.
ODJELJAK B OSTVARIVANJE PRAVA NASLJEDNIKA
Zahtjev nasljednika
Članak 16.
(1) Zahtjev za ostvarivanje prava nasljednici prvog nasljednog reda i posvojenici žrtve (u daljnjem tekstu: nasljednici) podnose na obrascu (Obrazac ZN) koji je sastavni dio ovoga Pravilnika, neposredno, poštom ili elektroničkom poštom Ministarstvu.
(2) Zahtjev iz stavka 1. ovoga članka sadrži osobne podatke stranke (ime, ime roditelja, prezime, adresu, datum i mjesto rođenja, OIB), te naznaku prava koje se potražuje.
(3) Uz zahtjev iz stavka 1. ovoga članka nasljednici su dužni priložiti:
– rješenje o nasljeđivanju i
– pravomoćnu sudsku presudu ili drugi dokaz da je preminula osoba iza koje nasljednik izvodi svoje pravo žrtva seksualnog nasilja.
Članak 17.
Uz zahtjev iz članka 16. stavka 1. ovoga Pravilnika za povećanu novčanu naknadu, nasljednik je, ovisno o osnovi na koju se poziva, dužan dostaviti medicinsku dokumentaciju odnosno dokaz o tome da je:
– seksualno nasilje kod žrtve uzrokovalo prisilnu trudnoću
– seksualno nasilje kod žrtve izazvalo prisilni pobačaj
– uslijed prisilne trudnoće kao posljedice seksualnog nasilja rođeno dijete.
Sporazum nasljednika
Članak 18.
(1) U slučaju postojanja više nasljednika, uz zahtjev iz članka 16. stavka 1. ovoga Pravilnika, dužni su