 sredstva iz ranije realiziranih natječaja dodijeljenih sredstava Fonda.
Po usvojenom pravdanju dodijeljenih sredstava Fonda za 2015. godinu, a prije isplate drugog dijela sredstava, Pružatelj medijske usluge je dužan dostaviti potvrdu (obavijest) nadležnog tijela da mu je dodijeljena potpora male vrijednosti u 2014., 2015. i 2016. godini u određenom iznosu, ili izjavu ovjerenu kod javnog bilježnika o tome jesu li mu u razdoblju 2014., 2015. i 2016. dodijeljene državne potpore u određenom iznosu.
Ukoliko se po dostavljenoj potvrdi iz prethodnog stavka ovoga članka utvrdi da su Pružatelju medijske usluge u prethodne 3 godine dodijeljena sredstva u iznosu većem od € 200.000,00 Agencija će obustaviti isplatu dodijeljenih sredstava Fonda.
V. Pružatelji medijskih usluga dužni su do 31. prosinca 2015. godine odnosno do 31. prosinca 2016. godine proizvesti i objaviti programe sukladno Prijavi na natječaj i količinama utvrđenim u točki I. ove Odluke, a snimke proizvedenog i objavljenog programa/sadržaja koje će se poticati sredstvima Fonda čuvati do donošenja odluke o pravdanju sredstava Fonda. Kod pravdanja emisija iz točke VII. izreke ove Odluke, uz datum objave određene emisije, navodi se i tema/teme koje su obrađivane.
VI. Pružatelji medijskih usluga iz točke I. ove Odluke dužni su sve proizvedene i objavljene programe/sadržaje na kraju označiti da su sufinancirani sredstvima Fonda za poticanje pluralizma i raznovrsnosti elektroničkih medija.
VII. Pružatelji medijskih usluga iz točke I. izreke ove Odluke dužni su do 31. siječnja 2016. odnosno do 31. siječnja 2017. godine dostaviti programsko izvješće, a do 28. veljače 2016. godine odnosno do 28. veljače 2017. godine financijsko izvješće o namjenskom trošenju odobrenih sredstava i ostvarivanja programa za koja su dodijeljena.
VIII. Izvješće iz točke VII. izreke ove Odluke Pružatelji medijskih usluga su dužni dostaviti putem web aplikacije koja se nalazi na internetskoj stranici Agencije.
IX. Pružatelji medijskih usluga iz točke I. izreke ove Odluke, osim izvješća iz točke VII. izreke ove Odluke, dužni su Agenciji za elektroničke medije omogućiti nesmetano praćenje trošenja odobrenih sredstava Fonda za poticanje pluralizma i raznovrsnosti elektroničkih medija i ostvarivanje svakog pojedinog programa i u okviru redovitog nadzora nad poštivanjem programskih načela i obveza i u okviru izravnog nadzora.
X. Agencija za elektroničke medije ovlaštena je u svakom trenutku od Pružatelja medijske usluge iz točke I. izreke ove Odluke zatražiti i očitovanje o poštivanju dinamike realizacije i namjene dodijeljenih sredstava i/ili u tu svrhu obaviti izvanredni ili izravni nadzor.
XI. Pružatelji medijskih usluga iz točke I. izreke ove Odluke dužni su prilikom potpisivanja Ugovora o dodijeli sredstava dostaviti valjane bjanko zadužnice radi osiguranja tražbine Agencije za elektroničke medije u iznosu ukupno dodijeljenih sredstava.
XII. Agencija za elektroničke medije pridržava pravo ukidanja dijela ove Odluke u slučaju da Pružatelji medijskih usluga iz točke I. izreke ove Odluke ne ispune koju od obveza iz ove Odluke ili je ne ispuni u roku.
XIII. Pružatelji medijskih usluga iz točke I. izreke ove Odluke koji ne koriste odobrena sredstva ili ih koriste suprotno odredbama Pravilnika o Fondu za poticanje pluralizma i raznovrsnosti elektroničkih medija, odnosno ne ostvaruju programe ili ih ostvaruju suprotno odredbama tog Pravilnika te suprotno potpisanom ugovoru o dodjeli sredstava, dužni su po odluci Vijeća za elektroničke medije vratiti odobrena sredstva Fonda uvećana za iznos kamatne stope za iznos povrata državnih potpora sukladno odluci Komisije, počevši od dana korištenja državne potpore do povrata, u roku od trideset dana od dana dostave te odluke.
XIV. Prijavama neprofitnih pružatelja elektroničkih publikacija Centar za cjeloviti razvoj, Info zona, Udruga Jedna nova poruka, Udruga Slobodni Filozofski, Udruga studenata za promicanje kulturnih sadržaja »Ziher«, Udruga U ime obitelji i Udruga za