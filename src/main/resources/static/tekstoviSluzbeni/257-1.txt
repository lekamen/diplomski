sljedeće:
»5. Ustavni sud utvrđuje da se u slučaju podnositeljice ustavne tužbe, kao i u svim ostalim istovrsnim predmetima u postupcima koje provode sudačka vijeća kad u postupku natječaja ocjenjuju suce, ne odlučuje ni o kakvom ustavnom pravu tih osoba u materijalnom smislu. Stoga je Ustavni sud nenadležan ratione materiae za odlučivanje o ustavnim tužbama kojima se osporavaju ocjene o obnašanju sudačke dužnosti.«
5. Ustavni sud utvrđuje da akt o ocjenjivanju rada i učinkovitosti državnog službenika nije pojedinačni akt iz članka 62. stavka 1. Ustavnog zakona jer se njime ne odlučuje o meritornim pravima tih osoba koja bi bila pod zaštitom ustavnih garancija. Stoga Ustavni sud nije nadležan ratione materiae za odlučivanje o ustavnim tužbama podnesenima protiv odluka nadležnih sudova donesenima u tim postupcima.
Eventualne pogreške u postupku ocjenjivanja državnog službenika mogu se osporavati samo u ustavnoj tužbi podnesenoj u povodu rješenja o prestanku državne službe, ako bi rješenje o ocjenjivanju državnog službenika bila osnova tog prestanka. U takvoj bi se situaciji, naime, mogla otvoriti sumnja u mogući nezakoniti prestanak državne službe (radnopravnog odnosa), koji je odnos nesporno predmet zaštite pred Ustavnim sudom. U tim okvirima bi Ustavni sud ispitao i samo rješenje o ocjenjivanju državnog službenika jer bi o njegovoj valjanosti ovisila i ocjena Ustavnog suda o glavnoj stvari koju razmatra u takvom ustavnom sporu.
6. Članak 72. Ustavnog zakona glasi:
»Članak 72.
Ustavni sud će rješenjem odbaciti ustavnu tužbu: ako nije nadležan ...«
7. Budući da se osporeno rješenje ne može smatrati aktom iz članka 62. stavka 1. Ustavnog zakona, na temelju članka 72. Ustavnog zakona odlučeno je kao u izreci. Objava ovog rješenja temelji se na članku 29. Ustavnog zakona.
Broj: U-III-4139/2014
Zagreb, 25. studenoga 2014.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
