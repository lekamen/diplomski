11. ZEK-a koja izričito propisuje da se odredbe predmetnog članka ne primjenjuju na pretplatničke ugovore (ugovore sklopljene s operatorom o pružanju javno dostupnih elektroničkih komunikacijskih usluga) sklopljene u postupku javne nabave. Stoga tužitelj navodi da je svoju ponudu na nadmetanje gore navedenog naručitelja PMF-a dostavio sukladno izričitoj odredbi ZEK-a. Kako je člankom 41. stavkom 3. ZEK-a određeno da se pretplatnički ugovori moraju temeljiti na općim uvjetima poslovanja i cijenama usluga u skladu s odredbama članka 42. i 42a ZEK-a, prema mišljenju tužitelja očito je kako operatori nisu dužni pretplatničke ugovore temeljiti na uobičajenim cijenama usluga i općim uvjetima poslovanja na način određen člancima 42. i 42a ZEK-a, u slučajevima kada pretplatničke ugovore temelje na ponudama dostavljenim u postupcima javne nabave. Tužitelj smatra da je u postupcima javne nabave zakonodavac izričito odredbom članka 41. stavka 11. ZEK-a propisao iznimku od pravila određenih člancima 41., 42. i 42a ZEK-a, a prema kojoj iznimci svi operatori, pa tako i tužitelj kao operator sa značajnom tržišnom snagom smiju odstupiti od obveze, a svoje cijene, odnosno pretplatničke ugovore temelje na objavljenim cjenicima i općim uvjetima poslovanja. Tužitelj smatra da je navedena iznimka unesena upravo stoga da se u postupcima javne nabave kada se nabavljaju elektroničke komunikacijske usluge uz postizanje svrhe provođenja javne nabave, istovremeno osigura i učinkovito tržišno natjecanje svih operatora prisutnih na tom tržištu. U suprotnom, kada operatori u postupcima javne nabave ne bi mogli odstupiti od cijene u javno objavljenim cjenicima, a vezano uz obvezu iz članka 42a ZEK-a odnosno općih uvjeta poslovanja iz članka 42. ZEK-a postupci javne nabave za usluge elektroničkih komunikacija bi zbog svoje predvidivosti izgubili svaki smisao. Slijedom navedenog, prema mišljenju tužitelja, izmjena u članku 41. stavak 11. ZEK-a za razliku od prethodno važećeg Zakona o telekomunikacijama primjenjivog do 10. kolovoza 2011. predviđa iznimku od obveza vezanih za cijene i opće uvjete poslovanja u slučajevima javne nabave. Tužitelj smatra da navedena iznimka iz članka 41. stavak 11. ZEK-a jasno i nedvosmisleno ukazuje na to da svi operatori (uključujući i operatora sa značajnom tržišnom snagom) budući da isti nije naveden kao iznimka smiju odstupiti od obveza da svoje cijene odnosno pretplatničke ugovore temelje na objavljenim cjenicima i općim uvjetima poslovanja. Tužitelj ističe da je osobita specifičnost tržišta elektroničkih komunikacija pri sklapanju pretplatničkih ugovora u tome što takav ugovor čini zahtjev krajnjeg korisnika fizičke i pravne osobe za pružanjem konkretne usluge te opći uvjeti operatora kojima se detaljno regulira pružanje usluga. Dakle, u pravilu se odnos pružatelj – korisnik usluga uspostavlja prihvatom zahtjeva krajnjeg korisnika pa je u tom dijelu logično i opravdano da cjenik usluga i općih uvjeta njihovog pružanja bude javno i transparentno objavljen. S druge pak stranke za postupke javne nabave karakteristično je da se nastoji ostvariti cjenovno najpovoljnije ponude. Dakle, upravo element tajnosti ponuda pridonosi svrsi postupka javne nabave te bi automatsko preuzimanje već objavljenih cjenika i općih uvjeta postupak javne nabave u području elektroničkih komunikacija u potpunosti učinio nepotrebnim. Tužitelj smatra kako tvrdnja tuženika da je u Odluci 1. od 6. travnja 2011. godine bila dana uputa tužitelju na koji način se primjenjuje regulatorne obveze u postupcima javne nabave, pa da je stoga logično da takva uputa vrijedi i za tržište javno dostupne telefonske usluge u mjesnom i/ili međumjesnom prometu koja se pruža na fiksnoj lokaciji za poslovne korisnike, a koje je tržište regulirano zasebnom Odlukom 2., prema mišljenju tužitelja nije osnovana iz razloga što je tuženik po službenoj dužnosti trebao uzeti u obzir a nije, te jasno i nesporno regulirati sva pitanja koja su se u postupku obiju analiza tržišta postavila