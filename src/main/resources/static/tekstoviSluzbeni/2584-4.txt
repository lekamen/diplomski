 tijela i Centra za mirenje pri Komori
– donosi odluku o iznosima naknade, nagrade, dnevnica i putnih troškova za članove tijela i radnih tijela Komore
– odlučuje o sklapanju pravnih poslova čija pojedinačna vrijednost prelazi iznos od 100.000,00 kuna (slovima: sto tisuća kuna) do iznosa od 2.000.000,00 kuna (slovima: dva milijuna kuna) na godišnjoj razini do visine koja je za pojedine namjene osigurana financijskim planom
– na prijedlog predsjednika Komore imenuje i razrješava glavnog tajnika Komore
– usklađuje međusobne odnose članova Komore
– imenuje i razrješava predsjednika Centra za mirenje pri Komori
– predlaže Skupštini izmiritelje na Listi izmiritelja Centra za mirenje pri Komori
– u ime Komore sklapa ugovor o radu s predsjednikom Komore
– utvrđuje prijedlog godišnjeg proračuna prihoda i rashoda Komore i podnosi ga Skupštini na donošenje
– utvrđuje prijedlog izvještaja o izvršenju godišnjeg proračuna prihoda i rashoda Komore i podnosi ga Skupštini na prihvaćanje
– upravlja financijskim poslovanjem Komore
– utvrđuje program stručnog usavršavanja i nadzire provedbu tog programa
– imenuje Izborna povjerenstva
– razmatra izvješća o radu i odgovornost tijela Komore čije članove imenuje tijela koje osniva
– donosi odluku o osnivanju radnih tijela i imenuje članove radnih tijela
– donosi odluku o osnivanju ureda i centara i drugih oblika strukovnog djelovanja Komore
– donosi odluku o pokretanju ovršnih postupaka ili podnosi prijavu stegovnom tužitelju kod neplaćanja članarine, te suspenziju prava člana do podmirenja duga
– donosi odluku o osnivanju trgovačkih društava, udruga i drugih pravnih osoba
– donosi odluku o sudjelovanju Komore u projektima financiranim iz fondova Europske unije
– obavlja ostale poslove koji nisu u djelokrugu rada drugih tijela Komore
– donosi odluku o organizaciji Opće konvencije, kongresa i drugih oblika skupova u svrhu promidžbe i razvijanja inženjerske struke
– donosi opće akte u skladu sa Statutom
– donosi druge opće akte koji nisu u nadležnosti drugog tijela u skladu sa Statutom.
Upravni odbor rješava i ostala pitanja koja prema Zakonu, Statutu i drugim općim aktima nisu stavljena u djelokrug rada drugog tijela Komore.
Upravni odbor Komore može svoje pojedine ovlasti iz stavka 1. ovoga članka prenijeti na predsjednika Komore, tijela i radna tijela Komore te na druge osobe.
Članak 26.
Sjednicu Upravnog odbora saziva predsjednik Komore, kojom i predsjedava.
Upravni odbor može pravovaljano odlučivati ako je na sjednici nazočno više od polovice njegovih članova.
Upravni odbor odlučuje većinom glasova nazočnih članova Upravnog odbora
Rad Upravnog odbora uređuje se poslovnikom.
Predsjednik komore
Članak 27.
Predsjednika Komore bira i razrješava Skupština iz redova članova Komore.
Prijedlog za izbor ili razrješenje predsjednika Komore može dati:
– Upravni odbor Komore
– natpolovična većina članova Skupštine.
Mandat predsjednika Komore traje četiri (4) godine, a može biti ponovno biran na još jedan mandat.
Predsjednik Komore obavlja svoju funkciju na temelju ugovora o radu ili bez zasnivanja radnog odnosa.
Predsjednik Komore za svoj rad odgovara Skupštini.
Članak 28.
Predsjednik Komore:
1. predstavlja i zastupa Komoru, odgovora za zakonitost njezina rada te obavlja druge poslove određene Zakonom i Statutom.
2. predsjedava sjednicama Skupštine i Upravnog odbora
3. saziva prvu konstituirajuću sjednicu Skupštine, Upravnog odbora, Nadzornog odbora i radnih tijela Komore
4. usklađuje aktivnosti tijela i oblike organiziranja rada Komore
5. brine da rad tijela Komore bude u skladu sa zakonom, Statutom i drugim općim aktima i interesima članova Komore
6. ovlašten je zatražiti kontrolu materijalno-financijskog poslovanja i raspolaganja sredstvima Komore
7. po potrebi saziva izvanrednu sjednicu Vijeća područnog odbora
8. osniva i imenuje članove radnih tijela Komore
9. raspoređuje sredstva unutar godišnjeg financijskog proračuna prihoda i rashoda i naredbodavac je za njegovo izvršenje
10. predlaže Upravnom