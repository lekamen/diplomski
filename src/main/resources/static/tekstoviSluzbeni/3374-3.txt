 Poljoprivrednici iz stavka 1. ovoga članka koji u hranidbi životinja koje se koriste za proizvodnju hrane (uključujući životinje akvakulture) koriste krmiva životinjskog podrijetla ili krmne smjese koje ih sadrže i obavljaju jednu ili više djelatnosti iz članka 8. ovoga Pravilnika, moraju uz Registar primarnih proizvođača iz ovoga članka biti upisani i u Registar ovlaštenih poljoprivrednika u skladu s člankom 9. ovoga Pravilnika.
(3) Poljoprivrednici iz stavka 1. ovoga članka moraju ispunjavati zahtjeve propisane Prilozima I. i III. Uredbe 183/2005.
(4) Poljoprivrednici iz stavka 2. ovoga članka moraju ispunjavati zahtjeve iz stavka 3. ovoga članka i zahtjeve propisane člankom 8. ovoga Pravilnika.
Članak 7.
(1) U Registar sušara u skladu s člankom 9. ovoga Pravilnika moraju se upisati poljoprivrednici koji obavljaju djelatnost umjetnog sušenja krmiva u sušari na vlastitom gospodarstvu neovisno da li primjenjuju izravnu ili neizravnu metodu sušenja krmiva, uključujući i poljoprivrednike koji posjeduju pokretne sušare i ne suše krmiva isključivo za potrebe vlastitog gospodarstva.
(2) Poljoprivrednici iz stavka 1. ovoga članka koji uz djelatnost umjetnog sušenja krmiva obavljaju jednu ili više djelatnosti iz članka 6. ovoga Pravilnika upisuju se u Registar sušara i ne smatraju se primarnim proizvođačima.
(3) Poljoprivrednici iz stavka 2. ovoga članka koji u hranidbi životinja koje se koriste za proizvodnju hrane (uključujući životinje akvakulture) koriste krmiva životinjskog podrijetla i/ili krmne smjese koje ih sadrže i obavljaju jednu ili više djelatnosti iz članka 8. ovoga Pravilnika moraju uz Registar sušara biti upisani i u Registar ovlaštenih poljoprivrednika u skladu s člankom 9. ovoga Pravilnika.
(4) Poljoprivrednici iz stavaka 1. i 2. ovoga članka moraju ispunjavati zahtjeve propisane člancima 9. i 10. te Prilozima II. i III. Uredbe (EZ) br. 183/2005.
(5) Poljoprivrednici iz stavka 3. ovoga članka moraju ispunjavati zahtjeve iz stavka 4. ovoga članka i zahtjeve propisane člankom 8. ovoga Pravilnika.
Članak 8.
U Registar ovlaštenih poljoprivrednika u skladu s člankom 9. ovoga Pravilnika moraju se upisati poljoprivrednici koji u hranidbi životinja koje se koriste za proizvodnju hrane (uključujući životinje akvakulture) koriste krmiva životinjskog podrijetla i/ili krmne smjese koje ih sadrže, a koji obavljaju jednu ili više od sljedećih djelatnosti:
a) proizvodnja na vlastitom gospodarstvu potpunih krmnih smjesa koje sadrže jedno ili više krmiva životinjskog podrijetla (riblje brašno, dikalcij fosfat i trikalcij fosfat životinjskog podrijetla, proizvode od krvi dobivene od nepreživača) i to isključivo za hranidbu životinja nepreživača na vlastitom gospodarstvu ako su ispunjeni uvjeti iz Priloga IV. Poglavlja III. Odjeljka B točke 3. Uredbe (EZ) br. 999/2001;
b) korištenje i skladištenje potpunih krmnih smjesa koje sadrže jedno ili više krmiva životinjskog podrijetla (riblje brašno, dikalcij fosfat i trikalcij fosfat životinjskog podrijetla, proizvode od krvi dobivene od nepreživača) radi hranidbe životinja nepreživača na vlastitom gospodarstvu pod uvjetom da se spriječi hranidba preživača i drugih životinja kojima nisu namijenjene krmne smjese iz ove točke;
c) proizvodnja na vlastitom gospodarstvu potpunih krmnih smjesa koje sadrže prerađene životinjske bjelančevine (PAP) dobivene od nepreživača, osim ribljeg brašna, isključivo za potrebe hranidbe životinja akvakulture na vlastitom gospodarstvu ako su ispunjeni uvjeti iz Priloga IV. Poglavlja IV. Odjeljka D točke (d) podtočke ii. Uredbe (EZ) br. 999/2001;
d) korištenje i skladištenje mliječnih zamjenica koje sadrže riblje brašno isključivo za potrebe hranidbe neodbijenih preživača na vlastitom gospodarstvu ako su ispunjeni uvjeti iz Priloga IV. Poglavlja IV. Odjeljka E točke (g) Uredbe (EZ) br. 999/2001;
e) hranidba životinja na vlastitom gospodarstvu s jednim ili više od sljedećih krmiva životinjskog podrijetla koja su dopremljena s nekog drugog gospodarstva ili iz