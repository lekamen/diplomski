 mjeriteljstvo bez odgode o takvim mjerama obavješćuje Europsku komisiju i druge države članice.
(6) Informacije iz stavka 5. ovoga članka uključuju sve dostupne pojedinosti, a posebno podatke nužne za identifikaciju vage koja nije u skladu sa zahtjevima ovoga Pravilnika, podrijetlo vage, vrstu navodne nesukladnosti i povezanog rizika, vrstu i trajanje poduzetih mjera te argumente određenoga gospodarskog subjekta. Mjeriteljska inspekcija središnjeg tijela državne uprave nadležnog za mjeriteljstvo posebno navodi je li nesukladnost posljedica sljedećeg:
a) toga da vaga ne ispunjava zahtjeve u vezi s aspektima zaštite javnog interesa iz ovoga Pravilnika; ili
b) nedostataka u usklađenim normama iz članka 14. ovoga Pravilnika koji se odnosi na pretpostavku o sukladnosti.
(7) Središnje tijelo državne uprave nadležno za mjeriteljstvo obavješćuje Europsku komisiju i ostale države članice o svim donesenim mjerama te o svim dodatnim informacijama koje su mu na raspolaganju u vezi s nesukladnošću određene vage te o svim prigovorima u slučaju neslaganja s donesenom mjerom u drugoj državi članici.
(8) Ako države članice ili Europska komisija u roku od tri mjeseca od primitka informacije iz stavka 5. ovoga članka ne podnesu prigovor na privremenu mjeru središnjeg tijela državne uprave nadležnog za mjeriteljstvo, mjera se smatra opravdanom.
(9) Za vage koje dokazano predstavljaju rizik na nacionalnoj razini mjeriteljska inspekcija središnjeg tijela državne uprave nadležnog za mjeriteljstvo osigurava trenutačno poduzimanje odgovarajućih restriktivnih mjera, kao što je povlačenje vage s tržišta Republike Hrvatske.
Sukladne vage koje predstavljaju rizik
Članak 40.
(1) Ako središnje tijelo državne uprave nadležno za mjeriteljstvo nakon provedbe ocjenjivanja u skladu s člankom 39. stavkom 1. ovoga Pravilnika utvrdi da vaga predstavlja rizik za aspekte zaštite javnog interesa iako je sukladna s odredbama ovoga Pravilnika, središnje tijelo državne uprave nadležno za mjeriteljstvo od relevantnog gospodarskog subjekta zahtijeva poduzimanje odgovarajućih mjera kako bi osiguralo da ta vaga nakon stavljanja na tržište više ne predstavlja rizik, da je se povuče s tržišta ili opozove u razumnom roku, koji ono propiše i koji je primjeren naravi rizika.
(2) Gospodarski subjekt mora osigurati poduzimanje popravnih radnji u vezi sa svim vagama koje je stavio na raspolaganje na tržištu Europske unije.
(3) Središnje tijelo državne uprave nadležno za mjeriteljstvo o tome odmah obavješćuje Europsku komisiju i druge države članice. Navedene informacije obuhvaćaju sve dostupne pojedinosti, a posebno podatke nužne za identifikaciju određene vage, podrijetlo i opskrbni lanac, vrstu rizika te vrstu i trajanje poduzetih nacionalnih mjera.
Formalna nesukladnost
Članak 41.
(1) Ne dovodeći u pitanje članak 39. ovoga Pravilnika, središnje tijelo državne uprave nadležno za mjeriteljstvo može zahtijevati od gospodarskog subjekta da otkloni nesukladnost ako ustanovi jedno od sljedećeg:
a) oznaka CE ili dodatna mjeriteljska oznaka nije stavljena u skladu s člankom 30. Uredbe (EZ) br. 765/2008 ili člankom 19. ovoga Pravilnika.;
b) oznaka CE ili dodatna mjeriteljska oznaka nije stavljena;
c) podaci iz članka 8. stavaka 7. i 8. nisu uopće stavljeni ili nisu stavljeni u skladu s dotičnim člankom;
d) identifikacijski broj prijavljenog tijela, kada je to tijelo uključeno u fazu kontrole proizvodnje, nije stavljen u skladu s člankom 19. ovoga Pravilnika ili uopće nije stavljen;
e) EU izjava o sukladnosti nije sastavljena;
f) EU izjava o sukladnosti nije pravilno sastavljena;
g) tehnička dokumentacija je nedostupna ili nepotpuna;
h) podaci iz članka 8. stavka 9. ili članka 10. stavka 4. nedostaju, netočni su ili nepotpuni;
i) nije ispunjen neki drugi administrativni zahtjev iz članka 8. ili članka 10. ovoga Pravilnika.
(2) Ako se nesukladnost iz stavka 1. ovoga članka nastavi, središnje tijelo državne uprave nadležno za mjeriteljstvo poduzima sve odgovarajuće mjere kako bi ograničilo 