 iz Državnog proračuna Republike Hrvatske.
Europski plakat Shema školskog voća i povrća
Članak 8.
Europski plakat Shema školskog voća i povrća izrađuje tijelo odobreno za komunikaciju u skladu s Prilogom III Uredbe Komisije (EZ) br. 288/2009.
Javni poziv
Članak 9.
(1) Agencija za plaćanja će:
– najkasnije 30. travnja u godini u kojoj započinje razdoblje provedbe Sheme školskog voća i povrća objavit javni poziv za odabir dobavljača voća i povrća
– najkasnije 30. svibnja u godini u kojoj započinje razdoblje provedbe Sheme školskog voća i povrća na web-stranici www.apprrr.hr objaviti:
– popis dobavljača koji ispunjavaju uvjete javnog poziva
– popis škola koje mogu sudjelovati u Shemi školskog voća i povrća s brojem učenika po školi
– procijenjeni iznos potpore po školi prema broju učenika koji mogu sudjelovati u Shemi školskog voća i povrća.
(2) Ministarstvo nadležno za obrazovanje dostavit će Agenciji za plaćanje:
– najkasnije 20. svibnja u godini u kojoj počinje razdoblje provedbe Sheme školskog voća i povrća ukupan broj učenika od 1. do 8. razreda po svakoj školi u tekućoj školskoj godini
– najkasnije 25. kolovoza u godini u kojoj počinje razdoblje provedbe Sheme školskog voća i povrća privremeni broj učenika od 1. do 8. razreda po svakoj školi upisanih u novu školsku godinu
– najkasnije 15. listopada u godini u kojoj počinje razdoblje provedbe Sheme školskog voća i povrća konačan broj učenika od 1. do 8. razreda po svakoj školi upisanih u novu školsku godinu.
(3) Prilikom prijave na javni poziv iz stavka 1. ovoga članka, dobavljač voća i povrća će dostaviti Agenciji za plaćanja:
(a) dokaz da je u Sudskom ili Obrtnom registru registriran za djelatnost trgovine hranom
(b) dokaz da je upisan u Upisnik trgovaca voćem i povrćem
(c) informacije o području koje planira pokrivati pri isporukama voća i povrća (županija/e ili cijela Republika Hrvatska)
(d) pisanu izjavu prema kojoj će:
– u skladu s ovim Pravilnikom, koristi voće i povrće financirano iz Sheme školskog voća i povrća za potrošnju u školama
– vratiti svu neopravdano isplaćenu potporu zajedno sa zakonskim kamatama za količine za koje je utvrđeno da proizvodi nisu distribuirani djeci u skladu s listom prihvatljivih proizvoda iz Priloga I ovoga Pravilnika ili je isplaćena za proizvode koji ne ispunjavaju uvjete propisane ovim Pravilnikom
– u slučaju prijevare ili ozbiljnog nehata vratiti dodatno i iznos u visini razlike između isplaćenog iznosa i iznosa na koji je kao podnositelj Zahtjeva za potporu imao pravo
– na zahtjev dostaviti prateće dokumente
– se podvrgnuti bilo kakvoj kontroli posebno administrativnoj kontroli i kontroli na terenu te inspekcijskom nadzoru.
Odobravanje podnositelja zahtjeva za potporu
Članak 10.
(1) Ministarstvo nadležno za poljoprivredu će u godini u kojoj započinje razdoblje provedbe Sheme školskog voća i povrća:
– najkasnije 30. svibnja odlukom odobriti tijelo nadležno za komunikaciju u okviru Sheme školskog voća i povrća i godišnji plan aktivnosti.
(2) Ministarstvo nadležno za zdravlje će u godini u kojoj započinje razdoblje provedbe Sheme školskog voća i povrća:
– najkasnije 30. svibnja odlukom odobriti tijelo nadležno za monitoring i evaluaciju utjecaja Sheme školskog voća i povrća na prehrambene navike i zdravlje školske djece i godišnji plan aktivnosti.
(3) Tijelo odobreno za komunikaciju i tijelo odobreno za monitoring i evaluaciju iz stavaka 1. i 2. ovoga članka dostavit će Agenciji za plaćanja:
– najkasnije 30. lipnja u godini u kojoj započinje razdoblje provedbe Sheme školskog voća i povrća odobreni godišnji plan aktivnosti i pisanu izjavu prema kojoj će:
– u skladu s ovim Pravilnikom, koristiti potporu za komunikaciju/monitoring i evaluaciju u okviru Sheme školskog voća i povrća
– u slučaju prijevare ili ozbiljnog nehata vratiti dodatno i iznos u visini razlike između uplaćenog iznosa i iznosa na koji je podnositelj Zahtjeva za potporu za komunikaciju/monitoring i evaluaciju imao pravo
– na zahtjev dostaviti prateće dokumente.
(4)