 za manevarski rad,
e) neovisno uključenje crvenih svjetala za označavanje kraja vlaka.
(8) Na motornom vlaku i motornom vozilu za posebne namjene, kod kojih se istovremeno pale čelne svjetiljke koje imaju bijelu svjetlost i svjetiljke koje imaju crvenu svjetlost mora biti omogućeno isključivanje svih svjetiljki kod višestrukog sastava na krajevima vozila koji se nalaze unutar sastava.
Članak 9.
(1) Izvedba vozila mora biti takva da prilikom kretanja po pruzi dopuštenom brzinom ni u jednoj situaciji ne prekorači ovojnicu dopuštenog kinematičkog profila.
(2) Ograničenje za kinematički profil je referentna ovojnica kinematičkog profila koja odgovara ovojnici kinematičkog profila sukladno objavi UIC 505-1, uključujući inačice istoga za područje od GRT do kote 130 mm u visinu, ovisno o mogućnosti prelaska vozila preko kolosiječnih kočnica i ostalih aktiviranih uređaja za manevriranje i zaustavljanje.
(3) Vozilo s mjerama kinematičkog profila GB sukladno objavi UIC 506 može prometovati na prugama u Republici Hrvatskoj, osim na dionicama pruge za koje je to upravitelj infrastrukture odredio u Izvješću o mreži.
(4) Profil vozila također mora ispunjavati uvjete propisane propisom kojim se uređuju tehnički uvjeti kojima moraju udovoljavati željezničke pruge i koji su navedeni u Izvješću o mreži.
(5) Vaganje vozila potrebno je obaviti sukladno normi HRN EN 15528.
Članak 10.
(1) Vozilo mora biti opremljeno kočnicom sa stlačenim zrakom neizravnog djelovanja koja ima djelovanje kao automatska zračna kočnica, odnosno produžna zračna kočnica.
(2) Parametri kočne opreme moraju jamčiti zaustavljanje unutar određene kočne udaljenosti pri najvećoj dopuštenoj brzini.
(3) Vučno vozilo mora se opremiti kočnicom sa stlačenim zrakom izravnog djelovanja odnosno izravnom zračnom kočnicom.
(4) Izravna zračna kočnica smije se koristiti samo kao pojedinačna kočnica, a kočno djeluje samo na vozilo koje ima ovu kočnicu.
(5) Na glavnom zračnom vodu ne smiju biti priključeni drugi uređaji osim uređaja za kočenje, nadzor tlaka u glavnom zračnom vodu te izvršni uređaji zaštita koje djeluju prinudnim kočenjem vlaka.
(6) Vozilo namijenjeno za brzine veće od 160 km/h mora biti opremljeno elektropneumatskom i elektromagnetskom kočnicom.
(7) Produžno djelovanje kočnica teretnih vagona u vlaku ostvaruje se pomoću glavnog zračnog voda unutarnjeg promjera 32 mm.
(8) Vozilo mora na krajevima glavnog zračnog voda imati ugrađene čelne slavine s kočničkim spojnicama odnosno njihovim spojnim glavama.
(9) Čelne slavine i spojne glave glavnog zračnog voda moraju biti obojene crvenom bojom.
(10) Čelne slavine glavnog zračnog voda teretnih vagona moraju biti izvedene sukladno normi HRN EN 14601.
(11) Čelna slavina i spojna glava napojnog zračnog voda moraju biti obojene bijelom ili žutom bojom.
(12) Spojne glave napojnog i glavnog zračnog voda vozila moraju biti sukladne normi HRN EN 15807. Slavine napojnog zračnog voda na vozilima ugrađuju se na većoj udaljenosti od uzdužne osi vozila u odnosu na slavine glavnog zračnog voda.
(13) Teretni vagon za posebne namjene koji nema automatsku indirektnu zračnu kočnicu mora biti opremljen glavnim zračnim vodom te imati oznake sukladno objavi UIC 545.
(14) Vozilo s automatskom zračnom kočnicom mora imati uključno – isključnu slavinu rasporednika koja omogućava da se na vozilu može uključiti ili isključiti zračna kočnica.
(15) Teretni vagon s automatskom zračnom kočnicom mora biti opremljen mjenjačem vrste kočnice i mjenjačem kočne sile.
(16) Vučno vozilo i putnički vagon mora biti opremljeno mjenjačem vrste kočnice.
(17) Vagon mora imati s obje bočne strane ručice mjenjača vrste kočnice.
(18) Na vučnom vozilu izbor vrste kočnice obavlja se mehaničkim ili električnim izbornikom.
(19) Teretni vagon mora biti opremljen kočnim sustavom koji ima barem načine kočenja G i P.
(20) Mjenjač kočne sile automatske zračne kočnice teretnog vagona može biti mehanički mjenjač (prazno i tovareno stanje) ili automatski mjenjač, a automatski može biti