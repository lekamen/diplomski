 uvjetima manjka električne energije u elektroenergetskom sustavu,
10. jedinstveni račun – račun koji izdaje opskrbljivač električnom energijom (u daljnjem tekstu: opskrbljivač), a koji se sastoji od troška opskrbe električnom energijom i naknade za korištenje mreže te ostalih naknada i davanja određenih posebnim propisima,
11. korisnik mjernih podataka – opskrbljivač, otkupljivač električne energije i operator tržišta električne energije,
12. korištenje mreže – usluga koju pruža operator sustava korisniku mreže kojom se omogućuje prijenos električne energije prijenosnom mrežom i/ili distribucija električne energije distribucijskom mrežom te korištenje usluga sustava,
13. korisnik mreže – pravna ili fizička osoba koja koristi prijenosnu i/ili distribucijsku mrežu na temelju sklopljenog ugovora o korištenju mreže,
14. kupac s vlastitom proizvodnjom električne energije (u daljnjem tekstu: kupac s vlastitom proizvodnjom) – krajnji kupac koji unutar svojih postrojenja i instalacija ima postrojenje za proizvodnju električne energije za vlastite potrebe i koji može isporučivati višak proizvedene električne energije u mrežu na temelju ugovora o korištenju mreže,
15. kvaliteta napona – usklađenost izmjerenih značajki napona na mjestu preuzimanja i/ili predaje električne energije s vrijednostima navedenim u hrvatskoj normi HRN 50160,
16. kvaliteta usluga – razina pružanja usluga koju je operator sustava i opskrbljivač dužan osigurati korisniku mreže u skladu s ovim Općim uvjetima i propisima kojima se uređuje kvaliteta opskrbe električnom energijom,
17. mjesečna novčana obveza krajnjeg kupca iz kategorije kućanstvo – novčani iznos procijenjen na temelju mjesečne potrošnje električne energije,
18. mjesto preuzimanja i/ili predaje električne energije – mjesto u mreži na kojem se električna energija preuzima iz mreže i/ili predaje u mrežu te na kojem prestaje odgovornost operatora sustava i započinje odgovornost korisnika mreže ili drugog operatora sustava,
19. mrežna pravila operatora sustava – mrežna pravila prijenosnog sustava odnosno mrežna pravila distribucijskog sustava,
20. naknada za korištenje mreže – novčani iznos koji krajnji kupac plaća za uslugu korištenja mreže,
21. negativni povratni utjecaj na mrežu – pogonsko stanje odnosno događaj u postrojenjima i instalacijama korisnika mreže koji uzrokuje poremećaj i smetnju u mreži operatora sustava,
22. obračunski mjerni interval – vremenski interval u kojem se mjere parametri električne energije unutar obračunskog razdoblja, u pravilu 15 minuta ili višekratnik od 15 minuta (primjerice jedan sat),
23. odvojeni računi – račun koji izdaje opskrbljivač za trošak opskrbe električnom energijom i račun koji izdaje operator prijenosnog sustava i/ili operator distribucijskog sustava za naknadu za korištenje mreže, a koji sadrži i naknade i davanja određene posebnim propisima,
24. obračunska vršna radna snaga – tarifni element za obračun radne snage koji se određuje na temelju vršne radne snage, broja obračunskih mjernih mjesta i planirane vršne radne snage,
25. obračunsko mjerno mjesto – mjesto u mreži na kojem se pomoću brojila i ostale mjerne opreme mjere parametri električne energije radi obračuna, koje je u pravilu mjesto preuzimanja i/ili predaje električne energije,
26. obračunsko razdoblje – vremensko razdoblje na koje se odnosi obračun,
27. ograničavalo strujnog opterećenja – uređaj koji ograničava strujno opterećenje na obračunskom mjernom mjestu do razine priključne snage iz elektroenergetske suglasnosti,
28. otkupljivač električne energije (u daljnjem tekstu: otkupljivač) – pravna ili fizička osoba koja ima sklopljen ugovor o otkupu električne energije s proizvođačem električne energije ili s kupcem s vlastitom proizvodnjom,
29. planirana vršna radna snaga – planirana vrijednost vršne radne snage koju krajnji kupac na mreži visokog i vrlo visokog napona te na mreži srednjeg napona prijavljuje operatoru sustava,
30. pouzdanost napajanja – stalnost napajanja korisnika mreže