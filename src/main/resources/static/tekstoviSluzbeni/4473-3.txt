 prihvatljivih aktivnosti (ili troškova) iz ostalih fondova Europske unije, uključujući i prijavu na natječaj za dodjelu sredstava.
(4) Korisnici u teškoćama za potrebe ovoga Pravilnika su korisnici u postupku predstečajne nagodbe, stečaja ili likvidaciji sukladno Smjernicama o državnim potporama za sanaciju i restrukturiranje nefinancijskih poduzetnika u teškoćama (2014/C 249/01, 31. 7. 2014.) te kao takvi nisu prihvatljivi kao korisnici.
(5) Korisnik je dužan zadržati status priznate proizvođačke organizacije najmanje pet godina nakon konačne isplate potpore.
POGLAVLJE II. KRITERIJI ODABIRA I PRERAČUN TEČAJA
Članak 10.
(1) Kriteriji odabira zahtjeva za potporu primjenjuju se na sve potpune, pravovremene i prihvatljive zahtjeve korisnika, a određeni su u Prilogu I. ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje Programa ruralnog razvoja Republike Hrvatske za razdoblje 2014. – 2020.
(3) Korisnik je prihvatljiv za dodjelu potpore, ukoliko mu je dodijeljen minimalan broj bodova.
Članak 11.
Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu te objavljenom na mrežnoj stranici Europske komisije http://ec.europa.eu/budget/inforeuro/.
DIO TREĆI
POGLAVLJE I. ZAHTJEV ZA POTPORU, POSTUPAK OBRADE, DONOŠENJE ODLUKE I SKLAPANJE UGOVORA O FINANCIRANJU
Članak 12.
(1) Zahtjev za potporu podnosi se temeljem natječaja o provedbi mjere 09, podmjere 9.1., kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva (www.mps.hr).
(3) Natječajem iz stavka 1. ovoga članka određuju se način, rokovi i uvjeti za podnošenje zahtjeva za potporu za dodjelu sredstava iz EPFRR-a, mjere 09.
(4) Uz zahtjev za potporu korisnici moraju dostaviti svu dokumentaciju propisanu natječajem.
(5) Kad su zahtjev za potporu i dokumentacija iz stavka 4. ovoga članka upućeni poštom preporučeno ili predani ovlaštenom pružatelju poštanskih usluga, vrijeme predaje pošti odnosno ovlaštenom pružatelju poštanskih usluga (datum, sat, minuta, sekunda) smatra se vremenom podnošenja zahtjeva za potporu.
(6) Kad se zahtjev i dokumentacija iz stavka 4. ovoga članka predaju neposredno Agenciji za plaćanja, vremenom podnošenja zahtjeva smatra se vrijeme zaprimanja u Agenciji za plaćanja.
(7) Korisnik mora biti upisan u Evidenciju korisnika potpora u ruralnom razvoju i ribarstvu prije podnošenja zahtjeva za isplatu (u daljnjem tekstu: Evidencija korisnika) putem zaštićene mrežne aplikacije AGRONET.
(8) Upute za upis u Evidenciju korisnika i za korištenje AGRONETA-a bit će dostupne na mrežnim stranicama Agencije za plaćanja (www.apprrr.hr).
Članak 13.
(1) Zahtjev za potporu mora biti dostavljen na obrascu propisanom u tekstu natječaja i u formatu preuzetom na mrežnim stranicama Agencije za plaćanja.
(2) Zahtjev za potporu mora biti potpisan od strane odgovorne osobe korisnika.
Članak 14.
(1) Prilikom administrativne kontrole zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te maksimalan iznos prihvatljive potpore.
(2) Ako je zahtjev za potporu nepotpun ili ako je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će korisniku uputiti zahtjev za dopunu/obrazloženje/ispravak.
(3) Korisnik je dužan dostaviti traženu dokumentaciju preporučenom pošiljkom s povratnicom ili osobno u Agenciju za plaćanja u roku od deset dana od dana zaprimanja zahtjeva za dopunu.
(4) Danom zaprimanja zahtjeva za dopunu iz stavka 3. ovoga članka smatra se dan koji je naznačen na povratnici o zaprimanju preporučene pošiljke.
(5) Ako korisnik nije preuzeo zahtjev za dopunu prilikom prve dostave, dostava preporučene pošiljke biti će ponovljena još jednom. Ako korisnik ne preuzme zahtjev za