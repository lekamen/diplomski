74 03.07.2015 Odluka o izmjenama Odluke o porezima Grada Raba
GRAD RAB
1428
Na temelju članka 30. Zakona o financiranju jedinica lokalne i područne (regionalne) samouprave (»Narodne novine« broj 117/93., 69/97., 33/00., 73/00., 127/00., 59/01., 107/01., 117/01., 150/02., 147/03., 132/06., 26/07. – Odluka Ustavnog suda Republike Hrvatske, 73/08., 25/12. i 147/14.) i članka 22. Statuta Grada Raba (»Službene novine Primorsko-goranske županije« broj 27/09., 13/13., 31/13. – pročišćeni tekst i 19/15.), Gradsko vijeće Grada Raba, na sjednici održanoj 19. lipnja 2015. godine, donijelo je
ODLUKU
O IZMJENAMA ODLUKE O POREZIMA GRADA RABA
Članak 1.
U Odluci o porezima Grada Raba (»Službene novine Primorsko-goranske županije« broj 11/10., 21/10. i 38/11.) članak 12. mijenja se i glasi:
»Porez na tvrtku ili naziv ne plaćaju: državni organi, jedinice lokalne i područne (regionalne) samouprave te njihovi organi, obveznici iz oblasti obrazovanja, kulture, sporta, domovi zdravlja, centri za socijalnu skrb, humanitarne organizacije, neprofitna udruženja građana, registrirane političke stranke, svi obveznici koji djelatnost obavljaju u staroj gradskoj jezgri isključivo tijekom cijele godine. Oslobođeni su od plaćanja i obveznici novoosnovanih tvrtki u prvoj godini obavljanja djelatnosti.«
Članak 2.
Članak 13. mijenja se i glasi:
»Porez na korištenje javnih gradskih površina plaćaju pravne i fizičke osobe koje koriste javne površine temeljem ugovora o korištenju javne površine:
VISINA GODIŠNJEG POREZA U KUNAMA/M2
VRSTA PRIVREMENOG OBJEKTA ZONE I II III 1. KIOSK ILI MONTAŽNI OBJEKT: – ugostiteljske djelatnosti – trgovačke djelatnosti – turističke djelatnosti 1.600,00 1.400,00 1.400,00 1.400,00 1.200,00 1.200,00 800,00 800,00 800,00 2. USLUŽNE NAPRAVE: – za kokice, palačinke, frite i sl. – šankovi – kuferi za izlaganje nakita 3.200,00 1.000,00 3.200,00 2.800,00 800,00 2.800,00 2.000,00 600,00 2.000,00 3. ŠTANDOVI 3.800,00 2.800,00 2.000,00 4. UGOSTITELJSKE TERASE 410,00 330,00 230,00 5. NAJAM ZA KIOSKE ILI ŠTANDOVE U VLASNIŠTVU GRADA 2.000,00 – –
Zone određene člankom 28. Odluke o davanju javnih površina na privremeno korištenje.
Natječajem za dodjelu na korištenje javnih površina mogu se odrediti i drugačije cijene od navedenih u stavku 2. ovog članka, uvažavajući objektivne okolnosti vezane uz korištenje predmetne javne površine.«
Članak 3.
Ova Odluka objavit će se u »Narodnim novinama« i »Službenim novinama Primorsko-goranske županije«, a stupa na snagu osmog dana od dana objave u »Narodnim novinama«.
Klasa: 023-06/15-01/05
Urbroj: 2169-01-01-04-02/4-015-2
Rab, 19. lipnja 2015.
Predsjednik Gradskog vijeća Grada Raba Željko Peran, mag. ing. agr., v. r.
