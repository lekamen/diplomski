 iznose poreza na dohodak i poreza na dobit odnosno predujma poreza na dobit, uz uvjet da je korisnik potpore Ministarstvu gospodarstva prije izdavanja kupona za svako obračunsko razdoblje dostavi:
a) porezno knjigovodstvene kartice za koje evidenciju vodi Ministarstvo financija – Porezna uprava, a koje pokazuju stanje na datum zadnjeg dana u mjesecu koji predhodi potpisivanju Sporazuma, ovjerene od strane Ministarstva financija – Porezne uprave iz kojih je razvidno da je korisnik potpore pravodobno platio ukupan iznos obračunanih poreznih obveza i obveza s osnove doprinosa u obračunskom razdoblju koje je prethodilo obračunskom razdoblju za koje se traži izdavanje vrijednosnih kupona
b) projekciju iznosa potpore na temelju koje će Ministarstvo gospodarstva izdati vrijednosni kupon i
c) potvrdu Ministarstva financija – Porezne uprave o stanju duga, ne stariju od 30 dana od dana podnošenja zahtjeva za izdavanje kupona.
Članak 7.
Sporazum iz članka 14. stavka 1. Uredbe sadrži odredbe o vrsti, razdoblju korištenja i visini odobrene potpore, kojima se utvrđuje vrsta odobrene potpore iz članka 15. stavka 5. Zakona, i to u slučaju odobrenja poticaja počekom plaćanja poreznih obveza iz članka 15. stavka 5. točke d) Zakona, utvrđuje se:
1. da se korisniku potpore odobrava zajam bez kamata
2. da se zajam odobrava namjenski za plaćanje točno određenih poreznih obveza
3. da potporu predstavlja kamata na zajam, a kamatna stopa koju treba primijeniti pri izračunu potpore, odnosno pri diskontiranju diskontirana je kamatna stopa koja se primjenjuje u trenutku dodjele potpore. Referentna kamatna, odnosno diskontna stopa na temelju koje se računaju potpore utvrđuje se temeljem propisa kojim se uređuju pravila o utvrđivanju referentne i diskontne stope, koja je temeljena na Priopćenju Komisije o reviziji načina određivanja referentnih i diskontnih stopa (52008XC0119(01), SL C 14, 19. 1. 2008.)
4. ukupan iznos odobrene potpore poštujući maksimalni intenzitet potpore iz članka 6. stavka 1. točke 13. Zakona
5. ukupan iznos zajma
6. razdoblje korištenja zajma koje ne može prelaziti vremensko razdoblje od tri godine od početka ulaganja
7. uplatni računi i svi elementi potrebni za uplatu prihoda prema Naredbi o načinu uplaćivanja prihoda proračuna, obveznih doprinosa te prihoda za financiranje drugih javnih potreba u svrhu podmirenja poreznih obveza za koje je odobren zajam i
8. da Ministarstvo gospodarstva korisniku potpore isplaćuje zajam u roku dospijeća poreznih obveza za koje je odobren zajam, pod uvjetom da korisnik potpore prethodno dostavi:
a) zahtjev za isplatu zajma s obračunom poreznih obveza koje se isplaćuju putem zajma, s time da je korisnik potpore dužan iste dostaviti minimalno tri radna dana prije dospijeća poreznih obveza sa svim potrebnim informacijama za uplatu
b) potvrdu Ministarstva financija – Porezne uprave o stanju duga, ne stariju od 30 dana od dana podnošenja zahtjeva za isplatu zajma
c) instrument osiguranja naplate tražbina utvrđen Sporazumom za slučaj kršenja odredbi Zakona i Sporazuma
d) pisanu izjavu kojom odgovorna osoba jamči pod moralnom, materijalnom i kaznenom odgovornošću za točnost dostavljenih podataka.
Članak 8.
Sporazum iz članka 14. stavka 1. Uredbe sadrži odredbe o davanju informacija i podnošenju izvješća, kojima se utvrđuje:
1. da je korisnik potpore dužan podnijeti Ministarstvu gospodarstva i Ministarstvu financija – Poreznoj upravi godišnje izvješće o izvršenju projekta ulaganja i korištenju potpora te očuvanju odobrenog ulaganja i novih radnih mjesta povezanih s ulaganjem iz članka 17. stavku 4. Zakona i članka 16. Uredbe
2. da je korisnik potpore uz godišnje izvješće iz članka 17. stavku 4. Zakona i članka 16. Uredbe dužan dostaviti i podatke o broju zaposlenih tijekom izvještajnog razdoblja i broju novozaposlenih osoba visoke stručne spreme s dokazom o stručnoj spremi navedenih osoba (Izvješće o primicima, porezu na dohodak i prirezu te doprinosima za obvezna osiguranja – Obrazac JOPPD, dokaz o