 djela ili je štetnik nepoznat, nadležna osoba dužna je obavijestiti vojnu policiju radi daljnjeg postupanja.
2. Prethodni postupak
Članak 5.
(1) Nadležna osoba dužna je u roku od osam dana od dana saznanja o nastaloj šteti na nefinancijskoj imovini donijeti zaključak o pokretanju postupka o utvrđivanju odgovornosti za štetu (Obrazac 1) te naložiti knjiženje u knjigu manjkova i šteta.
(2) Iznimno od stavka 1. ovoga članka, kada iznos štete iz objektivnih razloga nije moguće utvrditi u roku iz stavka 1. ovoga članka, šteta će se utvrditi naknadno, a u knjigu manjkova i šteta će se upisati primjedba o naknadnom upisu.
(3) Ako je riječ o šteti na novčanim sredstvima, nadležna osoba dužna je u roku od osam dana od dana saznanja o nastanku štete donijeti zaključak o pokretanju postupka o utvrđivanju odgovornosti za štetu na novčanim sredstvima. Zaključak o pokretanju postupka o utvrđivanju štete na novčanim sredstvima dostavlja se ustrojstvenoj jedinici Ministarstva obrane nadležnoj za proračun i financije radi evidentiranja potraživanja od štetnika u glavnoj knjizi.
(4) Protiv zaključka o pokretanju postupka nije dopuštena žalba.
Članak 6.
(1) Počinjena šteta knjiži se u knjigu manjkova i šteta ustrojstvene jedinice kod koje se vodi imovina na kojoj je šteta nastala.
(2) Ako je šteta nastala na imovini koja je dana na privremeno korištenje drugoj ustrojstvenoj jedinici, knjiži se u knjigu manjkova i šteta ustrojstvene jedinice kojoj je imovina dana na privremeno korištenje, a o nastaloj šteti i pokretanju postupka obvezno se izvješćuje nadležna osoba koja je imovinu dala na privremeno korištenje.
(3) Na temelju zaključka o pokretanju postupka, u slučaju nestanka, otuđenja ili potpunog uništenja, materijalno zaduženje imovine obvezno će se prenijeti na ustrojstvenu jedinicu kojoj je dana na privremeno korištenje ili čuvanje.
(4) Pri prijenosu materijalnog zaduženja imovine zapisnički se mora utvrditi stvarno stanje imovine.
Članak 7.
(1) Nakon donošenja zaključka o pokretanju postupka nadležna osoba dužna je:
– prikupiti sve dokaze i raspoloživu dokumentaciju o nastaloj šteti
– utvrditi točan iznos štete
– saslušati osobu koju se tereti za počinjenu štetu ili pribaviti od nje pisanu izjavu (Obrazac 2)
– saslušati svjedoke, računopolagatelje, rukovatelje i dr. ili od njih pribaviti pisane izjave (Obrazac 3)
– pobliže opisati okolnosti nastanka štete.
(2) Zaključak i cjelokupnu dokumentaciju nadležna osoba bez odgađanja dostavlja Vojnostegovnom sudu.
Članak 8.
Ako štetnik prizna štetu i odmah je nadoknadi, nadležna osoba spis predmeta dostavlja Vojnostegovnom sudu.
3. Postupak pred Vojnostegovnim sudom
Članak 9.
Postupak utvrđivanja odgovornosti za štetu i naknadu štete te utvrđivanje visine štete vodi vojnostegovni sudac pojedinac.
Članak 10.
(1) Vojnostegovni sud provodi postupak u kojem utvrđuje sve činjenice važne za donošenje zakonite i pravilne odluke, vodeći računa o načelu ekonomičnosti.
(2) Vojnostegovni sud samostalno odlučuje koje će dokaze izvoditi, hoće li ponovno saslušati štetnika, svjedoke, računopolagatelje i druge te koje će činjenice smatrati dokazanim.
(3) Kada je za utvrđivanje ili ocjenu neke činjenice važne za rješavanje stvari potrebno stručno znanje, Vojnostegovni sud može zatražiti mišljenje nadležne ustrojstvene jedinice Ministarstva obrane i Oružanih snaga.
(4) Vojnostegovni sud može od vojne policije, odnosno od javnopravnih tijela i pravnih osoba tražiti prikupljanja potrebnih obavijesti i dokaza u ovom postupku.
Članak 11.
Vojnostegovni sudac koji vodi postupak ima prava i obveze:
– zahtijevati nadopunu dokumentacije
– pozivati štetnika, svjedoke i druge osobe koje mogu dati podatke važne za utvrđivanje ili ocjenu činjenica vezanih uz nastalu štetu
– brinuti se o predmetima
– donositi i potpisivati odluke
– obavljati i druge poslove.
Članak 12.
(1) Vojnostegovni sud neposredno rješava predmet materijalne odgovornosti ako je u prethodnom postupku činjenično stanje dovoljno utvrđeno i ako se u spisu