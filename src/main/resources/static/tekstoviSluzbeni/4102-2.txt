 školjke za muškarce, četiri pisoara, četiri umivaonika za žene, četiri umivaonika za muškarce.
2.4.2. Sanitarni čvor uz bazen
Članak 12.
(1) Objekt koji ima otvoreni ili zatvoreni bazen mora imati sanitarni čvor za korisnike bazena.
(2) Na sanitarni čvor uz bazen odgovarajuće se primjenjuju odredbe ovog Pravilnika o sanitarnom čvoru u zajedničkim sadržajima.
(3) Uz bazen mora biti tuš i osigurana mogućnost presvlačenja.
2.5. SMJEŠTAJNE JEDINICE
2.5.1. Vrste i modul smještajnih jedinica
Članak 13.
(1) Objekt mora imati vrste smještajnih jedinica sukladno vrsti objekta.
(2) Vrsta Integralni hotel nema smještajne jedinice, a usluga smještaja pruža se u objektima iz članka 38. ovog Pravilnika.
(3) Soba je vrsta ili dio smještajne jedinice, u kojoj se spava.
(4) U postojećim objektima apartman može biti studio apartman pod uvjetima za studio apartman.
(5) Ugostitelj mora prije ulaska gosta u smještajnu jedinicu pregledati funkcionalnost opreme i uređaja te otkloniti nedostatke.
Članak 14.
(1) Modul smještajne jedinice je funkcionalna cjelina određene netto površine (na uporabi gostu) s jednim ulazom i dnevnim svjetlom u svakoj sobi i prostoriji za boravak.
(2) Modul smještajne jedinice propisan je zasebno za postojeći i novi objekt, ovisno o kategoriji.
(3) U novom objektu, dozvoljava se odstupanje površine modula (i kupaonice) za 10% u 20% smještajnih jedinica.
2.5.2. Smještajni kapacitet
Članak 15.
(1) Kapacitet objekta utvrđuje se prema broju smještajnih jedinica i njihovom kapacitetu.
(2) Kapacitet smještajne jedinice određuje se prema broju fiksnih kreveta, a u studio apartmanu prema broju pomoćnih i fiksnih kreveta, ovisno o površini modula.
(3) Kapacitet za vrstu Integralni hotel utvrđuje se prema broju objekata i njihovom kapacitetu.
(4) Smještajne jedinice imaju sljedeći kapacitet:
1. jednokrevetna soba – jedan krevet (jedna osoba), širine do 120 cm, a lječilišne vrste do 140 cm,
2. dvokrevetna soba – dva kreveta (dva kreveta za po jednu osobu ili jedan krevet za dvije osobe),
3. trokrevetna soba – tri kreveta, ako je površina modula za dvokrevetnu sobu veća za 3 m²,
4. obiteljska soba, hotelski apartman i apartman – jedan, dva ili tri kreveta u svakoj sobi (za treći krevet površina modula veća za 3 m²),
5. studio apartman – najviše četiri osobe na pomoćnim (sklopivim) i/ili fiksnim krevetima u postojećem objektu.
(5) U jednokrevetnoj i dvokrevetnoj sobi može se namjestiti pomoćni krevet, ako je površina modula veća za 3 m².
(6) U prostoriji za boravak hotelskog apartmana i apartmana mogu biti dva pomoćna kreveta, ako istih nema u sobama.
(7) Pomoćni krevet (sklopivi) namješta se na zahtjev gosta (trosjed, dvosjed, fotelja i sl.). Uz njega se ne moraju nalaziti propisani elementi: noćni ormarić ili polica, noćna svjetiljka, tepih uz krevet i mogućnost gašenja i paljenja glavnog osvjetljenja iz kreveta.
(8) pomoćni krevet ne izražava se u kapacitetu smještajne jedinice osim u studio apartmanu.
(9) Iznimno od stavka 4. točaka 1. i 2. ovog članka u jednokrevetnoj i dvokrevetnoj sobi krevet za jednu osobu može biti širi od 120 cm ukoliko je površina modula veća za 8 m².
2.6. PRIPREMA I USLUŽIVANJE JELA, PIĆA I NAPITAKA
Članak 16.
(1) Ugostitelj mora, u pojedinoj vrsti i kategoriji objekta, pripremati i usluživati jela (doručak, ručak, večera, à la carte usluge) te pića i napitke.
(2) Za pripremu, usluživanje i čuvanje jela objekt mora, u okviru funkcionalne cjeline, imati restoran (kuhinju, blagovaonicu, prostorije za spremanje hrane).
(3) Za pripremu, usluživanje i čuvanje pića i napitaka objekt mora, u okviru funkcionalne cjeline, imati točionik.
(4) Restoranom i točionikom mora poslovati ugostitelj koji posluje objektom.
(5) Restoran i točionik mogu se označavati vrstom ugostiteljskog objekta iz skupina: »Restorani«, »Barovi« i drugo.
(6) U objektu u kojem se pružaju »all inclusive« usluge prihvaća se ugovorena usluga prehrane.
Članak 17.
(1) Drugi restoran i točionik u objektu (koji nisu obvezni) ugostitelj može