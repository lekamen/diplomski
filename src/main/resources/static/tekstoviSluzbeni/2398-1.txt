u Gospiću kazneni spis u svezi s kaznenim postupkom protiv Velimira Vuletića.
Podnescima od 3. srpnja 2009., 9., 14., 22. i 29. srpnja 2009., 17. i 31. kolovoza 2009. te 7. rujna 2009. podnositeljica požuruje postupanje suda.
Nakon toga, na ročištu održanom 16. listopada 2009. glavna rasprava je zaključena, a na ročištu održanom 30. listopada 2009. sud je objavio presudu broj: Pn-6693/04-64 kojom je djelomično usvojio, a djelomično odbio tužbeni zahtjev podnositeljice.
Protiv navedene prvostupanjske presude podnositeljica i tuženik podnijeli su žalbe.
Županijski sud u Zagrebu je presudom broj: Gžn-624/10-2 od 7. veljače 2012. odbio žalbu podnositeljice, dok je djelomično usvojio i djelomično odbio žalbu tuženika.
Spis se u povodu revizije od 4. srpnja 2012. nalazi na Vrhovnom sudu te se vodi pod brojem: Rev-1421/12.
II. PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Parnični postupak pokrenut je tužbom podnositeljice 17. studenoga 2004.
Ustavna tužba podnesena je 23. rujna 2009., a do tog dana parnični postupak nije bio okončan.
Ustavni sud utvrđuje da je postupak u razmatranom pravno relevantnom razdoblju do donošenja ove ustavnosudske odluke trajao ukupno deset (10) godina, jedanaest (11) mjeseci i četiri (4) dana.
4.2. POSTUPANJE NADLEŽNOG SUDA
Ustavni sud je utvrdio da se u pravno relevantnom razdoblju postupak vodio najprije pred prvostupanjskim sudom, koji je od radnji relevantnih za odlučivanje o pravima i obvezama podnositeljice proveo glavnu raspravu i odlučio o tužbenom zahtjevu podnositeljice.
Zatim se postupak u povodu žalbi stranaka nastavio voditi pred Županijskim sudom u Zagrebu te u trenutku podnošenja ustavne tužbe postupak se u povodu revizije vodio pred Vrhovnim sudom.
4.3. PONAŠANJE PODNOSITELJICE USTAVNE TUŽBE (TUŽITELJICE U PARNIČNOM POSTUPKU)
Ustavni sud ocjenjuje da podnositeljica nije pridonijela duljini trajanja postupka.
4.4. SLOŽENOST SUDSKOG PREDMETA
Ustavni sud ocjenjuje da se ne radi o osobito složenom predmetu.
III. OCJENA USTAVNOG SUDA
5. Ustavni sud utvrđuje da se postupak u pravno relevantnom razdoblju vodio u trajanju više od deset (10) godina te da u trenutku donošenja ove ustavnosudske odluke još uvijek nije okončan. Imajući u vidu ukupno trajanje postupka, a posebice činjenicu da podnositeljica svojim ponašanjem nije pridonijela duljini postupka te značaj postupka za podnositeljicu, Ustavni sud ocjenjuje da je podnositeljici povrijeđeno pravo da neovisni i nepristrani sud u razumnom roku odluči o njezinim pravima i obvezama, koje je zajamčeno člankom 29. stavkom 1. Ustava.
Stoga je u smislu članka 63. stavaka 1. i 2. Ustavnog zakona donesena odluka kao pod točkama I. i II. izreke ove odluke.
6. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Visinu naknade zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta uz istodobno uvažavanje ukupnih gospodarskih i socijalnih prilika u Republici Hrvatskoj.
7. Odluka o objavi (točka V. izreke) temelji se na članku 29. Ustavnog zakona.
8. Predsjednik Vrhovnog suda dužan je dostaviti Ustavnom sudu pisanu obavijest o datumima donošenja i otpreme odluke u roku od osam (8) dana od dana njene otpreme, a najkasnije osam (8) dana od isteka roka određenog u točki II. izreke ove odluke. Ovaj nalog temelji se na članku 31. stavcima 4. i 5. Ustavnog zakona.
Broj: U-IIIA-806/2014
Zagreb, 21. listopada 2015.
USTAVNI SUD REPUBLIKE HRVATSKE
Predsjednik Vijeća Antun Palarić, v. r.
