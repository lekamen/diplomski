makroregionalne suradnje te drugih oblika regionalne suradnje u okviru politika EU; prati pitanja vezana uz EU fondove, priprema, nadzire i odgovara za izradu projekata koje kandidira Ministarstvo u područjima iz nadležnosti Uprave za europske poslove, te obavlja i druge poslove iz svog djelokruga.
3.3.4. Služba za potporu koordinacije europskih poslova
Članak 27.
Služba za potporu koordinacije europskih poslova pruža stručnu, administrativnu i tehničku podršku ostalim nadležnim službama u poslovima koordinacije EU poslova, a posebice poslove vezane uz operativni rad Međuresorne radne skupine za europske poslove; u suradnji s drugim nadležnim službama koordinira izradu priprema i drugih materijala za Koordinaciju za vanjsku i europsku politiku Vlade Republike Hrvatske kao i Hrvatskoga sabora, a temeljem obveza koje proizlaze iz Odluke o osnivanju Međuresorne radne skupine za europske poslove kao i Zakona o suradnji Hrvatskoga sabora i Vlade Republike Hrvatske u europskim poslovima; obavlja poslove vezane uz upravljanje bazom podataka za koordinaciju izrade i pripremu nacionalnih stajališta Republike Hrvatske; u suradnji s drugim nadležnim službama Sektora prema potrebi koordinira izradu priprema i drugih materijala, te obavlja i druge poslove iz svog djelokruga.
4. UPRAVA ZA POLITIČKE POSLOVE
Članak 28.
Uprava za političke poslove prati, vodi i koordinira ukupne bilateralne odnose sa zemljama Sjeverne, Srednje i Južne Amerike, Afrike, Azije, Oceanije, zemljama Istočnog partnerstva te Ruskom Federacijom i Australijom; skrbi o unaprjeđenju odnosa i potiče rješavanje uzajamnih pitanja; posebno prati, proučava i stručno obrađuje odnose Republike Hrvatske s navedenim zemljama i na tom području koordinira djelovanja nadležnih institucija; prati politiku i odnose EU prema spomenutim zemljama; prati i koordinira političke poslove i odnose s regionalnim inicijativama, skrbi o prekograničnoj suradnji; prati i analitički obrađuje Zajedničku vanjsku i sigurnosnu politiku (ZVSP), te nadzire usklađenost stavova i politika Republike Hrvatske sa stajalištima i politikama EU; sudjeluje u provedbi zajedničke vanjske, sigurnosne i obrambene politike EU, sudjeluje u izradi stajališta Republike Hrvatske na području vanjske, sigurnosne i obrambene politike EU; koordinira stavove Republike Hrvatske vezano uz razvojna pitanja te, u suradnji s nadležnim tijelima državne uprave, koordinira pripremu i izradu prijedloga nacionalnih stajališta u razvojnim pitanjima koja usvaja Vlada Republike Hrvatske, kao i druge dokumente Republike Hrvatske za sastanke Vijeća EU za razvojnu suradnju; koordinira politiku i provedbu međunarodne razvojne suradnje i međunarodne humanitarne pomoći; potiče i pruža pomoć u suradnji državnih tijela s inozemstvom u političkim, kulturnim, znanstvenim i drugim područjima; u odnosu na države iz nadležnosti Uprave obavlja poslove u vezi zaštite prava i interesa državljana Republike Hrvatske koji prebivaju ili borave u inozemstvu te promicanja njihovih veza s domovinom; pruža osobitu skrb i zaštitu dijelova hrvatskoga naroda u drugim državama; promiče, uspostavlja i održava veze s hrvatskim iseljenicima i manjinama kao i s njihovim udrugama u njihovim državama; te obavlja i druge poslove iz svog djelokruga.
U Upravi za političke poslove ustrojavaju se:
4.1. Sektor za Sjevernu, Srednju i Južnu Ameriku;
4.2. Sektor za Aziju, Afriku, Oceaniju, Rusku Federaciju i Istočno partnerstvo;
4.3. Sektor za Zajedničku vanjsku i sigurnosnu politiku (ZVSP);
4.4. Sektor za razvojnu suradnju i humanitarnu pomoć.
4.1. Sektor za Sjevernu, Srednju i Južnu Ameriku
Članak 29.
Sektor za Sjevernu, Srednju i Južnu Ameriku prati, proučava i stručno obrađuje politička zbivanja i druge relevantne procese i podatke važne za unaprjeđivanje bilateralnih odnosa Republike Hrvatske sa zemljama Sjeverne Amerike (Sjedinjenim Američkim Državama i Kanadom), te Srednje i Južne Amerike (Antigvom i Barbudom, Argentinom, Bahamima, Barbadosom, Belizeom, Bolivijom, Brazilom,