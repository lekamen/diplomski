 izrađen plan odgovarajućih mjera za prevladavanje ograničenja kojima se odluka opravdava, kada je to moguće.
(5) Odluka iz stavka 3. ovoga članka ne smije:
a) nepotrebno narušavati ciljeve ovoga Pravilnika,
b) narušavati načelo tržišnog natjecanja između pružatelja zemaljskih usluga i/ili korisnika zračne luke koji samostalno obavljaju zemaljske usluge i
c) primjenjivati se u opsegu većem nego što je potrebno.
(6) Upravno tijelo zračne luke ili drugo tijelo koje, sukladno stavku 1. ovoga članka smije upravljati određenom infrastrukturom obavještava Agenciju i objavljuje odluku na svojim internetskim stranicama.
(7) Upravno tijelo zračne luke ili tijelo koje upravlja centraliziranom infrastrukturom, obvezni su osigurati slobodan pristup centraliziranoj infrastrukturi te transparentno, objektivno i nediskriminirajuće korištenje te infrastrukture svim pružateljima zemaljskih usluga i svim korisnicima zračne luke koji samostalno obavljaju zemaljske usluge, unutar ograničenja propisanih ovim Pravilnikom.
(8) Naknade za usluge korištenja centralizirane infrastrukture dio su cjenika zračnih luka i podložne su odobrenju Agencije.
Izuzeća
Članak 12.
(1) Zbog specifičnih ograničenja raspoloživog prostora ili kapaciteta, koja posebice proizlaze iz zagušenosti i stupnja iskorištenosti prostora, upravno tijelo zračne luke može pisanim putem zatražiti od Ministarstva da:
a) ograniči broj pružatelja jedne ili više kategorija onih zemaljskih usluga koje nisu navedene u članku 9. stavak 3. ovoga Pravilnika. U tom slučaju primjenjivat će se odredbe članka 9. stavaka 3. i 4. ovoga Pravilnika,
b) ograniči obavljanje jedne ili više zemaljskih usluga iz članka 9. stavak 3. ovoga Pravilnika na samo jednog pružatelja zemaljskih usluga,
c) ograniči broj korisnika zračne luke za obavljanje kategorija onih zemaljskih usluga koje nisu navedene u članku 10. stavak 2. ovoga Pravilnika, na dva korisnika zračne luke. U tom slučaju primjenjivat će se odredbe članka 10. stavak 5. ovoga Pravilnika,
d) zabrani samostalno obavljanje zemaljskih usluga ili ga ograniči na jednog korisnika zračne luke, za usluge iz članka 10. stavak 2. ovoga Pravilnika.
(2) Ministarstvo može, uz prethodno mišljenje Agencije, odobriti zahtjev za izuzeće iz stavka 1. ovoga članka.
(3) Za svako izuzeće iz stavka 1. ovoga članka:
a) mora biti naznačeno za koju je kategoriju zemaljskih usluga odobreno,
b) moraju biti navedena specifična ograničenja raspoloživog prostora ili kapaciteta kojima se to izuzeće opravdava, te
c) mora biti izrađen plan odgovarajućih mjera za prevladavanje ograničenja.
(4) Izuzeća iz stavka 2. ovoga članka ne smiju:
a) nepotrebno narušavati ciljeve ovoga Pravilnika,
b) narušavati načelo tržišnog natjecanja između pružatelja zemaljskih usluga i/ili korisnika zračne luke i
c) primjenjivati se u opsegu većem nego što je potrebno.
(5) Izuzeća za slučajeve iz stavka 1. točaka a), c) i d) ovoga članka odobravaju se na najviše tri godine. Ministarstvo mora, najkasnije tri mjeseca prije isteka razdoblja na koje je izuzeće odobreno, odlučiti o novom zahtjevu za izuzeće te postupati u skladu s odredbama ovoga članka.
(6) Izuzeća za slučaj iz stavka 1. točke b) ovoga članka odobravaju se na najviše dvije godine. Samo iznimno Ministarstvo može, na temelju stavka 1. ovoga članka, predložiti Europskoj komisiji produljenje valjanosti odobrenja izuzeća za još dvije godine.
(7) Ministarstvo izvješćuje Europsku komisiju o svim odlukama o izuzeću koje je donijelo na temelju ovoga članka najkasnije tri mjeseca prije stupanja na snagu takve odluke. Nakon razmatranja obrazloženja za izuzeće i konzultacija s Ministarstvom, Europska komisija može odobriti ili osporiti izuzeće odnosno može od Ministarstva zatražiti da promijeni opseg izuzeća ili da ga ograniči na dio ili dijelove zračne luke gdje je dokazano da ograničenja raspoloživog prostora ili kapaciteta postoje.
(8) O odluci o izuzeću iz stavka 2. ovoga članka bit će obaviješteno upravno tijelo zračne luke i Europska komisija, a