 oblika maksimalne veličine 8 m2.
(2) Na gornjem dijelu putokaznog panoa velikim slovima se ispisuje vrsta smještajnih objekata. Polje na kojem stoji natpis vrste smještajnih objekata je za polovicu veće od polja koji označava smještajne objekte koji se nalaze ispod nje.
IV. ZNAKOVI ZA PRUŽANJE TURISTIČKIH I DRUGIH INFORMACIJA
Članak 26.
Znakovi za pružanje turističkih informacija su sljedeći:
1. znak »turističke informacije za određenu ponudu« (50), upućuje na mjesta na kojima se mogu dobiti određene turističke ponude,

2. znak »turističko-informativna ploča« (51), postavlja se na odmorištima i drugim prostorima uz cestu koji su namijenjeni odmoru, a sudionicima u cestovnom prometu pruža detaljnije informacije vezane za turizam u naselju, području ili županiji u kojoj se nalaze.

51
Članak 27.
(1) Znak »turističke informacije za određenu ponudu« (50) je pravokutnog ili kvadratnog oblika veličine:
1. na autocestama do 12 m2,
2. na državnim cestama do 6 m2,
3. na ostalim cestama do 4 m2.
(2) Podloga znaka je smeđe boje, natpisi su bijele boje, a na umetnutim bijelim poljima su simboli i slova, u pravilu, crne boje.
(3) Uz znak može se postaviti dopunska ploča s dodatnim informacijama za jasno vođenje prometa.
(4) Osnovna boja dopunske ploče je bijela, boja natpisa i simbola je crna.
Članak 28.
(1) Znak »turistička informativna ploča« (51) je pravokutnog oblika, veličine do 10 m2.
(2) Turistička informativna ploča ima osnovnu podlogu smeđe boje.
V. OSTALA SIGNALIZACIJA
1. Znakovi pozdrava
Članak 29.
Znakovi pozdrava na ulazu/izlazu u državu, županiju, turističku rivijeru, grad, općinu ili autocestu jesu:
1. znak »pozdrava na ulazu ili izlazu iz Republike Hrvatske« (60) (61);
   
60 61
2. znak »pozdrava na ulazu ili izlazu s autoceste« (62) (63);
   
62 63
3. znak »pozdrava na ulazu ili izlazu iz županije« (64);

64
3. znak »pozdrava na ulazu ili izlazu iz turističku rivijeru« (65);

65
5. znak »pozdrav na ulazu ili izlazu iz grada ili općine« (66) (67);
   
66 67
Članak 30.
(1) Znakovi pozdrava su pravokutnog ili kvadratnog oblika.
(2) Najveće dopuštene veličine znakova pozdrava jesu:
1) do 12 m2 na ulazu i/ili izlazu u državu ili autocestu,
2) do 6 m2 na ulazu i/ili izlazu u županiju i turističku rivijeru,
3) do 4 m2 na ulazu i/ili u grad,
4) do 2 m2 na ulazu i/ili izlazu u općinu.
Članak 31.
Znakovi pozdrava imaju podlogu bijele boje sa smeđim rubom, a natpisi, simboli i grafički prikazi su, u pravilu, crne boje.
2. Obavijesni putokazi i obavijesne ploče za druge objekte i sadržaje u naselju
Članak 32.
(1) Obavijesni putokazi i obavijesne ploče su znakovi koji upućuju prema poslovno-trgovačkim centrima i zonama, važnim objektima i sadržajima u naselju (muzej, kazalište, željeznički kolodvor, garaža, bolnica, hitna pomoć, ljekarna, izložbeni i sajamski prostor i dr.).
(2) Obavijesni putokazi i obavijesne ploče jesu:
1. znak »obavijesni putokaz« (70), upućuje na važnije sadržaje i objekte u naselju,

70
2. znak »obavijesna ploča« (71), obavještava o važnijim sadržajima i objektima u naselju,

71
(3) Znak obavijesna ploča kojom se obavještava o održavanju sajmova, izložbi, sportskih i ostalih događaja privremenog karaktera trajanja može se postaviti samo za vrijeme trajanja događaja.
Članak 33.
(1) Obavijesni putokazi su pravokutnog oblika dimenzija 30 x100 cm i 30 x160 cm.
(2) Obavijesne ploče su pravokutnog oblika veličine do 6 m2.
(3) Obavijesna ploča sadrži nazive, simbole i grafički prikaz objekta.
(4) Obavijesni putokaz i putokazna ploča su crne boje sa žutim natpisima i rubom.
VI. POSTAVLJANJE TURISTIČKE I OSTALE SIGNALIZACIJE
1. Općenito o postavljanju turističke i ostale signalizacije
Članak 34.
Mjesta postavljanja, visina i položaj turističke i ostale signalizacije obavijesti moraju biti takvi da:
1. ne zaklanjaju postavljene prometne znakove,
2. ne odvraćaju pozornost vozača od postavljenih prometnih znakova,
3. ne ugrožavaju kretanje sudionika u prometu.
Članak 35.
(1) Znakovi obavijesti turističke i ostale