 obrazlaže razliku kod donošenja privremenog rješenja u odnosu na redovni postupak.
Očituje se i na navodne povrede zakona te opovrgava navode tužbe da privremeno rješenje određivanja regulatornih obveza prema ZEK-u i regulatornom okviru Europske unije nije moguće, što je pogrešno, što proizlazi iz članka 7. stavak 2. Okvirne direktive 200/21/EC kao i iz odredbe članka 23. stavka 18. ZEK-a.
U pogledu prigovora na utvrđeno činjenično stanje navodi kao su u privremenom rješenju detaljno opisane okolnosti koje opravdavaju donošenje tog rješenja, pa drži da tužitelj nije niti jednim navodom tužbe doveo u sumnju pravilnost utvrđenih činjenica i potrebu određivanja regulatornih obveza na privremeni način do donošenja odluke u meritumu.
Također navodi da je zatražio mišljenje Agencije za zaštitu tržišnog natjecanja u glavnom postupku jer u postupku donošenja privremenog rješenja to nije dužan. Iz mišljenja AZTN-a od 10. srpnja 2014. dobivenog u glavnom postupku proizlazi kako predviđene mjere zaštite tržišnog natjecanja nisu dovoljne već su potrebne mjere prethodne regulacije tržišta.
Protivi se zahtjevu tužitelja za odgodnim učinkom tužbe te zaključno predlaže da se tužba odbaci kao nepravovremena, a podredno odbije kao neosnovana.
Odgovor tuženoga dostavljen je tužitelju na očitovanje u smislu odredbe članka 6. Zakona o upravnim sporovima kao i odgovor zainteresirane osobe Hrvatskog Telekoma koji je pozvan u postupak, a koji se u cijelosti pridružuje navodima tužbe i predlaže da se privremeno rješenje tuženika u cijelosti poništi.
Odlučujući o dopustivosti tužbe, Sud nije našao osnovanim prigovore tuženika u odnosu na pravovremenost tužbe. Naime, iz sadržaja spisa predmeta proizlazi da je osporeno privremeno rješenje dostavljeno tužitelju 3. srpnja 2014.Prema odredbi članka 51. Zakona o upravnim sporovima (»Narodne novine« 20/10., 143/12. i 152/14. – dalje u tekstu: ZUS) kada je rok određen na dane, dan kada je dostava izvršena odnosno dan u koji pada događaj od kojeg se računa trajanje roka ne uračunava se u rok već se početak roka računa od sljedećeg dana. Prema stavku 3. članka 51. ZUS-a, kada zadnji dan roka pada u nedjelju, na blagdane ili drugi dan kada sud ne radi, rok istječe prvog sljedećeg radnog dana. Rok od 30 dana propisan za podnošenje tužbe odredbom članka 24. stavka 1. ZUS-a počeo je u konkretnoj stvari teći 4. srpnja 2014. i isticao je 2. kolovoza 2014., u subotu, što je dan kada sud ne radi. Stoga je tužba podnesena prvi radni dan, 4. kolovoza 2014. preporučenom pošiljkom na pošti 10138 Zagreb, pravovremena.
U postupku je Sud odlučivao o zahtjevu tužitelja za odgodnim učinkom tužbe te je rješenjem, broj: UsII-76/2014-6 od 11. rujna 2014. isti odbio.
U predmetu je Sud zakazao i održao raspravu na koju su pristupili punomoćnici tužitelja i tuženoga dok punomoćnik zainteresirane osobe, iako uredno pozvan, nije pristupio.
Na raspravi su stranke ostale kod svojih navoda s time što su dodale da je stavkom VI izreke odluke tuženika, klasa: UPI-344-01/14-03/05, urbroj: 376-11-14-14 od 5. studenog 2014. ukinuta točka 1. izreke privremenog rješenja osporenog u predmetnoj upravnoj stvari, što se odnosi na tržište pristupa javnoj komunikacijskoj mreži na fiksnoj lokaciji za privatne i poslovne korisnike. Slijedom navedenog je punomoćnica tužitelja navela da nema više interesa za vođenje spora u navedenom dijelu zahtjeva, te je Sud rješenjem u tom dijelu tužbenog zahtjeva spor obustavio, dok je u odnosu na preostali dio tužbenog zahtjeva meritorno odlučio pozivom na odredbu članka 43. stavka 1. i stavka 2.ZUS-a te je tužbeni zahtjev ocijenio neosnovanim i odbio.
Naime, ocjenjujući osnovanost tužbe u preostalom dijelu tužbenog zahtjeva Sud nalazi da je osporeno privremeno rješenje doneseno na osnovi potpuno i pravilno utvrđenih činjenica, pravilnom primjenom materijalnog propisa a bez povreda postupka na koje ukazuje tužitelj.
Sud ne nalazi osnovanim prigovore tužitelja o procesnim povredama u smislu povrede odredbe članka 100.