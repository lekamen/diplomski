11 30.01.2015 Odluka o posebnim aktivnostima u provedbi Sporazuma o mjerama za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima
VLADA REPUBLIKE HRVATSKE
217
Na temelju članka 1. stavka 2., članka 8. i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s točkom VII. Sporazuma o mjerama za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima, koji je Vlada Republike Hrvatske prihvatila Odlukom o prihvaćanju Prijedloga sporazuma o mjerama za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima, klase: 022-03/15-04/10, urbroja: 50301-04/04-15-2, od 15. siječnja 2015. godine, Vlada Republike Hrvatske je na sjednici održanoj 29. siječnja 2015. godine donijela
ODLUKU
O POSEBNIM AKTIVNOSTIMA U PROVEDBI SPORAZUMA O MJERAMA ZA UBLAŽAVANJE FINANCIJSKIH TEŠKOĆA ODREĐENOG DIJELA GRAĐANA KOJI SU OVRŠENICI U POSTUPCIMA PRISILNE NAPLATE TRAŽBINA MALE VRIJEDNOSTI NA NOVČANIM SREDSTVIMA
I.
U cilju provedbe Sporazuma o mjerama za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima, koji je Vlada Republike Hrvatske prihvatila Odlukom o prihvaćanju Prijedloga sporazuma o mjerama za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima, klase: 022-03/15-04/10, urbroja: 50301-04/04-15-2, od 15. siječnja 2015. godine (u daljnjem tekstu: Sporazum) nalaže se tijelima koja upravljaju trgovačkim društvima i drugim pravnim osobama od strateškog interesa za Republiku Hrvatsku, kao i trgovačkim društvima od posebnog interesa u kojima Republika Hrvatska ima većinski udio, sukladno točki II. Odluke o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku (»Narodne novine«, broj 120/2013), te trgovačkim društvima koja je osnovala Republika Hrvatska i javnim ustanovama koje je osnovala Republika Hrvatska, a koji su kao potpisnici Sporazuma u svojstvu Prihvatljivih vjerovnika iz skupine A navedeni u Popisu koji je sastavni dio ove Odluke, da bez odgađanja izvrše aktivnosti iz Sporazuma koje se prema istom odnose na vjerovnike, a posebice da:
– revidiraju postupke prisilne naplate koje vode protiv Prihvatljive kategorije dužnika,
– otpuste/otpišu dugove Prihvatljivoj kategoriji dužnika i povuku predmetne prijedloge za ovrhu, odnosno povuku osnove za plaćanje iz provedbe, te
– revidiraju poslovnu politiku u skladu s ovom Odlukom i Sporazumom.
II.
Predlaže se tijelima iz točke I. ove Odluke da ne iniciraju pokretanje postupaka prisilne naplate u kojima visina troška postupka premašuje iznos glavnice koja se utužuje, odnosno da ukoliko ipak odluče pokrenuti postupak prisilne naplate dugova građana u tu svrhu ne angažiraju pružatelje odvjetničkih usluga, već da angažiraju djelatnike svojih unutarnjih ustrojstvenih jedinica u čijoj je nadležnosti obavljanje pravnih poslova, a u cilju izbjegavanja generiranja dodatnih troškova.
III.
Ministarstvo financija – Porezna uprava pristupit će Sporazumu kao vjerovnik iz skupine A, te će prema dužnicima koji sukladno odredbama Sporazuma ispunjavaju Kriterij A primijeniti mjere za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima u odnosu na potraživanja po osnovi dospjelog, a neplaćenog poreznog duga evidentiranog u Očevidniku redoslijeda osnova za plaćanje kod Financijske agencije u ukupnom iznosu od najviše 25.000,00 kuna na dan 30. rujna 2014. godine, pri čemu iznos duga uključuje glavnicu i sve