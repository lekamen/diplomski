 razmatranje zahtjevi za dodjeljivanjem potpore koji su nepotpuni i/ili nepravovremeno poslani.
U okviru ovog programa neće se odobravati potpore za subjekte malog gospodarstva koji spadaju u sljedeće kategorije djelatnosti:
• ugostiteljski objekti koji isključivo pružaju usluge točenja pića,
• kockarnice, kladionice i slične djelatnosti,
• izgradnja/kupnja stambenih i poslovnih prostora radi stanovanja/prodaje,
• izgradnja/kupnja stambenih i poslovnih prostora radi iznajmljivanja
• trgovina,
• benzinske postaje,
• proizvodnja i distribucija duhanskih proizvoda,
• prodajni i servisni auto saloni,
• poljoprivredne djelatnosti i
• ostale aktivnosti definirane važećim propisima o potporama male vrijednosti.
3. Prihvatljivi ulagači
Kategoriju prihvatljivih ulagača koji vrše povećanje vlasničkog kapitala Korisnika u okviru ovog Programa čine:
a) poslovni anđeli,
b) sindikati poslovnih anđela,
c) korporativni ulagači,
d) fondovi poduzetničkog kapitala i
e) ostale fizičke osobe.
Prihvatljivi ulagači moraju zadovoljavati sljedeće uvjete:
Opći uvjeti
• udio u vlasničkoj strukturi Korisnika u trenutku podnošenja prvog zahtjeva za dodjelom potpore ne prelazi 25%,
• njima ili njihovim pojedinačnim vlasnicima nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca,
Državne potpore
• imaju u cijelosti opravdane i namjenski iskorištene dodijeljene potpore male vrijednosti ukoliko su iste dobili,
• njihovi pojedinačni vlasnici i vlasnički i upravljački povezane osobe imaju u cijelosti opravdane i namjenski iskorištene dodijeljene potpore male vrijednosti ukoliko su iste dobili,
Financijski uvjeti
• imaju podmirene obveze prema državi,
• njihovi pojedinačni vlasnici i vlasnički i upravljački povezane osobe imaju podmirene obveze prema državi,
• nisu u postupku predstečajne nagodbe, stečaja ili likvidacije,
• njihovi pojedinačni vlasnici nisu u postupku predstečajne nagodbe, stečaja ili likvidacije i
• žiro račun im nije neprekidno blokiran dulje od 30 dana u posljednjih 6 mjeseci.
Navedeno se dokazuje Skupnom izjavom koju daju osobe koje su po zakonu ovlaštene za zastupanje ulagača.
Izvori financiranja povećanja vlasničkog kapitala koji se ne smatraju prihvatljivim u okviru ovog Programa:
a) svi javni izvori, uključujući i sredstva iz strukturnih i investicijskih fondova EU,
b) kapitalizacija prethodno danih vlasničkih pozajmica podnositelju zahtjeva i
c) ulaganja u stvarima i pravima.
4. Način ulaganja i namjena potpore
Povećanje vlasničkog kapitala u okviru ovog Programa podrazumijeva povećanje temeljnog (upisanog) kapitala i/ili kapitalnih rezervi, pri čemu se povećanje može izvršiti isključivo uplatom u novcu i mora iznositi najmanje 50.000,00 kn.
Povećanje vlasničkog kapitala mora se sukladno ugovoru između Korisnika i HAMAG-BICRO-a izvršiti najkasnije u roku od 3 mjeseca od datuma potpisivanja ugovora, a najkasnije do 1. prosinca 2015. godine.
Namjena potpore koja se dodjeljuje od strane HAMAG-BICRO-a je ulaganje u razvoj i/ili komercijalizaciju inovativnog proizvoda ili usluge koja ima tržišni potencijal na međunarodnom tržištu.
5. Najviši i najniži iznos potpore
Najviši iznos pojedinačne potpore koja se može dodijeliti Korisniku prema ovom Programu je 200.000,00 kn.
Najniži iznos pojedinačne potpore koja se može dodijeliti Korisniku prema ovom Programu je 50.000,00 kn.
HAMAG-BICRO može najviše dva puta dodijeliti potporu istom Korisniku prema ovom Programu.
Najviši iznos pojedinačno odobrene potpore prema ovom Programu ne može premašiti iznos povećanja vlasničkog kapitala Korisnika od strane ulagača, a sukladno ugovoru između Korisnika i