 Državne i/ili Trajne individualne kvote ili ukupne dodijeljene Državne i/ili Trajne individualne kvote, što se navodi u Izjavi.
(16) U slučaju višegodišnjeg perioda ustupanja dodijeljene Državne i/ili Trajne individualne kvote drugom vlasniku/ovlašteniku povlastice za gospodarski ribolov na moru, vlasnik/ovlaštenik koji ustupa kvotu dužan je uz Izjavu o ustupanju kvote iz stavka 15. ovoga članka Ministarstvu dostaviti i ovjereni ugovor o ustupanju kvote potpisan od vlasnika/ovlaštenika povlastice koji kvotu ustupa i onoga kojemu se kvota ustupa.
(17) Zbroj individualnih kvota plovila koja sudjeluju u zajedničkoj ribolovnoj radnji iz članka 5. u 2016. godini ne smije premašiti 145,305 t, osim u slučaju kad dva ili više ovlaštenika za uzgoj tuna koji su upisani u registar ICCAT-a prijave zajedničke ribolovne radnje s tim da nijedan od ovlaštenika u novonastalu grupu ne može unijeti više od 145,305 t. Ukoliko su navedena ograničenja kvote po grupi premašena temeljem ranije dodijeljene trajne individualne kvote višak kvote mora se ustupiti Izjavom o ustupanju kvote (Priloga 1. ovoga Pravilnika) plovilima one ribolovne grupe gdje ta ograničenja nisu dosegnuta u roku određenom stavkom 18. ovoga članka, a plovilima iz te ribolovne grupe ne može biti dodijeljena dodatna državna kvota iz stavka 12. ovog Pravilnika. Ukoliko se u zadanom roku višak kvote ne ustupi Izjavom o ustupanju, predmetni višak kvote prelazi na raspolaganje državi koja će ga rasporediti plovilima one ribolovne grupe koja ga mogu prihvatiti. Ograničenja koja se odnose na kvotu u zajedničkoj ribolovnoj radnji i postupci opisani ovim stavkom u slučaju prekoračenja istih, primjenjuju se na raspodjelu kvote po zajedničkim ribolovnim radnjama u okvirima izlovne kvote Republike Hrvatske dodijeljene plivaricama tunolovkama sukladno stavku 3. ovoga članka te se ograničenja ne primjenjuju na kvotu koja je porijeklom iz kvote zemalja članica ICCAT-a (uključujući zemlje članice Europske unije i ugovorne strane ICCAT-a izvan Europske unije).
(18) Izjavu o ustupanju kvote vlasnik/ovlaštenik plovila dužan je dostaviti Ministarstvu najkasnije do 9. veljače tekuće godine.
(19) Ukoliko se ukupna izlovna godišnja kvota iz gospodarskog ribolova za plivarice tunolovke ne iskoristi do kraja ribolovne sezone za navedeni ribolovni alat, ostatak izlovne kvote ili njegov dio može se preraspodijeliti na udičarske alate u gospodarskom i/ili na sportski ribolov i/ili na rekreacijski ribolov iz članka 15. ovoga Pravilnika u tekućoj kalendarskoj godini te se odgovarajuće promjene moraju unijeti u Plan ulova i dostaviti na odobrenje EK i ICCAT-u.
(20) Ministarstvo vodi registar kvota te ga objavljuje na zaštićenom dijelu mrežne stranice Uprave ribarstva: www.mps.hr/ribarstvo/.
ČARTER I ZAJEDNIČKE RIBOLOVNE RADNJE
Članak 5.
(1) Čarter nije dozvoljen te se smatra obavljanjem ribolova bez povlastice.
(2) Ministar će odobriti grupe za zajedničke ribolovne radnje isključivo hrvatskih ribarskih plovila na temelju zahtjeva vlasnika/ovlaštenika povlastice za ribolov, samo u slučaju da svako plovilo uključeno u zajedničke ribolovne radnje ima dodijeljenu individualnu kvotu. Zahtjev mora sadržavati podatke o:
– trajanju radnje,
– plovilima i vlasnicima/ovlaštenicima povlastice,
– individualnim kvotama plovila,
– ključu raspodjele ulova među plovilima,
– odredišnom uzgajalištu.
(3) Maksimalna godišnja kvota po pojedinoj grupi u 2016. godini raspodijelit će se na odobreni broj grupa tako da izlovna kvota pojedine grupe ne prelazi 145,305t, osim u slučaju kad dva ili više ovlaštenika za uzgoj tuna koji su upisani u registar ICCAT-a prijave zajedničke ribolovne radnje s tim da nijedan od ovlaštenika u novonastalu grupu ne može unijeti više od 145,305 t. U 2017. godini, ovisno o daljnjem povećanju državne kvote za plivarice tunolovke, maksimalna godišnja kvota po pojedinoj grupi raspodijelit će se na odobreni broj grupa tako da se izlovna kvota pojedine grupe može uvećati za najviše 25% od povećanja državne