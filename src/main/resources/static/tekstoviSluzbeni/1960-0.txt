101 23.09.2015 Pravilnik o izmjenama i dopunama Pravilnika o provedbi izravne potpore poljoprivredi i IAKS mjera ruralnog razvoja
MINISTARSTVO POLJOPRIVREDE
1961
Na temelju članka 10. stavka 9., članka 16. stavka 1., članka 21. i članka 25. stavka 3. Zakona o poljoprivredi (»Narodne novine« broj 30/15) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PROVEDBI IZRAVNE POTPORE POLJOPRIVREDI I IAKS MJERA RURALNOG RAZVOJA
Članak 1.
U Pravilniku o provedbi izravne potpore poljoprivredi i IAKS mjera ruralnog razvoja (»Narodne novine« br. 35/15, 53/15 i 69/15) u članku 24. stavak 2. mijenja se i glasi:
»(2) Vrijednost prava na plaćanje s početnom jediničnom vrijednošću većom od prosječne nacionalne vrijednosti prava smanjuje se od 2015. do 2019. godine u pet koraka u vrijednosti potrebnoj za povećanje iz članka 33. stavaka 2. i 3. Zakona. Smanjenje vrijednosti prava na plaćanje s početnom jediničnom vrijednošću većom od prosječne nacionalne vrijednosti prava provodi se metodom proporcionalnog smanjenja na način da se u istom postotku umanjuje razlika između početne jedinične vrijednosti prava na plaćanje i prosječne nacionalne vrijednosti prava.«
Članak 2.
U članku 32. stavak 10. mijenja se i glasi:
»Kulture kratkih ophodnji iz stavka 1. točke e. ovoga članka navedene su u tablici kultura prihvatljivih za ekološki značajne površine u Tablici 8b. iz Priloga 1. koji je sastavni dio ovoga Pravilnika. Na ekološki značajnim površinama pod kulturama kratkih ophodnji ne smiju se primjenjivati mineralna gnojiva i zaštitna sredstva.«
Članak 3.
U članku 33. stavku 3. riječ: »dva« zamjenjuje se s riječi: »više«.
Članak 4.
U članku 36. dodaju se stavci 9. i 10. koji glase:
»(9) Korisnik će ostvariti potporu za utvrđeni broj prihvatljivih grla koji zadovoljava uvjete iz stavka 1. ovoga članka.
(10) U slučaju razlike između broja prijavljenih grla u zahtjevu i utvrđenih grla temeljem primjene stavka 9. ovoga članka ne primjenjuju se administrativne kazne iz članka 31. Delegirane uredbe Komisije (EU) br. 640/2014.«
Članak 5.
U članku 39. dodaju se stavci 5. i 6. koji glase:
»(5) Korisnik će ostvariti potporu za utvrđeni broj prihvatljivih grla koji zadovoljava uvjete iz stavka 4. ovoga članka.
(6) U slučaju razlike između broja prijavljenih grla u zahtjevu i utvrđenih grla temeljem primjene stavka 5. ovoga članka ne primjenjuju se administrativne kazne iz članka 31. Delegirane uredbe Komisije (EU) br. 640/2014.«
Članak 6.
U članku 43. dodaju se stavci 6. i 7. koji glase:
»(6) Korisnik koji ne zadovoljava uvjete iz stavka 5. ovog članka može ostvariti potporu za broj prihvatljivih hektara umanjen za površine pod sojom koje ne zadovoljavaju propisane uvjete.
(7) U slučaju umanjenja prihvatljivih površina iz stavka 6. ovoga članka ne primjenjuju se administrativne kazne iz članka 19. Delegirane uredbe Komisije (EU) br. 640/2014.«
Članak 7.
U članku 53. stavku 1. riječi: »za svaku narednu godinu nakon godine podnošenja INT zahtjeva« brišu se.
Iza stavka 3. dodaje se stavak 4. koji glasi:
»(4) Potpora za integriranu poljoprivrednu proizvodnju financirat će se iz državnog proračuna kao mjera državne potpore iz članka 1. stavka 3. ovoga Pravilnika za INT godišnje zahtjeve podnesene u 2015. godini.«
Članak 8.
U članku 54. iza stavka 2. dodaje se stavak 3. koji glasi:
»(3) INT korisniku koji u 2015. godini prvi puta podnosi INT zahtjev obvezno razdoblje iz stavka 1. ovoga članka traje samo jednu proizvodnu godinu.«
Članak 9.
U članku 55. stavku 2. riječi: »«i narednu« brišu se.
Članak 10.
Iza članka 55. dodaje se članak 55a. koji glasi:
»Članak 55a.
Gornja granica za stvaranje obveza i maksimalna visina potpore za integriranu poljoprivrednu proizvodnju navedeni su u Tablici 9. Priloga 4. ovoga Pravilnika.«
Članak 11.
U članku 57. stavku 1. riječi: »za svaku iduću godinu nakon godine podnošenja IZVK zahtjeva« brišu se.
Iza stavka 3. dodaju se stavci 4., 5. i 6. koji glase:
»(4) Potpora za očuvanje izvornih i zaštićenih vrsta i