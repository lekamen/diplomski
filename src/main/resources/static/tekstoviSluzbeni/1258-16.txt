 stavci 2. i 3.
Članak 75.
Glasački listić na kojem se glasuje za jednu od lista izborne jedinice sadrži:
1. naputak o načinu glasovanja,
2. redne brojeve i nazive lista po redoslijedu iz zbirne liste kandidata, a na svakoj listi i redne brojeve i imena i prezimena kandidata,
3. serijski broj.
Odredbom članka 52. ZIDZIZHDS »Narodne novine«, br. 53/03., koji je stupio na snagu 2. travnja 2003., riječi: »ili županijsku listu« su brisane.
Odredbom članka 34. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., izmijenjen članak 75.
Članak 76.
Svakom glasaču na biračkom mjestu uručit će se glasački listić u izbornoj jedinici prema mjestu prebivališta. Glasača koji ima pravo glasovati u izbornoj jedinici za pripadnike nacionalnih manjina mora se upoznati s njegovim pravom da može glasovati za kandidacijsku listu prema mjestu prebivališta ili zatražiti glasački listić za izbor predstavnika nacionalnih manjina te mu uručiti glasački listić sukladno njegovu izboru.
Glasuje se za liste izborne jedinice navedene na glasačkom listiću.
Glasački listić popunjava se tako da se zaokruži redni broj ispred naziva liste izborne jedinice. Ako birač želi pojedinom kandidatu na toj listi dati preferirani glas, zaokružuje redni broj ispred imena i prezimena kandidata kojemu daje preferirani glas.
Odredbom članka 35. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., izmijenjen članak 76.
Članak 77.
Glasački listić na kojem se glasuje u izbornoj jedinici u kojoj se bira zastupnik nacionalne manjine i njegov zamjenik sadrži:
1. ime i prezime kandidata i njegovog zamjenika,
2. puni i skraćeni naziv političke stranke, odnosno dviju ili više stranaka koje su predložile kandidata. Ako je kandidat predložen od grupe birača u skladu s odredbama ovoga Zakona, uz njegovo se ime i prezime navodi i naznaka »kandidat grupe birača«,
Odredbom članka 36. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 1. izmijenjena točka 2.
3. serijski broj.
Na glasačkom listiću navode se kandidati onim redom kojim su navedeni na listi kandidata za izbor zastupnika nacionalnih manjina. Ispred imena i prezimena svakog kandidata stavlja se redni broj.
Glasuje se samo za kandidate za izbor zastupnika nacionalnih manjina navedene na glasačkom listiću i to zaokruživanjem rednog broja ispred imena kandidata.
Odredbom članka 54. ZIDZIZHDS »Narodne novine«, br. 53/03., koji je stupio na snagu 2. travnja 2003., u stavku 1. riječ: »autohtone« je brisana, a u stavku 2. i 3. riječ: »autohtonih« je brisana.
Članak 78.
Važeći glasački listić jest onaj iz kojega se na siguran i nedvojben način može utvrditi volja birača i okolnost za koju je listu ili kandidata birač glasovao.
Članak 79.
Nevažeći glasački listić jest:
1. neispunjeni glasački listić,
2. glasački listić popunjen na način da se ne može sa sigurnošću utvrditi volja birača i okolnost za koju je listu, odnosno kandidata, glasovao,
3. glasački listić na kojem je birač glasovao za dvije ili više lista, odnosno kandidata.
4. glasački listić na kojem je birač glasovao za kandidate s različitih lista, a nije zaokružio jednu od lista.
Odredbom članka 37. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dodana točka 4.
Članak 79.a
Ako birač zaokruži samo redni broj ispred naziva liste, a nije dao preferirani glas kandidatu, glasački listić je važeći.
Ako birač zaokruži redni broj za jednu listu, a dao je preferirani glas kandidatu s druge liste u odnosu na glas za listu, glasački listić je važeći, dok se preferirani glas kandidata neće uvažiti.
Ako je birač dao preferirani glas za dva ili više kandidata na istoj listi, glasački listić je važeći u odnosu na glas za listu, bez 