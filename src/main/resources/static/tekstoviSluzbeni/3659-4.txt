 imovine za isplatu dokupljenih mirovina te usklađenost navedenih ulaganja sa Zakonom o dokupu mirovina i na temelju njega donesenim propisima.
Izvještaj o razini kapitaliziranosti
Članak 15.
(1) Revizorsko društvo dužno je provjeriti i ocijeniti ispunjavanje uvjeta kapitaliziranosti društva za dokup mirovina o čemu mora izraditi izvještaj o razini kapitaliziranosti.
(2) Izvještaj iz stavka 1. ovoga članka mora sadržavati najmanje:
– kratak opis stanja i strukture kapitala i rezervi,
– stanje kapitala na početku godine i na kraju godine te promjene stanja tijekom godine s usporednim prikazom posebne pričuve za dokupljene mirovine,
– preporuke revizora s navođenjem uočenih slabosti i rizika,
– konstatacije o postupcima društva za dokup mirovine s obzirom na preporuke revizora iz prethodnih godina,
– ocjenu o razini kapitaliziranosti društva za dokup mirovina.
Izvještaj o načinu vođenja poslovnih knjiga
Članak 16.
(1) Revizorsko društvo dužno je provjeriti i ocijeniti način vođenja poslovnih knjiga o čemu mora izraditi Izvještaj o načinu vođenja poslovnih knjiga društva za dokup mirovine.
(2) Izvještaj iz stavka 1. ovoga članka mora sadržavati najmanje:
– preporuke revizora s navođenjem uočenih slabosti i rizika,
– konstatacije o postupcima društva za dokup mirovine s obzirom na preporuke revizora iz prethodnih godina,
– ocjenu revizora o načinu vođenja poslovnih knjiga društva za dokup mirovine s navođenjem eventualnih nepravilnosti ili slabosti koje su utvrđene tijekom revizije, kao i rizika koji iz tih slabosti proizlaze.
Izvještaj o ispravnosti i potpunosti obavijesti i izvještaja koji se dostavljaju Agenciji
Članak 17.
(1) Revizorsko društvo dužno je provjeriti i ocijeniti ispravnost i potpunost obavijesti i izvještaja koji se dostavljaju Agenciji na temelju Zakona o dokupu mirovine i na temelju njega donesenih propisa o čemu mora izraditi Izvještaj o ispravnosti i potpunosti obavijesti i izvještaja koji se dostavljaju Agenciji.
(2) Izvještaj iz stavka 1. ovoga članka uključuje ocjenu revizora o ispravnosti i potpunosti obavijesti i izvještaja koji se na temelju Zakona o dokupu mirovine i na temelju njega donesenih propisa dostavljaju Agenciji. Kriterij ispravnost i potpunosti je između ostaloga i usuglašenosti s revidiranim financijskim izvještajima.
Izvještaj o vrednovanju bilančnih i izvanbilančnih stavki te računovodstvenih politika
Članak 18.
(1) Revizorsko društvo dužno je provjeriti i ocijeniti način vrednovanja bilančnih i izvanbilančnih stavki te izraditi Izvještaj o načinu vrednovanja bilančnih i izvanbilančnih stavki te računovodstvenih politika.
(2) Izvještaj iz stavka 1. ovoga članka uključuje ocjenu revizora o primijenjenim računovodstvenim politikama, vrednovanju bilančnih i izvanbilančnih stavki, metodama korištenim za vrednovanje pojedine financijske imovine i nekretnina, kao i ostalih bilančnih i izvanbilančnih stavki te njihovu usklađenost sa MSFI i Zakonom o dokupu mirovine i na temelju njega donesenim propisima.
Revizorsko društvo
Članak 19.
(1) Isto revizorsko društvo ne može preuzeti, niti mu društvo za dokup mirovine može povjeriti obavljanje revizije financijskih izvještaja društva za dokup mirovine ako je to revizorsko društvo u prethodnoj godini više od polovine svojih ukupnih prihoda ostvarilo na temelju obavljene revizije financijskih izvještaja tog društva za dokup mirovine.
(2) Isto revizorsko društvo može u istom društvu za dokup mirovine uzastopno obaviti, odnosno društvo za dokup mirovine može istoj revizorskoj tvrtki uzastopno povjeriti, najviše sedam revizija financijskih izvještaja.
(3) Isto revizorsko društvo ne može istodobno, odnosno u istoj poslovnoj godini obavljati reviziju financijskih izvještaja društva za dokup mirovine i pružati konzultantske usluge istom društvu za dokup mirovine.
(4) Ako isto revizorsko društvo obavi reviziju financijskih izvještaja društva za dokup mirovine suprotno bilo kojoj odredbi iz stavaka 1., 2. i 3. ovoga članka, Agencija neće prihvatiti revizorsko