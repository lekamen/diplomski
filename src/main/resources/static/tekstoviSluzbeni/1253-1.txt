 zahtjeva za ZTS dostavlja dokumentaciju sukladno članku 88. stavku 1. Zakona.
(3) Podnositelj zahtjeva za ZTS je obvezan, uz dokumentaciju iz stavka 2. ovoga članka, u pisanom obliku i na nekom od elektroničkih medija dostaviti i:
– popunjen Obrazac iz Priloga IV. ovoga Pravilnika
– presliku dokaza o registraciji skupine
– izjavu mjerodavnog tijela skupine o usvojenoj odluci o zaštiti naziva poljoprivrednog ili prehrambenog proizvoda kao ZTS
– punomoć (ukoliko skupinu zastupa ovlašteni zastupnik ili opunomoćenik, ovjerenu od strane javnog bilježnika)
– Specifikaciju proizvoda sukladno članku 19. Uredbe (EU) br. 1151/2012 i priloge kojima se dokazuje da proizvod ima posebna i tradicionalna svojstva na Obrascu iz Priloga II. Provedbene uredbe Komisije (EU) br. 668/2014
– popunjen Obrazac iz Priloga II. ovoga Pravilnika
– popunjen Obrazac iz Priloga III. ovoga Pravilnika.
Uvjeti za skupine
Članak 5.
(1) Podnositelj zahtjeva u postupku zaštite ZOI, ZOZP ili ZTS na nacionalnoj razini:
– može samo uz odobrenje Ministarstva izmijeniti Specifikaciju proizvoda i/ili Jedinstveni dokument
– u obvezi je sudjelovati u postupku sporazumijevanja na uloženi prigovor
– može podnijeti zahtjev za povlačenje zahtjeva za ZOI, ZOZP ili ZTS.
(2) Podnositelj zahtjeva je u obvezi nastaviti postupak registracije naziva ZOI, ZOZP ili ZTS na razini Europske unije.
(3) Podnositelj zahtjeva u postupku registracije naziva ZOI, ZOZP ili ZTS na razini Europske unije:
– može samo sukladno komentarima Europske komisije izmijeniti i/ili dopuniti Specifikaciju proizvoda i/ili Jedinstveni dokument
– u obvezi je sudjelovati u postupku sporazumijevanja na uloženi prigovor
– može podnijeti zahtjev za povlačenje zahtjeva za registraciju naziva ZOI, ZOZP ili ZTS na razini Europske unije.
(4) Skupina i korisnik oznake koji nije član skupine u obvezi su dostaviti podatke vezano za proizvodnju i/ili stavljanje na tržište proizvoda, izvješće o provedenim promidžbenim i drugim aktivnostima vezano za proizvod čiji je naziv zaštićen na nacionalnoj razini ili registriran na razini Europske unije, na Obrascu iz Priloga V. ovoga Pravilnika, zaključno do 31. 3. tekuće godine za prethodnu godinu.
Sadržaj i način vođenja evidencija
Članak 6.
(1) Ministarstvo vodi evidencije koje objavljuje na svojim mrežnim stranicama za:
– proizvode u postupku zaštite naziva ZOI, ZOZP ili ZTS na nacionalnoj razini
– proizvode čiji je naziv zaštićen kao ZOI, ZOZP ili ZTS na nacionalnoj razini (prijelazna nacionalna zaštita), za koje su zahtjevi za registraciju naziva proizvoda dostavljeni u Europsku komisiju i proizvode čiji naziv je registriran na razini Europske unije.
(2) Sadržaj evidencije iz stavka 1. podstavka 1. ovoga članka je zahtjev za ZOI, ZOZP ili ZTS, Specifikacija proizvoda i prilozi uz Specifikaciju proizvoda.
(3) Sadržaj evidencije iz stavka 1. podstavka 2. ovoga članka je: naziv proizvoda, oznaka, Specifikacija proizvoda, prilozi uz Specifikaciju proizvoda, naziv i adresa podnositelja zahtjeva, naziv i adresa ovlaštenog kontrolnog tijela, Provedbena uredba o upisu naziva u registar ZOI, ZOZP, ZTS Europske komisije.
POSTUPAK PRIGOVORA
Prigovor na nacionalnoj razini
Članak 7.
(1) Prigovor na nacionalnoj razini provodi se sukladno članku 88. Zakona.
(2) Prigovor se podnosi na Obrascu iz Priloga VI. ovoga Pravilnika.
(3) Podnositelj zahtjeva dostavlja Ministarstvu Obavijest o postignutom ili ne postignutom sporazumu na Obrascu iz Priloga VII. ovoga Pravilnika.
Postupak prigovora na nacionalnoj razini u postupku registracije naziva ZOI, ZOZP ili ZTS na razini Europske unije
Članak 8.
(1) Prigovor na nacionalnoj razini iz članka 91. stavka 3. Zakona u postupku registracije naziva ZOI, ZOZP ili ZTS na razini Europske unije, pokreće se u slučaju potrebe većih/značajnijih izmjena Specifikacije proizvoda:
– sukladno komentarima Europske komisije u fazi razmatranja dokumentacije za registraciju naziva proizvoda oznakom ili
– nakon postignutog sporazuma temeljem uloženog prigovora na razini