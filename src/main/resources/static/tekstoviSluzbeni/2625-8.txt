 propisuje:
»Postupak prisilnog smještaja prema neubrojivim osobama
Članak 44.
(1) Sud će donijeti odluku o prisilnom smještaju neubrojive osobe ako je na temelju mišljenja vještaka psihijatra utvrdio da ima teže duševne smetnje i da je opasna za okolinu.
(2) Neubrojiva osoba je opasna za okolinu ako postoji visoki stupanj vjerojatnosti da bi ta osoba zbog duševnih smetnji, zbog kojih je nastupila njezina neubrojivost, mogla ponovno počiniti kazneno djelo za koje je zaprijećena kazna zatvora u trajanju od najmanje tri godine.«
MJERODAVNO MEĐUNARODNO PRAVO
A. Ujedinjeni narodi
Načela zaštite osoba s mentalnim oboljenjima i unaprjeđenja zaštite mentalnog zdravlja
15. Mjerodavne odredbe UN-ova Načela zaštite osoba s mentalnim oboljenjima i unaprjeđenja zaštite mentalnog zdravlja (A/RES/46/119, 17. prosinca 1991.) glase:
»Načelo 12. Obavještenja o pravima
1. Pacijenta u ustanovi za mentalno zdravlje treba informirati što prije nakon smještaja, na način i jezikom koji pacijent razumije o svim njegovim pravima u skladu s ovim načelima i domaćim zakonom, a informacije trebaju uključiti i objašnjenje ovih prava i kako se mogu ostvariti.
2. Ako je pacijent nesposoban i dok je nesposoban shvatiti takve informacije, njegova prava treba saopćiti osobnom zastupniku, ako postoji i ako je primjeren, kao i osobi ili osobama koje su najsposobnije zastupati pacijentove interese i koje su voljne to učiniti.
3. Pacijent koji ima neophodnu sposobnost za to ima pravo imenovati osobu koju bi trebalo informirati u njegovo ime, kao i osobu koja zastupa njegove interese pred autoritetima ustanove.«
»Načelo 18. Proceduralna zaštita
1. Pacijent ima pravo izabrati i imenovati pravnog zastupnika koji će ga predstavljati, uključujući i zastupanje u postupku prigovora ili žalbe. Ako pacijent ne osigura ove usluge, omogućit će se zastupnik bez plaćanja onog dijela troškova za koji pacijent nema dovoljno sredstava.
(...)«
»Načelo 21. Pritužbe
Svaki pacijent i bivši pacijent ima pravo žalbe kroz postupak propisan domaćim zakonom.«
Konvencija o pravima osoba s invaliditetom
16. Mjerodavni dio Konvencije o pravima osoba s invaliditetom Ujedinjenih naroda, A/RES/61/106, 24 siječnja 2007., koju je Republika Hrvatska ratificirala 15. kolovoza 2007. glasi:
»Članak 14. Osobna sloboda i sigurnost
1. Države stranke će osigurati da osobe s invaliditetom na jednaki način kao i drugi:
(a) uživaju pravo na osobnu slobodu i sigurnost;
(b) ne budu nezakonito ili arbitrarno lišene slobode, da svako lišavanje slobode bude u skladu sa zakonom, te da postojanje invaliditeta ni u kojem slučaju ne bude opravdanje za lišavanje slobode.
2. Ukoliko osobe s invaliditetom budu lišene slobode u bilo kojem postupku, države stranke osigurat će da im se na ravnopravnoj osnovi s drugim osobama zajamče prava u skladu s međunarodnim pravom koje obuhvaća ljudska prava i da će se s njima postupiti u skladu s ciljevima i načelima ove Konvencije, uključujući i osiguravanje razumne prilagodbe.«
B. Vijeće Europe
Preporuka 1235 (1994) Parlamentarne skupštine Vijeća Europe o psihijatriji i ljudskim pravima
17. Mjerodavni dio Preporuke 1235 (1994) o psihijatriji i ljudskim pravima od 12. travnja 1994. glasi:
»7.1. Postupak i uvjeti smještaja:
a. prisilnom smještaju pribjegava se samo u iznimnim slučajevima i on mora ispunjavati sljedeće kriterije:
– postoji ozbiljna opasnost za pacijenta ili druge osobe;
– liječenje pacijenta moglo bi predstavljati dodatni kriterij: ako bi izostanak smještaja mogao dovesti do pogoršanja ili spriječiti da pacijent primi odgovarajuće liječenje;
b. u slučaju prisilnog smještaja odluku u vezi sa smještajem u psihijatrijsku ustanovu mora donijeti sudac te se mora odrediti razdoblje smještaja ...
c. mora postojati zakonska odredba na temelju koje se može podnijeti žalba protiv odluke;
(...)«
Preporuka Rec(2004)10 Odbora ministara državama članicama o zaštiti ljudskih prava i dostojanstva osoba s duševnim smetnjama
18. Mjerodavni dijelovi Preporuke Rec(2004)10 Odbora