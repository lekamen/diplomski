 sporni je članak uz poznatu argumentaciju prihvaćen od strane svih njegovih klijenata. Do predmetne prijave Modulusa, Gemicru nije poznato da bi bilo koje leasing društvo s kojim posluje odbilo suradnju s bilo kim po osnovi spornog članka iz Ugovora o održavanju.
Prema očitovanju Gemicra, on trenutno ima zaključene ugovore sa 12 leasing društava. Riječ je o sljedećim poduzetnicima: […], […], […], […], […], […], […], […], […], […], […] i […].
Vezano uz Modulus, Gemicro je naveo kako je tek iz zaključka Agencije saznao za njegovu povezanost s poduzetnikom KK Consulting, preko g. […] i g. […].
Indikativno je, smatra Gemicro, da su jedine stranke kojima je Modulus mogao prodati svoje proizvode upravo korisnici Gemicra, a niti jedno od ostalih 50% leasing društava.
Gemicro smatra da je očita namjera Modulusa korištenje know-howa Gemicrovog bivšeg djelatnika za poslove u leasing industriji na module koje je razvijao u Gemicru, a da je prijava Agenciji uslijedila zbog odbijanja poslovne suradnje, a ne zbog toga što bi Gemicro narušavao tržišno natjecanje.
Zaključno je Gemicro naveo kako mu niti u jednom trenutku nije bila namjera spornom ugovornom odredbom ograničavati ostale poduzetnike u ravnopravnoj utakmici na tržištu niti na bilo koji način ograničiti ili sprječavati tržišno natjecanje.
Međutim, kako iz obrazloženja zaključka Agencije od 23. prosinca 2014. proizlazi da bi sporna ugovorna odredba u nekim situacijama mogla spriječiti ostale poduzetnike da se ravnopravno natječu na tržištu, Gemicro je sukladno članku 49. ZZTN-a predložio Agenciji preuzimanje obveze brisanja sporne odredbe iz svih sklopljenih ugovora s leasing kućama kako bi se otklonili negativni učinci te odredbe na tržišno natjecanje.
U tu svrhu Gemicro se obvezao da će najkasnije u roku od 30 dana ili u kraćem roku koji mu odredi Agencija sa svim leasing kućama s kojima ima sklopljene ugovore sklopiti Anekse ugovora u kojima će biti navedeno da se iz osnovnog ugovora briše sporna odredba. U privitku svog podneska, Gemicro je dostavio nacrt Aneksa koji bi se potpisao s leasing kućama, a čijim potpisivanjem bi se, smatra Gemicro, u vrlo kratkom roku otklonili negativni učinci i ponovno uspostavilo tržišno natjecanje.
Stoga je Gemicro predložio da Agencija prihvati predloženu mjeru i rokove te sukladno članku 49. stavku 2. i 3. ZZTN-a o tome donese rješenje.
8. Analiza prijedloga Gemicra o namjeri preuzimanja obveze izvršenja mjera i uvjeta te rokova u kojima će to učiniti
Vezano uz navedeni prijedlog Gemicra od 11. veljače 2015., Agencija je utvrdila kako prijedlog namjere preuzimanja obveze izvršenja mjera i uvjeta te rokovi u kojima će to Gemicro učiniti udovoljava formalnim uvjetima iz članka 49. stavka 1. ZZTN-a, odnosno da je podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija, u smislu članka 49. stavka 4. ZZTN-a, može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
U predmetnom postupku Gemicro je u potpunosti surađivao s Agencijom te je prijedlog mjera i uvjeta podnio prije dostave Obavijesti o preliminarno utvrđenim činjenicama u postupku, u roku od 6 mjeseci od dana donošenja zaključka o pokretanju postupka, odnosno to je učinio već u odgovoru na zaključak o pokretanju postupka.
Prijedlog Gemicra predstavlja dobrovoljnu mjeru i otklanja moguće negativne učinke koje bi predmetna sporna odredba u ugovoru u neizmijenjenom sadržaju imala na tržišno natjecanje.
Također, prijedlog Gemicra dovodi do bržeg uspostavljanja tržišnog natjecanja na mjerodavnom tržištu bez dugotrajnog