64 10.06.2015 Zakon o izmjenama i dopunama Zakona o sigurnosti prometa na cestama
HRVATSKI SABOR
1225
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O SIGURNOSTI PROMETA NA CESTAMA
Proglašavam Zakon o izmjenama i dopunama Zakona o sigurnosti prometa na cestama, koji je Hrvatski sabor donio na sjednici 29. svibnja 2015. godine.
Klasa: 011-01/15-01/51
Urbroj: 71-05-03/1-15-2
Zagreb, 2. lipnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O SIGURNOSTI PROMETA NA CESTAMA
Članak 1.
U Zakonu o sigurnosti prometa na cestama (»Narodne novine«, br. 67/08., 48/10., 74/11., 80/13., 158/13. i 92/14., u daljnjem tekstu: Zakon) u članku 1.a podstavak 14. mijenja se i glasi:
»− Direktiva (EU) 2015/413 Europskog parlamenta i Vijeća od 11. ožujka 2015. o olakšavanju prekogranične razmjene informacija o prometnim prekršajima protiv sigurnosti prometa na cestama (SL L 68/9, 13. 3. 2015.),«.
Članak 2.
U članku 2. stavku 1. točki 34. iza riječi: »buldožer,« dodaje se riječ: »motokultivator,«.
U točki 38. riječi: »50 km na sat« zamjenjuju se riječima: »45 km/h«.
U točki 39. riječi: »50 km/h« zamjenjuju se riječima: »45 km/h«.
U točki 40. riječi: »50 km/h« zamjenjuju se riječima: »45 km/h«.
Iza točke 50. dodaju se nove točke 51. i 52. koje glase:
»51) »natjecateljsko vozilo« je motorno vozilo koje je posebno opremljeno, preinačeno i namijenjeno za sudjelovanje na automobilskim sportskim natjecanjima, za koje osnovne tehničke uvjete, uvjete uporabe i način stjecanja statusa natjecateljskog vozila pravilnikom utvrđuje ministar nadležan za poslove prometa u suglasnosti s ministrom nadležnim za unutarnje poslove,
52) »turističko vozilo« je motorno ili priključno vozilo posebne namjene, konstruirano ili preinačeno isključivo za turističke potrebe za koje osnovne tehničke uvjete i uvjete uporabe pravilnikom utvrđuje ministar nadležan za poslove prometa u suglasnosti s ministrom nadležnim za unutarnje poslove te koje se razvrstava u kategoriju turističkih vozila.«.
Dosadašnje točke 51. do 96. postaju točke 53. do 98.
Članak 3.
U članku 199. stavak 1. mijenja se i glasi:
»(1) Vozač vozila C1, C1E, C, CE, D1, D1E, D, DE i H, instruktor vožnje, mladi vozač, kao i vozač vozila B kategorije kada upravlja vozilom u profesionalne svrhe (taksisti, vozači hitne pomoći, vozači u tvrtkama i tijelima državne vlasti itd.), ne smije upravljati vozilom na cesti niti početi upravljati vozilom ako je pod utjecajem droga ili lijekova ili ako u krvi ima alkohola.«.
Članak 4.
U članku 208. stavku 4. riječi: »one kategorije za koju postaje ovlašteni ispitivač« brišu se.
Članak 5.
U članku 217. stavku 1. točki 1. riječ: »motokultivatori« zamjenjuje se riječima: »laki četverocikli«.
U točki 9. riječi: »veća od 7.500 kg« zamjenjuju se riječima: »veća od 3.500 kg«.
Članak 6.
U članku 219. stavku 1. točki (b) riječi: »već imaju pravo upravljati vozilima kategorije B, C1, C, D1 i D« zamjenjuju se riječima: »su već položili vozački ispit za upravljanje vozilima kategorije B, C1, C, D1 i D«.
U točki (c) riječi: »vozaču koji već ima pravo upravljati vozilima kategorije B« zamjenjuju se riječima: »vozačima koji su već položili vozački ispit za upravljanje vozilima kategorije B«.
Članak 7.
U članku 221. stavci 3. i 4. brišu se.
Članak 8.
U članku 222. stavak 2. mijenja se i glasi:
»(2) Vozačka dozvola za upravljanje vozilima AM, A1, A2, A, B, BE, F i G kategorije izdaje se s rokom važenja od 10 godina. Prilikom produljenja vozačke dozvole vozač je dužan podvrgnuti se zdravstvenom pregledu za vozača u slučaju kada je obveza zdravstvenog pregleda utvrđena zdravstvenim uvjerenjem na temelju kojeg je vozačka dozvola izdana.«.
U stavku 4. riječi: »kojem je upravljanje vozilom osnovno zanimanje« zamjenjuju se riječima: »koji upravlja vozilom u profesionalne svrhe«.
Članak 9.
U članku 224. iza stavka 1. dodaje se stavak 2. koji glasi:
»(2) Protiv rješenja donesenog u