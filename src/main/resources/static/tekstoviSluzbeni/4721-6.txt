 ovoga članka ne može se dodijeliti iznos potpore veći od iznosa potpore koji je već određen Odlukom o odobrenju LRSR iz članka 11. stavka 1. točke a) ovoga Pravilnika.
(10) Upravljačko tijelo ima pravo zatražiti dopunu/obrazloženje/izmjenu dostavljenih Zahtjeva za odobrenje izmjena LRSR-a.
(11) Izmijenjena LRSR se može početi provoditi od dana zaprimanja Odluke o odobrenju izmjena LRSR iz stavka 8. ovoga članka.
IV. PROVEDBA LRSR
Članak 13.
Obveze FLAG-ova
(1) FLAG-ovi su obvezni:
a) u velikoj mjeri odražavati glavni fokus svoje strategije i društveno-gospodarski sastav područja kroz uravnoteženu zastupljenost glavnih zainteresiranih strana, uključujući privatni sektor, javni sektor i civilno društvo;
b) osigurati značajnu zastupljenost sektora ribarstva i/ili akvakulture.
(2) Osim obveza iz stavka 1. ovoga članka, zadaci FLAG-ova također uključuju:
a) jačanje kapaciteta lokalnih sudionika za izradu i provedbu operacija u okviru LRSR, uključujući poticanje njihovih sposobnosti upravljanja projektima;
b) sastavljanje nediskriminirajućeg i transparentnog izbornog postupka i objektivne kriterije za odabir operacija u kojima se izbjegavaju sukobi interesa te u kojima jamče da kod donošenja odluka o odabiru najmanje 50 posto glasova pripada partnerima koji ne pripadaju tijelima javne vlasti;
c) dozvoljavanje odabira operacija pisanim postupkom;
d) osiguravanje usklađenosti operacija sa odobrenom LRSR prilikom odabira tih operacija, dajući im prednost u skladu s njihovim doprinosom u ostvarenju ciljeva te strategije;
e) pripremu i objavu poziva na dostavu prijedloga ili aktualnog postupka za podnošenje projekata, uključujući utvrđivanje kriterija za odabir i informiranje potencijalnih korisnika o obvezama koje iz istih proizlaze;
f) primanje i ocjenjivanje zahtjeva za potporu;
g) donošenje odluka o odabiru operacija i utvrđivanje iznosa potpore, odnosno odluka o odbijanju operacija;
h) provjere operacija sukladno članku 15. stavku 7. ovoga Pravilnika;
i) praćenje provedbe LRSR i operacija za koje je dodijeljena potpora te provođenje evaluacije LRSR.
(3) Ne dovodeći u pitanje stavak 2. točku b) ovoga članka, FLAG može biti korisnik operacija i provoditi ih u skladu sa LRSR.
(4) Kod provedbe funkcija iz ovoga članka, FLAG-ovi su dužni pridržavati se odredbi Uredbe (EU) br. 1303/2013, Uredbe (EU) br. 508/2014, provedbenih i delegiranih uredbi koje iz istih proizlaze te primjenjivih nacionalnih propisa.
(5) Za operacije u okviru provedbe LRSR za koje je FLAG donio Odluku o odabiru iz stavka 2. točke g) ovoga članka te dokazao ispunjavanje obveza sukladno stavku 6. ovoga članka, Upravljačko tijelo potpisuje Ugovor s korisnikom temeljem te Odluke.
(6) Uz Odluke o odabiru iz stavka 5. ovoga članka, FLAG Upravljačkom tijelu dostavlja izvještaj o provedenom postupku odabira operacija kojim se dokazuje ispunjavanje obveza iz stavaka 2. do 4. ovoga članka.
Članak 14.
Godišnje Izvješće o provedbi LRSR
(1) FLAG je dužan dostaviti Godišnje izvješće o provedbi LRSR za godinu »n-1« Upravljačkom tijelu u godini izvještavanja »n«.
(2) Godišnje izvješće o provedbi LRSR za godinu »n-1« odnosi se na razdoblje od 1. siječnja do 31. prosinca godine »n-1«.
(3) Godišnje izvješće o provedbi LRSR se dostavlja na propisanom obrascu koji je dostupan na internetskim stranicama Upravljačkog tijela (www.mps.hr/ribarstvo).
(4) Godišnje izvješće o provedbi LRSR za godinu »n-1« dostavlja se najkasnije do 15. veljače godine »n«, u elektronskom obliku na CD-u/DVD-u, preporučenom poštom ili osobno, na adresu:
Ministarstvo poljoprivrede Uprava ribarstva Planinska 2a, 10000 Zagreb uz naznaku: »Godišnje izvješće o provedbi LRSR za _____ godinu«
(5) U slučaju nedostavljanja izvješća iz stavka 1. ovoga članka, Upravljačko tijelo će donijeti Zaključak o neispunjavanju obveze dostavljanja godišnjeg izvješća o provedbi LRSR za godinu »n-1« te izmjenom Odluke o odobrenju LRSR iz članka 11. stavka 1. točke a) ovoga Pravilnika iznos potpore dodijeljene za tekuće troškove i