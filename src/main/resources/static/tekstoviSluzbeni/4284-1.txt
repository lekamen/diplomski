sveučilišnom studiju ili preddiplomskom i specijalističkom diplomskom stručnom studiju, čijim završetkom je stečeno najmanje 240 ECTS bodova, ili sveučilišnom studiju čijim je završetkom stečena visoka stručna sprema i
4. za kandidata koji je stekao stručnu kvalifikaciju za obavljanje poslova revizije u trećoj zemlji, potvrda o tri godine stručnog iskustva u obavljanju poslova revizije na području države članice koja je stručnu kvalifikaciju stečenu u trećoj zemlji priznala u skladu s minimalnim uvjetima osposobljavanja i
c) potvrdu o nekažnjavanju, odnosno dokaz, ne stariji od tri mjeseca na dan podnošenja zahtjeva, da nije bilo privremenog ili trajnog oduzimanja prava na obavljanje poslova revizije zbog teže povrede pravila struke ili pravomoćne presude za kazneno djelo povezano s obavljanjem profesionalne djelatnosti.
(3) Potvrda kompetentnosti, dokaz o obrazovnoj i stručnoj kvalifikaciji moraju ispunjavati sljedeće uvjete:
a) da su ih izdala nadležna tijela države članice ili treće zemlje u skladu s nacionalnim pravnim propisima i
b) da potvrđuju da je kandidat osposobljen za obavljanje poslova revizije.
(4) Zahtjev iz stavka 1. ovoga članka i preslike dokaza iz stavka 2. ovoga članka dostavljaju se na hrvatskom jeziku, a iznimno dokazi iz stavka 2. točke b) ovoga članka dostavljaju se u ovjerenoj preslici i ovjerenom prijevodu na hrvatski jezik.
(5) Ako je zahtjev iz stavka 1. ovoga članka nepotpun, odnosno sadržava nedostatak koji onemogućuje postupanje po zahtjevu, Komora će u roku od 15 dana od primitka takvog zahtjeva pozvati kandidata da ga dopuni u roku od 90 dana. Ako podnositelj zahtjeva ne udovolji pozivu, a po zahtjevu se ne može postupiti, Komora će izdati zaključak kojim se zahtjev odbacuje kao nepotpun i postupak priznavanja inozemne stručne kvalifikacije se obustavlja.
Provođenje postupka priznavanja inozemne stručne kvalifikacije
Članak 5.
(1) Postupak priznavanja inozemne stručne kvalifikacije u nadležnosti Komore, provodi povjerenstvo za priznavanje inozemne stručne kvalifikacije (dalje u tekstu: Povjerenstvo).
(2) Povjerenstvo imenuje Upravno vijeće Komore, a čine ga tri člana, od kojih dva člana su članovi Upravnog vijeća, a jedan član je predstavnik akademske zajednice (sveučilišni profesor) ujedno član Ispitnog povjerenstva Komore.
(3) Povjerenstvo ocjenjuje zahtjev za priznavanje inozemne stručne kvalifikacije i obavlja sve radnje u svezi postupka priznavanja inozemne stručne kvalifikacije i provedbe provjere kompetentnosti kandidata.
Članak 6.
(1) U slučaju opravdane sumnje, Komora može zatražiti od nadležnih tijela države članice ili treće zemlje potvrdu o autentičnosti dokaza iz članka 4. stavka 2. točke b) ovoga Pravilnika, izdanih u drugoj državi članici ili trećoj zemlji.
(2) U slučaju opravdane sumnje, kad je dokaz o formalnom obrazovanju izdala nadležna pravna osoba jedne države članice ili treće zemlje, a uključuje osposobljavanje provedeno u cijelosti ili djelomično u pravnoj osobi osnovanoj na području druge države članice ili treće zemlje, Komora ima pravo od nadležne pravne osobe koja je izdala dokaz zatražiti potvrdu o tome:
a) je li program osposobljavanja proveden u pravnoj osobi jedne države članice ili treće zemlje potvrdila nadležna pravna osoba druge države članice ili treće zemlje koja je izdala dokaz
b) je li dokaz o formalnom obrazovanju jednak onome koji bi bio izdan da je osposobljavanje u cijelosti izvedeno u državi članici ili u trećoj zemlji koja je izdala dokaz i
c) dodjeljuju li se dokazom o formalnom obrazovanju jednaka prava na području države članice ili treće zemlje koja je izdala dokaz.
(3) U slučaju opravdane sumnje, Komora može od nadležnog tijela matične države članice putem Informacijskog sustava unutarnjeg tržišta (IMI sustav) ili od nadležnog tijela treće zemlje zatražiti potvrdu da kandidat nema prekid ili zabranu obavljanja poslova revizije zbog teže povrede pravila struke ili pravomoćne presude za kazneno djelo povezano s obavljanjem profesionalne