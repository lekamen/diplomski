Uredbom (EZ) br. 3/2008, odnosno propisima iz članka 8. ovoga Zakona koje će donijeti ministar ako je državi članici dano pravo da način i uvjete za pojedina pitanja uređuje na nacionalnoj razini, a u odnosu na obveze Ministarstva i Agencije za plaćanja
– dostavlja i razmjenjuje s Europskom komisijom i državama članicama Europske unije podatke koji se odnose na primjenu Uredbe (EZ) br. 3/2008
– obavještava Europsku komisiju u skladu sa zahtjevima Uredbe (EZ) br. 3/2008.
Zadaće provedbenog tijela
Članak 63.
(1) Agencija za plaćanja je provedbeno tijelo za provedbu Uredbe Vijeća (EZ) br. 3/2008 i ima sljedeće zadaće:
– objavljuje javne natječaje i pozive
– zaprima, kontrolira i obrađuje zahtjeve pravnih i fizičkih osoba koje sudjeluju u provedbi mjera
– vrši isplate potpora u provedbi mjera
– vodi evidencije
– sklapa ugovore, donosi odluke u svezi s pravima i obvezama pravnih i fizičkih osoba u provedbi poslova za koje joj je povjerena nadležnost člankom 9. ovoga Zakona
– provodi administrativnu kontrolu i kontrolu na terenu pravnih i fizičkih osoba korisnika mjera za koje joj je povjerena nadležnost člankom 9. ovoga Zakona
– rješava o odlukama i ugovorima koje je donijela, odnosno sklopila
– izvještava i sudjeluje u izvještavanju Ministarstva i Europske komisije u skladu s obvezama izvješćivanja uređenim Uredbom (EZ) br. 3/2008, odnosno propisima iz članka 8. ovoga Zakona koje će donijeti ministar, a u odnosu na razdiobu obveza Ministarstva, Agencije za plaćanja i drugih pravnih osoba koje ovlasti ministar
– dostavlja i razmjenjuje podatke s Ministarstvom, Europskom komisijom i državama članicama Europske unije
– pred nadležnim sudovima pokreće postupke u svezi sa svojim odlukama i ugovorima proizašlim iz provedbe mjera iz članka 61. stavka 2. ovoga Zakona
– podnosi kaznene prijave kada ocijeni da su u provedbi mjera prekršene odredbe Kaznenog zakona.
(2) Odluke iz stavka 1. podstavka 5. ovoga članka nisu upravni akti.
(3) Na odluke iz stavka 1. podstavka 5. ovoga članka pravna i fizička osoba ima pravo podnijeti prigovor Povjerenstvu za prigovore u Agenciji za plaćanja u roku od osam dana od dana dostave odluke.
GLAVA VI. PRAVILA O JAKIM ALKOHOLNIM PIĆIMA
Pravila o jakim alkoholnim pićima
Članak 64.
Radi sustavnog uređivanja pravila za proizvodnju i stavljanja na tržište Europske unije jakih alkoholnih pića uspostavljen je sustav pravila o jakim alkoholnim pićima Uredbom (EZ) br. 110/2008 u odnosu na:
– proizvodna pravila jakih alkoholnih pića kojih se moraju pridržavati subjekti u poslovanju s hranom u pogledu proizvodnje i korištenja sirovina pri stavljanju jakih alkoholnih pića na tržište
– zemljopisne oznake jakih alkoholnih pića u svezi s pravima na stjecanje zaštite i primjenu na tržištu, pravima i obvezama nositelja zaštite u održavanju zaštite te pravima i obvezama drugih pravnih i fizičkih osoba koje stavljaju na tržište jaka alkoholna pića
– pravilna opisivanja, označivanja i prezentiranja jakih alkoholnih pića
– službene kontrole u proizvodnji i na tržištu u pogledu ispunjavanja uvjeta iz podstavaka 1., 2. i 3. ovoga članka.
Zadaće nadležnog tijela
Članak 65.
(1) Nadležno tijelo za provedbu Uredbe (EZ) br. 110/2008 je Ministarstvo i ima sljedeće zadaće:
– uređuje sustave te izravno provodi pravila o jakim alkoholnim pićima
– rješava sukladno načinu i uvjetima utvrđenim Uredbom (EZ) br. 110/2008, odnosno propisima iz članka 8. ovoga Zakona i pravilnicima koje će donijeti ministar ako je državi članici dano pravo da način i uvjete za pojedina pitanja uređuje na nacionalnoj razini
– uspostavlja sustave evidencija i laboratorija propisane Uredbom (EZ) br. 110/2008, odnosno propisima iz članka 8. ovoga Zakona i pravilnicima koje će donijeti ministar ako je državi članici Uredbom (EZ) br. 110/2008 dano pravo da način i uvjete za pojedina pitanja uređuje na nacionalnoj razini
– prati stanje na tržištu i u proizvodnji
– uređuje sustav izvještavanja Europske komisije u skladu s obvezama izvještavanja uređenim Uredbom (EZ)