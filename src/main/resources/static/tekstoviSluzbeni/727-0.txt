35 27.03.2015 Izmjene i dopune Sudskog poslovnika
MINISTARSTVO PRAVOSUĐA
728
Na temelju članka 76. stavka 1. Zakona o sudovima (»Narodne novine«, broj 28/13 i 33/15) donosim
IZMJENE I DOPUNE
SUDSKOG POSLOVNIKA
Članak 1.
U Sudskom poslovniku (»Narodne novine«, broj 37/14, 49/14 i 8/15) u članku 2. stavak 2. mijenja se i glasi:
»(2) Ministar pravosuđa pravilnikom propisuje pravila o načinu rada i korištenja informacijskog sustava u primjeni u poslovanju sudova.«.
Članak 2.
U članku 4. podstavku 2. riječ: »uputama« zamjenjuje se riječju: »pravilnikom«.
U podstavku 3. riječ: »pritvorenicima« zamjenjuje se riječima: »osobama protiv kojih je određen istražni zatvor«.
Članak 3.
U članku 5. stavku 3. iza riječi: »upravljačkih« dodaju se riječi: »i drugih«.
Stavak 6. briše se.
Članak 4.
Članak 6. mijenja se i glasi:
»Predsjedniku suda u obavljanju poslova sudske uprave pomažu ravnatelj sudske uprave, predsjednici odjela, tajnik suda, voditelj stalne službe ili službenik kojeg odredi predsjednik suda godišnjim rasporedom poslova.«.
Članak 5.
U članku 13. iza stavka 6. dodaju se stavci 7. i 8. koji glase:
»(7) Radni i kazneni predmeti iz nadležnosti općinskog suda zaprimljeni nakon 1. travnja 2015. rješavat će se samo u sjedištu suda, a iznimno i u pojedinoj stalnoj službi tog suda, o čemu odluku donosi ministar pravosuđa na prijedlog predsjednika suda.
(8) Svi ostali predmeti rješavat će se i u sjedištu općinskog suda i u svim njegovim stalnim službama.«.
Članak 6.
U članku 17. podstavku 9. iza riječi: »vođenje« dodaju se riječi: »ili praćenje«.
Članak 7.
U članku 18. stavku 3. iza prve rečenice dodaje se rečenica koja glasi:
»U tom slučaju će se za svako pravosudno tijelo voditi odvojeno knjigovodstvo.«.
Članak 8.
Iza članka 19. dodaju se članci 19.a i 19.b koji glase:
»Članak 19.a
Poslovi dostave mogu se obavljati i u okviru zajedničke službe za potrebe više pravosudnih tijela sukladno odluci Ministarstva pravosuđa.
Članak 19.b
Način obavljanja poslova iz članka 18., 19. i 19.a ovog Poslovnika u okviru zajedničke službe za potrebe više pravosudnih tijela uređuju čelnici tih tijela sporazumom.«.
Članak 9.
U članku 20. stavak 3. mijenja se i glasi:
»(3) Odjel za podršku žrtvama i svjedocima osigurava emocionalnu podršku i daje opće procesne (sukladno odredbama Zakona o kaznenom postupku), tehničke i praktične informacije žrtvama i svjedocima i članovima njihovih obitelji.«.
U stavku 5. zadnja rečenica briše se.
Stavak 10. mijenja se i glasi:
»(10) Odjel raspolaže čekaonicom za žrtve i svjedoke.«.
Članak 10.
U članku 23. stavku 3. iza riječi: »tajnik suda,« dodaju se riječi: »voditelj stalne službe,« te iza riječi: »radnih i obiteljskih predmeta« dodaju se riječi: »te predmeta iz Zakona o zaštiti osoba s duševnim smetnjama«.
Iza stavka 5. dodaje se novi stavak 6. koji glasi:
»(6) Godišnjim rasporedom poslova utvrdit će se raspored sudaca i sudskih savjetnika na rad u sjedište suda i stalnu službu. Ako je sudac i sudski savjetnik raspoređen na rad u sjedište suda i u stalnu službu, godišnjim rasporedom poslova utvrdit će se broj dana koje će provesti na radu u sjedištu i broj dana koje će provesti na radu u stalnoj službi.«.
Dosadašnji stavci 6., 7., 8., 9. i 10. postaju stavci 7., 8., 9., 10. i 11.
Članak 11.
U članku 25. iza stavka 5. dodaje se stavak 6. koji glasi:
»(6) Predsjednik Vrhovnog suda Republike Hrvatske će svaka tri mjeseca održavati zajedničke sastanke s predsjednicima svih županijskih sudova na kojima će raspraviti i utvrditi je li došlo do znatnijeg povećanja ili smanjenja broja određene vrste drugostupanjskih predmeta županijskih sudova, neujednačenosti dodjele drugostupanjskih predmeta u prethodnom razdoblju, potrebe da se pojedinim vrstama tih predmeta odnosno pravnih stvari odredi prvenstvo rješavanja ili postoje drugi opravdani razlozi za izmjenama godišnjih rasporeda poslova županijskih sudova.«.
Članak 12.
Iza članka 26. dodaje se članak 26.a koji glasi:
»Članak 26.a
Predmeti iz članka 3. i 4. Zakona o područjima i