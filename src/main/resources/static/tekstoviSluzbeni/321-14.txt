 izmjene postupka procedura, izvješća vezana uz evaluacije, obavijest i dogovor o pozivu za dostavu projektnih prijedloga, te konačni odabir ocijenjenih projekata.
Služba obavlja poslove vezane uz koordinaciju i podršku IPA projektima namijenjenim jačanju institucionalnih sposobnosti, (IPA I komponenta, IPA fleksibilni instrument (IPA FFRAC) te Prijelazni instrument (TF)) iz nadležnosti Ministarstva kao i u okviru sektora okoliš. Vezano za IPA I komponentu, Služba djeluje i kao Jedinica za provedbu projekata (u daljnjem tekstu: JPP) koja je zadužena za poslove vezane uz koordinaciju provedbe projekata, sudjelovanje u svim evaluacijama i revizijama projekata u okviru programa IPA I, pripreme materijala za Voditelja programa i komunikaciju sa Središnjom agencijom za financiranje i ugovaranje programa i projekata Europske unije, Ministarstvom financija te Ministarstvom regionalnoga razvoja i fondova Europske unije.
JPP je u skladu s Priručnikom za JPP zadužena za cjelovito vođenje dokumentacije projekata iz IPA I komponente (analiza radne opterećenosti, godišnji plan rada, izvješće o treninzima, opisi poslova, planovi zamjene, registar treninga, izvješćivanje o izuzećima od plaćanja PDV-a, potrebe za edukacijom i ostali dokumenti). Služba sudjeluje u pripremi materijala koje dostavlja Ministarstvu regionalnoga razvoja i fondova Europske unije za Sektorski nadzorni pododbor. JPP je zadužena za pripremu materijala i bilježaka s redovitih mjesečnih sastanaka u okviru programa IPA I komponenta, te za izradu tromjesečnih i mjesečnih izvješća za projekte u okviru programa IPA I komponenta.
Služba sudjeluje u planiranju proračuna Ministarstva te obavlja i druge poslove u okviru svoga djelokruga.«.
Članak 7.
Naslov iznad članka 12. i članak 12. mijenjaju se i glase:
»9. SAMOSTALNI SEKTOR ZA PRAVNE POSLOVE
Članak 12.
Samostalni sektor za pravne poslove obavlja upravno-pravne i pravne poslove koji se odnose na normativnu djelatnost iz djelokruga Ministarstva, priprema mišljenja, objašnjenja i izrađuje prijedloge naputaka u vezi s provedbom zakona i drugih propisa iz djelokruga Ministarstva, priprema odgovore za zastupnička pitanja, te priprema i koordinira mišljenja na nacrte prijedloga zakona i drugih propisa, obavlja poslove iz područja procjene učinaka propisa sukladno posebnom zakonu, rješava po žalbama iz nadležnosti Ministarstva, priprema rješenja po prigovorima koja donosi ministar, te rješava po izvanrednim pravnim lijekovima u stvarima u kojima odlučuje po žalbama, obavlja poslove upravnog nadzora nad radom i aktima prvostupanjskih tijela iz odgovarajućih upravnih područja prema ovoj Uredbi, obavlja stručne i pravne poslove vezano za poduzimanje radnji u upravnim sporovima i zastupanje Ministarstva, obavlja poslove pristupa informacijama sukladno propisima koji uređuju pristup informacijama, te obavlja i druge poslove u okviru svoga djelokruga.
U Samostalnom sektoru za pravne poslove, ustrojavaju se sljedeće ustrojstvene jedinice:
9.1. Služba za normativne i upravno-pravne poslove
9.2. Služba za žalbe, zastupanje i upravni nadzor.
9.1. Služba za normativne i upravno-pravne poslove
Služba za normativne i upravno-pravne poslove obavlja pravne poslove koji se odnose na normativnu djelatnost u vezi s pripremom i izradom nacrta prijedloga zakona i drugih propisa te u vezi s potvrđivanjem međunarodnih ugovora i izradom bilateralnih ugovora i sporazuma iz djelokruga Ministarstva; obavlja poslove u vezi s procjenom učinaka propisa sukladno posebnom zakonu iz djelokruga Ministarstva, osigurava i koordinira provedbu zakona i drugih propisa iz djelokruga Ministarstva, obavlja poslove usklađivanja propisa s propisima Europske unije, prati i analizira zakonodavstvo Europske unije iz područja zaštite okoliša, koordinira zauzimanje stajališta Ministarstva u vezi s nacrtima propisa Europske unije, osigurava i koordinira sudjelovanje na sastancima radnih tijela Vlade Republike Hrvatske, putem NMI baze (Notifikacija nacionalnih mjera izvršenja)