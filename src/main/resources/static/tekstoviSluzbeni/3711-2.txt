 pribaviti nalaz i mišljenje vještaka i obaviti očevid.
Iz navedenih odredaba Zakona o općem upravnom postupku proizlazi da se postupanje u upravnim stvarima provodi sukladno odredbama tog Zakona i da se samo zakonom pojedina pitanja pojedinog upravnog područja mogu urediti drugačije ako je to nužno za postupanje u tim upravnim područjima i nije protivno temeljnim odredbama i svrsi Zakona o općem upravnom postupku.
Odredbom članka 8. stavka 4. i 7. Odluke o komunalnom doprinosu, u dijelu u kojem je propisano da se trajanje neprekidno prijavljenog prebivališta obveznika plaćanja komunalnog doprinosa na području Općine Preko utvrđuje potvrdom nadležnog tijela ograničava se mogućnost poduzimanja procesnih radnji radi utvrđivanja pravno relevantne činjenice i to trajanja prebivališta, koja je bitna za donošenje zakonitog i pravilnog rješenja o komunalnom doprinosu. Ovakvo ograničavanje protivno je temeljnim odredbama Zakona o općem upravnom postupku.
Iz navedenog slijedi da je predstavničko tijelo Općine Preko dijelom odredbe članka 8. Odluke o komunalnom doprinosu prekoračilo zakonom propisane ovlasti, zbog čega je Sud temeljem odredbe članka 86. stavka 3. Zakona o upravnim sporovima odlučio kao u izreci.
Sukladno odredbi članka 86. stavka 4. Zakona o upravnim sporovima ukinuti dio odredbe općeg akta prestaje važiti danom objave ove presude u »Narodnim novinama«.
Broj: Usoz-27/16 – 3
Zagreb,  29. ožujka 2016.
Predsjednica vijeća Ana Berlengi Fellner, v. r.
