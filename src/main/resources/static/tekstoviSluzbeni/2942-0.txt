11 03.02.2016 Pravilnik o izmjenama i dopunama Pravilnika o načinu provođenja nadzora i kontrole
HRVATSKI ZAVOD ZA ZDRAVSTVENO OSIGURANJE
291
Na osnovi odredbe članka 46. stavka 6., članka 80. stavka 4. i članka 96. Zakona o obveznom zdravstvenom osiguranju (»Narodne novine«, broj 80/13. i 137/13.), članka 4. stavka 3. Pravilnika o kontroli privremene nesposobnosti za rad (»Narodne novine«, broj 130/13.) i članka 26. točke 21. Statuta Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 18/13., 1/14. i 83/15.), Upravno vijeće Hrvatskog zavoda za zdravstveno osiguranje na 102. sjednici održanoj 26. siječnja 2016. godine donijelo je
PRAVILNIK
O IZMJENAMA I DOPUNAMA PRAVILNIKA O NAČINU PROVOĐENJA NADZORA I KONTROLE
Članak 1.
U Pravilniku o načinu provođenja nadzora i kontrole (»Narodne novine«, broj 47/14.) u članku 2. točki 3. riječ: »tekst« zamjenjuje se riječju: »tekstu«.
Članak 2.
U članku 7. stavku 2. točki 4. iza riječi: »osobe« dodaje se riječ: »posebno«.
Stavak 3. mijenja se i glasi:
»Ovlaštene osobe Zavoda obvezne su odmah na mjestu kontrole sačiniti zapisnik o provedenim radnjama u postupku kontrole«.
Članak 3.
U članku 8. stavku 5. riječi: »zapisnik o provedenoj kontroli« zamjenjuje se riječima: »zapisnik o provedenim radnjama u postupku kontrole«.
Članak 4.
Naslov iznad članka 9. mijenja se i glasi : »5. Zapisnik o provedenim radnjama u postupku kontrole«.
Članak 5.
U članku 9. stavak 5. mijenja se i glasi:
»Kod jednostavnijih kontrola, koje se provode u manjem opsegu i ne obuhvaćaju cjelovitu kontrolu izvršavanja ugovornih obveza, kao i pri kontroli kod obveznika uplate doprinosa za obvezno zdravstveno osiguranje kod utvrđivanja točnosti podataka i činjenica o kojima ovisi ostvarivanje prava iz obveznog zdravstvenog osiguranja te kontroli ustrojstvene jedinice Zavoda i radnika Zavoda, ovlaštena osoba Zavoda koja provodi kontrolu umjesto zapisnika o provedenim radnjama obvezna je na mjestu kontrole sačiniti zapisnik o provedenoj kontroli s opisom utvrđenog činjeničnog stanja, nalogom za otklanjanje nepravilnosti i prijedlogom primjene ugovorne mjere, odnosno druge odgovarajuće mjere te rokom za ulaganje očitovanja na zapisnik i predloženu mjeru, a bez obveze sačinjavanja izvješća o provedenoj kontroli iz članka 10. ovoga Pravilnika.«.
Iza stavka 5. dodaje se stavak 6. koji glasi:
»(6) Zapisnik o provedenoj kontroli iz stavka 5. ovoga članka sastavlja se u tri primjerka od kojih se jedan uručuje subjektu kod kojeg je provedena kontrola, jedan zadržava provoditelj/i kontrole, a jedan se dostavlja osobi po čijem je nalogu provedena kontrola.«.
Članak 6.
U članku 11. stavku 3. iza riječi: »odbijaju« umjesto točke upisuje se zarez i dodaju riječi: »čime se postupak kontrole smatra završenim.«.
Članak 7.
U članku 19. stavku 4. brojka: »5« zamjenjuje se brojkom: »4«.
Tiskanica iz stavka 5. mijenja se, tiskana je uz ovaj Pravilnik i čini njegov sastavni dio.
Članak 8.
U članku 28. stavku 1. riječi: »regionalnih odjela za nadzor i kontrolu« zamjenjuju se riječima: »službi za vanjski nadzor i kontrolu«.
U stavku 3. riječ: »nadzor« zamjenjuje se riječju: »kontrolu«, a riječi: »regionalnih odjela za nadzor i kontrolu« zamjenjuju se riječima: »službi za vanjski nadzor i kontrolu«.
U stavku 4. riječi: »Službe za upravljanje sustavom kvalitete« zamjenjuje se riječima: »Službe za unutarnju kontrolu i upravljanje sustavom kvalitete«.
Članak 9.
Članak 30. mijenja se i glasi:
»(1) Radi dokazivanja identiteta kontrolora Zavoda i ovlasti za obavljanje kontrole u skladu s odredbama ovoga Pravilnika, kontrolorima Zavoda izdaju se posebne iskaznice.
(2) Iskaznice iz stavka 1. ovoga članka izrađene su na tvrđem papiru bijele boje, dimenzija 84x53 mm i zaštićena omotom od prozirne plastične mase.
(3) Iskaznice koje se izdaju kontrolorima Službe za kontrolu ugovornih obveza Direkcije Zavoda i službi za vanjski nadzor i kontrolu Regionalnih ureda Zavoda na poleđini nose tekst sljedećeg sadržaja:
»Nositelj ove