 dođe u pravilan položaj, tada se mora osigurati sljedeće:
– da se napajanje za prebacivanje skretnice prekine u vremenu od 8 do 16 sekundi nakon početka prebacivanja skretnice,
– da se takvo stanje na upravljačkom sučelju prometnika signalizira alarmom.
1.6 SREDIŠNJE UPRAVLJANJA PROMETOM
Članak 66.
(1) Središnje upravljanje prometom (u daljnjem tekstu SUP) namijenjeno je upravljanju signalno-sigurnosnim uređajima. Zadaća centra središnjeg upravljanja prometom jest da tehnički omogući zadovoljavanje uvjeta u cilju ostvarenja:
– vođenja prometa u skladu sa planom
– realnog planiranja prometa u skladu s dugoročnim i srednjoročnim zahtjevima
– optimizacije usluga prema korisnicima
– optimizacije usluga, posebno u slučajevima izvanrednih događaja
(2) Oprema sustava za središnje upravljanje prometom dijeli se na:
– kolodvorski dio sastavljen od sigurnosnog sustava i komunikacijske opreme
– središnji upravljački dio
• sastoji se od sigurnosnog sustava i komunikacijske opreme
• procesno upravljačko-kontrolna računalna oprema
(3) Sustav središnjeg upravljanja prometom se sastoji od sljedećih funkcionalnih cjelina:
– sučelja za upravljanje prometom
• sučelje za pouzdano i sigurno rukovanje SSU
• kolosiječna i prometna situacija prikazana na jasan, sažet i dosljedan način
• omogućava brzo i jednostavno izdavanje naredbi od strane prometnika u svim situacijama
– sučelja za dispoziciju
– sučelja za planiranje
– razna statistička sučelja i dodatne funkcije – opcionalno
• omogućavaju izradu raznih statističkih i drugih analiza iz podataka pohranjenih u bazi podataka.
(4) Sučelje za upravljanje prometom ne mora biti iste sigurnosne razine kao i sučelje čovjek stroj u mjesnom upravljanju.
(5) Komunikacija između SUP i kolodvora mora biti otporna na prvi kvar i izvedena korištenjem redundantne topologije odnosno mora biti izvedena po dva fizički odvojena pravca.
1.7 GRIJAČI SKRETNICA
Članak 67.
(1) Grijači skretnica ugrađuju se na skretnice prema pravilniku koji uređuje gornji ustroj pruge. Grijači skretnica trebaju grijati glavnu tračnicu i prostor do prevodnice kao i uklopnike.
(2) Grijačima skretnica opremaju se sve skretnice s elektromotornim pogonom, osim u područjima gdje zbog klimatskih uvjeta to nije potrebno.
(3) Za grijanje skretnica primjenjuju se električni grijači skretnica, a postojeći plinski zadržavaju se u pogonu do zamjene električnim.
(4) Električna energija za grijanje skretnica na elektrificiranim prugama osigurava se iz kontaktne mreže, a na neelektrificiranim prugama iz elektrodistributivne mreže i stacionarnog dizel agregata kao rezervnog napajanja sukladno energetskim potrebama grijanja.
(5) Upravljanje i nadzor nad skretničkim grijačima može biti lokalno iz upravljačkog ormara za grijanje skretnica, mjesno iz kolodvora, iz SUP-a ili pomoću vremenske stanice (automatsko). Intenzitet grijanja mora se moći regulirati u ovisnosti od vanjske temperature i padalina, ručno ili automatski putem vremenske stanice koja uzima u obzir i temperaturu tračnice. Grijači skretnica mogu se uključiti u sustav SCADA.
(6) Mora postojati mogućnost pojedinačnog isključenja grijanja na skretnicama koje se ne koriste za vrijeme snježnih padalina.
(7) Zaštita grijača skretnica treba se izvesti stalnom kontrolom otpora izolacije (IT sustav zaštite).
1.8 UREĐAJI DOPUNSKE ZAŠTITE
Članak 68.
(1) Uređaji dopunske zaštite namijenjeni su za otkrivanje nepravilnosti u vlaku ili na pruzi koji mogu ugroziti sigurnost željezničkog prometa, a to su:
– detektori pregrijanih ležajeva osovina,
– detektori ravnih mjesta na kotačima,
– detektori za otkrivanje prekoračenja osovinskog opterećenja,
– kontrola odrona.
(2) Uređaji dopunske zaštite mogu biti sigurnosne razine 0 sukladno HRN EN 50129.
1.8.1 Automatski detektori pregrijanih ležajeva osovina
Članak 69.
(1) Detektori za otkrivanje pregrijanih ležajeva osovina namijenjeni su smanjivanju broja izvanrednih događaja koji su posljedica pregrijavanja osovina, ležajeva ili kočionih dijelova.
(2) Detektori se