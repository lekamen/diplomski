 psihološke i pravne podrške u sporovima u kojima su stranke žrtve ili svjedoci seksualnog nasilja počinjenog tijekom ratnih zbivanja te organizira posebne programe izobrazbe namijenjene stručnjacima u radu s osobama koje su pretrpjele ratno silovanje.
Radi kontinuiranog usavršavanja organizira godišnje konferencije djelatnika Područnih jedinica i stručnih suradnika županijskih Centara za psihosocijalnu pomoć.
Služba prati, koordinira i nadzire rad regionalnih centara za psihotraumu te Nacionalnog centra za psihotraumu. Obrađuje stručna i financijska izvješća regionalnih centara za psihotraumu te vodi evidenciju o ispunjavanju ugovornih obveza s navedenim zdravstvenim ustanovama.
Služba organizira, prati i nadzire provedbu Programa za poboljšanje kvalitete življenja hrvatskih branitelja iz Domovinskog rata i članova njihovih obitelji, definira ciljne skupine koje će biti obuhvaćene sistematskim pregledima, organizira sistematske preglede te prati zdravstveno stanje korisnika.
Služba obavlja poslove praćenja pobola i smrtnosti među sudionicima i stradalnicima rata, u suradnji s Hrvatskim zavodom za javno zdravstvo s ciljem organizacije preventivnih programa u svrhu unaprjeđenja i zaštite zdravlja osoba o kojima skrbi Ministarstvo branitelja.
Služba organizira znanstveno-istraživačke projekte te na temelju rezultata istraživanja predlaže preventivne programe za ciljane skupine koje su se prema znanstveno-istraživačkim projektima pokazale najranjivijima. Služba provodi program medicinske, odnosno fizikalne rehabilitacije HRVI-a iz Domovinskog rata u zdravstvenim ustanovama s ciljem poboljšanja zdravstvenog stanja, ublažavanja posljedica i sprečavanja pogoršanja funkcionalnog oštećenja organizma te podizanja cjelokupne neovisnosti u svakodnevnom funkcioniranju; zaprima i obrađuje zahtjeve i dokumentaciju za ostvarivanje prava na medicinsku, odnosno fizikalnu rehabilitaciju; surađuje s Liječničkim povjerenstvom za medicinsku rehabilitaciju; surađuje sa zdravstvenim ustanovama za medicinsku rehabilitaciju; posreduje i upućuje korisnike na ambulantno i bolničko liječenje radi poboljšanja njihovog zdravstvenog stanja, ublažavanja posljedica i sprečavanja pogoršanja funkcionalnog oštećenja organizma; obavlja poslove vezane uz organizaciju liječenja HRVI-a iz Domovinskog rata u hiperbaričnoj komori i osiguranja smještaja za vrijeme liječenja; obavlja poslove vezane uz zdravstvenu i socijalnu skrb o hrvatskim braniteljima te njihovog smještaja u specijalizirane ustanove za pružanje takvog oblika skrbi.
Služba obavlja poslove praćenja podataka o izvršenim samoubojstvima hrvatskih branitelja u suradnji s Ministarstvom unutarnjih poslova, vodi evidenciju i obavlja analizu, a u svrhu izrade preventivnih programa koordinira uključivanje različitih institucija na županijskoj, regionalnoj i lokalnoj razini. Služba omogućuje pružanje stupnjevite i kontinuirane pomoći svim rizičnim skupinama. Služba osigurava koordiniranost svih institucija koje mogu osigurati kvalitetno pružanje potpune psihosocijalne pomoći i doprinosi smanjenju broja samoubojstava.
Služba je zadužena za administrativnu pripremu, vođenje i organizaciju sjednica Povjerenstva za ispitivanje minimalnih uvjeta za početak rada i pružanje usluga veteranskih centara. Služba je zadužena za kontinuirano praćenje, prikupljanje i pohranu svih podataka koji se odnose na rad Povjerenstva. Služba pruža stručnu pomoć u odlučivanju o pitanjima iz područja psihosocijalnih i zdravstvenih programa namijenjenih korisnicima veteranskih centara.
Služba obavlja poslove praćenja međunarodnih politika i programa skrbi o sudionicima i stradalnicima rata, uspostavlja i koordinira komunikaciju i razmjenu iskustava u svrhu jačanja kapaciteta te pronalaženja novog smjera u nacionalnoj strategiji skrbi za sudionike i stradalnike rata, s posebnim naglaskom na skrb za osobe oboljele od PTSP-a.
Služba obavlja poslove praćenja znanstvenih istraživanja, sudjeluje u organizaciji edukacija i podupire znanstvena