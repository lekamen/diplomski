 reosiguranja u osnovicama iz točke 2. i 3. ovoga stavka,
5. ispravke zbog odstupanja u pojedinim vrstama osiguranja: usklađivanje zbog većih odstupanja u iskustvu sa štetama po pojedinim vrstama osiguranja odnosno pojedinim vrstama reosiguranja,
6. povrat na kapital,
7. vjerojatnost štetnog događaja s obzirom na strukturu portfelja društva za osiguranje odnosno društva za reosiguranje, te period promatranja i visinu premije po pojedinim vrstama osiguranja odnosno vrstama reosiguranja,
8. veličinu štete,
9. politiku društva za osiguranje odnosno društva za reosiguranje s obzirom na preuzimanje rizika.
Najveća vjerojatna šteta
Članak 5.
(1) Najveću vjerojatnu štetu određuje društvo za osiguranje odnosno društvo za reosiguranje uzimajući u obzir sva obilježja rizika. Najveća vjerojatna šteta određuje se u postotku od ugovorene osigurane svote odnosno limita pokrića i izražena je u apsolutnom iznosu.
(2) Društvo za osiguranje odnosno društvo za reosiguranje propisat će postupke, osnovice i mjerila za utvrđivanje najveće vjerojatne štete za pojedine preuzete osigurane rizike odnosno reosigurane rizike.
(3) Osnovica za određivanje najveće vjerojatne štete u pravilu je 100% ugovorene osigurane svote – totalna šteta, odnosno reosigurane svote – totalna šteta. Niži postotak se može koristiti samo u iznimnim slučajevima kada za to postoje razboriti razlozi.
Izvještavanje
Članak 6.
(1) U okviru nadzora nad upravljanjem rizicima u društvima za osiguranje odnosno društvima za reosiguranje, društva za osiguranje odnosno društva za reosiguranje dostavit će Hrvatskoj agenciji za nadzor financijskih usluga jednom godišnje:
1. program planiranog reosiguranja odnosno program planirane retrocesije, odobren od Uprave društva, koji će obuhvatiti elemente iz članka 3. ovog Pravilnika s pregledom reosigurateljne zaštite društva za osiguranje odnosno društva za reosiguranje i mišljenje aktuarske funkcije o primjerenosti programa reosiguranja,
2. statističke podloge promatranih područja i razdoblja uključujući statističke metode na temelju kojih društvo za osiguranje odnosno društvo za reosiguranje ocjenjuje izloženost riziku, interne procedure o unutarnjim kontrolama koje koristi kako bi se postiglo izbjegavanje kumulacija rizika. Statističke metode koje koristi društvo za osiguranje odnosno društvo za reosiguranje dostavljaju se s prvim izvješćem, a naknadno se dostavljaju samo u slučaju promjene metodologije,
3. izvještaj ovlaštenog aktuara kojim se potvrđuje adekvatnost vlastitih udjela u tablicama maksimalnog pokrića društva za osiguranje odnosno društva za reosiguranje, s obzirom na kriterije iz članka 4. ovog Pravilnika, te primjerenost postupaka, osnovica i mjerila društva za osiguranje odnosno društva za reosiguranje kod određivanja najveće vjerojatne štete za pojedine preuzete osigurane rizike odnosno reosigurane rizike.
(2) Rok za dostavljanje izvješća iz stavka 1. ovoga članka je dva mjeseca po proteku poslovne godine.
Članak 7.
Stupanjem na snagu ovog Pravilnika prestaje važiti Pravilnik o metodologiji za izračun vlastitih udjela društava za osiguranje odnosno društva za reosiguranje u tablicama maksimalnog pokrića i utvrđivanje najveće vjerojatne štete (»Narodne novine« broj 100/09).
Završne odredbe
Članak 8.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/20
Urbroj: 326-01-660-661-16-1
Zagreb, 11. ožujka 2016.
Predsjednik Upravnog vijeća Petar-Pierre Matek, v. r.
