1. do 4. ovoga članka sastavljaju se na hrvatskom jeziku i latiničnom pismu ili na jeziku i pismu prihvaćenom od strane prijavljenog tijela.
EU izjava o sukladnosti
Članak 15.
(1) U EU izjavi o sukladnosti je navedeno da je dokazano ispunjenje bitnih zdravstvenih i sigurnosnih zahtjeva iz Priloga II ovoga Pravilnika.
(2) EU izjava o sukladnosti ima strukturu uzorka iz Priloga X ovoga Pravilnika, sadrži elemente navedene u relevantnim postupcima ocjenjivanja sukladnosti iz Priloga III do IX ovoga Pravilnika i redovno se ažurira te se prevodi na hrvatski jezik i ispunjava latiničnim pismom.
(3) Kad se na proizvod primjenjuje više od jednog akta Europske unije kojim se zahtijeva EU izjava o sukladnosti, sastavlja se samo jedna EU izjava o sukladnosti u vezi sa svim takvim aktima Europske unije. Navedena izjava sadrži identifikaciju akata Europske unije uključujući pozivanja na njihovo objavljivanje.
(4) Sastavljanjem EU izjave o sukladnosti proizvođač preuzima odgovornost za sukladnost proizvoda sa zahtjevima iz ovoga Pravilnika.
Opća načela za oznaku CE
Članak 16.
Za oznaku CE važe opća načela utvrđena člankom 30. Uredbe (EZ) br. 765/2008.
Pravila i uvjeti za stavljanje oznake CE i drugih oznaka
Članak 17.
Pravila i uvjeti za stavljanje oznake CE i drugih oznaka su:
a) Oznaka CE se vidljivo, čitljivo i neizbrisivo stavlja na proizvod ili u njegovu pločicu s podacima. U slučaju kad to zbog prirode proizvoda nije moguće ili opravdano, oznaka se stavlja na pakiranje i u popratne dokumente.
b) Oznaka CE stavlja se prije nego što je proizvod stavljen na tržište.
c) Nakon oznake CE slijedi identifikacijski broj prijavljenog tijela ako je to tijelo uključeno u fazu kontrole proizvodnje. Identifikacijski broj prijavljenog tijela stavlja samo tijelo ili proizvođač odnosno njegov ovlašteni zastupnik prema uputama tog tijela.
d) Oznaku CE i, po potrebi, identifikacijski broj prijavljenog tijela slijedi posebna oznaka protueksplozijske zaštite, simboli skupine i kategorije opreme i, po potrebi, ostale oznake i informacije iz točke 1.0.5. Priloga II ovoga Pravilnika.
e) Nakon oznake CE, i oznaka, simbola i informacija iz točke d) ovoga stavka te, po potrebi, identifikacijskog broja prijavljenog tijela može slijediti bilo koja druga oznaka kojom se označuje poseban rizik ili uporaba. Proizvodi projektirani za posebnu eksplozivnu atmosferu označuju se u skladu s time.
f) Nadležna inspekcijska tijela osiguravaju pravilnu primjenu sustava pravila za stavljanje oznake CE i poduzimaju odgovarajuće radnje u slučaju zloupotrebe te oznake.
IV. PRIJAVLJIVANJE TIJELA ZA OCJENJIVANJE SUKLADNOSTI
Prijavljivanje
Članak 18.
Ministarstvo unutarnjih poslova (u daljnjem tekstu: tijelo koje provodi prijavljivanje) je tijelo koje provodi nadzor i prijavljivanje tijela nadležnog za provedbu zadataka ocjenjivanja sukladnosti u skladu s ovim Pravilnikom.
Obavijest
Članak 19.
Tijelo koje provodi prijavljivanje obavješćuje Europsku komisiju (u daljnjem tekstu: Komisija) i druge države članice Europske unije o tijelima nadležnim za provedbu zadataka ocjenjivanja sukladnosti.
Tijela koje provode prijavljivanje
Članak 20.
Sve postupke potrebne za ocjenu tijela nadležnih za provedbu zadataka ocjenjivanja sukladnosti (u daljnjem tekstu: tijela za ocjenjivanje sukladnosti), uključujući sukladnost s odredbama članka 24. ovoga Pravilnika, provodi hrvatsko nacionalno akreditacijsko tijelo u smislu Uredbe (EZ) br. 765/2008. i u skladu s njom.
Obveze obavješćivanja tijela koja provode prijavljivanje
Članak 21.
Tijelo koje provodi prijavljivanje obavješćuje Komisiju o svojim postupcima za ocjenjivanje i prijavljivanje tijela za ocjenjivanje sukladnosti te praćenju prijavljenih tijela i o svim promjenama u vezi s tim.
Zahtjevi u vezi s prijavljenim tijelima
Članak 22.
(1) Tijelo za ocjenjivanje sukladnosti osniva se u skladu s važećim propisima u Republici Hrvatskoj i ima pravnu osobnost.
(2) Tijelo za ocjenjivanje sukladnosti je tijelo koje ima svojstvo treće strane neovisno o 