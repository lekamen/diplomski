37 22.04.2016 Odluka o uvjetima korištenja službenih automobila, mobilnih telefona, redovnih zrakoplovnih linija, poslovnih kreditnih kartica, sredstava reprezentacije te načinu odobravanja službenih putovanja
VLADA REPUBLIKE HRVATSKE
998
Na temelju članka 8. i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 20. travnja 2016. godine donijela
ODLUKU
O UVJETIMA KORIŠTENJA SLUŽBENIH AUTOMOBILA, MOBILNIH TELEFONA, REDOVNIH ZRAKOPLOVNIH LINIJA, POSLOVNIH KREDITNIH KARTICA, SREDSTAVA REPREZENTACIJE TE NAČINU ODOBRAVANJA SLUŽBENIH PUTOVANJA
I.
Ovom se Odlukom određuju državni dužnosnici i državni službenici i namještenici koji imaju pravo na korištenje službenih automobila, mobilnih telefona, redovnih zrakoplovnih linija, poslovnih kreditnih kartica i sredstava reprezentacije na teret sredstava državnoga proračuna Republike Hrvatske, te se utvrđuje način odobravanja službenih putovanja.
Odredbe ove Odluke na odgovarajući se način primjenjuju i na djelatne vojne osobe u Ministarstvu obrane i Oružanim snagama Republike Hrvatske, u skladu s posebnim propisima.
Odredbe ove Odluke na odgovarajući se način primjenjuju također i na dužnosnike i zaposlenike u pravnim osobama kojima je osnivač Republika Hrvatska (agencije, zavodi, fondovi i druge pravne osobe s javnim ovlastima), ako nije drugačije propisano posebnim propisom.
II.
Radi ostvarivanja prava iz ove Odluke državni dužnosnici svrstani su u tri skupine, i to:
I. skupina
– predsjednik Vlade Republike Hrvatske
– prvi potpredsjednik Vlade Republike Hrvatske
– potpredsjednik Vlade Republike Hrvatske
– ministar
II. skupina
– predstojnik Ureda predsjednika Vlade Republike Hrvatske
– zamjenik ministra
– glavni tajnik Vlade Republike Hrvatske
– predstojnik državnog ureda
III. skupina
– ravnatelj Porezne uprave
– ravnatelj Carinske uprave
– glavni ravnatelj policije
– zamjenik predstojnika Ureda predsjednika Vlade Republike Hrvatske
– zamjenik glavnog tajnika Vlade Republike Hrvatske
– glavni državni rizničar
– pomoćnik ministra
– glasnogovornik Vlade Republike Hrvatske
– ravnatelj državne upravne organizacije.
III.
Državni službenici koji imaju određena prava iz ove Odluke su:
– savjetnici predsjednika Vlade Republike Hrvatske
– pomoćnik glavnog tajnika Vlade Republike Hrvatske
– ravnatelj ureda – tajnik radnog tijela Vlade Republike Hrvatske
– službenici imenovani na radna mjesta iz članka 151.a Zakona o državnim službenicima (»Narodne novine«, br. 92/05, 107/07, 13/08, 34/11, 49/11, 150/11, 34/12, 49/12 – pročišćeni tekst, 37/13, 38/13, 1/15 i 138/15 – Odluka Ustavnog suda Republike Hrvatske)
– službenici raspoređeni na radna mjesta položaja I. vrste u točkama 1. – 5. iz članka 2. Uredbe o nazivima radnih mjesta i koeficijentima složenosti poslova u državnoj službi (»Narodne novine«, br. 37/01, 38/01 – ispravak, 71/01, 89/01, 112/01, 7/02 – ispravak, 17/03, 197/03, 21/04, 25/04 – ispravak, 66/05, 131/05, 11/07, 47/07, 109/07, 58/08, 32/09, 140/09, 21/10, 38/10, 77/10, 113/10, 22/11, 142/11, 31/12, 49/12, 60/12, 78/12, 82/12, 100/12, 124/12, 140/12, 16/13, 25/13, 52/13, 96/13, 126/13, 2/14, 94/14, 140/14, 151/14, 76/15 i 100/15)
– inspektori i drugi državni službenici ovlašteni za provedbu nadzora
– administrativni tajnik dužnosnika iz točke II. ove Odluke.
SLUŽBENI AUTOMOBILI
IV.
Službeni automobil u smislu ove Odluke je osobni automobil u smislu Zakona o sigurnosti prometa na cestama (»Narodne novine«, br. 67/08, 48/10, 74/11, 80/13, 158/13, 92/14 i 64/15) u vlasništvu tijela ili pravne osobe koji se financiraju iz državnog proračuna Republike Hrvatske (u daljnjem tekstu: tijelo) ili vozilo ugovoreno putem operativnog leasinga čija se uporaba podmiruje iz sredstava državnog proračuna Republike Hrvatske, a koristi se isključivo za potrebe tijela.
Ministri koriste službeni automobil srednje klase sa ili bez službenog vozača.
Državni dužnosnici II. i III. skupine iz točke II. ove Odluke koriste 