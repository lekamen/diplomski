komunikacijskoj mreži na fiksnoj lokaciji za privatne i poslovne korisnike. Regulatorna obveza pristupa je utvrđena nakon provedene analize mjerodavnih tržišta kao dokumenta u kojem su određene regulatorne i obveze i definiran njihov sadržaj. Navedenom obvezom propisani su rokovi i uvjeti realizacije veleprodajnih usluga te zabranjeno svako postupanje koje bi moglo uskraćivati, odugovlačiti, otežavati ili neopravdano uvjetovati drugim operatorima realizaciju svojih veleprodajnih usluga. Zakašnjenje povlači za sobom obvezu plaćanja naknada u iznosima i pod uvjetima koje je HAKOM propisao.
Stoga je spor o naknadama koje su sadržane u standardnim ponudama HT-a neposredno vezan uz ZEK-a jer naknade proizlaze iz odredaba tog Zakona što nadalje otklanja prigovor tužiteljev o nenadležnosti tuženika.
Slijedom toga niti sudske odluke na koje se tužitelj poziva nisu odlučne, niti mjerodavne za rješenje predmetne stvari u kojem pravcu osnovano navodi i tuženik u obrazloženju osporenog rješenja.
U svezi prigovora tužitelja da izreka osporenog rješenja nije određena u smislu članka 98. stavka 3. ZUP-a, valja dodati da se radi o posebnom upravnom području koje s obzirom na svoju složenost traži povezivanje s odgovarajućim člancima konkretne standardne ponude tužitelja. Sud s tim u vezi ocjenjuje da je izreka odrediva, jer su u njoj navedeni odgovarajući parametri koji čine dostatnu osnovu temeljem koje se obveza može bez teškoća utvrditi.
U odnosu na prigovore kojim tužitelj osporava opravdanost naknada za kašnjenje u otklanjanju kvarova/smetnji za uslugu izdvojenog pristupa lokalnoj petlji, Sud upućuje na obrazloženje osporenog rješenja koje je iscrpno i valjano obrazloženo glede izostanka aktivne suradnje tužitelja sa zainteresiranom osobom po tom pitanju, što je ovdje upravo i osnova za određivanje naknade.
Slijedom naprijed izloženog proizlazi da je osporeno rješenje valjano obrazloženo te utemeljeno na mjerodavnim odredbama materijalnog prava, pa obzirom da navodima istaknutim u tužbi tužitelj nije doveo u pitanje zakonitost tog rješenja Sud je tužbu odbio temeljem članka 57. stavka 1. ZUS-a.
Objava presude temelji se na odredbi članka 14. stavka 8. ZEK-a.
Poslovni broj: UsII-105/13-6 Zagreb, 27. kolovoza 2015.
Predsjednica vijeća Sanja Štefan, v. r.
