 energije
Članak 6.
(1) Za potrebe izvještavanja i statističkih obrada koji se rade prema ovome Zakonu te klasifikaciji postrojenja obnovljivi izvori energije dijele se na sljedeće:
1. energiju sunca
2. energiju vjetra
3. hidroenergiju
4. geotermalnu energiju
5. energiju biomase te
6. nespecificirane i ostale obnovljive izvore energije.
(2) Za potrebe izvještavanja i statističkih obrada koji se rade prema ovome Zakonu te klasifikaciji postrojenja fosilna goriva dijele se na sljedeća goriva:
1. kameni ugljen
2. smeđi ugljen i lignit
3. prirodni plin
4. naftu i naftne derivate te
5. nespecificirana i ostala fosilna goriva.
(3) Za potrebe provedbe ovoga Zakona ministar će pravilnikom iz članka 25. ovoga Zakona detaljno razraditi klasifikaciju proizvodnih postrojenja ovisno o vrsti izvora, tehnologiji i instaliranoj snazi proizvodnog postrojenja.
II. NACIONALNI CILJ KORIŠTENJA ENERGIJE IZ OBNOVLJIVIH IZVORA ENERGIJE, NACIONALNI AKCIJSKI PLAN ZA OBNOVLJIVE IZVORE ENERGIJE, IZVJEŠĆE O NAPRETKU PRI POTICANJU I UPORABI ENERGIJE IZ OBNOVLJIVIH IZVORA
Nacionalni cilj korištenja energije iz obnovljivih izvora energije
Članak 7.
(1) Nacionalni cilj korištenja energije iz obnovljivih izvora energije je obvezatni cilj korištenja energije iz obnovljivih izvora energije u Republici Hrvatskoj u 2020. godini, a određuje se kao minimalni udjel energije iz obnovljivih izvora energije u ukupnoj neposrednoj potrošnji energije (u daljnjem tekstu: Nacionalni cilj), koji izražen u postotku iznosi 20%.
(2) Način utvrđivanja udjela energije iz obnovljivih izvora energije u ukupnoj neposrednoj potrošnji energije u Republici Hrvatskoj odredit će se sukladno metodologiji utvrđivanja udjela energije iz obnovljivih izvora energije u ukupnoj neposrednoj potrošnji energije.
(3) Proizvodnja energije, iz postrojenja koja koriste obnovljive izvore energije a nisu priključena na elektroenergetsku mrežu, uračunava se kao energija iz obnovljivih izvora energije u ukupnoj neposrednoj potrošnji energije.
(4) U proizvodnim postrojenjima koja koriste više izvora energije od kojih i obnovljive izvore energije, u svrhu izračuna udjela energije iz obnovljivih izvora energije u ukupnoj neposrednoj potrošnji energije, u obzir se uzima samo udio električne energije proizvedene iz obnovljivih izvora energije. Za potrebe tog izračuna doprinos svakog izvora energije izračunava se na temelju njegova energetskog sadržaja.
(5) Ako Republika Hrvatska smatra da do 2020. g. zbog više sile neće moći ispuniti Nacionalni cilj iz stavka 1. ovoga članka, dužna je o tome što je prije moguće izvijestiti Europsku komisiju. Europska komisija donosi odluku o tome je li bila riječ o višoj sili, a ako odluči da je dokazan slučaj više sile, tada određuje da se za Republiku Hrvatsku prilagođava udjel energije iz obnovljivih izvora energije u ukupnoj neposrednoj potrošnji energije za 2020.
(6) Metodologiju utvrđivanja udjela energije iz obnovljivih izvora energije u ukupnoj neposrednoj potrošnji iz stavka 2. ovog članka propisuje ministar pravilnikom iz članka 25. ovog Zakona.
(7) Metodologijom iz stavka 6. ovoga članka utvrdit će se način izračuna količine aerotermalne, geotermalne ili hidrotermalne energije zahvaćene toplinskim crpkama koja se smatra energijom iz obnovljivih izvora energije.
(8) Ministarstvo će na svojim mrežnim stranicama objavljivati izvješće o ukupnoj ostvarenoj neposrednoj potrošnji energije koje se izrađuje sukladno metodologiji iz stavka 6. ovoga članka.
Nacionalni akcijski plan za obnovljive izvore energije
Članak 8.
(1) Nacionalni akcijski plan za obnovljive izvore energije (u daljnjem tekstu: Nacionalni akcijski plan) je planski dokument koji se donosi za razdoblje do 2020. godine, kojim se određuje Nacionalni cilj Republike Hrvatske za udio energije iz obnovljivih izvora u elektroenergetici, grijanju i hlađenju te prijevozu.
(2) Nacionalni akcijski plan sadržava prikaz i ocjenu stanja na tržištu energije, usporedne analize, dugoročne ciljeve, uključujući Nacionalni cilj,