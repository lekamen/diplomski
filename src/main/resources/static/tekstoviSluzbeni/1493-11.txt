 mjeru, opis mogućih okolišnih i meteoroloških ograničenja i ograničenja vezana za morsko dno koja se nameću za sigurne radove, te da su mjere nadzora tih opasnosti, uključujući nadzor povezanih elemenata kritičnih za zaštitu okoliša i prirode, prikladne kako bi se rizik od velikih nesreća smanjio na prihvatljivu mjeru
j. informacije koje se odnose na vlasnikov sustav upravljanja sigurnošću, zaštitu okoliša i prirode, a koje su bitne za neeksploatacijski objekt
k. Plan intervencija odobalnog objekta
l. opis sustava neovisne verifikacije
m. u odnosu na odobalne radove koje se provode iz neeksploatacijskih objekta, sve informacije koje se odnose na sprečavanje velikih nesreća koje uzrokuju znatnu ili ozbiljnu štetu u okolišu i prirodu, koje su dobivene u skladu s propisima kojima je uređena zaštita okoliša i prirode
n. procjenu utvrđenih mogućih učinaka na okoliš i prirodu, a koji nastaju zbog neuspjelog zadržavanja onečišćujućih tvari kao posljedice velike nesreće, te opis mjera koje su predviđene za njihovo sprečavanje, smanjivanje ili nadoknadu, uključujući praćenje.
(3) Informacije koje se dostavljaju u izvješću o velikim opasnostima u svezi sa sustavom verifikacije obvezno sadržavaju:
a. izjavu vlasnika, nakon razmatranja izvješća neovisnog verifikatora, da su popis elemenata kritičnih za sigurnost, okoliš i prirodu i sustav njihovog održavanja prikladni
b. opis sustava neovisne verifikacije koji uključuje odabir neovisnih verifikatora, način verifikacije, naznačenje jesu li elementi ključni za sigurnost, okoliš i prirodu, te svi pogoni u sustavu održavani i u dobrom stanju
c. opis načina verifikacije iz točke b. ovoga stavka koji uključuje pojedinosti o načelima koja će se primjenjivati za izvršavanje funkcija u okviru sustava i za redovito preispitivanje tijekom rada neeksploatacijskog objekta, što uključuje:
I. ispitivanje elemenata kritičnih za sigurnost, okoliš i prirodu od strane neovisnih verifikatora
II. provjeru projektiranja, normi, certifikata ili drugog sustava sukladnosti elemenata koji su kritični za sigurnost, okoliš i prirodu
III. pregled odobalnih radova u tijeku
IV. izvješćivanje o slučajevima nesukladnosti
V. korektivne radnje koje poduzima vlasnik.
(4) Ako je za prihvaćanje izvješća o velikim opasnostima potrebno pružiti dodatne informacije, ovlaštenik dozvole je dužan na zahtjev Koordinacije, u roku ne dužem od 15 dana, dostaviti dodatne informacije i obaviti sve zatražene izmjene dostavljenog izvješća o velikim opasnostima.
(5) Ovlaštenik dozvole je dužan, u roku ne dužem od 15 dana, dostaviti Koordinaciji izmijenjeno izvješće o velikim opasnostima u skladu sa stavkom 6. ovoga članka u slučaju bitne promjene ili rekonstrukcije neeksploatacijskog objekta.
(6) Izvješće iz stavka 6. ovoga članka obvezno sadržava:
a. naziv i adresu vlasnika
b. sažetak svakog sudjelovanja radnika u izradi izmijenjenog izvješća o velikim opasnostima
c. sve podatke i pojedinosti potrebne za potpuno ažuriranje prethodnog izvješća o velikim opasnostima i s njime povezanog Plana intervencija odobalnog objekta, te za dokazivanje da su rizici od velikih opasnosti smanjeni na prihvatljivu razinu.
(7) Planirane radnje određene stavkom 5. ovoga članka ne mogu se izvoditi dok Koordinacija ne prihvati izmijenjeno izvješće o velikim opasnostima za neeksploatacijski objekt.
(8) Vlasnik je dužan najmanje svake tri godine ili ranije, ako isto zatraži pisanim putem Koordinacija, temeljito preispitati izvješće o velikim opasnostima za neeksploatacijski objekt i o istome izvijestiti pisanim putem Koordinaciju, putem ovlaštenika dozvole, u roku ne dužem od 30 dana.
(9) Nakon prihvaćanja Koordinacija je dužna izvješće o velikim opasnostima za neeksploatacijski objekt dostaviti tijelima javne vlasti.
Planovi intervencija odobalnog objekta
Članak 17.
(1) Operator ili vlasnik je dužan izraditi Plan intervencija odobalnog objekta koji obvezno sadržava informacije iz stavka 6. ovoga članka.
(2) Operator ili vlasnik je dužan Plan intervencija