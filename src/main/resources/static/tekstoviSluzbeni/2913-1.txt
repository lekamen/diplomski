 godine. Pregledana je snimka emisije Markov trg od 19. siječnja 2016. godine, pregledana dokumentacija o provedenom nadzoru i primljeno je na znanje očitovanje nakladnika.
Nakon tako provedenog postupka utvrđeno je sljedeće:
– Dana 19. siječnja 2016. godine, u terminu od 20:59:23 do 22:00:38, na programu nakladnika Z1 televizija d.o.o., emitirana je emisija Markov trg
– Voditelj emisije Marko Jurič odjavio je emisiju riječima:
»Mi ne znamo jesu li svećenici Srpske pravoslavne crkve… Dva su, naime, svećenika Srpske pravoslavne crkve 2005. proglašeni svecima, a u njihovoj biografiji ima jako puno koljačkih elemenata... naime, puno svjedoka da su ti četnički...ovaj, jedan se zvao Maca, to je skraćeno od Macola, a drugi Pop koljač... da su napravili, da su eto zakrvavili ruke a proglašeni su svecima. Mi ne znamo hoće li Srpska pravoslavna crkva nastaviti s takvim djelovanjem, pa upozoravam Zagrepčane koji se kreću Cvjetnim trgom, osobito majke s djecom...pripazite kad prolazite pored crkve tamo Preobraženja svetog da ne bi netko s nožem istrčao i obavio svoj krvavi četnički pir.«
Na temelju tako provedenog dokaznog postupka i utvrđenih činjenica Vijeće je utvrdilo da je nakladnik počinio povredu ZEM-a iz članka 12. stavka 2., tako što je poticao i širio mržnju i diskriminaciju na osnovi vjere.
U ovom slučaju meritum predmeta cijeni se prema odredbi članka 12. stavak 2. ZEM-a, kojim je propisano:
»U audio i/ili audiovizualnim medijskim uslugama nije dopušteno poticati, pogodovati poticanju i širiti mržnju ili diskriminaciju na osnovi rase ili etničke pripadnosti ili boje kože, spola, jezika, vjere, političkog ili drugog uvjerenja, nacionalnog ili socijalnog podrijetla, imovnog stanja, članstva u sindikatu, obrazovanja, društvenog položaja, bračnog ili obiteljskog statusa, dobi, zdravstvenog stanja, invaliditeta, genetskog naslijeđa, rodnog identiteta, izražavanja ili spolne orijentacije, te antisemitizam i ksenofobiju, ideje fašističkih, nacionalističkih, komunističkih i drugih totalitarnih režima.
Iako u pravnoj doktrini i praksi postoji manje razlike u pogledu značenja i sadržaja pojma govora mržnje, Vijeće je kao relevantnu definiciju uzelo onu prema kojoj se govor mržnje definira kao izražavanje koje sadrži poruke mržnje ili netrpeljivosti prema nekoj rasnoj, nacionalnoj, etničkoj ili vjerskoj grupi ili njenim pripadnicima. Osnovna prijetnja izražavanju mišljenja s elementima govora mržnje je u tome što poruka, koja se ovakvim izražavanjem šalje građanima, ima za cilj izazvati određene negativne posljedice za određenu osobu odnosno skupinu osoba u odnosu na njegova/njihova osobna svojstva ili pripadnost određenoj grupi. Posljedica ovakvog izražavanja može se manifestirati kroz stvaranje prezira prema određenoj osobi ili grupi, stvaranje negativnog stereotipa prema određenoj osobi odnosno grupi, poticanje diskriminacije i neprijateljstva, osudu okoline prema određenoj osobi ili grupi, izazivanje osjećaja nesigurnosti i straha kod određene osobe ili pripadnika određene grupe, nanošenje fizičkih i psihičkih bolova određenoj osobi odnosno pripadniku određene grupe, upućivanje prijetnji određenoj osobi odnosno grupi, poticanje i izazivanje nasilja prema određenoj osobi ili grupi, stvaranje osjećaja kod velikog dijela građana kako je takvo ponašanje prema određenoj osobi/grupi društveno poželjno i opravdano, izazivanje osjećaja kod širokog kruga građana da će takvo ponašanje biti tolerirano, i neće biti predmet odgovornosti.
U tom zakonskom i pravnom kontekstu, Vijeće je zaključilo da odjava emisije Markov trg od 19. siječnja 2016. godine urednika i voditelja Marka Juriča ispunjava opis zabrane iz članka 12. stavka 2 ZEM-a, tako što potiče i širi mržnju i diskriminaciju na osnovi vjere protiv klera i pripadnika Srpske pravoslavne crkve.
Vijeće je razmotrilo i očitovanje nakladnika (potpisano od strane glavne i odgovorne urednice Z1 televizije) od 22. siječnja 2016. godine, u kojem se navodi:
»Dopisom klasa 612-12/16-05/0016, urbroj 