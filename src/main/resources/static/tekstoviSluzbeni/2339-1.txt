 dužna izraditi energetski pregled iz stavka 1. ovoga članka,
Članak 5.
(1) Odgovorna osoba smatra se odgovornom za izradu energetskog pregleda.
(2) Pri sklapanju ugovora o izradi energetskog pregleda ne smiju biti ugovorene klauzule kojima se onemogućuje prijenos svih podataka iz energetskog pregleda trećim osobama koje odredi odgovorna osoba iz stavka 1. ovoga članka.
(3) Odgovorna osoba iz stavka 1. ovoga članka dužna je na zahtjev ovlaštene osobe osigurati sve podatke i dokumentaciju potrebne za provedbu energetskog pregleda, a osobito:
1. podatke o potrošnji svih oblika energije i vode za razdoblje od tri prethodne kalendarske godine, putem računa od opskrbljivača ili na drugi način dogovoren s ovlaštenom osobom,
2. tehničku dokumentaciju građevina i postrojenja koje koristi veliko poduzeće i koje je predmet energetskog pregleda u svom poslovanju,
3. izvješća o prethodno provedenim energetskim pregledima i energetskim pregledima zgrada koje veliko poduzeće koristi i/ili ima u vlasništvu,
4. izvješća o redovitim pregledima i servisima strojeva i drugih tehničkih sustava kojima se služi u poslovnim procesima velikog poduzeća,
5. slobodan pristup svim dijelovima građevina i tehničkih sustava uz uvažavanje sigurnosnih uvjeta propisanih posebnim zakonom iz područja zaštite na radu i drugim posebnim propisima,
6. postavljanje mjernih uređaja potrebnih za provođenje mjerenja u svrhu izrade energetskog pregleda, ukoliko postavljanje takvih uređaja ne uzrokuje troškove koji su nerazmjerni koristi od takvih mjerenja,
7. razgovor s djelatnicima velikog poduzeća u svrhu ocjene načina korištenja i gospodarenja energijom u zgradi.
(4) Opskrbljivači energijom i vodom dužni su podatke o opskrbi kojima raspolažu, a koje zatraži odgovorna osoba, dostaviti, bez naknade u roku od 15 dana od dana zaprimanja zahtjeva.
Način provođenja energetskog pregleda
Članak 6.
(1) Energetski pregled obuhvaća analizu tehničkih i energetskih svojstava građevina i analizu svih tehničkih i procesnih sustava velikog poduzeća, odnosno svih sustava proizvodnje, transformacije, distribucije i potrošnje energije/vode/sirovina koji troše energiju i vodu s ciljem utvrđivanja učinkovitosti.
(2) Analiza tehničkih podataka o građevinama i svim tehničkim sustavima kojima se koristi veliko poduzeće uključuju:
1. građevinske karakteristike u smislu toplinske zaštite i potrošnje energije grijanih građevina,
2. energetska svojstva sustava za grijanje, hlađenje, ventilaciju i klimatizaciju,
3. energetska svojstva sustava za pripremu potrošne tople vode,
4. energetska svojstva sustava komprimiranog zraka,
5. energetska svojstva industrijskog sustava za proizvodnju toplinske energije,
6. energetska svojstva industrijskog rashladnog sustava,
7. energetska svojstva sustava potrošnje električne energije,
8. svojstva sustava potrošnje pitke, sanitarne i tehnološke vode,
9. energetska svojstva pojedinih grupa trošila i ostalih tehničkih sustava i
10. mogućnostima priključenja na centralne toplinske sustave.
(3) Uz tehničke podatke iz stavka 2. ovoga članka prikupljaju se i podaci o potrošnji energije/vode/sirovina, pripadajućim troškovima, industrijskim procesima, načinu održavanja te načinu vođenja i regulacije vezane uz potrošnju energije u velikom poduzeću.
(4) Na osnovi analize prikupljenih podataka, izrađuje se prijedlog specifičnih energetskih, tehničkih, ekoloških i ekonomski opravdanih mjera za poboljšanje energetske učinkovitosti pojedinog velikog poduzeća.
(5) Energetski pregled uključuje i energetske preglede zgrada koje su u vlasništvu velikog poduzeća i/ili kojima se koristi veliko poduzeće izrađeni u skladu s propisom kojim se određuju energetski pregled zgrada i energetsko certificiranje, koji čine dio energetskog pregleda.
(6) Na postupke i radnje iz ovoga članka primjenjuju se odredbe metodologije za energetski pregled građevina gdje je to primjenjivo.
Članak 7.
(1) Energetski pregled obvezno uključuje:
1. pripremne radnje,
2. prikupljanje svih potrebnih podataka i