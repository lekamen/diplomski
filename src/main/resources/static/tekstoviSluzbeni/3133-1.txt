 usluga i korisnika tih usluga uređuju njihovim međusobnim ugovorom te ugovori sklopljeni putem sredstava daljinske komunikacije moraju sadržavati odredbe u skladu s posebnim propisima kao i Zakonom o zaštiti potrošača (ZZP). Nadalje ističe kako je u svrhu utvrđivanja osnovanosti naplate naknade, odnosno utvrđivanja okolnosti da je pretplatnica sklopila novi sadržaj ugovora s tužiteljem putem telefona, uz ugovornu obvezu od 24 mjeseca, od tužitelja zatražio presliku obavijesti o aktivaciji usluge (mora sadržavati sve bitne elemente novog ugovora, kao i pravo na raskid takvog ugovora bez plaćanja naknade u roku od sedam dana sukladno člancima 44. i 45. ZZP-a). Dodaje kako je irelevantno da je putem izdanih računa za pružene usluge pretplatnica bila upoznata s aktivacijom zatražene usluge i dostavljene opreme za korištenje iste, kada je svemu trebala prethoditi preslika obavijesti o aktivaciji usluge dostavljena pretplatnici, a što tužitelj nije dokazao. Navedeni tužiteljev način sklapanja ugovora na daljinu nije vjerodostojan dokaz, a pogotovo ne dokaz o postojanju ugovorne obveze bitne za odlučivanje u predmetnoj upravnoj stvari i proizlazi da je okolnost sklapanja ugovora upitna i sporna. Tuženik naglašava kako je u predmetnom sporu postupajući u skladu s člankom 51. stavak 3. ZEK-a odlučio na transparentan, objektivan i nediskriminirajući način i donio zakonitu odluku, te u upravnom postupku koji je prethodio donošenju iste odluke u zakonom propisanom roku utvrdio pravilno sve činjenice i okolnosti bitne za predmetni slučaj sukladno člancima 8., 9. stavak 2., 10. i 47. stavku 1 Zakona o općem upravnom postupku. Slijedom navedenog, predlaže da Sud odbije tužbeni zahtjev kao neosnovan.
Zainteresirana osoba Antonija Šerer u odgovoru na tužbu navodi kako nije 19. siječnja 2011. bila upoznata s ponuđenom uslugom i pravima i obvezama te nije izrazila pristanak na bilo kakav ugovor niti njegove uvjete, jer se isti nije ni spominjao. Smatra da je davanje internetskih usluga kao dopuna na već postojeću uslugu ugovorenu 2007. bez ikakve obveze, osim urednog plaćanja računa. Navodi kako je tek pokretanjem ovog spora saznala da je ugovor iz 2007. bez njenog znanja i odobrenja produžen 2009. i 2011. što je operator učinio svojevoljno te o ničemu nije bila obaviještena. Slijedom navedenog, predlaže da sud odbije tužbeni zahtjev tužitelja.
Ocjenjujući zakonitost rješenja javnopravnih tijela Sud je izveo dokaze uvidom u sudski spis predmeta i uz odgovor na tužbu priloženi spis tuženika. Dana 13. siječnja 2016. održana je usmena i javna rasprava u prisutnosti opunomoćenice tuženika, a u odsutnosti uredno pozvanog tužitelja i zainteresirane osobe.
Na temelju razmatranja svih činjeničnih i pravnih pitanja Sud je, sukladno članku 55. stavak 3. Zakona o upravnim sporovima (»Narodne novine«, broj 20/10, 143/12 i 152/14, dalje: ZUS) utvrdio da je tužbeni zahtjev neosnovan.
Odredbom članka 41. stavak 1. Zakona o elektroničkim komunikacijama (»Narodne novine«, broj 73/08, 90/11 i 133/12 – u daljnjem tekstu Zakon), propisano je da se prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju njihovim međusobnim ugovorom.
Odredbom članka 41. stavak 4. Zakona propisano je da su sastavni dio pretplatničkog ugovora opći uvjeti poslovanja, uvjeti korištenja usluga i cjenik usluga za koje se taj ugovor sklapa. Pretplatnički ugovor mora sadržavati odredbe koje su utvrđene posebnim zakonom kojim je uređena zaštita potrošača, te drugim posebnim propisima. Obvezno trajanje pretplatničkog ugovora ne može biti dulje od dvije godine, pri čemu operatori javnih komunikacijskih usluga moraju nuditi i pretplatničke ugovore u trajanju od jedne godine. Ugovori sklopljeni putem sredstava daljinske komunikacije ili elektroničke trgovine, kao i ugovori sklopljeni izvan poslovnih prostora operatora, moraju sadržavati odredbe u skladu s posebnim propisima.
Odredbom članka 44. stavak 1. Zakona o zaštiti potrošača 