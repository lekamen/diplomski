 presude o krivnji podnositelja u slučajevima Hypo i INA-MOL).
Prigovori podnositelja odnose se na navodne povrede ustavnog jamstva presumpcije nedužnosti učinjene izjavama državnih dužnosnika i publicitetom samog slučaja u medijima, te objavom u medijima povjerljivih podataka USKOK-a iz istražne faze postupka.
3) Izjave državnih dužnosnika i medijska kampanja
3.1. Prigovori podnositelja
457. Podnositelj je u ustavnoj tužbi naveo, a zatim uz ustavnu tužbu i priložio, mnogobrojne izjave državnih dužnosnika i komentare novinara za koje smatra da su u javnosti poticale stvaranje mišljenja o tome da je kriv i prije no što mu je pravomoćnom sudskom presudom utvrđena krivnja. Navodi se mjerodavni dio ustavne tužbe:
»Tijekom predistražnog, istražnog i raspravnog postupka te nakon donošenja nepravomoćne presude protiv Ive Sanadera u predmetima pod točkama 1. i 2. prvostupanjske presude, kontinuirano su od strane raznih medija i visokih državnih dužnosnika brojnim napisima i izjavama kršena prava podnositelja ove tužbe Ive Sanadera na presumpciju nedužnosti.
Tako primjerice navodimo slijedeće izjave:
Zoran Milanović, predsjednik SDP-a i saborski zastupnik, prilikom odlučivanja o skidanju imuniteta opt. Ivi Sanaderu izjavio je kako ‘je sada jasno kako su se financirala osobna bogatstva i političke kampanje’ (dnevnik.hr, 09. 12. 2010. god.).
Saborski zastupnik Damir Kajin izjavio je kako je. Ivo Sanader ‘osiromašio narod’ (dnevnik, hr, 20. 07. 2011. god.).
Vladimir Šeks, saborski zastupnik, nazvao je opt. Ivu Sanadera ‘moralnim dnom moralnog dna’ (večernji.hr, 17. 11. 2010. god.).
Željko Jovanović, Ministar znanosti, obrazovanja i sporta, izjavio je kako je ‘Hrvatska opljačkana u ime obitelji Sanader’ (index.hr, 17. 11. 2013. god.). Hrvatska udruga radničkih sindikata priopćenjem je izjavila da je krajnje vrijeme da VSRH objavi svoju odluku jer bi ‘potvrđena presuda i te kako poboljšala pregovaračku poziciju Hrvatske, koja će odmah tražiti raskidanje štetnog ugovora kojim je MOL preuzeo upravljanje Inom’ (predsjednik udruge Ozren Matijašević; slobodnadalmacija.hr, 12. 05. 2014. god.).
Saborski zastupnik Nenad Stazić izjavio je kako su HDZ i Ivo Sanader ‘osramotili cijelu Hrvatsku’ (hrt.hr, 12. 03. 2014. god.).
On je također izjavio da se HDZ i hrvatski građani trebaju sramiti krađa koje je Sanader radio /21. 2. 2012/
Novinar Edo Popović je napisao kako je opt. Ivo Sanader ‘uništio cijelu državu’ (Aktual, 06. 03. 2012. god.).
Zoran Šprajc, urednik Dnevnika na HRT, na svom blogu je između ostalog napisao i da je optuženi Ivo Sanader ‘u kleptomanskom lopovluku Mađarima predao INA-u za 10 milijuna eura’, da ga ‘krasi gramzivost’ te ga nazvao ‘lopovom bjelosvjetskim’ (bigblog.tportal.hr/spranja, 01. 10. 2012. god.)
Novinar Dražen Rajković izdao je knjigu pod naslovom ‘Ivo Sanader – Čovjek koji je ukrao Hrvatsku’ (21. stoljeće, 24. 11. 2012. god.).
Saborska zastupnica Vesna Škare-Ožbolt izjavila je kako je opt. Ivo Sanader ‘zagadio domaću političku scenu’ te da je ‘još u ratnim godinama stvorio model pljačke države koji je kasnije kao premijer usavršio’ (dnevno.hr, 20. 11. 2012. god.).
Jasmin Klarić je na svom blogu napisao kako je opt. Ivo Sanader ‘osim očitog djela ratnog profiterstva, kriv i za prvorazrednu izdaju nacionalnih interesa’ (novilist.hr, 23. 11. 2012. god.).
Vladimir Šeks, saborski zastupnik, nazvao je uhićenje opt. Ive Sanadera ‘oživotvorenjem pravne države i vladavine prava’ (24 sata.hr, 10. 12. 2010. god.) Andrija Hebrang, saborski zastupnik, izjavio je da je sumnjao u malverzacije, ali nije ni sanjao da bi to moglo imati takve razmjere. Također je rekao da se radio o nekoj vrsti psihičkog poremećaja, da je bolestan čovjek i da je ime bolesti kleptomanija /Dnevnik.hr, 27. 3. 2012/
Radimir Čačić, predsjednik HNS-a, rekao je da je malo vjerojatno da je Sanader odluku donosio sam i da se samo on okoristio /Dnevnik hr. 18. 7. 2011/
Tim izjavama od strane državnih dužnosnika, javnih i vrlo utjecajnih osoba u političkom životu