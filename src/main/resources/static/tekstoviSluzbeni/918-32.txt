 http://referendum-autoceste.hr/zasto-potpisati/, koja je upućena biračima, navedeno:
»Zašto potpisati?
JESTE LI ZNALI da Vlada namjerava dati naše autoceste u koncesiju privatnom koncesionaru na 40 godina?
Površina Republike Hrvatske koju ovime prepuštamo privatnom koncesionaru iznosi oko 45 četvornih kilometara, što je više od površine Rijeke ili Zadra. Koncesionar će u predviđenih četrdeset godina na autocestama zaraditi oko 80 milijardi kuna. Za taj bi se novac moglo izgraditi 300 bolnica, 2000 škola ili 4000 vrtića. Preko 40 godina smo gradili autoceste, generacijama smo izdvajali svoj novac, a sada ih Vlada poklanja privatnom koncesionaru da na njima 40 godina zarađuje?!
Autoceste su naš veliki razvojni projekt i nikad u povijesti Republike Hrvatske tako vrijedna imovina nije dana u koncesiju. Koncesija autocesta je prometno, ekonomski i društveno štetna, ...«
61.1. Suprotno tome, međutim, u samom prijedlogu ZDIZoC-a Organizacijski odbor nije se zadržao samo na autocestama jer je zabranu dodjele koncesija za sve vrste javnih usluga predvidio za sve javne ceste u Republici Hrvatskoj (to jest za autoceste, ali i za sve državne, županijske i lokalne ceste), osim onih nerazvrstanih (v. točke 13., 13.1. i 14. obrazloženja ove odluke).
62. Čini se osnovanim zaključak Odbora za Ustav da o toj činjenici birači nisu bili pravilno informirani. Ustavni sud u tom smislu naglašava da birači imaju pravo na potpunu i točnu informaciju o činjenicama i okolnostima koje su povod za referendumske inicijative organizacijskih odbora te na dostatno i relevantno obrazloženje razloga zbog kojih se traži raspisivanje određenog referenduma, kako bi – za vrijeme trajanja postupka prikupljanja potpisa – mogli s punom odgovornošću odlučiti hoće li inicijativu potpisati ili ne.
62.1. S druge strane, iako se može složiti s tvrdnjama Odbora za Ustav o dvojbenosti referendumske inicijative s aspekta poštenosti odnosa Organizacijskog odbora prema biračima, nije na Ustavnom sudu da istražuje u kojem su opsegu birači bili zavedeni naslovom referendumske inicijative »Ne damo naše autoceste!«, pod kojim je Organizacijski odbor prikupljao njihove potpise, kao i njegovim promotivnim materijalima i porukama.
Dostatno je u tom smislu poći od, čini se, nesporne činjenice da je gotovo 500.000 birača iskazalo svoju volju da se konkretna Vladina Odluka o suglasnosti na predloženi model monetizacije (v. točku 10. obrazloženja ove odluke) preispita na referendumu. U tom su svjetlu razlozi kojima je Vlada obrazlagala opravdanost te mjere i cilj koji je time nastojala postići (to jest »monetizaciju« javnog duga proizašlog iz kreditnih obveza društava HAC i ARZ) za birače mogli biti relevantni pri njihovom osobnom izjašnjavanju »za« odnosno »protiv« referendumskog pitanja. Štoviše, izvjesno je da bi prethodno stvorena javna percepcija o predmetu o kojem bi se glasovalo na referendumu, utjelovljenom u naslovu referendumske inicijative »Ne damo naše autoceste!«, u određenoj mjeri utjecala na odluku birača neovisno o sadržaju samog referendumskog pitanja (to jest, neovisno o sadržaju ZDIZoC-a).
63. Ustavni sud primjećuje da je i sama Vlada bila svjesna tih činjenica, iako joj je sam sadržaj prijedloga ZDIZoC-a bio dostupan i poznat, pa ga je imala mogućnost pravodobno razmotriti u svjetlu ustavnih zahtjeva. Vlada je to i učinila, što je razvidno iz njezinog očitovanja, dostavljenog Ustavnom sudu, u kojem Vlada ističe da »sadržaj predmetnog referendumskog pitanja« (to jest prijedloga ZDIZoC-a – op. Ustavnog suda) »smatra u cijelosti neosnovanim« i »da postoje opravdane dvojbe u vezi sa dopuštenosti raspisivanja referenduma s predloženim referendumskim pitanjem« (v. točku 41. obrazloženja ove odluke).
Unatoč toj procjeni, kao i očitovanju Odbora za Ustav o neusklađenosti referendumskog pitanja (to jest prijedloga ZDIZoC-a) s Ustavom, s kojim se suglasila, Vlada je na kraju ipak odustala od dodjele koncesije za javne usluge upravljanja izgrađenim autocestama i njihovog