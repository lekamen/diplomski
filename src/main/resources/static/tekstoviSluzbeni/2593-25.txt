naizmjenični jednosmjerni prolazak na pojedinim sektorima da bi se izbjeglo svako susretanje:
– zabrana prolaza obilježava se općim znakom zabrane A.1 iz Priloga 7 ovoga Pravilnika;
– odobrenje prolaza obilježava se općim znakom odobrenja E.1 iz Priloga 7 ovoga Pravilnika.
Ovisno o lokalnim okolnostima, znak zabrane prolaza može biti najavljen znakom obveze B.8 iz Priloga 7 ovoga Pravilnika kao predznak.
Članak 6.09 – Pretjecanje: opće odredbe
(1) Pretjecanje je dopušteno samo ako se plovilo koje namjerava izvršiti pretjecanje uvjerilo da se taj manevar može izvršiti bez opasnosti.
(2) Sustignuto plovilo mora olakšati pretjecanje koliko je to potrebno i moguće. Ono mora smanjiti svoju brzinu, ako je to potrebno, kako bi se pretjecanje obavilo bez opasnosti i dovoljno brzo da se ne ometa kretanje drugih plovila. Ova odredba ne primjenjuje se u slučaju kada čamac pretječe plovilo neke druge kategorije.
Članak 6.10 – Pretjecanje
(1) Općenito, plovilo koje pretječe mora obilaziti sustignuto plovilo s lijeve strane. U slučaju da je to moguće obaviti bez opasnosti od sudara, plovilo koje pretječe može to učiniti i s desne strane sustignutog plovila. Kad se pretjecanje može obaviti a da pri tome sustignuto plovilo ne mora mijenjati pravac ni brzinu, plovilo koje pretječe ne daje nikakav zvučni znak.
(2) Kad se pretjecanje ne može obaviti, a da sustignuto plovilo pri tome ne mora mijenjati svoj pravac ili ako postoji dvojba da sustignuto plovilo nije uočilo namjeru pretjecanja plovila koje ga stiže i to može dovesti do sudara, plovilo koje namjerava obaviti pretjecanje mora davati sljedeće zvučne znakove:
a) »dva duga zvuka popraćena s dva kratka zvuka« ako namjerava obaviti pretjecanje s lijeve strane sustignutog plovila,
b) »dva duga zvuka popraćena jednim kratkim zvukom« ako namjerava obaviti pretjecanje s desne strane sustignutog plovila.
(3) Kada sustignuto plovilo može udovoljiti zahtjevu plovila koje ga namjerava preteći, ono mora ostaviti dovoljno prostora na traženoj strani na kojoj se obavlja pretjecanje uklanjajući se po potrebi na suprotnu stranu i dati sljedeće zvučne znakove:
a) »jedan kratki zvuk« ako će se pretjecanje obaviti po lijevoj strani,
b) »dva kratka zvuka« ako će se pretjecanje obaviti po desnoj strani.
(4) Kada pretjecanje nije moguće sa strane koju zahtijeva plovilo koje namjerava preteći, ali je moguće sa suprotne strane, tada se sustignuto plovilo treba dati sljedeće zvučne znakove:
a) »jedan kratki zvuk« kada je pretjecanje moguće s lijeve strane,
b) »dva kratka zvuka« kada je pretjecanje moguće s desne strane.
Kad plovilo koje pretječe želi i dalje pretjecati, mora dati »dva kratka zvuka« u slučaju pod a) ili »jedan kratak zvuk« u slučaju pod b). Sustignuto plovilo tada mora ostaviti dovoljno prostora sa strane na kojoj se obavlja pretjecanje uklanjajući se, ako je to potrebno, na suprotnu stranu.
(5) Kada kod pretjecanja postoji opasnost od sudara, tada sustignuto plovilo mora dati »pet kratkih zvukova«.
(6) U slučaju pretjecanja jedrilica, po pravilu, jedrilica koja pretječe mora proći sa strane na kojoj sustignuta jedrilica dobiva vjetar. Ova odredba ne primjenjuje se na čamce koji plove uz pomoć jedara kada ih pretječu druge jedrilice.
U slučaju kada plovilo na jedra pretječe drugo plovilo, sustignuto plovilo mora olakšati pretjecanje s one strane s koje plovilo koje pretječe dobiva vjetar. Ova odredba ne primjenjuje se na čamce koji plove uz pomoć jedara i koji prestižu druga plovila.
(7) Stavci od 2. do 5. ovoga članka ne primjenjuju se na čamce u odnosu na plovila drugih kategorija, ni u slučaju kada jedan čamac pretječe drugi čamac.
Članak 6.11 – Zabrana pretjecanja označena znakovima za reguliranje plovidbe
(1) Bez povrede odredbi članka 6.08 stavka 1. ovoga Pravilnika, pretjecanje je zabranjeno:
a) po pravilu, na sektorima obilježenim znakovima A.2 i A.4.1 iz Priloga 7 ovoga Pravilnika,
b) između sastava, na sektorima obilježenim znakom A.3 iz Priloga 7 ovoga Pravilnika. Ova zabrana se ne