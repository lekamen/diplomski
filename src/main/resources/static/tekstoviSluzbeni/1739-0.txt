88 12.08.2015 Presuda Visokoga upravnog suda Republike Hrvatske broj: Us-II-9/12-6 od 27. svibnja 2015.
VISOKI UPRAVNI SUD REPUBLIKE HRVATSKE
1740
PRESUDA
Visoki upravni sud Republike Hrvatske u vijeću sastavljenom od sudaca toga suda Sanje Štefan, predsjednice vijeća, Borisa Markovića i Blanše Turić, članova vijeća, te više sudske savjetnice Jadranke Jelić, zapisničarke, u upravnom sporu tužitelja METRONET TELEKOMUNIKACIJE d.d., Zagreb, Ulica grada Vukovara 269d, kojeg zastupa dipl. iur. Vjeran Malenica, protiv rješenja tuženika Hrvatske agencije za poštu i elektroničke komunikacije, Zagreb, Jurišićeva 9, klasa: UP/I-344-08/12-03/02, urbroj: 376-04/ZJ-12-06 (DM) od 15. veljače 2012., radi donošenja rješenja koje zamjenjuje Dodatak ugovora o međusobnom povezivanju, u sjednici vijeća održanoj 27. svibnja 2015.
presudio je
I. Odbija se tužbeni zahtjev kojim tužitelj METRONET TELEKOMUNIKACIJE d.d. traži poništavanje odluke tužene Hrvatske agencije za poštu i elektroničke komunikacije klasa: UP/I-344-08/12-03/02, urbroj: 376-04/ZJ-12-06 (DM) od 15. veljače 2012.
II. Ova presuda će se objaviti u »Narodnim novinama«.
Obrazloženje
Osporenim rješenjem tuženika odbija se zahtjev tužitelja za donošenjem rješenja koje zamjenjuje Dodatak ugovora o međusobnom povezivanju sklopljen između tužitelja i trgovačkog društva Hrvatski Telekom d.d. 23. studenoga 2005.
U tužbi protiv navedenog rješenja tužitelj u bitnom navodi sve razloge iz članka 10. Zakona o upravnim sporovima zbog kojih smatra da to rješenje nije na zakonu utemeljeno te nastavno u tužbi navodi iscrpne razloge zbog kojih smatra da su povrijeđena i pravila postupka, posebno odredba članka 98. stavka 2. Zakona o općem upravnom postupku (»Narodne novine« 47/09.) koja propisuje obvezan sadržaj rješenja.
Također smatra da je osporeno rješenje manjkavo glede obrazloženja razloga na kojima je utemeljena odluka te se osvrće i na pobliže navedene odredbe Zakona o elektroničkim komunikacijama koje smatra da su u konkretnom slučaju nepravilno primijenjene na štetu tužitelja.
Posebno se osvrće na regulatorna načela i ciljeve utvrđene pojedinim odredbama tog Zakona, te zaključuje da je tuženik dužan promicati tržišno natjecanje u obavljanju djelatnosti elektroničkih komunikacijskih mreža i usluga te elektroničke komunikacijske infrastrukture i povezane opreme i to osobito sprječavanjem narušavanja ili ograničavanja tržišnog natjecanja u području elektroničkih komunikacija, uključujući i prijenos sadržaja. Zaključuje da su se u konkretnom slučaju ispunile sve pretpostavke za donošenjem rješenja koje zamjenjuje Dodatak ugovora o međusobnom povezivanju između tužitelja i društva Hrvatski Telekom d.d. Umjesto toga te unatoč prethodnom utvrđenju o nepostojanju tržišnog natjecanja na mjerodavnom tržištu kao i izričitim navodima da cijena terminacije ostalih operatora ne smije biti izjednačena s troškovno orijentiranom cijenom HT-a, kao i činjenici da postoji neravnoteža u mogućnosti iskorištavanja položaja značajne tržišne snage od strane HT-a, da tuženik donese odluku na način da spriječi takvu diskriminaciju te osigura zaštitu tržišnog natjecanja, odbijanjem zahtjeva tužitelja upravo potvrđuje da ne postupa u skladu s ciljevima i obvezama koje su mu određene Zakonom o elektroničkim komunikacijama.
Nadalje također tužitelj ističe i da tuženik nije ni trebao biti upoznat sa sadržajem ugovora o međupovezivanju koje je HT sklapao s alternativnim operatorima, pa tako ni sa sadržajem klauzule o reciprocitetu cijena, odnosno činjenicom da je ista uopće i ugovorena što proizlazi i iz odredbe članka 5. stavka 4. Pravilnika o pristupu mreži i međusobnom povezivanju (»Narodne novine« 185/03.) koji je bio na snazi u vrijeme pokretanja postupka, odnosno u razdoblju koje je u predmetnom postupku odlučno.
Nadalje tužitelj upire i na intenciju donošenja djelomično rješenja jer dodaje da je svaka dvojba oko primjene cijena alternativnih operatora i obveza usklađivanja ugovora (anuliranja reciprocitetne odredbe)