 korištenja zajamčene opskrbe po jedinstvenoj dnevnoj tarifi za krajnjeg kupca iz kategorije poduzetništvo, tarifni modeli Plavi ili Žuti i koeficijenta k=1,50,
– odgovarajućeg iznosa tarifne stavke za opskrbu električnom energijom u okviru univerzalne usluge po višoj dnevnoj tarifi za krajnjeg kupca iz kategorije kućanstvo, tarifni modeli Bijeli ili Crveni i koeficijenta k=1,20 i
– odgovarajućeg iznosa tarifne stavke za opskrbu električnom energijom u okviru univerzalne usluge po jedinstvenoj dnevnoj tarifi za krajnjeg kupca iz kategorije kućanstvo, tarifni modeli Plavi ili Crni i koeficijenta k=1,20.
Članak 86.
(1) U slučaju iz članka 83. podstavka 2. ovih Općih uvjeta, neovlašteno potrošena električna energija krajnjem kupcu na niskom naponu određuje se na temelju očitanja stanja brojila za razdoblje za koje je utvrđena neovlaštena potrošnja električne energije.
(2) Naknada za neovlašteno potrošenu električnu energiju određuje se kao umnožak neovlašteno potrošene električne energije iz stavka 1. ovoga članka i sume iznosa tarifnih stavki za opskrbu električnom energijom u okviru univerzalne usluge te iznosa tarifnih stavki za korištenje prijenosne mreže i za korištenje distribucijske mreže po višoj dnevnoj tarifi, za krajnje kupce iz kategorije kućanstvo, tarifni model Bijeli.
Članak 87.
U slučaju iz članka 83. podstavka 3. ovih Općih uvjeta kada je utvrđeno da krajnji kupac nije trošio električnu energiju mimo postojeće mjerne opreme i da mjerna oprema nije onesposobljena za ispravan rad, krajnji kupac snosi stvarne troškove popravka oštećene plombe.
Članak 88.
U slučaju iz članka 83. podstavka 4. ovih Općih uvjeta krajnji kupac snosi stvarne troškove dovođenja obračunskog mjernog mjesta u ispravno stanje.
Članak 89.
(1) U slučaju iz članka 83. podstavka 5. ovih Općih uvjeta, neovlašteno potrošena električna energija određuje se množenjem vrijednosti snage s koeficijentom koji iznosi 0,2.
(2) Vrijednost snage iz stavka 1. ovoga članka određuje se množenjem vrijednosti nazivne struje vodiča preko kojeg se neovlašteno troši električna energija s nazivnim naponom mreže, izjednačavajući pritom snagu izraženu u kVA s kW te uvažavajući izvedbu neovlašteno izvedenog priključka (trofazna/jednofazna).
(3) Naknada za neovlašteno potrošenu električnu energiju određuje se kao umnožak neovlašteno potrošene električne energije iz stavka 1. ovoga članka i odgovarajućeg iznosa tarifne stavke za opskrbu električnom energijom u okviru univerzalne usluge po jedinstvenoj dnevnoj tarifi za krajnjeg kupca iz kategorije kućanstvo, tarifni modeli Plavi i koeficijenta k=1,20.
Članak 90.
(1) U slučaju iz članka 83. podstavka 6. ovih Općih uvjeta, neovlašteno potrošena električna energija krajnjem kupcu na niskom naponu određuje se na temelju očitanja stanja brojila za razdoblje za koje je utvrđena neovlaštena potrošnja električne energije.
(2) Naknada za neovlašteno potrošenu električnu energije određuje se kao umnožak neovlašteno potrošene električne energije iz stavka 1. ovoga članka i sume iznosa tarifnih stavki za opskrbu električnom energijom u okviru univerzalne usluge te iznosa tarifnih stavki za korištenje prijenosne mreže i za korištenje distribucijske mreže po višoj dnevnoj tarifi, za krajnje kupce iz kategorije kućanstvo, tarifni model Bijeli.
Članak 91.
Za obračun iznosa naknade iz članaka 84. do 86., 89. i 90. ovih Općih uvjeta koriste se iznosi tarifnih stavki važeći na dan utvrđivanja neovlaštene potrošnje električne energije.
Članak 92.
Ako operator sustava ne može odrediti dan početka neovlaštene potrošnje električne energije iz članka 83. ovih Općih uvjeta, dan početka neovlaštene potrošnje električne energije je dan u kojem bi počeo teći zakonski rok zastare za naplatu tražbine naknade za isporučenu električnu energiju.
Članak 93.
(1) Dan dospijeća računa za plaćanje naknade za neovlašteno potrošenu električnu energiju iz članaka 84. do 86., 89. i 90. ovih Općih uvjeta ili troškova iz članaka 87. i 88. ovih Općih uvjeta je