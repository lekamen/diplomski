 Hrvatske, ohrabrivana je javnost da je optuženik Ivo Sanader kriv te je prejudicirana ocjena činjenica od strane nadležne sudbene vlasti.
Navedene izjave izrečene su bez ikakve zadrške ili ograde u pogledu činjenice je li Ivo Sanader počinio kaznena djela.
(...)
Takvim istupima državnih dužnosnika ... su prekršene odredbe članka 6. stavak 2 Konvencije za zaštitu ljudskih prava i temeljnih sloboda koja kaže da svatko optužen za kazneno djelo smatrat će se nevinim sve dok mu se ne dokaže krivnja u skladu sa zakonom.
Prekršena je i odredba članka 28. Ustava Republike Hrvatske u kojoj se navodi da je svatko nedužan i nitko ga ne može smatrati krvim za kazneno djelo dok mu se pravomoćnom sudskom presudom ne utvrdi krivnja.«
3.2. Prigovori i žalbeni navodi podnositelja tijekom kaznenog postupka
458. Ustavni sud prvo primjećuje da je podnositelj navedene prigovore vezane uz izjave državnih dužnosnika i medije ranije istaknuo i u žalbi protiv prvostupanjske presude, u obliku žalbenih navoda. Međutim, na str. 37. drugostupanjske presude na sve te navode odgovoreno je ovako:
»Optuženik u žalbi ističe prigovore da je ovaj postupak montirani politički progon, da je izvršena medijska hajka i linč ... Navedenim prigovorima nije konkretizirana ni potkrijepljena niti jedna žalbena osnova pa oni nisu razmatrani.«
459. Ustavni sud podsjeća da je u odluci broj: U-III-4150/2010 i dr. od 12. siječnja 2015. (»Narodne novine« broj 6/15.) utvrdio da postoje prigovori optuženika koje ESLJP u pravilu uzima u razmatranje kao one »koji se mogu braniti« (arguable claims) i u odnosu na koje postoji stabilna i dugotrajna praksa tog suda. S tim u vezi, utvrdio je da »nije prihvatljivo da Ustavni sud ispituje te prigovore umjesto Vrhovnog suda, jer je u prvom redu na najvišem sudu u zemlji da osigurava jedinstvenu primjenu konvencijskog prava, štiteći ravnopravnost svih u njegovoj primjeni u skladu s praksom ESLJP-a« (točka 135. odluke). Ustavna osnova koja na to obvezuje Vrhovni sud su članci 115. stavak 3. i 116. stavak 1. u vezi s člankom 134. Ustava.
Budući da su žalbeni navodi podnositelja, koji su bili vezani uz izjave državnih dužnosnika i medije, jasno upućivali na članak 6. stavak 2. Konvencije i na potrebu njihova razmatranja s aspekta konvencijskog prava, Vrhovni sud bio je dužan u provedenom žalbenom postupku ispitati i ocijeniti te prigovore podnositelja sukladno konvencijskom pravu te za svoju ocjenu dati dostatne i relevantne razloge. Iz prethodno navedenog obrazloženja Vrhovnog suda ne vidi se da je to učinjeno.
460. Istodobno, situacija s prigovorima vezanima uz izjave državnih dužnosnika i uz medije bitno je drugačija od one koja je postojala u predmetu broj: U-III-4150/2010 i dr. Naime, u njemu je Ustavni sud zatražio ponavljanje postupka samo pred Vrhovnim sudom, pa je bilo mogućnosti da ujedno prepusti i odlučivanje o »konvencijskim« prigovorima Vrhovnom sudu. U ovom ustavnosudskom postupku predmet se vraća na ponovni postupak prvostupanjskom sudu, pa takvih mogućnosti – s obzirom na narav prigovora – nema.
Stoga je Ustavni sud prisiljen, zbog propusta Vrhovnog suda da to učini, ispitati navedene prigovore podnositelja vezane uz izjave državnih dužnosnika i medije, kako podnositelj ne bi bio lišen sudske zaštite i djelotvornosti sredstava te zaštite u smislu konvencijskog prava.
3.3. Ocjena Ustavnog suda
a) Izjave državnih dužnosnika
461. Ustavni sud prvo je analizirao izjave državnih dužnosnika dane u različitim medijima, koje se odnose na krivnju podnositelja nakon pokretanja kaznenog postupka protiv njega, sve do dostave podnositelju pravomoćne presude, a na koje je podnositelj uputio u ustavnoj tužbi.
Među tim izjavama Ustavni sud izdvojio je tri za koje je zaključio da trebaju biti ispitane jer kod njih nije bilo na prvi pogled očito da ne sadržavaju izjavu o krivnji podnositelja (izrijekom ili implicitno), što bi dovelo do povrede podnositeljeva ustavnog jamstva na presumpciju nedužnosti. To su sljedeće izjave, kronološkim redom:
–