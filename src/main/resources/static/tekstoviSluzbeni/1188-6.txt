 nadležne za obavljanje poslova vezanih uz postupke izdavanja osobnih iskaznica i nadzora nad tim poslovima.
(2) Ako u provedbi nadzora službene osobe Ministarstva utvrde da ovlaštena pravna osoba ne provodi organizacijske, tehničke i sigurnosne mjere, Ministarstvo će joj rješenjem privremeno zabraniti obavljanje poslova te odrediti rok u kojem je dužna otkloniti utvrđene nedostatke.
(3) Protiv rješenja iz stavka 2. ovoga članka nije dopuštena žalba, ali se može pokrenuti upravni spor.
(4) Nadzor nad postupkom izdavanja osobnih iskaznica u dijelu prikupljanja, obrade, korištenja i zaštite osobnih podataka mogu provoditi i državna i druga tijela određena zakonom i drugim propisima kojima se uređuje zaštita osobnih podataka.
(5) Nadzor nad postupkom izdavanja osobnih iskaznica u području davanja usluga certificiranja provode državna i druga tijela određena zakonom i drugim propisima kojima se uređuje elektronički potpis.
(6) Nadzor nad postupkom izdavanja osobnih iskaznica u području provedbe informacijske sigurnosti mogu provoditi i državna i druga tijela određena zakonom i drugim propisima kojima se uređuje informacijska sigurnost.
VI. PREKRŠAJNE ODREDBE
Članak 26.
(1) Novčanom kaznom od 10.000,00 do 50.000,00 kuna kaznit će se za prekršaj ovlaštena pravna osoba ako ne poduzme tehničke, kadrovske i organizacijske mjere zaštite osobnih podataka koje su potrebne da bi se osobni podaci zaštitili od slučajnog gubitka ili uništenja i od nedopuštenog pristupa, nedopuštene promjene, nedopuštenog objavljivanja i svake druge zlouporabe (članak 23. stavak 3.).
(2) Za prekršaje iz stavka 1. ovoga članka kaznit će se novčanom kaznom u iznosu od 5000,00 do 10.000,00 kuna i odgovorna osoba u ovlaštenoj pravnoj osobi.
Članak 27.
Novčanom kaznom od 3000,00 do 4500,00 kuna kaznit će se za prekršaj osoba:
1. koja je navršila 18 godina i ima prijavljeno prebivalište u Republici Hrvatskoj, a nije ishodila osobnu iskaznicu (članak 3. stavak 2.)
2. koja u roku od 15 dana od dana nastupanja okolnosti iz članka 5. stavka 1. točke 1. i 2. ovoga Zakona ne podnese zahtjev za izdavanje nove osobne iskaznice
3. koja u slučaju promjene podataka o svom osobnom imenu ili osobnom identifikacijskom broju ne zatraži opoziv ili suspenziju certifikata u roku od dva dana od dana nastanka promjene (članak 5. stavak 3.).
Članak 28.
Novčanom kaznom od 500,00 kuna kaznit će se za prekršaj osoba:
1. koja u roku od 15 dana od dana nastupanja okolnosti iz članka 5. stavka 1. točke 3. i 4. ovoga Zakona ne podnese zahtjev za izdavanje nove osobne iskaznice
2. koja u propisanom roku osobnu iskaznicu koja je prestala važiti prije isteka roka na koji je izdana ne vrati nadležnoj policijskoj upravi odnosno policijskoj postaji (članak 15. stavci 2. i 3.).
Članak 29.
Novčanom kaznom od 200,00 kuna kaznit će se za prekršaj osoba:
1. koja kod sebe nema osobnu iskaznicu ili je odbije dati na uvid ovlaštenim osobama (članak 16. stavak 1.)
2. koja bez odgode ne prijavi nestanak ili pronalazak osobne iskaznice (članak 17. stavci 1. i 2.).
VII. PRIJELAZNE I ZAVRŠNE ODREDBE
Članak 30.
(1) Osobne iskaznice izdane prije stupanja na snagu ovoga Zakona na rok važenja od pet ili deset godina važe do isteka roka njihova važenja, a osobe kojima su izdane mogu ih, ako žele, zamijeniti osobnim iskaznicama koje se izdaju na temelju ovoga Zakona i prije isteka roka važenja.
(2) Osobne iskaznice izdane prije stupanja na snagu ovoga Zakona osobama starijim od 65 godina bez roka važenja ostaju važeće, a osobe kojima su izdane mogu ih, ako žele, zamijeniti osobnim iskaznicama koje se izdaju na temelju ovoga Zakona.
Članak 31.
Postupci rješavanja zahtjeva za izdavanje osobnih iskaznica započeti prije stupanja na snagu ovoga Zakona dovršit će se prema odredbama Zakona o osobnoj iskaznici (»Narodne novine«, br. 11/02., 122/02., 31/06. i 68/13.).
Članak 32.
Pravna osoba u državnom vlasništvu određena na temelju Zakona o osobnoj iskaznici (»Narodne novine«, br. 11/02., 122/02., 31/06. i 68/13.) za