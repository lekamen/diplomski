135 16.12.2015 Odluka o visini novčane pomoći tražiteljima međunarodne zaštite
MINISTARSTVO UNUTARNJIH POSLOVA
2542
Na temelju članka 93. stavka 1. točke 2. Zakona o međunarodnoj i privremenoj zaštiti (»Narodne novine« br. 70/15), ministar unutarnjih poslova donosi
ODLUKU
O VISINI NOVČANE POMOĆI TRAŽITELJIMA MEĐUNARODNE ZAŠTITE
I.
Ovom se Odlukom utvrđuje visina iznosa novčane pomoći tražiteljima međunarodne zaštite smještenim u Prihvatilište za tražitelje azila koji ne posjeduju stvari veće vrijednosti ili mjesečno nemaju osigurana sredstva za osobne potrebe u visini većoj od 20% osnovice na temelju koje se utvrđuje visina novčane pomoći za uzdržavanje, sukladno propisima o socijalnoj skrbi.
II.
Visina novčane pomoći iz točke I. ove Odluke utvrđuje se u iznosu od 100,00 kuna mjesečno.
III.
Ova Odluka stupa na snagu osmog dana od dana objave u »Narodnim novinama«.
Broj: 511-01-152-89045-2015
Zagreb, 8. prosinca 2015.
Ministar Ranko Ostojić, v. r.
