 kunama.
(7) Najviši iznos javne potpore po projektu iznosi 1.000.000 eura u protuvrijednosti u kunama.
(8) Najniži iznos prihvatljivih troškova po projektu/operaciji iznosi 30.000 eura u protuvrijednosti u kunama.
(9) Najviši iznos prihvatljivih troškova po projektu/operaciji iznosi 1.000.000 eura u protuvrijednosti u kunama.
(10) Broj podnesenih zahtjeva za potporu i broj odobrenih projekata/operacija za tip operacije 7.2.2. po pojedinom korisniku u programskom razdoblju nije ograničen.
(11) Korisnik može podnijeti najviše jedan Zahtjev za potporu unutar tipa operacije 7.2.2. tijekom jednog natječaja za tip operacije 7.2.2.
(12) U jednom Zahtjevu za potporu, potpora se dodjeljuje za jedan projekt/operaciju.
(13) Ukoliko korisnik podnese više Zahtjeva za potporu unutar tipa operacije 7.2.2. tijekom jednog natječaja za tip operacije 7.2.2., u obzir će se uzeti Zahtjev za potporu s ranijim vremenom podnošenja zahtjeva za potporu, dok će se za ostale Zahtjeve za potporu izdati Odluka o odbijanju.
(14) Sljedeći zahtjev za potporu unutar tipa operacije 7.2.2. korisnik može podnijeti tek nakon izvršene konačne isplate potpore po prethodnom zahtjevu za potporu.
(15) Isplata javne potpore može biti jednokratna ili najviše u tri rate.
Prihvatljivi korisnici
Članak 14.
Korisnici su jedinice lokalne samouprave.
Prihvatljivi projekti/operacije
Članak 15.
Prihvatljivi projekt/operacija je građenje nerazvrstane ceste.
Uvjeti prihvatljivosti
Članak 16.
(1) Građenje nerazvrstane ceste prihvatljivo je u naseljima s najviše 5.000 stanovnika.
(2) Ukoliko se više naselja povezuje nerazvrstanom cestom svako naselje mora ispuniti uvjet iz stavka 1. ovoga članka.
(3) Unutar jednog projekta/operacije prihvatljivo je građenje jedne nerazvrstane ceste.
(4) Nerazvrstana cesta i osnovni podaci o nerazvrstanoj cesti (naziv, dužina, katastarske čestice) trebaju biti sastavni dio Odluke o nerazvrstanim cestama/ Jedinstvene baze podataka o nerazvrstanim cestama grada ili općine u trenutku podnošenja Zahtjeva za potporu ili najkasnije do dana podnošenja posljednjeg Zahtjeva za isplatu, a sukladno Zakonu o cestama (»Narodne novine«, br. 84/11, 22/13, 54/13, 148/13 i 92/14).
(5) Projektno-tehnička dokumentacija i potrebne dozvole/akti za provedbu projekta/operacije iz članka 15. ovoga Pravilnika moraju glasiti na korisnika.
(6) Nije prihvatljivo fazno građenje za projekte/operacije iz članka 15. ovoga Pravilnika.
(7) Korisnik mora osigurati da je ulaganje u funkciji/uporabi ili spremno za uporabu najkasnije do podnošenja konačnog Zahtjeva za isplatu.
(8) Korisnik je dužan osigurati da je ulaganje u funkciji/uporabi uključujući njegovo održavanje i upravljanje najmanje pet godina od dana konačne isplate sredstava.
(9) Ulaganje je prihvatljivo ako je u skladu sa strateškim razvojnim programom jedinice lokalne samouprave i prostornim planom jedinice lokalne samouprave.
(10) Usklađenost ulaganja sa strateškim razvojnim programom jedinice lokalne samouprave se dokazuje unutar odluke iz stavka 13. ovoga članka.
(11) Za ulaganja koja zahtijevaju pravomoćnu građevinsku dozvolu ili drugi važeći akt kojim se odobrava građenje sukladno posebnim propisima koji uređuju područje gradnje, usklađenost ulaganja s prostornim planom jedinice lokalne samouprave se dokazuje kod podnošenja Zahtjeva za potporu priloženom pravomoćnom građevinskom dozvolom ili drugim važećim aktom kojim se odobrava građenje.
(12) Za ulaganja koja ne zahtijevaju pravomoćnu građevinsku dozvolu ili drugi važeći akt kojim se odobrava građenje usklađenost ulaganja s prostornim planom jedinice lokalne samouprave se dokazuje unutar odluke iz stavka 13. ovoga članka.
(13) Korisnik je dužan uz Zahtjev za potporu priložiti odluku predstavničkog tijela jedinice lokalne samouprave, odnosno predstavničkog tijela grada Zagreba o suglasnosti za provedbu ulaganja na području jedinice lokalne samouprave koja mora imati prilog sa sljedećim stavkama:
– naziv projekta/operacije za koju se izdaje odluka o suglasnosti
–