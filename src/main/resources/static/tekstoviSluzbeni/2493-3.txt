 stranici ministarstva.«
Članak 14.
U članku 19. stavak 1. mijenja se i glasi:
»(1) Energetski certifikat sadrži opće podatke o zgradi, energetski razred zgrade, rok važenja certifikata, podatke o osobi koja je izdala i izradila energetski certifikat, podatke o osobama koje su sudjelovale u izradi energetskog certifikata, oznaku energetskog certifikata, podatke o termotehničkim sustavima, energetske potrebe zgrade, podatke o korištenju obnovljivih izvora energije, prijedlog mjera, detaljnije informacije i objašnjenje sadržaja energetskog certifikata.
Stavak 3. mijenja se i glasi:
»(3) Prijedlog mjera uključuje mjere koje utječu na energetski razred i koje ne utječu na energetski razred, a odnose se na troškovno optimalno ili troškovno učinkovito poboljšanje energetskih svojstava zgrade odnosno samostalne uporabne cjeline zgrade.
Stavak 4. mijenja se i glasi:
»(4) Prijedlog mjera u energetskom certifikatu uključuje:
– mjere koje se provode na dijelovima zgrade (kao npr.: građevinski dio, sustav grijanja, sustav pripreme potrošne tople vode i dr.)
– optimalnu kombinaciju mjera.«
Stavak 6. mijenja se i glasi:
»6. Detaljnije informacije na energetskom certifikatu upućuju vlasnika odnosno najmoprimca ili zakupca gdje mogu dobiti dodatne informacije u pogledu mogućnosti provedbe mjera za poboljšanje energetske učinkovitosti uključivo informacije u pogledu troškovne učinkovitosti mjera navedenih u energetskom certifikatu. Detaljnije informacije mogu sadržavati i druge informacije o povezanim pitanjima, kao informacije o poticajima i mogućnostima financiranja.«
Stavak 8. se briše.
Dosadašnji stavak 9. postaje stavak 8., a riječi »i zgrade na kojima je provedena značajna obnova« se brišu.
Stavak 10. se briše.
Dosadašnji stavak 11. postaje stavak 9.
Članak 15.
Članak 20. mijenja se i glasi:
»Energetski certifikati izrađuju se isključivo elektroničkim putem prema Prilogu 2 ovoga Pravilnika osim potpisa ovlaštene/ovlaštenih osoba.«
Članak 16.
U članku 21. u stavcima 2., 3., 4. i 5. riječi »građevinska cjelina odnosno posebni dio zgrade« zamjenjuju se riječima »samostalna uporabna cjelina zgrade« u odgovarajućem padežu.
Stavak 6. mijenja se i glasi:
»(6) Vlasnik samostalne uporabne cjeline zgrade može naručiti izradu energetskog certifikata i u slučaju ako zgrada u cjelini ima važeći energetski certifikat, tada je važeći energetski certifikat onaj koji je izdan za tu samostalnu uporabnu cjelinu zgrade.«
Naslov poglavlja VI. mijenja se i glasi:
»VI. REDOVITI PREGLED SUSTAVA GRIJANJA, SUSTAVA HLAĐENJA I SUSTAVA VENTILACIJE I KLIMATIZACIJE U ZGRADI«.
Naslov iznad članka 23. mijenja se i glasi:
»Redoviti pregled sustava hlađenja i sustava ventilacije i klimatizacije u zgradi«.
Članak 17.
U članku 23. stavak 1. mijenja se i glasi:
»(1) Redoviti pregled sustava hlađenja i sustava ventilacije i klimatizacije sadrži prikupljanje i pregled dokumentacije, prikupljanje potrebnih podataka od osobe ovlaštene za servis klimatizacijskih uređaja, vizualni i funkcionalni pregled sustava hlađenja ili klimatizacije u zgradi te hlađenih i klimatiziranih prostora, potrebna mjerenja, pripremu prijedloga mjera za poboljšanje energetske učinkovitosti i/ili primjenu alternativnih rješenja i izradu završnog izvješća.«
Naslov iznad članka 24. mijenja se i glasi:
Izvješća o provedenom redovitom pregledu sustava grijanja, sustava hlađenja i sustava ventilacije i klimatizacije u zgradi.
Članak 18.
Članak 24. mijenja se i glasi:
(1) Redoviti pregled sustava grijanja, sustava hlađenja i sustava ventilacije i klimatizacije u postojećoj zgradi završava Izvješćem o redovitom pregledu sustava grijanja, sustava hlađenja i sustava ventilacije i klimatizacije.
(2) Sadržaj Izvješća o redovitom pregledu sustava grijanja, sustava hlađenja i sustava ventilacije i klimatizacije utvrđen je Metodologijom.
(3) Izvješće iz stavka 1. ovoga članka sadrži informacije o svim provedenim radnjama u sklopu redovitog pregleda, rezultate pregleda, procjena učinkovitosti i dimenzioniranja sustava