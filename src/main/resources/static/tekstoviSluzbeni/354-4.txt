
Članak 23.
Članak 75. mijenja se i glasi:
»(1) Upravitelj infrastrukture odgovoran je za vjerodostojnost podataka i njihov unos u registar infrastrukture u skladu s Provedbenom Odlukom Komisije 2014/880/EU sa svim naknadnim izmjenama.
(2) Upravitelj infrastrukture dostavlja Ministarstvu i Agenciji redovita izvješća o napretku provedbe registra infrastrukture koja se u skladu s Provedbenom Odlukom Komisije 2014/880/EU dostavljaju Europskoj agenciji za željeznice.
(3) Nacrt nacionalnog plana i provedba obveza iz Provedbene Odluke Komisije 2014/880/EU određuju se odlukom koju donosi ministar.«.
Članak 24.
U članku 81. stavak 5. mijenja se i glasi:
»(5) Upravitelj infrastrukture mora pouzdano i pravodobno signalnim znacima ili na drugi propisani način obavijestiti strojovođe o svim iznimnim prilikama i postupcima (smanjivanje brzine, neispravnost signalizacije, neispravnost uređaja za osiguravanje željezničko-cestovnih prijelaza, ulazak na zauzeti kolosijek i slično).«.
Članak 25.
U članku 82. stavku 3. podstavak 4. mijenja se i glasi:
»– na novosagrađenom križanju postojeće glavne (koridorske) željezničke pruge za međunarodni promet i ceste,«.
Članak 26.
U članku 83. stavak 7. mijenja se i glasi:
»(7) Način osiguravanja ŽCP-a mora biti usklađen s promjenama nastalim uslijed modernizacije željezničke pruge ili prekategorizacije ceste ili željezničke pruge, kao i s promjenama nastalim uslijed izgradnje nove ili rekonstrukcije postojeće ceste koja se križa s prugom na području postojećega ŽCP-a.«.
Članak 27.
U članku 103. stavku 8. riječ: »narediti« zamjenjuje se riječju: »zahtijevati«.
Članak 28.
U članku 110. stavku 2. riječi: »otkaze u radu« zamjenjuju se riječju: »neispravnosti«.
Članak 29.
U članku 112. stavak 2. mijenja se i glasi:
»(2) Željeznički prijevoznik, upravitelj infrastrukture i, kada je to primjereno, Agencija moraju obavijestiti Istražno tijelo o ozbiljnim nesrećama, nesrećama i incidentima odmah po saznanju o istima.«.
Stavak 4. mijenja se i glasi:
»(4) Istražno tijelo mora biti sposobno poduzeti pripremne radnje kako bi istraživanje moglo započeti najkasnije u roku od tjedan dana po saznanju o ozbiljnoj nesreći, nesreći ili incidentu.«.
Članak 30.
Članak 113. mijenja se i glasi:
»(1) Nadležna tijela u okviru svojih ovlasti, upravitelj infrastrukture, željeznički prijevoznik i ostale stranke koje su povezane s nesrećom ili incidentom, moraju Istražnom tijelu omogućiti nesmetan rad, a naročito u što kraćem roku omogućiti:
– pristup mjestu nesreće ili incidenata i vozilima, odnosno željezničkoj infrastrukturi;
– pravo na prikupljanje dokaza i nadzirano uklanjanje oštećenih vozila i dijelova željezničke infrastrukture za potrebe ispitivanja ili analize;
– pristup sadržajima uređaja za automatsko bilježenje podataka u vozilima i opreme za snimanje govornih poruka te registracije rada signalno-sigurnosne i prometno-upravljačke opreme;
– pristup rezultatima obdukcije tijela žrtava;
– pristup rezultatima ispitivanja osoblja vlaka i drugog željezničkog osoblja uključenog u nesreću ili incident;
– ispitivanje uključenog željezničkog osoblja i drugih svjedoka;
– pristup svim odgovarajućim informacijama ili snimkama koje posjeduju upravitelj infrastrukture, uključeni željeznički prijevoznik i Agencija;
– pristup svoj potrebnoj dokumentaciji koju posjeduju upravitelj infrastrukture, uključeni željeznički prijevoznici i Agencija.
(2) S ciljem potpunog razdvajanja istraživanja koje provodi Istražno tijelo od istraga koju provode nadležna tijela u okviru svojih ovlasti sukladno posebnim propisima, sporazumno će se utvrditi načela postupanja, prava, dužnosti i ovlasti Istražnog tijela i pripadnika nadležnih tijela, a posebno neposredan, slobodan i neometan pristup mjestu nesreće, načini osiguranja dokaza i pristupa dokazima, načini početnog i tekućeg izvještavanja o tijeku svakog pojedinog postupka, način razmjene informacija, određivanje zaštite tajnosti podataka, pristup klasificiranim podacima, način izvješćivanja javnosti i 