 dijela grada Osijeka (L-OS).
Obavijest je objavljena u »Narodnim novinama« broj 13 od 4. veljače 2015. godine, a u propisanom roku sukladno Obavijesti jedinu ponudu dostavio je Elektrotehnički fakultet Sveučilišta u Osijeku.
Vijeće je provelo postupak razmatranja i ocjene zaprimljene ponude u skladu s odredbama Pravilnika o sadržaju i postupku obavijesti o namjeri davanja koncesija za obavljanje djelatnosti pružanja medijskih usluga televizije i radija te utvrđivalo ispunjavanje uvjeta u skladu s Pravilnikom o minimalnim uvjetima za obavljanje audio i audiovizualnih medijskih usluga i vođenju očevidnika (»Narodne novine« broj 83/14).
U postupku se prvo utvrđivalo sadrži li prispjela ponuda:
– dokaze o ispunjavanju uvjeta propisanih obaviješću o namjeri davanju koncesije,
– programsku osnovu koja mora sadržavati programsku shemu kojom se određuje:
o vrsta radijskog programa, odnosno njihovo razvrstavanje u pojedine skupine,
o predviđeni kvantitativni razmjer između pojedinih skupina sadržaja,
o predviđeni opseg vlastitih i udio hrvatskih audio djela iz članka 38. i 39. ZEM-a,
o vrijeme objavljivanja iz članka 36. ZEM-a.
– podatke o strukturi vlasništva pravne osobe koja podnosi ponudu,
– osobne podatke o tvrtki i sjedištu, odnosno imenu i prezimenu te prebivalištu osoba koje neposredno ili posredno preko drugih pravnih osoba imaju dionice ili udjele u toj pravnoj osobi kao i podatke o postotku tih dionica ili udjela,
– izvadak iz sudskog registra ili drugog propisanog registra u Republici Hrvatskoj,
– izvod iz kaznene evidencije ili javno ovjerovljenu izjavu da podnositelju i osobi ovlaštenoj po zakonu za zastupanje nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca,
– potvrdu nadležne porezne uprave o nepostojanju duga vezano za porezne obveze i obveze za mirovinsko i zdravstveno osiguranje,
– potvrdu Financijske agencije da nije podnesen prijedlog za otvaranje postupka predstečajne nagodbe,
– potvrda Financijske agencije da nije otvoren postupak predstečajne nagodbe,
– druge isprave propisane javnim natječajem i/ili natječajnom dokumentacijom.
Vijeće je pristupilo pregledu ponude te je provelo postupak ocjenjivanja programskih uvjeta (kvaliteta programa, vrijeme objavljivanja, količina vlastite proizvodnje, prilagođenost programa javnom interesu područja koncesije, te udio europskih audiovizualnih djela i djela neovisnih proizvođača) sukladno kriterijima iz članka 73. stavka 4. Zakona o elektroničkim medijima (»Narodne novine« broj 153/09, 84/11, 94/13 i 136/13 – dalje: ZEM) za davanje koncesija.
Utvrđeno je da ponuda Elektrotehničkog fakulteta Sveučilšta u Osijeku zadovoljava javni interes, da je ponuda na javni natječaj cjelovita u pogledu predložene programske osnove, kao i ostvarivanja tehničkih, prostornih, financijskih i kadrovskih uvjeta za obavljanje djelatnosti pružanja medijske usluge radija te time u potpunosti zadovoljava kriterije propisane Zakonom i podzakonskim aktima kako bi se mogla donijeti meritorna odluka.
Utvrđeno je da nema pravnih i stvarnih zapreka za glasovanje te se pristupilo tajnom glasovanju o ponudi koristeći glasačke listiće.
Na temelju prebrojanih glasova utvrđeni je rezultat te je Vijeće potrebnom većinom glasova odlučilo da se koncesija za obavljanje djelatnosti pružanja medijske usluge neprofitnog radija na području dijela grada Osijeka (L-OS) daje ponuditelju Elektrotehničkom fakultetu Sveučilišta u Osijeku.
Slijedom svega iznesenoga odlučeno je kao u dispozitivu.
UPUTA O PRAVNOM LIJEKU
Protiv ove odluke nije dopuštena žalba, ali se može pokrenuti upravni spor pred nadležnim upravnim sudom u