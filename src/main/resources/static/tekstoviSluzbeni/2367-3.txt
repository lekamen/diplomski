18. dodaje se novi stavak 2. koji glasi:
»Ljekarna mora osigurati prostor za osobno savjetovanje s pacijentom i pružanje dodatnih ljekarničkih usluga, koji omogućava zaštitu privatnosti pacijenta, a koji ne može biti u prostoriji laboratorija i praonice suđa.«.
Dosadašnji stavci 2. – 10. postaju stavci 3. – 11.
Članak 7.
U članku 24. stavku 5. iza riječi: »mikrobiologije« dodaju se riječi: »/kliničke mikrobiologije«.
Članak 8.
U članku 25. stavku 5. iza riječi: »citologije« dodaju se riječi: »/patologije s akreditacijom iz područja citopatologije«.
Članak 9.
U članku 26. stavku 3. iza riječi: »patologije« dodaju se riječi: »/patologije s akreditacijom iz područja histopatologije«.
Članak 10.
Naslov iznad članka 27. mijenja i glasi: »Djelatnost zdravstvene njege u kući«.
Stavak 1. mijenja se i glasi:
»Za obavljanje djelatnosti zdravstvene njege u kući potrebno je osigurati:
– prostoriju za organizaciju rada i pohranu medicinske dokumentacije od najmanje 12 m2,
– sanitarni čvor za radnike.«.
U stavku 2. riječi: »ležaj i stolac za bolesnika« brišu se.
Članak 11.
Iza članka 27. dodaju se naslov i članak 27.a koji glase:
»Fizikalna terapija u kući bolesnika
Članak 27.a
Za obavljanje djelatnosti fizikalne terapije u kući bolesnika potrebno je osigurati:
– prostoriju za organizaciju rada i pohranu medicinske dokumentacije od najmanje 12 m2,
– sanitarni čvor za radnike.
Oprema: sklopivi stol za masažu, oprema za osobnu zaštitu od infekcije (rukavice, maska, antiseptička sredstva), ulje za masažu, elastični bandažni zavoji, analgetski sprej i gelovi, elastične trake za vježbanje, bandažne trake te mobilni elektro aparati za elektroterapiju.
Radnici: 1 fizioterapeutski tehničar za 8 sati radnog vremena.«.
Članak 12.
U članku 28. stavku 1. podstavak 10. mijenja se i glasi:
»– hlađenu prostoriju za smještaj umrle osobe od najmanje 6 m2«.
Članak 13.
U članku 29. stavku 1. briše se točka na kraju podstavka 12. iza kojeg se dodaje podstavak 13. koji glasi:
»– sanitarni čvor za radnike.«.
Iza stavka 2. dodaju se stavci 3. i 4. koji glase:
»Za obavljanje djelatnosti palijativne skrbi u stacionaru doma zdravlja potrebno je dodatno osigurati:
– bolesničku sobu, koja može imati najviše tri postelje, koje se mogu odijeliti paravanima i moraju biti opremljene sa antidekubitalnim madracima pri čemu je potrebno osigurati jedan kompresijski antidekubitalni madrac na svaka tri antidekubitalna madraca. Soba mora biti uređena na način da nalikuje prostorijama za stanovanje i mora imati ležaj ili naslonjač za rasklapanje ili naslonjač i podložak za noge, za noćni smještaj pacijentove obitelji,
– prostorije za liječnike i druge zdravstvene radnike i suradnike,
– priručnu čajnu kuhinju,
– prostoriju za dnevni boravak.
Radnici: 1 doktor medicine specijalist s posebnom edukacijom iz palijativne skrbi na 10 bolesnika, 2 medicinske sestre opće njege na 8 bolesnika (od čega 15% prvostupnica sestrinstva) s posebnom edukacijom iz palijativne skrbi, 1 stručni prvostupnik fizioterapije na 20 bolesnika s posebnom edukacijom iz palijativne skrbi. Magistar socijalnog rada s posebnom edukacijom za pristup bolesniku na palijativnoj skrbi, doktor medicine specijalist psihijatrije ili magistar psihologije s posebnom edukacijom za pristup bolesniku na palijativnoj skrbi, radni terapeut s posebnom edukacijom za pristup bolesniku na palijativnoj skrbi na raspolaganju.«.
Članak 14.
U članku 30. stavku 1. podstavak 2. mijenja se i glasi:
» – prostor za presvlačenje i odlaganje odjeće bolesnika,«.
Članak 15.
U članku 31. stavak 2. mijenja se i glasi:
»Oprema: ginekološki stol, reflektor, urinarni kateteri za jednokratnu uporabu raznih promjera, prednji i stražnji vaginalni spekulumi, pribor za uzimanje vaginalnih i cervikalnih briseva, pribor za fiksaciju i slanje materijala na citološki pregled, pribor za uzimanje materijala za mikrobiološke i medicinsko-biokemijske pretrage, drvenu Pinardovu slušalicu za slušanje otkucaja fetalnog srca ili druga oprema iste svrhe, vaga,