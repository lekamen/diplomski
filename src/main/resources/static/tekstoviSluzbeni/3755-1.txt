 jasno definirana ovlaštenja inspektora, da su točno određene ovlasti inspektora elektroničkih komunikacija, a u koje ovlasti, između ostalog spadaju i predlaganje Agenciji podnošenje optužnog prijedloga radi pokretanja prekršajnog postupka pred nadležnim sudom ili izdavanje prekršajnog naloga u skladu s odredbama Zakona i Prekršajnog zakona. Da iz navedenog jasno proizlazi da je inspektor elektroničkih komunikacija Eduard Briški prekoračio ovlasti kada je potpisao pobijano Rješenje o prisilnom izvršenju, kao i Rješenje Hrvatske agencije za poštu i elektroničke komunikacije od 12. ožujka 2014. na koje se poziva u točki 1. Rješenja o prisilnom izvršenju, pa da je stoga isto nezakonito. Nadalje navodi da je HAKOM jedino po ravnatelju mogao potpisati u ovom slučaju samo optužni prijedlog ili da je pak inspektor mogao izdati prekršajni nalog, a što da je propustio učiniti. Stoga, da je Zakon o elektroničkim komunikacijama lex specialis u odnosu na sve ostale zakone na koje se inspektor elektroničkih komunikacija u osporavanom rješenju poziva pa da je stoga i dužan pridržavati se prvenstveno odredbi ovog zakona kao meritornog zakona u predmetnoj upravnoj stvari. Da iz svega navedenog proizlazi da inspektor u konkretnom slučaju nije mogao primijeniti članak 142. Zakona o općem upravnom jer da je to u koliziji s odredbama Zakona o elektroničkim komunikacijama, a koji zakon da je lex specialis. Tužitelj nadalje navodi da smatra da je u konkretnom slučaju pogrešno utvrđena odgovorna osoba obzirom da je unutarnjim ustrojstvom Grada Dubrovnika određeno da pročelnici nadležnih upravnih odjela odgovaraju za zakonitost svoga rada te da je i Ugovorom o izvođenju radova rekonstrukcije križanja »Ilijina glavica« u Dubrovniku zaključenim između Grada Dubrovnika i Poduzeća za ceste Split d.d. određeno člankom 15. da je za Grad Dubrovnik ovlašteni predstavnik upravo imenovan pročelnik nadležnog upravnog odjela Grada Dubrovnika za promet, stanogradnju i razvojne projekte te da je i Pravilnikom o unutarnjem redu gradske uprave određeno da pročelnik tog istog upravnog odjela odgovara za zakonitost rada navedenog upravnog odjela. Također navodi da su u osporavanom rješenju pogrešno navedeni tužiteljevi osobni podaci, da ni Agencija ni inspektor nikada nisu zatražili tužiteljevo očitovanje u konkretnom slučaju i predmetnoj upravnoj stvari, a kako bi tužitelj mogao pravovremeno reagirati i očitovati se navode, a što da je vidljivo iz dostavne naredbe osporavanog rješenja koje je dostavljeno nadležnom upravnom odjelu za stanogradnju i razvojne projekte na adresu Ćira Carića 3. Tužitelj je istovremeno s podnošenjem tužbe podnio i prijedlog za odgodnim učinkom Rješenja o prisilnom izvršenju do okončanja upravnog spora, a sve obzirom da mu je nezakonito određeno plaćanje iznosa od 50.000,00 kn, kao i mogući iznos od dodatnih 50.000,00 kn, čijim izvršenjem da bi se tužitelju nanijela teško naknadiva šteta.
Tuženo tijelo u svom odgovoru na tužbu od 1. travnja 2014. u cijelosti je osporilo navode tužbe i tužbenog zahtjeva, u bitnom navodeći kako se u smislu odredbe članka 139. stavka 4. Zakona o općem upravnom postupku, žalba protiv rješenja o izvršenju može uložiti samo na vrijeme, mjesto i način izvršenja te da nema odgodni učinak, a kako da tužitelj ne osporava rješenje o izvršenju niti iz jednog od navedenog razloga, da tuženik smatra kako je tužba nedopuštena. U odnosu na tužbene navode tužitelja kako inspektor nije imao ovlasti primijeniti odredbe ZUP-a, već da je bio u obvezi postupiti sukladno odredbi članka 112. stavka 7. ZEK-a prema kojoj odredbi da je mogao predložiti Agenciji podnošenje optužnog prijedloga radi pokretanja prekršajnog postupka ili izdati prekršajni nalog kojim može izreći novčane kazne i zaštitne mjere propisane odredbama zakona, tuženo tijelo je iste osporilo navodeći da je pogrešno shvaćanje tužitelja da bi inspektor u konkretnom slučaju bio dužan primijeniti prvenstveno odredbe ZEK-a kojima je regulirana prekršajna odgovornost, 