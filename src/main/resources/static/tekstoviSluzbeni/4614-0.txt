92 14.10.2016 Pravilnik o uvjetima i načinu provedbe mjera Nacionalnog programa poticanja provedbe uzgojnih programa za toplokrvne pasmine i uzgojne tipove konja u Republici Hrvatskoj za razdoblje od 2015. do 2020. godine u 2016. godini
MINISTARSTVO POLJOPRIVREDE
1963
Na temelju članka 66. i članka 67. stavka 2. Zakona o poljoprivredi (»Narodne novine«, broj 30/2015) ministar poljoprivrede donosi
PRAVILNIK
O UVJETIMA I NAČINU PROVEDBE MJERA NACIONALNOG PROGRAMA POTICANJA PROVEDBE UZGOJNIH PROGRAMA ZA TOPLOKRVNE PASMINE I UZGOJNE TIPOVE KONJA U REPUBLICI HRVATSKOJ ZA RAZDOBLJE OD 2015. DO 2020. GODINE U 2016. GODINI
I. OPĆE ODREDBE
Članak 1.
(1) Ovim Pravilnikom propisuju se uvjeti i načini za ostvarivanje prava na novčanu potporu u sektoru konjogojstva u 2016. godini predviđenu Nacionalnim programom poticanja provedbe uzgojnih programa za toplokrvne pasmine i uzgojne tipove konja u Republici Hrvatskoj za razdoblje od 2015. do 2020. godine (u daljnjem tekstu: Program).
(2) Ovaj Pravilnik provodi se sukladno sljedećim Uredbama:
– Uredba Komisije (EU) br. 1407/2013 оd 18. prosinca 2013. o primjeni članaka 107. i 108. ugovora o funkcioniranju Europske unije na de minimis potpore (SL L 352, 24. 12. 2013.) (u daljnjem tekstu: Uredba Komisije (EU) br. 1407/2013) i
– Uredba Komisije (EU) br. 1408/2013 оd 18. prosinca 2013. o primjeni članaka 107. i 108. ugovora o funkcioniranju Europske unije na potpore de minimis u poljoprivrednom sektoru (SL L 352, 24. 12. 2013.) (u daljnjem tekstu: Uredba Komisije (EU) br. 1408/2013).
Članak 2.
Pojmovi korišteni u ovome Pravilniku imaju sljedeće značenje:
1) korisnik – svaka fizička ili pravna osoba koja je zadovoljila uvjete Programa i ovoga Pravilnika i koja podnosi zahtjev sukladno odredbama ovoga Pravilnika.
2) Središnji registar kopitara – (u daljnjem tekstu: SRK) je registar izdanih identifikacijskih dokumenata i pripadajuće dokumentacije (potvrda identiteta, potvrda identiteta kopitara za klanje, potvrda o vlasništvu i zahtjev za izdavanje identifikacijskog dokumenta) kojeg vodi Hrvatska poljoprivredna agencija i sastavni je dio Jedinstvenog registra domaćih životinja.
3) uzgojna organizacija – predstavlja interesne skupine uzgajivača u skladu s člankom 3a. Zakona o stočarstvu (Narodne novine, broj 70/97, 36/98, 151/03, 132/06, 14/14) te za potrebe ovoga Pravilnika ovlaštenu ustanovu.
4) Nacionalni sportski savez – predstavlja udruženje priznato u skladu s člankom 46. i 47. Zakona o sportu (Narodne novine, broj 71/06, 151/08, 124/10, 124/11, 86/12, 94/13, 85/15).
5) uzgojna godina – za potrebe ovoga Pravilnika uzgojna godina obuhvaća kalendarsko razdoblje od 15. studenoga prethodne godine do 15. studenoga tekuće godine.
II. MJERE U PROVEDBI PROGRAMA
Članak 3.
Mjere koje se provode tijekom odvijanja Programa su:
1. Poboljšanje učinkovitosti provedbe uzgojnog programa
2. Potpora uzgoju Programom predviđenih pasmina i uzgojnih tipova konja u prirodnom pripustu
Članak 4.
Poboljšanje učinkovitosti provedbe uzgojnog programa
Mjera Poboljšanje učinkovitosti provedbe uzgojnog programa sastoji se od dvije podmjere:
a) Potpora provedbi ocjene mladih grla (eksterijer, performance test) i
b) Potpora organizaciji konjičkih sportskih natjecanja (Nacionalnog kupa/prvenstva u preponskom jahanju, zaprežnom sportu te prvenstvenih natjecanja u daljinskom jahanju).
Članak 5.
Podmjera Potpora provedbi ocjene mladih grla (eksterijer, performance test)
(1) Podmjerom iz članka 4, stavka 1, točke a) ovoga Pravilnika sufinanciraju se prihvatljivi troškovi iz Priloga VI. ovoga Pravilnika koji se odnose na provođenje postupka ocjene mladih grla prema uzgojnom programu uzgojne organizacije kako je propisano Programom.
(2) Potpora se dodjeljuje uzgojnoj organizaciji koja organizira ocjenu mladih grla u zemaljskim uvjetima za najmanje 20 grla u tijeku uzgojne godine.
(3) Pravo na korištenje podmjere iz stavka 1. ovoga članka imaju sve uzgojne organizacije kojima je Ministarstvo poljoprivrede izdalo suglasnost za bavljenje