 na plovilo i zadržati samo jednu jedinku tune. Zadržana jedinka smije se iskrcati samo cijela, a iznimno, bez utrobe i škrga.
Članak 14.
(1) Iznimno od članka 12. stavka 7. u rekreacijskom ribolovu tune, igluna i iglana dozvoljeno je zadržati jedan primjerak igluna ili iglana dnevno po svakoj dozvoli, a ulovljena tuna se mora pustiti prije izvlačenja na plovilo.
(2) Ovlaštenik povlastice koji obavlja ribolovni turizam ili organizator turističke aktivnosti mora Ministarstvu dostaviti popis i registraciju plovila kojima će se obavljat rekreacijski ribolov tune.
(3) Ovlaštenik dozvole za rekreacijski ribolov tuna, igluna i iglana obvezan je Ministarstvu u roku od 24 sata po ostvarenom ulovu igluna dostaviti prijavu ulova na posebnom Obrascu prijave ulova igluna u rekreacijskom ribolovu (Prilog 15. ovoga Pravilnika).
Članak 15.
(1) Kvota za rekreacijski ribolov trofejnih primjeraka tune (Thunnus thynnus) iz članka 4. stavku 3. dodjeljuje se temeljem provedenog Javnog natječaja za dodjelu kvote po principu najviše ponude.
(2) Nakon provedenog Javnog natječaja Ministarstvo će s najboljim ponuditeljima sklopiti ugovor o dodjeli kvote kojim će biti definirana prava i obveze ugovornih strana.
(3) Iznimno od članka 14. stavka 1. u rekreacijskom ribolovu trofejnih primjeraka dozvoljeno je zadržati na plovilu primjerke tune minimalne veličine 50 kg.
(4) Plovila koja će sudjelovati u rekreacijskom ribolovu trofejnih primjeraka moraju imati instaliran VMS uređaj.
(5) Ovlaštenik dozvole za rekreacijski ribolov trofejnih primjeraka tune (Thunnus thynnus) obvezan je Ministarstvu u roku od 24 sata po ostvarenom ulovu trofejnog primjerka tune dostaviti prijavu ulova na posebnom Obrascu prijave ulova tune u rekreacijskom ribolovu trofejnih primjeraka tune (Prilog 20. ovoga Pravilnika).
DOSTAVA PODATAKA
Ulov tune
Članak 16.
(1) Fizičke i pravne osobe, ovlaštenici povlastice za gospodarski ribolov na moru koji obavljaju ribolov tune (u daljnjem tekstu: ovlaštenici povlastice) obavezni su dostavljati Ministarstvu očevidnik o ulovu tune (u daljnjem tekstu: očevidnik) (Prilog 4. ovoga Pravilnika).
(2) Zapovjednici plovila za tegalj, pomoćnih plovila za prijevoz mrtve tune i plovila za preradu obavezni su bilježiti svoje aktivnosti sukladno zahtjevima koji su postavljeni u Uputama za bilježenje aktivnosti ribarskih plovila (Prilog 4. ovoga Pravilnika).
Članak 17.
(1) Očevidnik se vodi kao elektronski očevidnik ili kao knjiga formata A4.
(2) Na naslovnoj stranici svake knjige otiskan je naziv očevidnika.
(3) Svaki očevidnik popunjava se na osnovi uputa za popunjavanje očevidnika koja su sastavni dio očevidnika.
Članak 18.
(1) Ovlaštenik povlastice ima sljedeće obveze:
1. unositi pravovremeno i dnevno podatke u obrazac očevidnika u skladu s uputama,
2. popunjavati očevidnik svaki dan (najkasnije do 23.59 sati) ili prije samog ulaska u luku,
3. ispunjavati očevidnik za svaki izlazak u ribolov, za svaki dan proveden na moru, bez obzira da li se lovila tuna ili ne,
4. držati očevidnik na plovilu,
5. unositi podatke o iskrcanom/prebačenom/prekrcanom ulovu u obrazac očevidnika prije iskrcaja/prebacivanja/prekrcaja ulovljene tune iz plovila,
6. unositi podatke u očevidnik na način da budu čitljivi i neizbrisivi,
7. ne smiju se brisati i mijenjati unesene podatke, a u slučaju pogreške, podatak se precrtava jednom linijom te se unosi točan podatak uz paraf ovlaštenika povlastice ili zapovjednika plovila,
8. dostaviti u roku od 24 sata od ostvarenog ulova, Ministarstvu original obrasca faksom, poštom ili osobno.
9. iznimno od točke 8. ovog stavka, za plovila koja obavljaju ribolov tuna i koja se nakon ostvarenog ulova ne vraćaju u luku, već nastavljaju ribolov, faksom mora dostaviti drugu presliku očevidnika u roku od 24 sata od ostvarenog ulova, a original mora dostaviti osobno ili poštom u roku od 3 dana nakon povratka iz ribolova,
10. ukoliko se očevidnik dostavlja poštom, tada se šalje uz dostavnicu, a u slučaju kada se očevidnik dostavlja faksom, mora se