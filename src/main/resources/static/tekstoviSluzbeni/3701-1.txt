i ocjenjivanje u okviru Sheme školskog voća i povrća i
b) potvrđuje Listu prihvatljivih proizvoda
– ministarstvo nadležno za obrazovanje koje:
a) potvrđuje spisak škola i broj učenika u osnovnim i srednjim školama koji sudjeluju u Shemi školskog voća i povrća
– Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) koja:
a) odobrava podnositelja Zahtjeva za potporu za isporuku voća i povrća djeci u osnovnim i srednjim školama u okviru Sheme školskog voća i povrća
b) dodjeljuje potporu i
c) obavlja administrativnu kontrolu i kontrolu na terenu podnositelja Zahtjeva za potporu u okviru Sheme školskog voća i povrća u skladu sa člancima 7. i 8. Provedbene Uredbe Komisije (EU) 2016/248.
(2) Ministarstva iz stavka 1. podstavaka 1., 2. i 3. Ovoga članka nadležna su i za:
– informiranje javnosti o važnosti voća i povrća u pravilnoj prehrani i
– promoviranje konzumiranja voća i povrća na jednostavan i zanimljiv način.
Područje provedbe
Članak 5.
Shema školskog voća i povrća provodi se na čitavom teritoriju Republike Hrvatske.
Prihvatljivi proizvodi
Članak 6.
Lista prihvatljivih proizvoda koje je u okviru Sheme školskog voća i povrća potvrdilo ministarstvo nadležno za zdravlje nalazi se u Prilogu I ovoga Pravilnika.
Prihvatljivi troškovi
Članak 7.
(1) Troškovi prihvatljivi za potporu u okviru Sheme školskog voća i povrća su:
– troškovi za voće i povrće franco škola koji su nastali u dane održavanja nastave u skladu sa školskim kalendarom tijekom razdoblja provedbe Sheme školskog voća i povrća i
– troškovi izravno vezani uz provedbu Sheme školskog voća i povrća:
1. za aktivnosti praćenja i ocjenjivanja u skladu s člankom 8. Delegirane Uredbe Komisije (EU) 2016/247
2. troškovi promocije vezani uz informiranje šire javnosti o Shemi školskog voća i povrća, uključujući plakat u skladu sa člankom 10. Delegirane Uredbe Komisije (EU) 2016/247, a ovi troškovi mogu uključiti jednu ili više sljedećih mjera i aktivnosti:
a) informativne kampanje s pomoću radiodifuzije, sredstava elektroničke komunikacije, tiska i sličnih sredstava informiranja
b) informativne sastanke, konferencije, seminare i radionice posvećene informiranju šire javnosti te slična događanja i
c) informativne i promotivne materijale, npr. pisama, letke, brošure, gadgete i slično i
3. troškove za prateće mjere u skladu s člankom 2. stavkom 2. Delegirane Uredbe Komisije (EU) 2016/247, a posebno:
a) troškove za organiziranje satova kušanja, održavanje nastave u vrtu, posjet poljoprivrednom gospodarstvu koje se bavi proizvodnjom voća i povrća i slične aktivnosti usmjerene na povezivanje djece s poljoprivredom i
b) troškove za mjere s ciljem edukacije djece o poljoprivredi, zdravim prehrambenim navikama i zaštiti okoliša u vezi sa proizvodnjom, distribucijom i potrošnjom voća i povrća.
(2) Troškovi za promociju i prateće mjere iz stavka 1. podstavka 2. točaka 2. i 3. ovoga članka ne mogu se financirati iz drugih programa potpore Europske unije.
(3) Troškovi za promociju iz stavka 1. podstavka 2. točke 2. ovoga članka ne smiju prijeći 5% godišnjeg iznosa potpore Europske unije dodijeljene Republici Hrvatskoj.
(4) Troškovi za prateće mjere iz stavka 1. podstavka 2. točke 3. ovoga članka ne smiju prijeći 15% godišnjeg iznosa potpore Europske unije dodijeljene Republici Hrvatskoj.
(5) Iznos potpore za troškove prihvatljive u okviru Sheme školskog voća i povrća isplatit će se u skladu s Delegiranom Uredbom Komisije (EU) br. 907/2014.
(6) Iznos potpore po učeniku izračunava se na osnovi broja učenika upisanih u osnovne i srednje škole koje sudjeluju u provedbi Sheme školskog voća i povrća i iznosa planiranog za troškove za voće i povrće isporučeno školi.
(7) Prilikom isporuke školi dobavljač će isporučiti voće i povrće u količini dovoljnoj da se raspodijeli na ukupan broj učenika u školi koji sudjeluju u provedbi Sheme školskog voća i povrća, a da masa obroka po učeniku iznosi od 100 do 150 g.
(8) Za količine voća i povrća koje iznose