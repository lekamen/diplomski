 stručni skup, obilježavanje obljetnica, događaja ili osoba)
– broj sudionika manifestacije i mjesto održavanja
– broj posjetitelja/gledatelja
– fotografije, videozapis, novinska izvješća i slično.
Financijsko izvješće:
– troškove honorara i naknade za organizatora manifestacije (navesti osobe, iznose, dostaviti preslike dokumentacije i izvješće o obavljenom radu)
– troškove smještaja sudionika (popis i računi)
– materijalne troškove organizacije manifestacije (specificirati troškove za pozivnice, poštarinu, telefonske račune i dostaviti preslike dokumentacije)
– ukupne troškove za kulturne manifestacije iz sredstava Savjeta
– ukupan iznos za kulturne manifestacije doznačen putem Savjeta.
Visina direktnih troškova za programe kulturnih manifestacija može biti:
– sve vrste troškova koji se odnose na poslove organizacije manifestacije, ugovore o djelu, naknade za obavljeni rad maksimalno do 20% doznačenih sredstava (za osobe koje nisu u radnom odnosu u udruzi ili ustanovi); nisu dozvoljeni autorski honorari odnosno ugovori o autorskom djelu
– troškovi prehrane i osvježavajućih napitaka za učesnike, uzvanike i goste do 40,00 kuna po osobi
– za gostujuće sudionike-izvođače manifestacije priznat će se trošak smještaja, prehrane i prijevoza samo uz priložene račune – isplate u gotovini nisu dozvoljene kao ni isplate honorara za nastupe
– ostali troškovi kao što su najam dvorane, razglasa, naknada ZAMP-a, tiskanje pozivnica i plakata, trošak prijevoza (autobus i kombi) i drugi direktni troškovi priznaju se uz priložene račune
– pokloni za izvođače maksimalno do 500,00 kuna po manifestaciji
– putni računi za troškove organizatora za korištenje osobnog vozila do 10%
– režijski odnosno indirektni troškovi neće se priznati kod pravdanja sredstava za direktne troškove programa osim u slučaju da udruga koristi vlastiti prostor za manifestaciju u kojem će se slučaju priznati dio troškova razmjerno trajanju korištenja prostora
– u godišnjem izvješću mora se priložiti specifikacija prema navedenim vrstama troškova.
Neće se priznati putni troškovi osobnim vozilom i honorari sudionika iz inozemstva.
Udruge i ustanove nacionalnih manjina podnose za svaku pojedinačnu manifestaciju zasebno izvješće o radu i ostvarivanju programa i financijsko izvješće prema odluci Savjeta, a po određenim iznosima za pojedinu vrstu troškova.
Na pozivnicama, plakatima i drugim objavama kulturnih manifestacija obvezno se navodi da su sufinancirane sredstvima iz Državnog proračuna putem Savjeta jer će u protivnom udruge ili ustanove biti dužne vratiti sredstva za one programe u kojima to nije navedeno.
Udruge i ustanove čiji se programi kulturnih manifestacija sufinanciraju iz Državnog proračuna putem Savjeta obvezne su pravovremeno izvijestiti Savjet o datumu i mjestu održavanja kulturnih manifestacija koje organiziraju.
4. PROGRAMI KOJI PROIZLAZE IZ BILATERALNOG SPORAZUMA I UGOVORA
Visina direktnih troškova za programe koji proizlaze iz bilateralnog sporazuma i ugovora može biti:
– troškovi plaća za zaposlene osobe, ugovori o djelu i naknade za autorske honorare za programe izdavaštva do 50% sredstava; maksimalni mjesečni iznos koji će se priznati za pojedinačnu plaću ne može biti veći od prosječne neto plaće u Republici Hrvatskoj za tekuću godinu
– režijski odnosno indirektni troškovi do 30% doznačenih sredstava
– najam uredskog prostora maksimalno do 2.500,00 kuna mjesečno
– troškovi nabave informatičke opreme do 10% doznačenih sredstava; maksimalno do 5.000,00 kuna
– troškovi za putne račune osobnim vozilom koji nisu vezani uz programe do 5% doznačenih sredstava.
Od preostalih sredstava koja udruzi ili ustanovi koja u svom sastavu ima više organizacijskih oblika ostanu nakon doznake članicama mogu se izdvojiti sljedeći maksimalni udjeli za troškove:
– indirektni troškovi do 30% doznačenih sredstava; najam uredskog prostora maksimalno do 2.500,00 kuna mjesečno
– troškovi nabave informatičke opreme do 10% doznačenih sredstava; maksimalno do 10.000,00 kuna
–