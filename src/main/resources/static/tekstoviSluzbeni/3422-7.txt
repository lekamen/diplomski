 posl. br. P-1091/2013-25 od 14. siječnja 2016. odbijen je prijedlog tužitelja (HZZO/Rijeka) za povrat u prijašnje stanje kao neosnovan.
Prema informaciji dobivenoj u Općinskom sudu u Rijeci, do 28. siječnja 2016. u spis predmeta P-1091/2013 nije zaprimljena ni povratnica ni žalba HZZO/Rijeka.
III. PRIGOVORI PODNOSITELJICE
23. Podnositeljica u ustavnoj tužbi tvrdi da joj je osporenim odlukama povrijeđeno ustavno jamstvo na jednakost svih pred zakonom (članak 14. stavak 2. Ustava). S obzirom da u ustavnoj tužbi prigovara obvezi vraćanja novčanih sredstava koje je primila na ime naknade plaće za vrijeme njege djeteta od 5. studenoga 2010. do 11. lipnja 2012. (to jest od dana retroaktivno utvrđenog prestanka obrta njezinog poslodavca do dana donošenja osporenog prvostupanjskog rješenja), Ustavni sud ocjenjuje da se taj prigovor podnositeljice odnosi na nejednakost pred zakonom u vezi s člankom 48. stavkom 1. Ustava.
Podnositeljica dalje tvrdi da joj je osporenim odlukama povrijeđeno ustavno jamstvo sudske kontrole zakonitosti pojedinačnih akata upravnih vlasti i tijela koja imaju javne ovlasti (članak 19. stavak 2. Ustava).
Konačno, podnositeljica smatra da je u njezinom slučaju država prekršila svoju pozitivnu ustavnu obvezu da štiti materinstvo, djecu i mladež te stvara socijalne, kulturne, odgojne, materijalne i druge uvjete kojima se promiče ostvarivanje prava na dostojan život (članak 62. Ustava). Također smatra da je došlo do kršenja ustavnog zahtjeva da iz posebno opravdanih razloga samo pojedine odredbe zakona mogu imati povratno djelovanje (članak 90. stavak 5. Ustava).
24. U ustavnoj tužbi podnositeljica je ponovila mjerodavne odredbe zakona i drugih propisa koje su u njezinom slučaju primijenili nadležna tijela HZZO-a i Upravni sud u Rijeci, te je nakon toga navela:
»... Pozivajući se na navedene propise Upravni sud navodi da je podnositeljici ustavne tužbe radni odnos prestao danom prestanka obrta, odnosno, retroaktivno, danom odjave obrta 04. 11. 2010.g., te da stoga nije bio ispunjen osnovni uvjet iz članka 4. st. 1. citiranog Pravilnika, da se radi o zaposlenom roditelju djeteta s težim smetnjama u razvoju, uključujući i pravo na naknadu koju Hrvatski zavod za zdravstveno osiguranje tužbom pred Općinskim sudom u Rijeci potražuje od podnositeljice ustavne tužbe (P-1091/2013).
25. Podnositeljica tvrdi da je svojim tumačenjem mjerodavnih propisa Upravni sud u Rijeci povrijedio, osim Ustava, i Direktivu Vijeća Europske unije br. 96/34/ED od 3. lipnja 1996. o okvirnom sporazumu o roditeljskom dopustu:
»IV. Ovakvim tumačenjem propisa Upravnog suda u Rijeci, povrh Ustava Republike Hrvatske krše se i odredbe Direktiva Vijeća Europske unije br. 96/34/ED od 03. 06. 1996.g. o okvirnom sporazumu o roditeljskom dopustu.
Naime, članak 2. stavak 1. citiranog Okvirnog sporazuma koji je usvojen citiranom Direktivom predviđeno je da se muškarcima i ženama zaposlenicima jamči individualno pravo na roditeljski dopust s osnova rođenja ili usvojenja djeteta kako bi im se omogućila skrb za to dijete u trajanju od najmanje tri mjeseca do određene dobi djeteta, a najdalje do osme godine starosti djeteta, što utvrđuju države članice i/ili socijalni partneri. Člankom 2. stavak 6. propisano je da prava koja je zaposlenik stekao ili prava koja su u procesu stjecanja na dan početka korištenja roditeljskog dopusta, ostaju nepromijenjena do isteka roditeljskog dopusta. Ova prava važe nakon isteka roditeljskog dopusta, uključujući sve promjene koje proistječu iz nacionalnih zakona, kolektivnih ugovora i prakse.
Dakle, protivno je odredbama citirane Direktive da bi podnositeljica ustavne tužbe izgubila pravo na naknadu prije isteka roditeljskog dopusta, što je i učinjeno ovakvim postupanjem prvostupanjskog i drugostupanjskog tijela. Naime, time što je podnositeljica ustavne tužbe odjavljena retroaktivno dvije godine unazad sa Hrvatskog zavoda za zdravstveno osiguranje, ista gubi pravo na bilo kakvu naknadu koju je eventualno mogla tražiti kao