32 20.03.2015 Pravilnik o djelatnostima koje se smatraju industrijom
MINISTARSTVO RADA I MIROVINSKOGA SUSTAVA
665
Na temelju članka 69. stavka 4. Zakona o radu (»Narodne novine« broj 93/14) ministar rada i mirovinskoga sustava donosi
PRAVILNIK
O DJELATNOSTIMA KOJE SE SMATRAJU INDUSTRIJOM
Članak 1.
Ovim se Pravilnikom uređuje koje se djelatnosti u smislu odredbe članka 69. stavka 2. Zakona o radu smatraju industrijom.
Članak 2.
Industrijom se u smislu članka 1. ovoga Pravilnika smatraju djelatnosti koje su Odlukom o nacionalnoj klasifikaciji djelatnosti 2007.– NKD 2007. (»Narodne novine« broj 58/07 i 72/07 – ispravak Odluke) razvrstane u područja:
1) B – Rudarstvo,
2) C – Prerađivačka industrija,
3) D – Opskrba električnom energijom, plinom, parom i klimatizacija,
4) E – Opskrba vodom: uklanjanje otpadnih voda, gospodarenje otpadom te djelatnosti sanacije okoliša,
5) F – Građevinarstvo.
Članak 3.
(1) Područje B – Rudarstvo obuhvaća:
1) 05 – vađenje ugljena i lignita,
2) 06 – pridobivanje ugljikovodika,
3) 07 – vađenje metalnih ruda,
4) 08 – ostalo rudarstvo,
5) 09 – pomoćne uslužne djelatnosti u rudarstvu.
(2) Područje C – prerađivačka industrija obuhvaća:
1) 10 – proizvodnju prehrambenih proizvoda,
2) 11 – proizvodnju pića,
3) 12 – proizvodnju duhanskih proizvoda,
4) 13 – proizvodnju tekstila,
5) 14 – proizvodnju odjeće,
6) 15 – proizvodnju kože i srodnih proizvoda,
7) 16 – preradu drva i proizvoda od drva i pluta, osim namještaja; proizvodnju proizvoda od slame i pletarskih materijala,
8) 17 – proizvodnju papira i proizvoda od papira,
9) 18 – tiskanje i umnožavanje snimljenih zapisa,
10) 19 – proizvodnju koksa i rafiniranih naftnih proizvoda,
11) 20 – proizvodnju kemikalija i kemijskih proizvoda,
12) 21 – proizvodnju osnovnih farmaceutskih proizvoda i farmaceutskih pripravaka,
13) 22 – proizvodnju proizvoda od gume i plastike,
14) 23 – proizvodnju ostalih nemetalnih mineralnih proizvoda,
15) 24 – proizvodnju metala,
16) 25 – proizvodnju gotovih metalnih proizvoda, osim strojeva i opreme,
17) 26 – proizvodnju računala te elektroničkih i optičkih proizvoda,
18) 27 – proizvodnju električne opreme,
19) 28 – proizvodnju strojeva i uređaja, d.n.,
20) 29 – proizvodnju motornih vozila, prikolica i poluprikolica,
21) 30 – proizvodnju ostalih prijevoznih sredstava,
22) 31 – proizvodnju namještaja,
23) 32 – ostalu prerađivačku industriju,
24) 33 – popravak i instaliranje strojeva i opreme.
(3) Područje D – Opskrba električnom energijom, plinom, parom i klimatizacija obuhvaća:
1) 35 – opskrbu električnom energijom, plinom, parom i klimatizaciju.
(4) Područje E – Opskrba vodom: uklanjanje otpadnih voda, gospodarenje otpadom te djelatnosti sanacije okoliša obuhvaća:
1) 36 – skupljanje, pročišćavanje i opskrbu vodom,
2) 37 – uklanjanje otpadnih voda,
3) 38 – skupljanje otpada, djelatnosti obrade i zbrinjavanja otpada; uporabu materijala,
4) 39 – djelatnosti sanacije okoliša te ostale djelatnosti gospodarenja otpadom.
(5) Područje F – Građevinarstvo obuhvaća:
1) 41 – gradnju zgrada,
2) 42 – gradnju građevina niskogradnje,
3) 43 – specijalizirane građevinske djelatnosti.
Članak 4.
Danom stupanja na snagu ovoga Pravilnika prestaje važiti Pravilnik o djelatnostima koje se smatraju industrijom (»Narodne novine« broj 67/10).
Članak 5.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/13
Urbroj: 524-03-01-01/2-15-23
Zagreb, 9. ožujka 2015.
Ministar prof. dr. sc. Mirando Mrsić, dr. med., v. r.
