 Upisnik nepomičnih odobalnih objekata (oznaka: N)
7. Upisnik brodova u gradnji (oznaka: G)
8. Upisnik jahti u gradnji (oznaka: YG)
9. Upisnik plutajućih objekata u gradnji (oznaka: PG) i
10. Upisnik nepomičnih odobalnih objekata u gradnji (oznaka: NG)
Članak 7.
U list A uloška glavne knjige upisnika trgovačkih brodova i upisnika javnih brodova upisuju se: ime broda; luka upisa; IMO broj; NIB; bruto i neto tonaža; pozivni znak; MMSI; područje plovidbe; vrsta broda; broj paluba; materijal od kojega je brod izgrađen; glavne izmjere (duljina preko svega, širina, visina na boku); porivni uređaj (broj i vrsta, tip, snaga/brzina vrtnje, broj i vrsta kotlova); oznaka automatizacije; mjesto i država gradnje, naziv brodogradilišta i godina gradnje; gaz na ljetnoj teretnoj liniji; nosivost na ljetnoj teretnoj liniji; nadvođe na ljetnoj teretnoj liniji; ukupni broj putnika; nabavna vrijednost broda, podaci o prethodnom upisu (ime broda, luka upisa broda i država pripadnosti broda); datum prvog upisa; najmanji broj članova posade određen posebnim propisom te ostali podaci o brodu.
Članak 8.
U list A uloška glavne knjige upisnika ribarskih brodova upisuju se: ime broda; oznaka broda; luka upisa; CFR broj; IMO broj; NIB; bruto i neto tonaža; pozivni znak; MMSI, područje plovidbe; tip broda; namjena; broj paluba; materijal od kojega je brod izgrađen; glavne izmjere (duljina preko svega, najveća širina, visina na sredini broda); porivni uređaj (broj i vrsta, tip, snaga/brzina vrtnje); oznaka automatizacije; mjesto i država gradnje, naziv brodogradilišta i godina gradnje; gaz na ljetnoj teretnoj liniji; nosivost na ljetnoj teretnoj liniji; nadvođe na ljetnoj teretnoj liniji; nabavna vrijednost broda; podaci o prethodnom upisu (ime broda, luka upisa broda i državna pripadnost broda); datum prvog upisa; najmanji broj članova posade određen posebnim propisom te ostali podaci o brodu.
Članak 9.
U list A uloška glavne knjige upisnika jahti upisuju se: ime jahte; luka upisa; IMO broj; NIB; bruto i neto tonaža; pozivni znak; MMSI; namjena; područje plovidbe; tip jahte; model jahte; identifikacijski broj plovila ili broj gradnje; broj paluba; materijal gradnje; glavne izmjere (duljina trupa, najveća širina, visina na boku); porivni uređaj (broj i vrsta, tip, snaga/brzina vrtnje); oznaka automatizacije; mjesto i država gradnje, naziv brodogradilišta i godina gradnje; maksimalni gaz; nadvođe; najveći dopušteni broj osoba; ukupni broj putnika; nabavna vrijednost jahte; podaci o prethodnom upisu (ime jahte, luka upisa jahte i država pripadnosti jahte); datum prvog upisa; najmanji broj članova posade određen posebnim propisom te ostali podaci o jahti.
Članak 10.
(1) U list A uloška glavne knjige upisnika brodova u gradnji upisuju se: oznaka broda u gradnji; tip broda u gradnji; materijal od kojeg se brod gradi; glavne izmjere (duljina preko svega, najveća širina, visina na sredini); najveća nosivost broda; mjesto i država gradnje, naziv brodogradilišta i godina gradnje; datum i sat postavljanja kobilice, odnosno kojeg drugog dijela broda čije postavljanje odgovara fazi postavljanja kobilice, te broj praćenja gradnje izdan od priznate organizacije.
(2) U list A uloška glavne knjige upisnika brodova u gradnji pored podataka iz stavka 1. ovoga članka, mogu se upisati i drugi podaci iz članka 7. i članka 8. ovog Pravilnika koji se odnose na brod u gradnji.
Članak 11.
(1) U list A uloška glavne knjige upisnika jahti u gradnji upisuju se: oznaka jahte u gradnji; materijal od kojeg se jahta gradi; glavne izmjere (duljina trupa, najveća širina, visina na boku); mjesto i država gradnje, naziv brodogradilišta i godina gradnje; datum i sat postavljanja kobilice, odnosno kojeg drugog dijela čije postavljanje odgovara fazi postavljanja kobilice; te broj praćenja gradnje izdan od priznate organizacije.
(2) U list A uloška glavne knjige upisnika jahti u gradnji pored podataka iz stavka 1. ovoga članka mogu se upisati i drugi podaci iz članka 9. ovog Pravilnika koji se