 program osposobljavanja,
– osigurati provođenje praktične nastave za svakog polaznika,
– voditi evidenciju osoba koje su završile program osposobljavanja i usavršavanja,
– omogućiti Ministarstvu nadzor nad provedbom programa osposobljavanja i usavršavanja i drugim obvezama koje ima u skladu s ovim Pravilnikom, te nad dokumentima na temelju kojih se vodi evidencija osoba koje pohađaju izobrazbu,
– učiniti dostupnim program osposobljavanja i usavršavanja te suglasnost za provođenje programa osobama koje pohađaju izobrazbu na svojim službenim internetskim stranicama,
– objavljivati pozive za sudjelovanje na programu osposobljavanja i usavršavanja, uključujući obrazac za prijavu kandidata, na službenim internet stranicama nositelja izobrazbe i Ministarstva te po potrebi i drugim sredstvima javnog priopćavanja na području cijele Republike Hrvatske,
– osigurati polaznicima koji pohađaju program osposobljavanja i usavršavanja pisane materijale sukladno programu.
(2) Nositelj programa u pisanom i elektroničkom obliku dostavlja Ministarstvu podatke o osobama koje su završile program osposobljavanja u roku od 15 dana od provedene provjere znanja, odnosno 15 dana od održanog programa usavršavanja.
(3) U slučaju da Nositelj programa ne dostavi podatke u rokovima iz stavka 2. ovog Pravilnika, dužan je Ministarstvu pisanim putem dostaviti obrazloženje s opisom razloga nepostupanja.
(4) Nositelj programa obvezan je omogućiti osposobljavanje ili usavršavanje najmanje jednom godišnje.
(5) Nositelj programa dužan je trajno ispunjavati propisane uvjete za davanje suglasnosti i o svakoj promjeni koja može utjecati na valjanost suglasnosti bez odlaganja, a najkasnije u roku od 15 dana, pisano obavijestiti Ministarstvo.
Uvjeti za predavača
Članak 13.
(1) Predavači na osposobljavanju mogu biti osobe s najmanje završenim diplomskim sveučilišnim ili specijalističkim diplomskim studijem prometne, građevinske ili psihologijske struke s najmanje deset godina radnog iskustva u području cestovnog projektiranja, prometnog inženjerstva, tehnologije prometa, građenja, održavanja prometnica ili psihologije, uz uvjet da ima iskustvo vezano i za sigurnost prometa.
(2) Stručno iskustvo predavača iz prethodnog stavka dokazuje se izrađenim projektima, te stručnim i znanstvenim člancima iz navedenih područja i potvrdom poslodavca o iskustvu iz navedenog područja.
Provjera znanja
Članak 14.
(1) Provjeru znanja osoba koje su pohađale program osposobljavanja provodi Nositelj programa putem ispitne komisije. Provjera znanja se obavlja nakon završenog programa osposobljavanja.
(2) Ispitnu komisiju čine 5 osoba, od kojih su 3 osobe koje su sudjelovale u provođenju programa i po jedna osoba iz Ministarstva i ministarstva nadležnog za poslove sigurnosti cestovnog prometa.
(3) Ispit se sastoji od pismenog i praktičnog dijela.
(4) Kod provođenja provjere znanja Nositelj programa vodi zapisnik koji potpisuje komisija te obvezno sadrži:
– podatke o osobi koja je pristupila provjeri znanja (ime i prezime, akademski ili stručni naziv, osobni identifikacijski broj, datum i mjesto rođenja),
– datum provođenja provjere znanja,
– ispit koji je rješavala osoba koja je pristupila provjeri znanja,
– imena i prezimena osoba koje su provele provjeru znanja.
(5) Smatra se da je osoba uspješno položila pismeni dio provjere znanja ukoliko je ostvarila najmanje 70% bodova od svakog poglavlja koje je predmet ispita.
(6) Praktični dio provjere znanja sastoji se od provođenja revizije i izrade izvješća temeljem studije slučaja.
(7) Smatra se da je osoba uspješno položila praktični dio provjere znanja ukoliko je izrađeno revizorsko izvješće ocjenjeno pozitivno.
(8) Osoba koja ne položi pismeni dio provjere znanja i/ili praktični dio provjere znanja ima pravo još jednom pristupiti provjeri znanja u dijelu koji nije položila.
(9) Ako i nakon ponovnog pristupanja provjeri pismenog i/ili praktičnog dijela provjere znanja osoba nije položila, može ponovno pohađati cijeli program izobrazbe i nakon