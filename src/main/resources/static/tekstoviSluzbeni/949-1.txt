 dužan nositi vidljivo istaknutu službenu iskaznicu cijelo vrijeme promatranja izbornog postupka i rada izbornih tijela.
Ako nadležno izborno povjerenstvo promatraču nije izdalo iskaznicu, promatrač će se identificirati rješenjem nadležnog županijskog izbornog povjerenstva kojim je promatraču odnosno udruzi odobreno promatranje izbora.
2. Promatrači nevladinih udruga
Zainteresirane nevladine udruge mogu podnijeti zahtjev za promatranje izbora od dana stupanja na snagu odluke o raspisivanju izbora. Uz zahtjev za promatanje izbora nevladina udruga će dostaviti presliku rješenja o upisu u registar udruga.
Zahtjev za promatranje izbora i popis promatrača dostavlja se nadležnom županijskom izbornom povjerenstvu na čijem se području namjerava promatrati izbore, najkasnije 5 dana prije dana održavanja izbora.
Službenu iskaznicu promatraču izdaje i uručuje nadležno županijsko izborno povjerenstvo na čijem se području izbori promatraju. Promatrač je dužan nositi vidljivo istaknutu službenu iskaznicu cijelo vrijeme promatranja izbornog postupka i rada izbornih tijela.
Ako nadležno izborno povjerenstvo promatraču nije izdalo iskaznicu, promatrač će se identificirati rješenjem nadležnog županijskog izbornog povjerenstva kojim je promatraču odnosno udruzi odobreno promatranje izbora.
3. Strani promatrači
Međunarodne organizacije koje djeluju u Republici Hrvatskoj za strane promatrače ili strani promatrači neposredno najkasnije 5 dana prije održavanja izbora dostavljaju zahtjev Državnom izbornom povjerenstvu za izdavanje odobrenja za promatranje rada izbornih povjerenstava i biračkih odbora.
Obrazac zahtjeva za izdavanje odobrenja dostupan je na internetskoj stranici Državnog izbornog povjerenstva – www.izbori.hr.
Odluku o zahtjevu međunarodne organizacije ili stranog promatrača, Državno izborno povjerenstvo će bez odgode dostaviti na adresu naznačenu u zahtjevu.
Državno izborno povjerenstvo će stranom promatraču kojem je izdalo odobrenje za promatranje najkasnije 3 dana prije održavanja izbora izdati službenu iskaznicu.
Strani promatrač kojem je od strane Državnog izbornog povjerenstva izdano odobrenje za promatranje i službena iskaznica, dužan je službenu iskaznicu predočiti izbornom tijelu čiji rad promatra.
Ako stranom promatraču nije bila uručena službena iskaznica od Državnog izbornog povjerenstva, tada je promatrač dužan izbornom tijelu čiji rad promatra dati na uvid odobrenje za promatranje izdano od Državnog izbornog povjerenstva.
Nakon što je izbornom tijelu strani promatrač predočio odobrenje za promatranje Državnog izbornog povjerenstva, predsjednik ili zamjenik izbornog tijela uručit će promatraču službenu iskaznicu.
IV. PRAVA I OBVEZE PROMATRAČA
1. Promatračima je dopušteno pratiti:
– izbornu promidžbu,
– tiskanje i korištenje izbornog materijala,
– cjelokupan izborni postupak,
– postupak glasovanja,
– rad izbornih tijela i
– imati uvid u cjelokupan izborni materijal sve do proglašenja službenih konačnih rezultata izbora
2. Promatraču koji promatra rad izbornog povjerenstva je dopušteno:
– nazočiti radu izbornog povjerenstva za vrijeme održavanja sjednica te upozoravati na uočene nepravilnosti,
– stavljati obrazložene primjedbe na rad izbornog povjerenstva u zapisnik o radu izbornog povjerenstva ili ih u pisanom obliku priložiti zapisniku o radu tog izbornog tijela, te zahtijevati potvrdu o danoj obrazloženoj primjedbi na rad izbornog povjerenstva,
– zahtijevati presliku ili prijepis zapisnika o radu izbornog povjerenstva čiji je rad promatrao te
– ima pravo biti nazočan primopredaji izbornog materijala biračkom odboru od strane izbornog povjerenstva.
3. Promatraču koji promatra rad biračkog odbora je dopušteno:
– nazočiti radu biračkog odbora od pripremanja biračkog mjesta prije njegova otvaranja, za vrijeme glasovanja, prebrojavanja glasačkih listića i utvrđivanja rezultata glasovanja te ispunjavanja zapisnika o radu biračkog odbora,
– stavljati obrazložene primjedbe na rad biračkog odbora u zapisnik o radu biračkog odbora