 razdoblja sukladno odredbama članka 44. stavka 2. i 3. Delegirane uredbe Komisije (EU) br. 639/2014.
(4) Agencija za plaćanja do 31. prosinca godine kada je nacionalni omjer smanjen za više od 5% obavještava poljoprivrednike koji podliježu obvezi prenamjene i o pravilima sprječavanja novih prenamjena trajnih travnjaka. Obveza prenamjene mora se ispuniti prije zadnjeg dana roka za zakašnjele zahtjeve za slijedeću godinu.
(5) Okolišno-osjetljivi travnjaci iz članka 41. stavka 3. Zakona su trajni travnjaci upisani u ARKOD sa statusom okolišno-osjetljivih travnjaka na dan stupanja na snagu ovoga Pravilnika i trajni travnjaci koje će poljoprivrednici upisati u ARKOD od dana stupanja na snagu ovoga Pravilnika, a nalaze se na posebnim područjima utvrđenima u Tablici 7. iz Priloga 1. koji je sastavni dio ovoga Pravilnika.
(6) Korisnici od dana stupanja na snagu ovoga Pravilnika ne smiju okolišno-osjetljive travnjake iz stavka 5. ovoga članka prenamijeniti niti preorati. Ako poljoprivrednik prenamijeni ili obradi okolišno-osjetljivi travnjak, dužan je izvršiti ponovnu prenamjenu zemljišta natrag u trajni travnjak sukladno članku 42. Delegirane uredbe Komisije (EU) br. 639/2014 najkasnije do 31. svibnja slijedeće godine.
Ekološki značajne površine
Članak 32.
(1) Za potrebe provedbe zelene prakse sukladno članku 42. Zakona ekološki značajnim površinama smatraju se:
a) zemljište na ugaru,
b) obilježja krajobraza,
c) rubni pojasevi duž vodotoka uključujući rubne pojaseve pod trajnim travnjakom,
d) pojasevi prihvatljivih hektara uz rubove šume bez proizvodnje,
e) površine s kulturama kratkih ophodnji na kojima se ne koriste mineralna gnojiva i/ili sredstva za zaštitu bilja,
f) površine s postrnim usjevima, pokrovnim usjevima i pod-usjevom trave,
g) površine s kulturama koje fiksiraju dušik.
(2) Ekološki značajna površina nalazi se na obradivom zemljištu, osim površina s kulturama kratkih ophodnji. Granični pojasevi duž vodotoka, pojasevi prihvatljivih hektara uz rubove šuma bez proizvodnje te pojedina obilježja krajobraza mogu se nalaziti na granici obradivog zemljište prijavljenog za potporu.
(3) Način izračuna površina prihvatljivih za ekološki značajne površine nalazi se u Tablici 8a. iz Priloga 1. koji je sastavni dio ovoga Pravilnika.
(4) Izračun ukupnog broja hektara koji predstavlja ekološki značajnu površinu kao i njegov udio u ukupnom obradivom zemljištu poljoprivrednog gospodarstva korisnicima je raspoloživ u AGRONET-u (EZP kalkulator).
(5) Iznimka od obveze pridržavanja prakse ekološki značajne površine propisana je u članku 46. stavku 4. Uredbe (EU) br. 1307/2013.
(6) Za potrebe ekološki značajnih površina, zemljište na ugaru treba biti u mirovanju tijekom razdoblja od 15. veljače do 15. kolovoza godine u kojoj se podnosi jedinstveni zahtjev. Na površinama pod ugarom koje su ekološki značajne površine ne smiju se primjenjivati zaštitna sredstva. Parcele zemljišta na ugaru koje se prijavljuju kao ekološki značajne površine više od pet uzastopnih godina ostaju kategorizirane kao obradivo zemljište.
(7) Obilježja krajobraza iz stavka 1. točke b. ovoga članka su:
a) živice ili pojasevi drvenastih kultura najveće širine 2 m unutar parcele ili 4 m na granici parcele i najmanje dužine 10 m;
b) pojedinačna stabla s promjerom krošnje od najmanje 4 m;
c) drvored s promjerom krošnje od najmanje 4 m, pri čemu prostor između krošnji ne prelazi 5m;
d) šumarak (skupina stabala i grmlja) su stabla spojena krošnjama koja se preklapaju, najveće površine 0,2 ha i najmanje površine 100 m2;
e) jezerca (lokve) površine do najviše 0,1 ha;
f) jarak najveće širine 2 m, uključujući zemljane otvorene vodotoke za navodnjavanje ili odvodnju,
g) tradicionalni suhozid najveće širine 2 m unutar parcele i 4 m na granici parcele.
(8) Rubni pojasevi duž vodotoka iz stavka 1. točke c. ovoga članka široki su najmanje 3 m a najviše 10 m. Na njima je moguće napasivanje ili košnja.
(9) Pojasevi prihvatljivih hektara uz rubove šume bez proizvodnje iz stavka 1. točke