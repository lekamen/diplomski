 imovinskopravnoga stanja, katastarska izmjera, uređenje i ispravci međa i slično).
Članak 11.
(1) U postupku komasacije prikupljaju se i obrađuju podaci o katastarskim česticama zemljišta, i to: međama i drugim granicama, adresi, načinu uporabe katastarske čestice i njezinih dijelova, površini katastarske čestice te o površinama dijelova katastarske čestice koji se različito upotrebljavaju, pravnim odnosima uspostavljenim na katastarskoj čestici te se sređuju stvarnopravni i drugi odnosi na zemljištu.
(2) Glede prava vlasništva i drugih stvarnih prava na zemljištu uzima se kao mjerodavno stanje u zemljišnim knjigama, a glede drugih podataka stvarno stanje.
(3) Iznimo od stavka 2. ovoga članka, ako se stvarno stanje glede prava vlasništva i drugih stvarnih prava na zemljištu obuhvaćenom komasacijom ne podudara sa stanjem u zemljišnim knjigama, a stvarno stanje nije sporno, uzet će se kao mjerodavno stvarno stanje.
(4) Smatra se da stvarno stanje vlasništva nije sporno kad osoba ima valjani pravni temelj za stjecanje prava vlasništva, a zemljišnoknjižni vlasnik taj pravni temelj priznaje, odnosno ne osporava.
(5) Utvrđenjem stvarnoga stanja u smislu stavka 3. ovoga članka ne dira se u prava trećih osoba na to zemljište.
Članak 12.
U sporovima o pravu vlasništva i drugim stvarnim pravima, koji su nastali u postupku komasacije, odlučuje nadležni sud.
Članak 13.
(1) U postupku komasacije raspravit će se i odnosi na zemljištu nastali samovlasnim zauzećem (uzurpacijom) zemljišta u skladu s odredbom članka 2. Zakona o prestanku važenja Zakona o uređenju imovinskih odnosa nastalih samovlasnim zauzećem (uzurpacijom) zemljišta u općenarodnoj imovini (»Narodne novine«, br. 58/93.), kao i drugi imovinskopravni odnosi iz nadležnosti tijela državne uprave ako bi takvi nedovršeni postupci znatnije otežavali provođenje postupka komasacije.
(2) U svrhu uređenja vlasničkih odnosa u postupku komasacije mogu se provoditi i razvrgnuća suvlasničkih zajednica, urediti međe, a ostavine raspraviti prema sporazumu stranaka.
(3) Odluke donesene u postupku komasacije osnova su prava vlasništva i drugih stvarnih prava na zemljištu obuhvaćenom komasacijom.
Članak 14.
(1) U postupku komasacije osigurava se zemljište za opće potrebe i zajedničke potrebe naselja, odnosno sudionika komasacije.
(2) Ako se u postupku komasacije radi izgradnje građevina na zemljištu za opće potrebe i zajedničke potrebe naselja, odnosno sudionika komasacije smanji ukupna površina poljoprivrednog zemljišta, odnosno vrijednost komasacijske gromade, svakom sudioniku komasacije dodijelit će se razmjerno manja površina zemljišta.
(3) Zemljište za opće potrebe daje se iz komasacijske gromade uz naknadu, dok se zemljište za zajedničke potrebe naselja, odnosno sudionika komasacije daje iz komasacijske gromade bez naknade.
(4) Naknada iz stavka 3. ovoga članka utvrđuje se sporazumom između investitora i odbora sudionika komasacije, prema odredbama propisa kojim se uređuje izvlaštenje, odnosno propisa kojim se uređuju pravni odnosi na vodnom dobru. Ako se sporazum ne postigne, o visini naknade odlučuje sud u izvanparničnom postupku prema propisima o izvlaštenju, odnosno prema propisima kojima se uređuje vodno dobro.
(5) Naknada se određuje u visini tržišne vrijednosti poljoprivrednog zemljišta na tome području.
Članak 15.
Izgradnja građevina i izvođenje radova na zemljištu za opće potrebe od interesa je za Republiku Hrvatsku.
Članak 16.
U postupku komasacije nisu dopušteni povrat u prijašnje stanje i obnova postupka.
Članak 17.
U postupku komasacije u svim radnjama u vezi s komasacijom ne plaćaju se pristojbe.
II. NAČELA ZA DIOBU KOMASACIJSKE GROMADE
Članak 18.
(1) Komasacija se provodi tako da svaki sudionik komasacije dobiva za zemljište obuhvaćeno komasacijom novo zemljište u što manje čestica, u jednakoj vrijednosti, uz odbitak vrijednosti zemljišta za opće potrebe i zajedničke potrebe naselja, odnosno sudionika komasacije, i to po mogućnosti na položaju pretežitoga dijela svoga