 pregled biomikroskopom
• određivanje tonusa očnih jabučica aplanacijskom tonometrijom ili Schiotz (indentascijska tonometrija)
• gonioskopija
• pregled očnog dna, oftalmoskopija
• ispitivanje forija na 6 metara (Cover test, Maddox križ, Maddox Wing test i prizma test)
• određivanje stereo vida
• određivanje vidnog polja perimetrom za zdravstvene kategorije: A i B na prethodnom pregledu, na redovitom pregledu svakih pet godina do 40 godine života, svake dvije godine iznad 40 godina života, te kada je klinički indicirano; za ostale kategorije kada je klinički indicirano
• ispitivanje kolornog vida Ishihara – tablice (ako ne čita Ishihara tablice kontrola na anomaloskopu)
• ispitivanje noćnog vida.
3.5. Neurološki pregled sadrži:
• glava i vrat: pokretljivost, kranijalni živci, muskulatura
• gornji ekstremiteti: dešnjak ili ljevak, trofika, tonus, gruba motorna snaga i fina motorika, aktivna i pasivna pokretljivost i koordinacija, refleksi i senzibilitet
• trup: pokretljivost, senzibilitet i pokretljivost kralješnice
• donji ekstremiteti: trofika, tonus, gruba motorna snaga i fina motorika, aktivna i pasivna pokretljivost i koordinacija, refleksi, senzibilitet, hod i stajanje
• utvrđivanje vasomotorne labilnosti i znojenje
• ispitivanje dermografizma
• utvrđivanje tremora
• ocjena jasnoće govora
• EEG snimanje uz hiperventilaciju (HV) i fotostimulaciju (FS) obavlja se za kategorije A i B na prethodnom pregledu te kada je klinički indicirano; za ostale kategorije kada je klinički indicirano.
3.6. Psihijatrijski pregled sadrži:
• promatranje i ispitivanje
• vanjski izgled, držanje, ponašanje i reagiranje
• verbalni i psihički kontakt
• izraz lica, mimika i gestikulacija
• svijest i orijentacija
• afekt, raspoloženje i volja
• mišljenje formalno i sadržajno i rasuđivanje
• nagon
• etički i estetski stavovi
• osobnost.
3.7. Pregledom doktora dentalne medicine utvrđuje se status zubi i usne šupljine i donosi se rendgenski snimak zubi (ortopantomogram) ako nije napravljen. Kandidat ne smije imati nikakvu abnormalnost funkcije usne šupljine ili bilo kakvo aktivno patološko stanje, prirođeno ili stečeno, akutno ili kronično ili bilo kakvu posljedicu operacije ili ozljedu koja bi mogla utjecati na sigurno korištenje dozvole ili ovlaštenja.
3.8. Psihologijska ispitivanja provode se tijekom prethodnog, redovitog i izvanrednog zdravstvenog pregleda za sve zdravstvene kategorije zrakoplovnog osoblja u skladu s pravilnikom kojim se utvrđuju zdravstveni, psihički, tjelesni i sigurnosni uvjeti za prijam u službu u Oružane snage te psihologijskim kriterijima za zrakoplovno osoblje, a uključuju primjenu standardiziranih testova, upitnika i inventara ličnosti, psihologijske računalne opreme i to:
• za mjerenje općih i specifičnih kognitivnih sposobnosti
• za ispitivanje psihomotoričkih sposobnosti
• za ispitivanje konativnih osobina radi utvrđivanja razine mogućnosti odstupanja od emocionalno stabilne strukture ličnosti i utvrđivanje kontraindikacija s obzirom na sadržaj posla
• psihologijski intervju za ispitivanje i procjenu motivacije, konativnih osobina i donošenja konačne ocjene psihičke sposobnosti s obzirom na dobivene individualne rezultate i zahtjeve profesije.
Psihologijska isptivanja u okviru prethodnih zdravstvenih pregleda provode se za sve kandidate svih kategorija psihologijskim postupcima navedenim u točki 3.8., a u skladu s propisanim psihologijskim kriterijima.
Redoviti pregledi svih kategorija zrakoplovnog osoblja uključuju minimalno kraći psihologijski intervju. Za pilote svih kategorija do četrdesete godine obvezno se provodi prošireno psihologijsko ispitivanje koje uključuje i ispitivanje psihomotoričkih sposobnosti i konativnih osobina, svake četiri godine, a nakon četdesete godine života svake dvije godine.
Izvanredna psihologijska ispitivanja provode se u skladu s razlogom upućivanja.
Psihologijski kriteriji za zrakoplovno osoblje
3.8.1. Kategorija A (3.240a)
Osoba mora biti psihički zdrava, bez psihotičnih i neurotičnih