 propisom kojim se uređuju poslovi i djelatnosti prostornoga uređenja i gradnje.
Mirovanje članstva u Komori
Članak 32.
Ovlaštenom arhitektu, ovlaštenom arhitektu urbanistu, ovlaštenom inženjeru, ovlaštenom voditelju građenja i ovlaštenom voditelju radova članstvo u Komori miruje:
– ako je u pritvoru
– ako mu je izrečena stegovna mjera zabrane obavljanja poslova
– ako je izabran ili imenovan na kakvu plaćenu javnu dužnost ili na dužnost predsjednika Komore na temelju ugovora o radu
– ako se zaposli u tijelima državne uprave ili lokalne ili područne (regionalne) samouprave
– ako to sam zatraži.
Članak 33.
(1) Rješenje o mirovanju donosi nadležno tijelo Komore, po službenoj dužnosti ili na osobni zahtjev ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja i ovlaštenog voditelja radova.
(2) Za vrijeme mirovanja ovlaštenom arhitektu, ovlaštenom arhitektu urbanistu, ovlaštenom inženjeru, ovlaštenom voditelju građenja i ovlaštenom voditelju radova miruju sva prava i obveze koje proizlaze iz članstva u Komori.
(3) Rješenje iz stavka 1. ovoga članka ukinut će se po službenoj dužnosti ili na osobni zahtjev stranke nakon prestanka razloga zbog kojih je određeno mirovanje.
Prestanak članstva u Komori
Članak 34.
(1) Ovlaštenom arhitektu, ovlaštenom arhitektu urbanistu, ovlaštenom inženjeru, ovlaštenom voditelju građenja, odnosno ovlaštenom voditelju radova prestaje članstvo u Komori:
– ako mu je oduzeta poslovna sposobnost
– ako postane trajno zdravstveno nesposoban za obavljanje poslova
– ako podnese zahtjev za prestanak članstva u Komori
– ako je osuđen na bezuvjetnu kaznu zatvora dulju od šest mjeseci
– ako mu je izrečena sigurnosna mjera zabrane obavljanja dužnosti ili djelatnosti
– ako je stegovno kažnjen prestankom članstva u Komori
– odlaskom u mirovinu ako to pisanim zahtjevom zatraži
– smrću.
(2) U slučaju prestanka članstva u Komori nadležno tijelo Komore rješenjem određuje brisanje člana iz imenika ovlaštenih arhitekata, ovlaštenih arhitekata urbanista, imenika ovlaštenih inženjera, imenika ovlaštenih voditelja građenja, odnosno imenika ovlaštenih voditelja radova.
Članak 35.
(1) Prestankom članstva u Komori gubi se strukovni naziv ovlašteni arhitekt, ovlašteni arhitekt urbanist, ovlašteni inženjer i strukovni naziv ovlašteni voditelj građenja, odnosno ovlašteni voditelj radova te pravo na obavljanje poslova koje obavlja osoba s tim nazivom.
(2) Pravo na obavljanje poslova ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja, odnosno ovlaštenog voditelja radova u slučaju iz članka 34. stavka 1. podstavaka 1., 5. i 6. ovoga Zakona prestaje danom pravomoćnosti odluke o oduzimanju poslovne sposobnosti, odluke kojom se izriče sigurnosna mjera zabrane obavljanja dužnosti ili djelatnosti, odnosno odluke o stegovnoj mjeri prestanka članstva u Komori.
(3) Pravo na obavljanje poslova ovlaštenog arhitekta, ovlaštenog arhitekta urbanista, ovlaštenog inženjera, ovlaštenog voditelja građenja, odnosno ovlaštenog voditelja radova u slučaju iz članka 34. stavka 1. podstavaka 2., 3., 4. i 7. ovoga Zakona prestaje danom pravomoćnosti rješenja o brisanju člana iz imenika ovlaštenih arhitekata, ovlaštenih arhitekata urbanista, odnosno ovlaštenih inženjera, imenika ovlaštenih voditelja građenja, odnosno imenika ovlaštenih voditelja radova.
Ponovni upis u imenik
Članak 36.
(1) Osoba kojoj je prestalo članstvo u Komori ne smije biti ponovno upisana u imenik Komore:
– ako joj je izrečena sigurnosna mjera zabrane obavljanja dužnosti ili djelatnosti, prije nego što ta mjera istekne ili bude obustavljena
– ako je podnijela zahtjev za prestanak članstva u Komori, prije nego što istekne šest mjeseci od dana pravomoćnosti rješenja o brisanju člana iz imenika Komore.
(2) U ostalim slučajevima osoba kojoj je prestalo članstvo u Komori može zahtijevati ponovni upis u imenik Komore kad prestanu razlozi zbog kojih joj je prestalo članstvo.
Žalba
Članak 37.
