70 24.06.2015 Odluka o osnivanju Konzulata Republike Hrvatske u Novom Zelandu, sa sjedištem u Aucklandu
PREDSJEDNICA REPUBLIKE HRVATSKE
1331
Na temelju odredbe članka 99. stavka 2. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 10. stavka 5. i članka 17. stavka 2. Zakona o vanjskim poslovima (»Narodne novine« broj 48/96, 72/13 i 127/13) te točke I. podtočke 5. Odluke Vlade Republike Hrvatske o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske klasa: T-022-03/15-05/07, urbroj: 50301-21/21-15-7 od 9. lipnja 2015., donosim
ODLUKU
O OSNIVANJU KONZULATA REPUBLIKE HRVATSKE U NOVOM ZELANDU, SA SJEDIŠTEM U AUCKLANDU
Osniva se Konzulat Republike Hrvatske u Novom Zelandu, sa sjedištem u Aucklandu, na čelu s počasnim konzulom i konzularnim ovlastima nad konzularnim područjem koje obuhvaća područje Sjevernog otoka.
Ova Odluka stupa na snagu danom donošenja.
Klasa: 018-07/15-01/05 Urbroj: 71-05-03/1-15-2 Zagreb, 12. lipnja 2015.
Predsjednica Republike Hrvatske Kolinda Grabar-Kitarović, v. r.
