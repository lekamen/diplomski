 ekoloških proizvoda (Narodne novine br. 80/2013 i 14/2014), te propisima donesenim na temelju njega.
(2) Potpora se može ostvariti za sljedeće skupine usjeva unutar kojih je utvrđen isti iznos potpore, a definirane su u Tablici 1. iz Priloga 1. koji je sastavni dio ovoga Pravilnika:
a) Oranice,
b) Povrće,
c) Višegodišnji nasadi,
d) Trajni travnjaci.
Uvjeti za ostvarenje potpore za podmjeru 11.2
Članak 106.
(1) Uvjeti za ulazak u sustav potpore za Plaćanja za održavanje ekoloških poljoprivrednih praksi i metoda (dalje u tekstu: EKO korisnik) jesu:
1. EKO korisnik je upisan u Upisnik subjekata u ekološkoj proizvodnji kojeg vodi Agencija za plaćanja,
2. EKO korisnik podnosi Agenciji za plaćanja jedinstveni zahtjev na kojem traži ulazak u sustav potpore za Plaćanje za održavanje ekoloških poljoprivrednih praksi i metode na listu A i prijavljuje površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja mjere o čemu potpisuje Izjavu koja je sastavni dio jedinstvenog zahtjeva.
4. Površina koja se prijavljuje je ARKOD parcela u cijelosti uključena u sustav kontrole ovlaštenog kontrolnog tijela, te je upisana u Upisnik subjekata u ekološkoj proizvodnji kao parcela u održavanju ekološke poljoprivredne prakse i metode.
5. Korisnik je dužan provoditi podmjeru na istom broju hektara u skladu s podnesenim jedinstvenim zahtjevom.
(2) Agencija za plaćanja na temelju podataka iz podnesenog jedinstvenog zahtjeva, EKO korisniku koji udovoljava uvjetima iz stavka 1. ovog članka donosi Odluku o ulasku u sustav potpore za Plaćanja za održavanje ekoloških poljoprivrednih praksi i metoda, a kojom se utvrđuje obvezna površina za kontrolu.
Godišnje podnošenje zahtjeva
Članak 107.
Svake godine tijekom trajanja prijelaznog razdoblja korisnik je dužan na jedinstvenom zahtjevu zatražiti potporu za EKO na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze kontrolnih tijela
Članak 108.
Ovlašteno kontrolno tijelo za ekološku poljoprivrednu proizvodnju dužno je u elektroničkom obliku dostaviti Agenciji za plaćanja podatke o površini i kulturi unutar ARKOD parcela na kojima je utvrđen ekološki uzgoj do 31. prosinca tekuće godine.
Obveze EKO korisnika
Članak 109.
EKO korisnik je dužan ispunjavati sljedeće obveze:
1. Završiti izobrazbu ili koristiti individualno savjetovanje ili sudjelovati u demonstracijskoj aktivnosti vezano uz mjeru Ekološki uzgoj u trajanju od minimalno 6 sati godišnje.
2. Korisnik mora biti upisan u Upisnik subjekata u ekološkoj proizvodnji.
3. Koristi gnojiva koja su odobrena za ekološku proizvodnju u skladu s Uredbom EZ 889/2008, Prilog I.
4. Koristiti sredstva za zaštitu bilja koja su odobrena za ekološku proizvodnju u skladu s Uredbom EZ 889/2008, Prilog II.
5. Korisnik mora provoditi pravila proizvodnje u skladu s Uredbom EZ 834/2007 i Uredbom 889/2008.
6. EKO korisnik je obavezan tijekom obveznog razdoblja obavljati poljoprivrednu aktivnost na poljoprivrednom zemljištu u sustavu ekološke proizvodnje na najmanje onoliko ha koliko je navedeno u Odluci o ulasku u sustav potpore.
7. Korisnik mora voditi evidenciju o provođenju svih radnji iz točki 1-6 koje se odnose na obveze iz ove podmjere. Evidencija se vodi sukladno Obrascu 11. iz Priloga 4. koji je sastavni dio ovoga Pravilnika.
Provedba obveza kod prijenosa gospodarstva
Članak 110.
(1) Provedba obveza kod prijenosa gospodarstva uređena je člankom 47. stavkom 2. Uredbe (EU) br. 1305/2013.
(2) Prijenos gospodarstva uređen je člankom 8. Provedbene uredbe Komisije (EU) br. 809/2014.
(3) Agenciji za plaćanje mora biti obaviještena o prijenosu gospodarstva u roku od 15 dana od nastanka promjene.
Mjera 13 – Plaćanja područjima s prirodnim ograničenjima ili ostalim posebnim ograničenjima
Članak 111.
(1) Potpora se dodjeljuje korisnicima kako bi se omogućio nastavak poljoprivredne proizvodnje u područjima