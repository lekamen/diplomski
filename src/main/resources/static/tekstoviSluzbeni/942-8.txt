 prirodne izvorske vode.
(5) Danom pravomoćnosti rješenja o priznavanju, prirodna izvorska voda se upisuje u evidenciju iz članka 36. ovoga Pravilnika.
Priznavanje prirodne izvorske vode
Članak 33.
(1) Uz zahtjev za priznavanje prirodne izvorske vode prilaže se sljedeća dokumentacija:
– geološki i hidrogeološki izvještaj i analitička izvješća o provedenim ispitivanjima prirodne izvorske vode na izvoru iz Dodatka 1. ovoga Pravilnika;
– izjava o planiranoj provedbi jednog ili više postupaka obrade iz članka 10. ovoga Pravilnika;
(2) Od datuma izdavanja analitičkih izvješća o fizikalnim, kemijskim i fizikalno-kemijskim te mikrobiološkim ispitivanjima iz Dodatka 1. ovoga Pravilnika do datuma dostave Ministarstvu, ne smije proteći više od dvije godine.
(3) Neovisne pravne osobe ili posebne organizacijske cjeline unutar pravne osobe koje provode fizikalna, kemijska i fizikalno-kemijska te mikrobiološka ispitivanja, uključivši i uzimanje uzoraka navedena u točkama b) i c) Dodatka 1. ovoga Pravilnika moraju biti akreditirane prema normi ISO/IEC 17025. Uzorci za fizikalna, kemijska i fizikalno-kemijska te mikrobiološka ispitivanja navedena u točkama b) i c) Dodatka 1. ovoga Pravilnika, moraju se uzeti isti dan.
(4) Fizikalna, kemijska i fizikalno-kemijska te mikrobiološka ispitivanja navedena u točkama b) i c) Dodatka 1. ovoga Pravilnika, moraju se provesti najmanje četiri puta godišnje, odnosno kvartalno te dostaviti Povjerenstvu za priznavanje.
(5) Prirodna izvorska voda koja se crpi iz tla države članice Europske unije i nalazi se na tržištu Europske unije ne treba prolaziti postupak priznavanja i može se stavljati na tržište Republike Hrvatske te se takva prirodna izvorska voda ne objavljuje u popisu priznatih prirodnih izvorskih voda.
(6) Na prirodne izvorske vode koje se crpe iz tla države koja nije članica Europske unije, primjenjuju se odredbe priznavanja prirodne izvorske vode propisane stavcima 1. do 4. ovoga članka i člankom 32. ovoga Pravilnika, osim u slučaju kada su iste stavljene na tržište država članica Europske unije.
Obveza subjekta u poslovanju s hranom nakon priznavanja prirodne izvorske vode
Članak 34.
(1) Radi utvrđivanja da prirodna izvorska voda za koju je izdano Rješenje o priznavanju prirodne izvorske vode, i dalje udovoljava zahtjevima propisanim ovim Pravilnikom, subjekt u poslovanju s hranom sa sjedištem u Republici Hrvatskoj mora svakih 5 godina počevši od pravomoćnosti rješenja o priznavanju prirodne izvorske vode dostaviti Ministarstvu:
– analitičko izvješće o provedenim fizikalnim, kemijskim i fizikalno-kemijskim te mikrobiološkim ispitivanjima na izvoru sukladno Dodatku 1. ovoga Pravilnika;
– analitičko izvješće o analizama nakon punjenja vode u ambalažu sukladno članku 13. stavcima 6. i 7., članku 14. te kemijskim i indikatorskim parametrima propisanim Pravilnikom o parametrima sukladnosti.
(2) Od datuma izdavanja analitičkih izvješća iz stavka 1. ovoga članka do datuma dostave Ministarstvu, ne smije proteći više od jedne godine.
(3) Analitička izvješća iz stavka 1. ovoga članka potrebno je dostaviti najranije šest mjeseci, a najkasnije dva mjeseca prije isteka roka iz stavka 1. ovoga članka.
(4) Iznimno od stavka 1. ovoga članka, ako za priznatu prirodnu izvorsku vodu nije pokrenut proces punjenja u ambalažu, Ministarstvu je potrebno dostaviti analitička izvješća iz stavka 1. podstavka 1. ovoga članka.
(5) Kada se pokrene proces punjenja prirodne izvorske vode iz stavka 4. ovoga članka u ambalažu, Ministarstvu je potrebno dostaviti analitička izvješća iz stavka 1. podstavka 2. ovoga članka.
(6) Neovisne pravne osobe ili posebne organizacijske cjeline unutar pravne osobe koje provode fizikalna, kemijska i fizikalno-kemijska te mikrobiološka ispitivanja, uključivši i uzimanje uzoraka navedena u točkama b) i c) Dodatka 1. ovoga Pravilnika moraju biti akreditirane prema normi ISO/IEC 17025. Uzorci za fizikalna, kemijska i fizikalno-kemijska te mikrobiološka ispitivanja navedena u točkama b) i c) Dodatka