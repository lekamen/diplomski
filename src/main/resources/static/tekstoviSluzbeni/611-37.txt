 djelatnost punjenja.
(3) Agencija za plaćanja provodi postupak i izdaje rješenje o upisu u Upisnik poljoprivrednika (u daljnjem tekstu: Rješenje o upisu), odnosno rješenje kojim se odbija upis u Upisnik poljoprivrednika.
(4) Upisom u Upisnik poljoprivrednika svaki poljoprivrednik dobiva MIBPG.
(5) Promjenom nositelja određenog poljoprivrednika sva prava i obveze koje proizlaze iz odredbi ovoga Zakona prenose se sa starog nositelja na novog nositelja.
(6) Nasljednik korisnika potpora preuzima sva njegova prava i obveze koje proizlaze iz odredbi ovoga Zakona.
(7) OIB i MIBPG su obvezni podaci koji moraju biti sadržani u svim upisnicima, registrima ili evidencijama što ih vodi Ministarstvo ili ustanove u poljoprivredi.
(8) Podaci iz Upisnika poljoprivrednika koriste se za prijavu i kontrolu financijske potpore i drugih mjera poljoprivredne politike, praćenje stanja poljoprivrede i planiranje poljoprivredne politike.
(9) Nalaze kontrole mjera poljoprivredne politike ili inspekcijskih nadzora koji se odnose na podatke iz Upisnika poljoprivrednika kontrolori ili inspektori dostavljaju u Upisnik poljoprivrednika i podloga su za izmjene podataka u Upisniku poljoprivrednika koje po službenoj dužnosti provodi Agencija za plaćanja.
(10) Prilikom prodaje vlastitih poljoprivrednih proizvoda proizvedenih na OPG-u nositelj, članovi i zaposlenici na OPG-u dužni su imati kod sebe presliku Rješenja o upisu i dati je na uvid za to zakonom ovlaštenoj osobi.
(11) Način i uvjete upisa u Upisnik poljoprivrednika i njegova vođenja propisat će ministar pravilnikom.
(12) Protiv rješenja iz stavka 3. ovoga članka može se izjaviti žalba Ministarstvu u roku od 15 dana od dana primitka rješenja.
ARKOD
Članak 122.
(1) Agencija za plaćanja vodi Evidenciju uporabe poljoprivrednoga zemljišta u digitalnom grafičkom obliku i predstavlja sustav za identifikaciju poljoprivrednih parcela (u daljnjem tekstu: ARKOD).
(2) Upis u ARKOD obvezan je za sve poljoprivrednike upisane u UP.
(3) Ako u postupku prijave poljoprivrednoga zemljišta ili promjene već upisanog zemljišta dođe do preklapanja površina drugog ili drugih poljoprivrednika, Agencija za plaćanja će o tome obavijestiti druge poljoprivrednike kod kojih je utvrđeno preklapanje i pozvati ih da se usklade. Ako do usklađivanja ne dođe, daljnju provedbu provodi Agencija za plaćanja temeljem službene dokumentacije nadležnih institucija.
(4) Prostorne podloge za potrebe održavanja ARKOD-a Agencija za plaćanja preuzima od nadležnih institucija.
(5) Ortofoto podloge kao temeljne prostorne podloge Agencija za plaćanja preuzima od zakonom nadležne institucije za prostorne podatke.
(6) Digitalni ortofoto (u daljnjem tekstu: DOF) produciran iz avio ili satelitske snimke potreban je u cikličnim razdobljima od tri godine za područje Republike Hrvatske u vegetativnom dijelu godine.
(7) Produkcija DOF-a i ažuriranje ARKOD-a obavljat će se u roku od 15 mjeseci.
(8) Ministarstvo i Agencija za plaćanja koriste i razmjenjuju prostorne podatke nadležnih institucija prema Zakonu o Nacionalnoj infrastrukturi prostornih podataka (»Narodne novine«, br. 56/13.).
Registar primarnih proizvođača hrane za životinje
Članak 123.
(1) Primarnom proizvodnjom hrane za životinje mogu se baviti pravne i fizičke osobe upisane u Registar primarnih proizvođača hrane za životinje.
(2) Registar proizvođača iz stavka 1. ovoga članka vodi Agencija za plaćanja.
(3) Uvjete koje moraju ispunjavati proizvođači za upis u Registar proizvođača iz stavka 1. ovoga članka, sadržaj, oblik i način vođenja Registra proizvođača propisat će ministar pravilnikom.
(4) Agencija za plaćanja provodi postupak i izdaje rješenje o upisu u Registar proizvođača iz stavka 1. ovoga članka na temelju zahtjeva za evidentiranje u Registar proizvođača ako ispunjavaju uvjete iz stavka 3. ovoga članka.
(5) Agencija za plaćanja brisat će rješenjem proizvođača upisanog u Registar proizvođača iz stavka 1. ovoga članka na njegov zahtjev, odnosno kad Agencija za plaćanja utvrdi da je prestao