 upisati poslovni broj s podbrojem 1. Na unutarnjim stranicama omota spisa kronološki se vodi evidencija primljenih podnesaka odnosno akata u predmetu. Podnesci odnosno akti slažu se u omotu spisa prema datumu njihova primitka odnosno nastanka, tako da se na vrhu nalazi pismeno koje je zadnje primljeno ili nastalo.
(2) Na omotu se označava spis na koji se odnosi podnesak, naziv upisnika kraticom, redni broj upisa i godina u kojoj je podnesak upisan u upisnik.
(3) Omot spisa ostaje u tijelu kad se predmet dostavlja drugom tijelu na nadležno postupanje, sve do izlučivanja ili predaje nadležnom arhivu.
Članak 7.
(1) Upisnik predmeta počinje se voditi na početku godine te se na kraju tekuće godine zaključuje s 31. prosincem, stavlja službena bilješka o ukupnom broju upisanih predmeta (brojčano i slovima), datum i potpis službene osobe koja vodi uredsku knjigu i ovjerava službenim pečatom.
(2) Iza službene bilješke o zaključenju ispisuju se oznake neriješenih predmeta iz tekuće godine.
(3) Naknadno riješeni predmeti u idućoj godini, nakon njihova razvođenja u odgovarajućoj uredskoj knjizi, precrtavaju se u popisu neriješenih predmeta iza službene bilješke o zaključenju ovih uredskih knjiga.
(4) Ako se upisnici predmeta vode u elektroničkom obliku, na kraju godine se ispisuje i također uvezuju u jednu ili više knjiga.
Članak 8.
(1) Razvođenje dovršenih predmeta obavlja se tako da se u upisnik predmeta upisuje datum razvođenja i stavlja oznaka: »a/a« i rok čuvanja, sukladno propisima o arhivskoj djelatnosti.
(2) Ovlašteni službenik poslije obavljenog razvođenja, spis predmeta predaje drugom ovlaštenom službeniku radi odlaganja u pismohranu.
(3) Knjigu pismohrane i druge pomoćne knjige dužan je voditi ovlašteni službenik, kao pomoćnu evidenciju radi općeg pregleda cjelokupne građe odložene u pismohranu. Dovršeni predmeti evidentiraju se u knjizi pismohrane i odlažu u pismohranu po oznakama i po rednim brojevima predmeta, te se čuvaju na vrijeme utvrđeno posebnim popisom gradiva s rokovima čuvanja sukladno Pravilniku o zaštiti i korištenju arhivskog i registraturnog gradiva Državnog sudbenog vijeća.
(4) Predmeti određenog stupnja tajnosti čuvaju se odvojeno od ostalih predmeta i to na način koji osigurava čuvanje njihove tajnosti na primjeren način, sukladno propisima o tajnosti podataka.
Članak 9.
Svaki akt Državnog sudbenog vijeća obvezno sadržava zaglavlje, naziv i adresu primatelja, kratku naznaku predmeta, tekst akta, otisak službenog pečata i potpis ovlaštene osobe.
Članak 10.
(1) Odluke i ostale akte potpisuje predsjednik Vijeća ili zamjenik.
(2) Ostala pismena koja se odnose na predmete iz nadležnosti Vijeća potpisuje tajnik Državnog sudbenog vijeća. Otpravke i ostale prijepise potpisuje administrativna tajnica predsjednika Državnog sudbenog vijeća ili drugi ovlašteni službenik.
(3) Na akte koji se otpremaju stavlja se otisak službenog pečata tako da zahvaća dio potpisa i dio naziva dužnosti potpisnika.
Članak 11.
(1) Otpremanje akata obavlja ovlašteni službenik.
(2) Pismena iz stavka 1. ovjeravaju se pečatom Vijeća i potpisom ovlaštenog službenika. Potpis se stavlja ispod štambilja koji sadrži ime i prezime predsjednika vijeća odnosno tajnika i štambilja »za točnost otpravka«.
(3) Izvornici odluka i ostalih pismena zadržavaju se u odgovarajućem spisu, a strankama se dostavljaju u ovjerenom prijepisu (otpravak).
(4) Na svim otpravcima stavlja se ime i prezime potpisnika izvornika na mjestu gdje je izvornik potpisao predsjednik Vijeća, zamjenik ili drugi ovlašteni službenik, kao i kratica koja označuje da je izvornik potpisan vlastoručno (v. r.). Ispod toga stavlja se potvrda o ovjeri točnosti otpravka koja glasi: »Za točnost otpravka – ovlašteni službenik«. Potvrdu potpisuje administrativna tajnica predsjednika Državnog sudbenog vijeća ili drugi ovlašteni službenik uz stavljanje službenog pečata.
Članak 12.
(1) Spise ili podatke označene određenim stupnjem tajnosti Vijeće ne može učiniti dostupnim drugim osobama niti ih