 u slučaju prijenosa prava na plaćanja bez odgovarajućeg broja prihvatljivih hektara poljoprivrednog zemljišta tijekom prve tri godine primjene programa izravnih plaćanja;
– za 30% u slučaju prijenosa prava na plaćanja bez odgovarajućeg broja prihvatljivih hektara poljoprivrednog zemljišta nakon prve tri godine primjene programa izravnih plaćanja.
(5) Prijenos prava na plaćanja vrši se podnošenjem zahtjeva za prijenos prava na plaćanja i popunjavanjem Obrasca 3. iz Priloga 3. koji je sastavni dio ovoga Pravilnika.
(6) Na temelju podnesenog zahtjeva za prijenos prava na plaćanje, Agencija za plaćanja sastavlja zapisnik na kojem korisnik svojim potpisom potvrđuje istinitost unesenih podataka, prihvaća smanjenja vrijednosti prava iz stavka 4. ovoga članka, te izjavljuje da je suglasan s prijenosom prava na plaćanja.
2.5. PRAVO NA PLAĆANJE IZ POSEBNE NACIONALNE REZERVE ZA RAZMINIRANO ZEMLJIŠTE
Članak 28.
(1) Sukladno članku 20. Uredbe (EU) br. 1307/2013 pravo na plaćanje iz posebne nacionalne rezerve za razminirano zemljište u godini za koju podnosi jedinstveni zahtjev dodjeljuje se korisniku za prihvatljive hektare na kojima se obavlja poljoprivredna aktivnost, a razminirane su tijekom prethodne godine.
(2) Na prijenos prava na plaćanje iz posebne nacionalne rezerve za razminirano zemljište odgovarajuće se primjenjuju odredbe članaka kojima se propisuje prijenos prava na plaćanja.
2.6. POLJOPRIVREDNE PRAKSE KORISNE ZA KLIMU I OKOLIŠ
Osnovne odredbe za zelene prakse
Članak 29.
(1) Korisnici osnovnih plaćanja dužni su na svim svojim prihvatljivim površinama provoditi zelene prakse prema članku 39. Zakona i članku 43. Uredbe (EU) br. 1307/2013.
(2) Poljoprivrednici koji se bave ekološkim uzgojem iz članka 39. stavka 2. Zakona ostvaruju pravo na plaćanja za zelene prakse bez obaveze njihovog provođenja na prihvatljivim površinama koje se koriste za ekološku proizvodnju u skladu s člankom 11. Uredbe (EZ) br. 834/2007.
Raznolikost usjeva
Članak 30.
(1) Korisnici programa izravnih plaćanja dužni su provoditi praksu vezanu uz raznolikost usjeva sukladno članku 40. Zakona, uz iznimke propisane člankom 44. stavcima 2. i 3. Uredbe (EU) br. 1307/2013
(2) Popis kultura za potrebe izračuna raznolikosti usjeva u smislu članka 44. stavka 4. Uredbe (EU) br. 1307/2013 nalazi se u Tablici 1. iz Priloga 1. ovoga Pravilnika.
(3) Da bi se pojedina kultura računala za potrebe raznolikosti usjeva korisnik ju treba prijaviti u jedinstvenom zahtjevu na ARKOD čestici.
(4) Izračun udjela različitih usjeva za raznolikost usjeva vrši se sukladno odredbama članka 40. Delegirane uredbe Komisije (EU) br. 639/2014.
(5) Razdoblje uzgoja za potrebe izračuna udjela različitih usjeva za raznolikost usjeva sukladno članku 40. stavku 1. Delegirane uredbe Komisije (EU) br. 639/2014 je 15. svibnja do 15. kolovoza godine za koju se podnosi jedinstveni zahtjev.
(6) Uzgoj više kultura istovremeno na istoj parceli prijavljivat će se i računati za potrebe raznolikosti usjeva prema članku 40. stavku 3. Delegirane uredbe Komisije (EU) br. 639/2014.
Očuvanje trajnih travnjaka
Članak 31.
(1) Kako bi se osiguralo očuvanje površina trajnih travnjaka na nacionalnoj razini u skladu s člankom 41. Zakona, Agencija za plaćanja će svake godine pratiti kretanje godišnjeg omjera površina trajnih travnjaka i ukupnih poljoprivrednih površina i uspoređivati ga s referentnim omjerom tih površina utvrđenog u 2015. godini u skladu s člankom 45. Uredbe (EU) br. 1307/2013.
(2) Ako se zabilježi promjena omjera iz članka 45. stavka 2. Uredba (EU) br. 1307/2013 za više od 4%, primjenjuje se postupak prethodnog pojedinačnog odobrenja prenamjene trajnih travnjaka sukladno članku 44. stavku 1. Delegirane uredbe Komisije (EU) br. 639/2014.
(3) Ako se utvrdi promjena omjera za više od 5%, primjenjuje se obveza prenamjene zemljišta natrag u trajni travnjak za one poljoprivrednike koji raspolažu zemljištem koje je bilo prenamijenjeno iz trajnog travnjaka u zemljište za druge svrhe tijekom proteklog