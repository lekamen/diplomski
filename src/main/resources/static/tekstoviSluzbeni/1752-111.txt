 podnositelju »dobro poznate sve negativnosti vezane uz korupciju koje su mnogostruko uvećane kada se radi o sprezi politike, političkih stranaka i vlasti« (mora da je pod tim sud mislio na »spregu korupcije i politike, političkih stranaka i vlasti« jer bi »sprega politike, političkih stranaka i vlasti« inače bila besmislena tvrdnja).
Ta tvrdnja Županijskog suda u Zagrebu, međutim, nema nikakve veze sa zaključkom koji on iz toga izvodi, a koji u odnosu na podnositelja glasi: »no unatoč tome postupao je protivno interesima Republike Hrvatske« (str. 192. presude).
376. Štoviše, čini se da je »protivnost interesima Republike Hrvatske« sklopljenih ugovora između Vlade i MOL-a (Prve izmjene dioničarskog ugovora INA-MOL i Glavnog ugovora o plinskom poslovanju od 30. siječnja 2009.) postavljena kao najveći krimen cijelog slučaja INA-MOL. Županijski sud u Zagrebu je na str. 191. presude konkretizirao u čemu se sastojala krivnja podnositelja (istaknuti dio označio Ustavni sud):
»U konkretnom slučaju u postupanju optuženika ne samo da su utvrđena obilježja kaznenog djela primanja mita koja su iscrpljena samom spremnošću da ugrozi zaštićene vrijednosti već je obavio protuslužbene radnje za koje je konačno i primio dar, čime je doveo do ovisnosti društva od posebnog interesa za Republiku Hrvatsku o inozemnoj pravnoj osobi.«
377. Vrhovni sud nije se usprotivio takvom pristupu prvostupanjskog suda, pa je »protivnost interesima Republike Hrvatske« sklopljenih ugovora između Vlade i MOL-a postala predmet i njegovih razmatranja u žalbenom postupku. Stajališta Vrhovnog suda sažeta su u ovim dvama utvrđenjima (str. 28. i 18. drugostupanjske presude):
»Tijekom postupka utvrđeno je da nije postojala zakonska niti ugovorna obveza za izmjenu međudioničarskog ugovora, naročito ne na način da su strateškom partneru prepuštena upravljačka prava iako ima manje od 50% udjela u dionicama INA-e d.d., a izdvajanjem plinskog poslovanja na način kako je planirano i provedeno nije postignut cilj – energetska neovisnost Republike Hrvatske. Stoga ocjena da poduzete aktivnosti i njihov rezultat – zaključenje oba ugovora, nisu u interesu Republike Hrvatske ne predstavlja političku ocjenu niti odluku, kako to u žalbi tvrdi optuženik. Za takvu svoju ocjenu odnosno zaključak prvostupanjski sud je, nakon analize provedenih dokaza, dao valjane i uvjerljive razloge koje prihvaća i ovaj drugostupanjski sud.
(...)
Optuženik je proglašen krivim za radnje koje je poduzeo, opisane u izreci prvostupanjske presude, da bi Vlada Republike Hrvatske donijela odluku koja je protivna interesima Republike Hrvatske.«
378. Zaključno, »protivnost interesima Republike Hrvatske« ugovora koje je s MOL-om sklopila Vlada (Prve izmjene dioničarskog ugovora INA-MOL i Glavnog ugovora o plinskom poslovanju od 30. siječnja 2009.) bila je zaseban i samostalan predmet dokazivanja u provedenom kaznenom postupku. Na str. 68. prvostupanjske presude u tom je smislu utvrđeno:
»Sporno je u ovom kaznenom postupku jesu li Prva izmjena i dopuna Ugovora o međusobnim odnosima dioničara koji se odnosi na INA-INDUSTRIJU NAFTE d.d., te Glavni ugovor o plinskom poslovanju temeljem kojeg se iz trgovačkog društva INA d.d. izdvaja onaj dio plinskog poslovanja koji stvara gubitak trgovačkom društvu INA d.d. kojeg se u cijelosti obvezala preuzeti Republika Hrvatska, protivni interesima Republike Hrvatske ...«
379. Budući da su takav pristup prihvatili nadležni sudovi, Ustavni sud posebno naglašava da i on to »sporno« pitanje u nastavku obrazloženja ove odluke prvo razmatra kao zasebno i samostalno pitanje dokaznog postupka u slučaju INA-MOL (točke od 380. do 413.), a potom ocjenjuje ustavnopravnu prihvatljivost takvog sudskog pristupa dokaznom postupku s aspekta utjecaja koji je takav pristup imao na pravičnost suđenja u slučaju INA-MOL (točke od 414. do 425.).
3.1. Granice dopuštene sudske procjene državnog interesa u slučaju INA-MOL
380. Županijski sud u Zagrebu zaključio je da su sporni ugovori »protivni interesima