i dokumente iz svoga djelokruga; pohranjuje dokumente i zapise o obavljanju vlastitih funkcija s ciljem osiguravanja odgovarajućeg revizorskog traga te obavlja i druge poslove u okviru svoga djelokruga.
3.4. Sektor za međunarodne kulturne odnose i europske poslove
U Sektoru za međunarodne kulturne odnose i europske poslove obavljaju se poslovi vezani uz bilateralnu i multilateralnu međunarodnu kulturnu suradnju s europskim i izvaneuropskim državama, poslovi vezani uz suradnju s europskim i izvaneuropskim međunarodnim organizacijama i asocijacijama, te se skrbi o ostvarivanju kulturnih veza s Europskom unijom, Vijećem Europe i drugim vladinim i nevladinim međunarodnim organizacijama. Sektor također surađuje između Ministarstva i institucija Europske unije, obavlja poslove vezane za program Europske unije za kulturu – Desk za Kreativnu Europu, te kulturne i kreativne industrije, ostvaruje kontinuiranu suradnju s međunarodnim kulturnim institucijama, te obavlja i druge poslove u okviru djelokruga.
U Sektoru za međunarodne kulturne odnose i europske poslove ustrojavaju se:
3.4.1. Služba za kulturne i kreativne industrije
U Službi za kulturne i kreativne industrije obavljaju se sljedeći poslovi: promicanje programa i sudjelovanja hrvatskih predstavnika u programu Kreativna Europa, održavanje redovitih kontakata s različitim institucijama, doprinos komplementarnosti između aktivnosti programa Kreativna Europa i nacionalnih mjera potpore te širenje informacija o ostalim programima Europske unije. Potom, objavljivanje poziva za prijavu programa, pružanje tehničke pomoći pri ispunjavanju prijavnice kao i pomoć pri traženju projektnih partnera u zemljama Europske unije i šire, te poticanje sudionika na sudjelovanje i prijavu, približavanje kulturnoj i široj javnosti rezultata sudjelovanja, te drugi poslovi koji se tiču programa Kreativna Europa. U Službi se obavljaju poslovi poticanja međusektorske suradnje za područje kulturnih i kreativnih industrija kao i suradnje javnih i privatnih pravnih tijela u smislu promocije i razvoja kulturnih i kreativnih industrija u Republici Hrvatskoj, stavljajući naglasak na mikro, mala i srednja poduzeća u privatnom vlasništvu kao temeljni oblik postojanja kulturnih i kreativnih industrija.
3.4.2. Služba za međunarodne kulturne odnose
U Službi za međunarodne kulturne odnose obavljaju se poslovi pripreme međunarodnih sporazuma, programa i protokola o kulturnoj suradnji i osigurava njihovo izvršavanje; poslovi vezani uz suradnju s europskim i izvaneuropskim međunarodnim organizacijama i asocijacijama (Vijeće Europe, Europska unija), te ostali poslovi vezani uz bilateralnu i multilateralnu međunarodnu kulturnu suradnju s europskim i izvaneuropskim državama. Služba aktivno prati kulturne politike Europske unije i međunarodne kulturne politike te radi na njihovom usklađivanju s nacionalnom kulturnom politikom. Obavljaju se i drugi poslovi u okviru djelokruga.
U Službi za međunarodne kulturne odnose ustrojavaju se:
3.4.2.1. Odjel za bilateralnu i multilateralnu kulturnu suradnju
U Odjelu za bilateralnu i multilateralnu suradnju obavljaju se poslovi vezani uz bilateralnu i multilateralnu međunarodnu kulturnu suradnju s europskim i izvaneuropskim državama u smislu pripreme i provedbe međunarodnih sporazuma, programa i protokola o kulturnoj suradnji, te poslovi vezani uz suradnju s europskim i izvaneuropskim međunarodnim organizacijama i asocijacijama (Vijeće Europe, Europska unija).
3.4.2.2. Odjel za usklađivanje kulturnih politika
U Odjelu za usklađivanje kulturnih politika vrši se analiza europskih i međunarodnih kulturnih politika, te njihovo usklađivanje s nacionalnom kulturnom politikom; izrađuje se priprema nacionalnog stajališta za Vijeće za kulturne poslove Europske unije (CAC), te se sudjeluje u radu Vijeća Europske unije i drugih institucija Europske unije, regionalnih inicijativa i međunarodnih organizacija, vezanom za kulturne i audiovizualne politike.«.
Članak 3.
Članak 9. mijenja se i glasi: