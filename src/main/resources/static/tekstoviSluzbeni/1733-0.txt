88 12.08.2015 Pravilnik o provedbi privremenih izvanrednih mjera potpore proizvođačima jabuka i mandarina za postupak povlačenja s tržišta za slobodnu distribuciju
MINISTARSTVO POLJOPRIVREDE
1734
Na temelju članka 8. stavka 2. i članka 58. stavka 6. Zakona o poljoprivredi (»Narodne novine« broj 30/2015) ministar poljoprivrede donosi
PRAVILNIK
O PROVEDBI PRIVREMENIH IZVANREDNIH MJERA POTPORE PROIZVOĐAČIMA JABUKA I MANDARINA ZA POSTUPAK POVLAČENJA S TRŽIŠTA ZA SLOBODNU DISTRIBUCIJU
OPĆE ODREDBE
Članak 1.
Ovim Pravilnikom uređuju se privremene izvanredne mjere potpore proizvođačima jabuka i mandarina za postupak povlačenja s tržišta za slobodnu distribuciju i osigurava provedba:
– Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (u daljnjem tekstu: Uredba (EU) br. 1308/2013 Europskog parlamenta i Vijeća)
– Uredbe Komisije (EU) br. 543/2011 od 7. lipnja 2011. o utvrđivanju detaljnih pravila za primjenu Uredbe Vijeća (EZ) br. 1234/2007 za sektore voća i povrća te prerađevina voća i povrća (u daljnjem tekstu: Uredba Komisije (EU) br. 543/2011)
– Delegirane Uredbe Komisije (EU) br. 1031/2014 оd 29. rujna 2014. o utvrđivanju dodatnih privremenih izvanrednih mjera potpore proizvođačima određenog voća i povrća (u daljnjem tekstu: Delegirana Uredba Komisije (EU) br. 1031/2014)
– Delegirane Uredbe Komisije (EU) br. 1371/2014 оd 19. prosinca 2014. o izmjeni Delegirane Uredbe (EU) br. 1031/2014 o utvrđivanju dodatnih privremenih izvanrednih mjera potpore proizvođačima određenog voća i povrća
– Delegirane Uredbe Komisije (EU) 2015 /1369 оd 8. kolovoza 2015. o izmjeni Delegirane Uredbe (EU) br. 1031/2014 o utvrđivanju dodatnih privremenih izvanrednih mjera potpore proizvođačima određenog voća i povrća.
Definicije
Članak 2.
U smislu ovoga Pravilnika pojedini izrazi imaju sljedeće značenje:
1. Proizvođač je fizička ili pravna osoba ili skupina fizičkih ili pravnih osoba, koje obavljaju poljoprivrednu djelatnost na poljoprivrednom gospodarstvu na prostornom području Republike Hrvatske upisane su u Upisnik poljoprivrednih gospodarstava i Upisnik trgovaca voćem i povrćem, a obuhvaća sljedeće organizacijske oblike:
– obiteljsko poljoprivredno gospodarstvo (OPG)
– obrt registriran za obavljanje poljoprivredne djelatnosti
– trgovačko društvo ili zadruga registrirana za obavljanje poljoprivredne djelatnosti te
– druga pravna osoba.
2. Proizvodi povučeni s tržišta su proizvodi koji nisu stavljeni na tržište već se ustupaju za:
(a) slobodnu distribuciju humanitarnim organizacijama koje je u tu svrhu odobrilo Ministarstvo nadležno za poljoprivredu (u daljnjem tekstu: Ministarstvo), za korištenje u njihovim aktivnostima pomoći osobama čije je pravo na javnu pomoć priznato nacionalnim pravom, posebno jer im nedostaju potrebna sredstva za uzdržavanje ili
(b) slobodnu distribuciju ustanovama za predškolski odgoj i srednjoškolsko obrazovanje, ustanovama za osnovnoškolsko obrazovanje koje ne sudjeluju u Shemi školskog voća i povrća, bolničkim ustanovama, centrima i ustanovama socijalne skrbi i kaznenim institucijama, koje odredi Ministarstvo koje poduzimaju sve potrebne korake kako bi osigurale da se količine raspodijeljene na taj način dodaju količinama koje te ustanove inače otkupljuju.
Predmet i područje primjene
Članak 3.
Potpora za provedbu privremenih izvanrednih mjera iz članka 1. stavka 1. Delegirane Uredbe Komisije (EU) br. 1031/2014 dodjeljuje se za postupak povlačenja s tržišta za slobodnu distribuciju (u daljnjem tekstu: povlačenje s tržišta) proizvođačima sljedećih proizvoda koji su namijenjeni konzumaciji u svježem obliku:
(a) jabuka oznake KN 0808 10
(b) mandarina (uključujući tangerine i satsuma mandarine), mandarine sorte wilking i slični hibridi agruma oznaka KN 0805 20 30, 0805 20 50, 0805 20 70 i 0805 20 90.
Razdoblje