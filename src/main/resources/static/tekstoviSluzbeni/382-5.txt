 EVIDENCIJA
Članak 34.
(1) Za potrebe ugovorne pričuve osigurava se osobna vojna oprema.
(2) Ugovorni pričuvnik zadužuje se osobnom vojnom opremom koju koristi za vrijeme osposobljavanja odnosno službe u Oružanim snagama.
(3) Evidencija zaduženja, razduživanja i vraćanja vojne opreme propisana je pravilnikom kojim se uređuje materijalno zbrinjavanje u Ministarstvu obrane i Oružanim snagama.
(4) Ugovorni pričuvnik dužan je odgovorno koristiti i održavati osobnu vojnu opremu i za nju odgovara u skladu s propisima o materijalnoj odgovornosti.
Članak 35.
(1) Službenu evidenciju o ugovornim pričuvnicima vodi nadležna ustrojstvena jedinica Ministarstva obrane.
(2) Evidenciju ugovornih pričuvnika koji se nalaze na osposobljavanju i koji su angažirani za potrebe Oružanih snaga vodi nadležna ustrojstvena jedinica Oružanih snaga.
(3) Službena evidencija iz stavka 1. ovoga članka provodi se u skladu s pravilnikom kojima se uređuje način vođenja evidencije vojnih obveznika i izvršavanje vojne obveze.
X. PRIJELAZNE I ZAVRŠNE ODREDBE
Članak 36.
(1) Ministarstvo obrane će s Hrvatskim olimpijskim odborom u roku od 60 dana od dana stupanja na snagu ovoga Pravilnika sklopiti Sporazum o suradnji, unapređenju i razvoju sporta u Republici Hrvatskoj, u skladu s odredbama ovoga Pravilnika.
(2) Vrhunski sportaši koji na dan stupanja na snagu ovoga Pravilnika imaju s Ministarstvom obrane sklopljen ugovor o vojničkoj službi, u roku od 90 dana od dana stupanja na snagu ovoga Pravilnika sklopit će s Ministarstvom obrane ugovor o službi u pričuvnom sastavu Oružanih snaga.
Članak 37.
Na pitanja koja nisu regulirana ovim Pravilnikom odgovarajuće se primjenjuju odredbe Zakona o obrani i Zakona o službi u Oružanim snagama Republike Hrvatske, u dijelu kojim se uređuje služba u pričuvnom sastavu.
Članak 38.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-03/15-04/6
Urbroj: 512-01-15-2
Zagreb, 11. veljače 2015.
Ministar Ante Kotromanović, v. r.
PRILOG 1 – PRILOG 3






