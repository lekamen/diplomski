 propisanom stupnju obrazovanja kandidata, a u slučaju inozemne isprave (diplome) dostavlja se i dokument o priznavanju inozemne visokoškolske kvalifikacije u svrhu zapošljavanja ili nastavka obrazovanja izdan od strane nadležnog tijela u Republici Hrvatskoj, kada je primjenjivo,
3. životopis kandidata s detaljnim podacima o obrazovanju, stručnom usavršavanju i radnom iskustvu (trajanje naobrazbe, posebna znanja, specijalizacije, objavljeni znanstveni radovi, naziv društava u kojima je kandidat do sada radio i na kojim funkcijama, razdoblje rada, opis poslova),
4. odgovarajuću ispravu kojom kandidat dokazuje svoj radni staž,
5. potvrde poslodavaca kandidata o dosadašnjem radnom iskustvu (tvrtka društva, razdoblje rada, opis poslova i dužnosti, naziv funkcije/radnog mjesta) o radnom iskustvu iz članka 3. ovoga Pravilnika,
6. program vođenja poslova Društva za mandatno razdoblje,
7. ispunjen Upitnik za kandidata za obavljanje funkcije člana uprave Društva s potpisom kandidata za člana uprave ovjerenim od javnog bilježnika, ne stariji od mjesec dana od dana podnošenja zahtjeva za izdavanje odobrenja za obavljanje funkcije člana uprave,
8. dokaz o plaćenoj administrativnoj pristojbi i naknadi koje se plaćaju uz zahtjev za izdavanje odobrenja za obavljanje funkcije člana uprave Društva propisani aktom Agencije o vrsti i visini naknada i administrativnih pristojbi.
(3) Preslike isprava (osim iz stavka 2. točke 1. ovoga članka) i izjave iz ovog članka dostavljaju se ovjerene ili u obliku elektroničkog zapisa izdanog putem sustava e-Građani, strane isprave i izjave iz ovog članka dostavljaju se prevedene na hrvatski jezik od strane ovlaštenog sudskog tumača.
(4) Kada je ista osoba ponovno kandidat za člana uprave Društva, zahtjevu nije potrebno priložiti dokumente navedene pod točkama 2., 4. i 5. iz stavka 2. ovoga članka.
(5) Osim dokumenata iz stavka 2. ovoga članka, zahtjevu se mogu priložiti i drugi dokumenti kojima se mogu potvrditi stručne kvalifikacije, sposobnost, radno iskustvo i dobar poslovni ugled kandidata.
(6) Agencija može od podnositelja zahtjeva zatražiti i druge dokumente, podatke i informacije kojima se dokazuje da kandidat ispunjava uvjete propisane Zakonom i ovim Pravilnikom za obavljanje funkcije člana uprave Društva.
Sadržaj programa vođenja poslova Društva
Članak 6.
(1) Program vođenja poslova Društva za mandatno razdoblje dostavlja se Agenciji u pisanom i elektroničkom obliku na odgovarajućem trajnom mediju i mora sadržavati:
a) kratak opis stanja u Društvu te organizacijsku shemu Društva s brojem zaposlenih po organizacijskim jedinicama (u mjeri u kojoj su relevantni podaci dostupni kandidatu),
b) opis okruženja u kojem Društvo posluje i njegov položaj u odnosu na sektor industrije osiguranja, te u odnosu na konkurenciju (potrebno je navesti uočene prednosti i slabosti),
c) detaljan opis planiranih aktivnosti u mandatnom razdoblju uz planiranu dinamiku realizacije uključujući planirane značajne promjene u odnosu na postojeće stanje,
d) opis aktivnosti koje će biti podrška planiranim aktivnostima, a sve s ciljem kvalitetnog identificiranja, mjerenja, praćenja i upravljanja svim rizicima koji iz poduzetih aktivnosti mogu proizići,
e) projekcije izvještaja o financijskom položaju i izvještaja o sveobuhvatnoj dobiti za mandatno razdoblje, koje trebaju biti izrađene na propisanim obrascima u skladu s pravilnikom koji propisuje strukturu i sadržaj financijskih izvještaja Društva, te projekcije izvještaja o financijskom položaju za potrebe solventnosti i projekcije izračuna vlastitih sredstava (uključujući omjer prihvatljivih vlastitih sredstava i SCR-a i omjer prihvatljivih vlastitih sredstava i MCR-a), projekcije izračuna SCR-a i MCR-a, na obrascima kako su propisani delegiranim aktima u skladu s Direktivom Solventnost II 2009/138/EZ,
f) opis pretpostavki i činjenica koje su uzete u obzir prilikom izrade programa i projekcija iz prethodne točke,
g) opis rizika kojima je izloženo Društvo i kojima Društvo može biti 