 kada je vidna oštrina korigiranog vida bilo kojeg oka minimalno 1,00, a kada je manja od 1,00, donosi se ocjena 1.
Ad 31., 32., 33. i 35. Ocjena sposobnosti donosi se na temelju nastalih promjena vida sukladno uputama iz točke 29.2. ovoga Popisa.
Ad 31. Pod defektnim binokularnim vidom podrazumijeva se nepostojanje fuzije ili kada je stereoskopski vid preko 400 kutnih sekundi. Nalaz defekta binokularnog vida obvezno se navodi u kartonu zdravstvenog pregleda. Ocjena 3 donosi se u slučajevima bez diplopije, a ocjena 1 u slučajevima s diplopijom.
Ad 32. Ocjena 3 donosi se za kompenzirani glaukom (glaukom kod kojeg je intraokularni tlak dobro reguliran medikamentozno, laserom ili operativno) i kod kojeg ne postoje funkcionalne promjene (vidna oštrina, vidno polje i drugo).
Ad 36. Centralni skotom donosi se prema oštrini vida. Ostalim većim trajnim defektima u vidnom polju smatraju se hemianopsije, kvadrantanopsije, veći paracentralni apsolutni skotomi, čiji je najmanji promjer veći od 30° i veći periferni ispadi i depresije, čiji je najmanji promjer veći od 40° ili ako ispad doseže do na 10° od fiksacijske točke. Ocjena 3 donosi se za opisane promjene na jednom, a ocjena 1 za promjenu na oba oka.
Ad 37. Oštrina vida određuje se uz optimalnu korekciju.
Ad 37.2. Ocjena 3 za pripadnike iz stupca 8 donosi se kada je oštrina korigiranog vida jednog oka 0,10 ili manja, a oštrina korigiranog vida drugog oka minimalno 0,80.
Ad 38. Ocjena 4 donosi se lakšim anomalnim trikromatima (raspoznaju osnovne boje ali ne i nijanse).
Anomaloskopski kvocijent (AQ): protanomal od 0,65 do 0,5
deuteranomal od 1,3 do 5,0
Ove osobe se ne raspoređuju na dužnosti i radna mjesta koja zahtijevaju izvrsno raspoznavanje boja.
Ocjena 3 donosi se za teže anomalne trikromate (teško razlikuju osnovne boje).
Anomaloskopski kvocijent (AQ): protanomal od manje od 0,5
deuteranomal više od 5,0
Ove osobe se ne raspoređuju na dužnosti i radna mjesta koja zahtijevaju dobro raspoznavanje osnovnih boja.
Ocjenom 3 ocjenjuju se dikromati i akromati (ne vide jednu ili više osnovnih boja) kada nisu raspoređeni na dužnosti i radna mjesta koja zahtijevaju raspoznavanje osnovnih boja.
Ocjenom 1 ocjenjuju se dikromati i akromati kada su raspoređeni na ustrojbena mjesta koja zahtijevaju raspoznavanje osnovnih boja.
U zdravstvenom kartonu obvezno se evidentira utvrđeni poremećaj kolornog vida (KV).
Ad 39. Za prijam vojnika/mornara, časnika i kadeta obvezna je niktometrija, a za ostale po indikaciji.
Ad 40.2. Pri ocjenjivanju sposobnosti s jednostranom afakijom, subluksacijom ili luksacijom leće, kao mjerilo podrazumijeva se oštrina vida s korekcijom koja se pri binokularnom vidu može subjektivno podnijeti. Ocjena se donosi po završenom liječenju. Ocjena 4 donosi se u slučaju jednostrane afakije, a ocjena 1 u slučaju obostrane afakije.
Ad 41. Lakši oblik podrazumijeva promjene koje izazivaju uporno suzenje, oštećenje spojnice ili rožnice i mogu se operativno ispraviti. Teži oblik podrazumijeva promjene koje se ne mogu operativno ispraviti.
Ad 44. i 45. Ocjena sposobnosti donosi se nakon kompletnog pregleda – ispitivanja oftalmologa. Ocjena se donosi prema oštrini vida i stupnju poremećaja refrakcije i akomodacije. Ocjena 3 donosi se u slučajevima jednostranog keratokonusa ili nistagmusa, a ocjena 1 u slučajevima obostranog keratokonusa ili nistagmusa.
Ad Skupina VIII. Ocjena zdravstvene sposobnosti donosi se na temelju specijalističkog nalaza otorinolaringologa prema stupnju oštećenja sluha te rezultata liječenja.
Pri ocjenjivanju sposobnosti osoba na civilno-vojnom školovanju za pilote ograničavajući je bilo kakav poremećaj organa sluha ili gubitak sluha te se takve osobe ocjenjuju ocjenom 1.
Ad 46. Ocjena se donosi u skladu s utvrđenim stupnjem gubitka sluha. Recidiv kronične upale neovisno o oštećenju sluha ocjenjuje se ocjenom 3.
Ad 48. Normalnim sluhom smatra se na audiogramu sluh kod kojeg je redukcija sluha u užem govornom području (frekvencija 500, 1000 i 2000 Hz) manja od 30