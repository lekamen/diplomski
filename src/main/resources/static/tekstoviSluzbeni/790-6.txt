 imovina korisnika jednakovaljana je bankovnom jamstvu iz stavka 3. ovog članka pod uvjetima iz članka 63. stavka 1. Uredbe (EU) br. 1305/1305.
(5) Isplaćeni predujam iz stavka 3. ovoga članka opravdava se plaćenim računima/situacijama i dokumentacijom navedenom u članku 23. stavku 2. ovoga Pravilnika za odobrena ulaganja pri podnošenju zahtjeva za isplatu. Zbroj predujma i isplaćenih rata ne može biti veći od ukupno odobrenog iznosa potpore, odnosno od ukupno prihvatljivih troškova.
(6) Jamstva iz stavka 3. ovoga članka bit će vraćena korisniku po prihvaćanju opravdanosti odobrenih ulaganja temeljem odluke o jamstvu.
(7) Jamstva iz stavka 3. ovoga članka bit će aktivirana radi povrata sredstava isplaćenog predujma u slučaju neispunjavanja uvjeta iz stavka 5. ovog članka temeljem odluke o jamstvu.
(8) Korisnik je dužan dostaviti izvještaj o napretku projekta svakih šest mjeseci, računajući od dana donošenja odluke o dodjeli sredstava.
(9) Korisnik je nakon završenog projekta dužan podnijeti zahtjev za isplatu.
(10) Prilikom podnošenja zahtjeva za isplatu/zahtjeva za isplatu predujma korisnici su obvezni dostaviti svu dokumentaciju propisanu natječajem.
(11) Nakon podnošenja zahtjeva za isplatu/zahtjeva za isplatu predujma korisnik je dužan u roku propisanom natječajem osobno ili preporučenom pošiljkom s povratnicom dostaviti ovjerenu potvrdu o podnošenju zahtjeva za isplatu/zahtjeva za isplatu predujma, zajedno s propisanom dokumentacijom u izvorniku u papirnatom obliku na adresu Agencije za plaćanja.
(12) Uz zahtjev za isplatu/zahtjeva za isplatu predujma korisnik je dužan dostaviti svu dokumentaciju propisanu natječajem, pri čemu se kao vrijeme podnošenja smatra datum i sat slanja dokumentacije u slučaju slanja preporučenom pošiljkom s povratnicom ili datum i sat zaprimanja u Agenciju za plaćanja ukoliko se dostavlja osobno.
Zahtjev za isplatu
Članak 23.
(1) Uz zahtjev za isplatu rate potrebno je priložiti:
– izjave izvoditelja o utvrđenoj nezagađenosti (za područje gdje je upotrijebljen postupak pretraživanja)
– izjave o očišćenosti od MES-a, NUS-a i njihovih dijelova (za područje gdje je upotrijebljen postupak razminiranja)
– završno izvješće voditelja radilišta s pripadajućim zemljovidima
– rekapitulaciju zahtjeva izvoditelja za plaćanje
– zapisnike o stručnom nadzoru nad obavljenim poslovima pretraživanja i/ili razminiranja
– sve plaćene račune sukladno odluci o dodjeli sredstava, a svi priloženi računi moraju biti plaćeni u cijelosti.
(2) Uz zahtjev za konačnu isplatu potrebno je priložiti:
– izjave izvoditelja o utvrđenoj nezagađenosti (za područje gdje je upotrijebljen postupak pretraživanja)
– izjave o očišćenosti od MES-a, NUS-a i njihovih dijelova (za područje gdje je upotrijebljen postupak razminiranja)
– završno izvješće voditelja radilišta s pripadajućim zemljovidima
– rekapitulaciju zahtjeva izvoditelja za plaćanje
– zapisnike o stručnom nadzoru nad obavljenim poslovima pretraživanja i/ili razminiranja
– zapisnik o preuzimanju pretraženog i/ili razminiranog područja
– potvrdu o nezagađenosti odnosno očišćenosti
– sve plaćene račune sukladno odluci o dodjeli sredstava, a svi priloženi računi moraju biti plaćeni u cijelosti.
(3) Korisniku se ne može isplatiti potpora u iznosu višem od iznosa navedenoga u odluci o dodjeli sredstava.
(4) Za nepotpun zahtjev za isplatu Agencija za plaćanja će donijeti zahtjev za dopunu/obrazloženje/ispravak kojim će od korisnika tražiti dostavljanje dokumentacije koja nedostaje. Korisnik je dužan dostaviti traženu dokumentaciju preporučenom pošiljkom u roku od deset dana od dana zaprimanja zahtjeva za dopunu/obrazloženje/ispravak. Ukoliko tražena dokumentacija ne bude poslana u zadanom roku, smatrat će se da je korisnik odustao od dijela iznosa potpore za koji dokumentacija nije dostavljena.
(5) Vremenom zaprimanja zahtjeva za dopunu/obrazloženje/ispravak smatra se datum kada korisnik zaprimi preporučenu pošiljku.
(6) Ukoliko korisnik nije preuzeo zahtjev za