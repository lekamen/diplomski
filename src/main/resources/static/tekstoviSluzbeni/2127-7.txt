uz pojedinog izdavatelja, navodeći najmanje informacije o vrsti i karakteru kršenja i identitetu fizičke osobe ili pravnog subjekta odgovornih za kršenje.
(2) Agencija može odgoditi objavu odluke o mjerama ili ih može objaviti bez navođenja podataka koji bi omogućili identifikaciju odgovorne osobe, sukladno odgovarajućem propisu, u bilo kojoj od sljedećih okolnosti:
1. ako je, kada se odluka odnosi na fizičku osobu, objava osobnih podataka nerazmjerna s obveznom prethodnom ocjenom proporcionalnosti takve objave,
2. ako bi objava značajno ugrozila stabilnost financijskog sustava ili službenu istragu koja je u tijeku,
3. ako bi objava mogla prouzročiti, kada je to moguće utvrditi, nerazmjernu i ozbiljnu štetu uključenim institucijama ili fizičkim osobama.
(3) Ako je na odluku iz stavka 1. ovoga članka pokrenut upravni spor ili podnesen odgovarajući pravni lijek, Agencija je kod objave odluke obvezna tu informaciju uključiti u objavu ili izmijeniti prethodnu objavu ako je takvo pravno sredstvo podneseno nakon prvobitne objave. Agencija je obvezna objaviti odluku o ishodu upravnog spora, odnosno odluku o ishodu postupka po pravnim lijekovima.«.
Članak 29.
Članak 449. mijenja se i glasi:
»Agencija je ovlaštena pravilnicima propisati detaljnije upute i provedbene mjere u svezi s obvezama propisanim člankom 416. ovoga Zakona, koje se odnose na sadržaj obavijesti, rok obavještavanja i kome se šalje obavijest, i člancima 440. i 441. ovoga Zakona, koji se odnose na minimalne standarde za distribuciju propisanih informacija, službene registre propisanih informacija i pravila kojima se osigurava međuoperabilnost informacijske te komunikacijske tehnologije koje koriste službeni registri propisanih informacija te pristup propisanim informacijama na razini Europske unije i medije za objavu javnosti propisanih informacija, uzimajući u obzir pri tome provedbene mjere koje je na temelju članaka 27., 27.a i 27.b Direktive 2004/109/EZ i njezinih izmjena i dopuna usvojila Europska komisija.«.
Članak 30.
U članku 563. stavku 2. iza prve rečenice dodaje se druga rečenica koja glasi:
»Pri izvršavanju svojih nadzornih ovlasti Agencija će surađivati s nadležnim tijelima drugih država članica kako bi se osiguralo da sankcije i mjere proizvode željene rezultate te će međusobno usklađivati svoje djelovanje kada se radi o prekograničnim slučajevima.«.
Članak 31.
Članak 574. mijenja se i glasi:
»(1) Pojmovi u smislu članaka 574.a i 574.b ovoga Zakona imaju sljedeće značenje:
1. ukupni prihod je ukupni godišnji prihod koji je pravni subjekt ostvario od obavljanja svih gospodarskih djelatnosti za koje je registriran, za godinu u kojoj je pravni subjekt počinio prekršaj,
2. godišnji financijski izvještaji su godišnji financijski izvještaji koje pravni subjekt izrađuje i objavljuje sukladno nacionalnom propisu kojim se uređuje računovodstvo poduzetnika i primjena standarda financijskog izvještavanja, koje je odobrilo upravljačko tijelo pravnog subjekta, za godinu u kojoj je pravni subjekt počinio prekršaj, a ako oni nisu dostupni, posljednji godišnji financijski izvještaji koje je odobrilo upravljačko tijelo pravnog subjekta za godinu koja je prethodila toj godini.
(2) Kada je pravni subjekt u smislu propisa kojim se uređuje računovodstvo poduzetnika i primjena standarda financijskog izvještavanja matično društvo ili ovisno društvo matičnog društva koje ima obvezu izrade konsolidiranih financijskih izvještaja, ukupni prihod iz stavka 1. točke 1. ovoga članka je ukupni godišnji prihod utvrđen na temelju konsolidiranih godišnjih financijskih izvještaja koje je odobrilo upravljačko tijelo krajnjeg matičnog društva.
(3) Kod odlučivanja o podnošenju optužnih prijedloga za prekršaje iz članaka 574.a i 574.b ovoga Zakona Agencija kao ovlašteni tužitelj obvezna je u obzir uzeti sve relevantne okolnosti, uključujući tamo gdje je to primjereno:
1. težinu i trajanje kršenja,
2. stupanj odgovornosti odgovorne fizičke osobe ili odgovorne osobe pravnog subjekta,
3.