88 30.09.2016 Odluka o proglašenju projekta "Hotel Park 5*, Rovinj" strateškim investicijskim projektom Republike Hrvatske
VLADA REPUBLIKE HRVATSKE
1897
Na temelju članka 11. Zakona o strateškim investicijskim projektima Republike Hrvatske (»Narodne novine«, br. 133/13, 152/14 i 22/16), Vlada Republike Hrvatske je na sjednici održanoj 28. rujna 2016. godine donijela
ODLUKU
O PROGLAŠENJU PROJEKTA »HOTEL PARK 5*, ROVINJ« STRATEŠKIM INVESTICIJSKIM PROJEKTOM REPUBLIKE HRVATSKE
I.
Na prijedlog Povjerenstva za procjenu i utvrđivanje prijedloga strateških projekata, projekt pod nazivom »Hotel Park 5* Rovinj« (u daljnjem tekstu: Hotel Park) proglašava se strateškim investicijskim projektom Republike Hrvatske.
II.
Vrijednost ukupnih troškova projekta procijenjena kroz materijalnu i nematerijalnu imovinu iznosi 539.000.000,00 kuna.
III.
Investitor je trgovačko društvo Maistra d.d., Obala V. Nazora 6, 52210 Rovinj, OIB: 25190869349, (u daljnje tekstu: Maistra).
IV.
Projekt Hotel Park se financira privatnim kapitalom.
V.
Lokacija realizacije projekta je Grad Rovinj, Istarska županija.
VI.
Projekt Hotel Park uključuje u pogledu ciljeva, učinaka i utjecaja na razvoj gospodarstva u smislu kriterija iz članka 5. Zakona o strateškim investicijskim projektima Republike Hrvatske sljedeće: zamjenu postojeće građevine hotela Park 3* s izgradnjom luksuznog turističkog objekta kategorije 5*, tipa Yacht harbour hotela, unutar obuhvata novoformirane građevinske čestice računske površine 35.362 m2 (z.k.č.br. 8504/4, 8500/1, 8504/12, 8494/35, 10070/4, 8494/12, 8500/4, 8504/3, 8504/7, 8506/2, 8500/11, 8500/6, 8500/10, 8504/8, 10108/3 – sve k.o. Rovinj), sukladno dokumentima prostornoga uređenja odnosno Detaljnom planu uređenja turističke zone Monte Mulini u Rovinju. Predviđa se cjelogodišnje poslovanje hotela kapaciteta 209 smještajnih jedinica, od čega 190 ekskluzivnih soba veličine 40 m2 i 20 apartmana veličine od 60 do 100 m2 (ukupno oko 500 ležajeva), od kojih će veliki dio imati vanjski mali privatni bazen. Novi Hotel Park će uz smještaj najviše kategorije nuditi i dodatne sadržaje u Wellness i SPA centru s vanjskim i unutarnjim bazenima, kongresno-koncertnim dvoranama i ostalim prostorima za pružanje usluga visoke razine kvalitete, te garažom sa 160 parkirnih mjesta za potrebe hotela i 180 mjesta za javne potrebe i potrebe ACI marine. Realizacijom projekta Hotel Park očekuju se značajni dugoročni pozitivni direktni i indirektni multiplikativni učinci na gospodarstvo Grada Rovinja, Istarske županije i Republike Hrvatske u cjelini kroz povećanje broja ležajeva u kategoriji 5*, povećanje prihoda s inozemnog tržišta, otvaranje 85 novih radnih mjesta, povećanje prihoda i zaposlenosti kod dobavljača hrvatskih proizvoda i usluga, povećanje zaposlenosti u građevinarstvu tijekom izgradnje, povećanje prihoda građevinara, proizvođača građevinskog materijala i opreme za hotele, pozitivni učinak od izvoza usluga na platnu bilancu Republike Hrvatske.
VII.
Projekt Hotel Park ispunjava uvjete propisane Zakonom o strateškim investicijskim projektima Republike Hrvatske, zbog sljedećih činjenica:
– realizacijom se stvaraju uvjeti za zapošljavanje većeg broja osoba
– znatno pridonosi razvoju i poboljšanju uvjeta i standarda pružanja usluga
– primjenom suvremenih materijala i tehnologija u izgradnji i opremanju objekata pozitivno se utječe na okoliš te pridonosi održivom razvitku i zaštiti prostora i okoliša
– realizacija doprinosi povećanju konkurentnosti gospodarstva u sektoru turizma
– pozitivno utječe na više gospodarskih djelatnosti
– u skladu je s dokumentima prostornoga uređenja
– ima procijenjenu vrijednost veću od 150.000.000,00 kuna
– u skladu je sa strateškim dokumentima Europske unije i Republike Hrvatske, uključujući i Strategiju razvoja turizma Republike Hrvatske do 2020. godine (»Narodne novine«, broj 55/13)
– realizacijom se doprinosi povećanju broja hotelskih kapaciteta viših kategorija
– u izrazitoj je funkciji produljenja turističke sezone
– pripada 