 Zahtjeva za potporu, korisnik mora u trenutku podnošenja Zahtjeva za potporu priložiti Ugovor o kupoprodaji i Prijedlog za uknjižbu s prijemnim štambiljem općinskog suda. Korisnik mora dokazati pravo vlasništva nad kupljenim zemljištem/objektom u trenutku podnošenja Zahtjeva za isplatu zadnje rate Izvatkom iz zemljišnih knjiga.
(7) U slučaju ulaganja iz članka 9. stavka 1. točka k) kada korisnik kupuje zemljište nakon podnošenja Zahtjeva za potporu, korisnik mora dokazati pravo vlasništva nad kupljenim zemljištem/objektom u trenutku podnošenja Zahtjeva za isplatu zadnje rate Izvatkom iz zemljišnih knjiga.
(8) U slučaju ulaganja iz članka 9. stavka 1. točka k) korisnik mora u trenutku podnošenja Zahtjeva za potporu dostaviti Elaborat procjene tržišne vrijednosti nekretnine od ovlaštenog sudskog vještaka.
Članak 18.
(1) Opći troškovi prihvatljivi su u iznosu do 10 posto vrijednosti ukupno prihvatljivih troškova (bez općih troškova) od kojih su:
a) troškovi pripreme poslovnog plana prihvatljivi u iznosu do 2 posto od ukupno prihvatljivih iznosa ulaganja (bez općih troškova) ali ne više od 10.000 eura u kunskoj protuvrijednosti,
b) troškovi pripreme dokumentacije prihvatljivi u iznosu do 2 posto od ukupno prihvatljivih iznosa ulaganja (bez općih troškova), ali ne više od 20.000 eura u kunskoj protuvrijednosti,
c) troškovi projektno-tehničke dokumentacije, geodetskih podloga, elaborata i trošak nadzora prihvatljivi u iznosu koji čini razliku zbroja troškova navedenih u točkama a) i b) ovoga članka i gornje granice od 10 posto od ukupno prihvatljivih iznosa ulaganja (bez općih troškova).
(2) Preračun eura u kune obavlja se prema mjesečnom tečaju eura utvrđenog od Europske komisije za mjesec u kojem je podnesen Zahtjev za potporu. Web adresa na kojoj se može dobiti uvid u navedeni tečaj je: http://ec.europa.eu/budget/inforeuro/.
KRITERIJI ODABIRA
Članak 19.
(1) Kriteriji odabira Zahtjeva za potporu koji se primjenjuju na sve podnijete Zahtjeve određeni su u Prilogu III. ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje ili Privremeni Odbor za praćenje Programa ruralnog razvoja Republike Hrvatske za razdoblje 2014. – 2020.
(3) Da bi ulaganje bilo prihvatljivo za dodjelu potpore, korisnik mora imati minimalan broj bodova sukladno Prilogu III. ovoga Pravilnika.
(4) Ukoliko bude odobreno sufinanciranje ulaganja iz Operacije 4.1.1., a isti projekt u sebi sadrži i ulaganje iz Operacije 4.1.2. iz članka 11. stavka 1. točke a), ulaganje iz članka 11. stavka 1. točke a) biti će sufinancirano ukoliko isto prođe prag prolaznosti kriterija odabira iz Operacije 4.1.2.
III. ZAHTJEV ZA POTPORU, POSTUPAK OBRADE I DONOŠENJE ODLUKE
PODNOŠENJE ZAHTJEVA ZA POTPORU
Članak 20.
(1) Zahtjev za potporu se podnosi temeljem Natječaja o provedbi Podmjere 4.1. »Potpora za ulaganja u poljoprivredna gospodarstva« kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva poljoprivrede (www.mps.hr).
(3) Natječajem iz stavka 1. ovoga članka određuju se rokovi i uvjeti za podnošenje Zahtjeva za potporu za dodjelu sredstava iz EPFRR-a, Podmjera 4.1.
(4) Zahtjev za potporu korisnik podnosi u elektronskom obliku putem AGRONET sustava (u daljnjem tekstu: AGRONET). Način podnošenja Zahtjeva za potporu pojašnjen je u Vodiču za korisnike potpora iz EPFRR Podmjera 4.1. »Potpora za ulaganja u poljoprivredna gospodarstva« (u daljnjem tekstu: Vodič za korisnike) koji se nalazi na mrežnim stranicama Agencije za plaćanja (www.apprrr.hr).
(5) AGRONET je zaštićena mrežna aplikacija namijenjena korisnicima za upis u Evidenciju korisnika potpora u ruralnom razvoju i ribarstvu (u daljnjem tekstu: Evidencija korisnika), pregled uputa za korištenje AGRONET-a, pregled pravne osnove, elektronsko popunjavanje Zahtjeva za potporu/promjenu/isplatu/odustajanje/isplatu predujma, preuzimanje sljedećih dokumenata:
