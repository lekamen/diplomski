 odluke o određivanju poslova prijevoza pokojnika koji se financiraju iz proračuna jedinice lokalne samouprave.
Članak 10.
(1) Prijevoz umrlih i posmrtnih ostataka, osim pepela umrle osobe, može obavljati samo pogrebnik i to pogrebnim vozilom koje mora udovoljavati tehničkim i sanitarnim uvjetima sukladno posebnom propisu, u svrhu čega se izdaje atest vozila pri stanicama za tehnički pregled vozila. Atest se ne izdaje za uvezena pogrebna vozila koja su izrađena i atestirana u državi članici Europske unije i državi ugovornici Ugovora o Europskom gospodarskom prostoru.
(2) Poslovne prostorije u kojima se obavlja pogrebnička djelatnost moraju udovoljavati propisanim sanitarno-tehničkim i higijenskim uvjetima te ostalim uvjetima koji se odnose na prodajne objekte, opremu i sredstva u prodajnim objektima i uvjetima za prodaju robe izvan prodavaonica propisanih posebnim propisima.
(3) Prostor i oprema pogrebnog centra iz članka 4. točke 7. ovoga Zakona u sklopu kojeg se nalazi prostorija za kremaciju umrle osobe moraju udovoljavati uvjetima određenim propisima o tehničkoj opremljenosti i zaštiti na radu, zaštiti i unapređenju čovjekova okoliša, zaštiti od buke, štetnih emisija te drugim propisima koji se odnose na kremaciju tijela.
Članak 11.
(1) Pogrebnik je dužan kod osiguravatelja u Republici Hrvatskoj sklopiti ugovor o osiguranju od odgovornosti za štetu koji pokriva opću odgovornost i odgovornost iz djelatnosti (profesionalna odgovornost), za štetu koju bi naručitelju pogreba ili trećim osobama mogao prouzročiti obavljanjem pogrebničke djelatnosti.
(2) Za štetu koju bi pogrebnik mogao prouzročiti obavljanjem pogrebničke djelatnosti najniža osigurana svota ne može biti manja od 20.000,00 kuna po jednom štetnom događaju, odnosno 100.000,00 kuna za sve odštetne zahtjeve u jednoj osiguravateljskoj godini.
(3) Pogrebnik može biti osiguran i kod osiguravatelja u državi članici Europske unije i državi ugovornici Ugovora o Europskom gospodarskom prostoru.
Rješenje o ispunjavanju uvjeta za obavljanje pogrebničke djelatnosti
Članak 12.
(1) Pravna ili fizička osoba upisana u odgovarajućem registru za obavljanje pogrebničke djelatnosti dužna je prije početka obavljanja ishoditi rješenje o ispunjavanju uvjeta za obavljanje pogrebničke djelatnosti.
(2) Zahtjev za izdavanje rješenja iz stavka 1. ovoga članka podnosi se mjesno nadležnom uredu državne uprave u županiji, odnosno nadležnom uredu Grada Zagreba na čijem području je sjedište pogrebnika neposredno u pisanom obliku te poštom ili elektroničkim putem.
(3) Zahtjev iz stavka 2. ovoga članka mora sadržavati sljedeće podatke i dokaze:
– izvadak iz sudskog ili obrtnog registra
– ugovor o radu s osobom koja je položila ispit za obavljanje pogrebničke djelatnosti
– ugovor o osiguranju s osiguravateljskim društvom za slučaj odgovornosti za štetu nastalu obavljanjem pogrebničke djelatnosti i to za svotu osiguranja najmanje u iznosu iz članka 11. stavka 2. ovoga Zakona
– dokaz o vlasništvu ili zakupu poslovnog prostora ili pogrebnog centra
– dokaz o vlasništvu ili zakupu najmanje jednog pogrebnog vozila
– dokaz o vlasništvu ili zakupu parkirališta za pogrebna vozila, tj. da na raspolaganju ima mjesto na kojemu može držati pogrebna vozila na način koji ispunjava minimalne tehničke i organizacijske uvjete za sigurno parkiranje
– rješenje o ispunjavanju minimalno tehničkih, sanitarnih i drugih uvjeta prostora i opreme za obavljanje pogrebničke djelatnosti
– uvjerenje o nekažnjavanju za pogrebnika fizičku osobu, trgovca pojedinca ili odgovornu osobu u pravnoj osobi za kazneno djelo protiv života i tijela, odnosno kaznenog djela povrede mira pokojnika
– uvjerenje o neizricanju prekršajnih kazni iz članka 13. podstavka 2. ovoga Zakona.
(4) Dokaze iz stavka 3. podstavaka 1., 8. i 9. ovoga članka po službenoj dužnosti pribavlja mjesno nadležni ured državne uprave u županiji, odnosno nadležni ured Grada Zagreba na čijem području je sjedište pogrebnika, odnosno podružnica ili izdvojeni pogon.
(5) Obveza