za zadaće koje izvrše podizvoditelji ili društva kćeri bez obzira gdje imaju poslovni nastan.
(22) Društvo kći može podugovoriti ili obaviti aktivnost samo uz suglasnost klijenta.
(23) Prijavljeno tijelo Ministarstvu stavlja na raspolaganje svu relevantnu dokumentaciju povezanu s ocjenom osposobljenosti podizvoditelja ili društva kćeri, kao i posla koji takav podizvoditelj ili društvo kći obave na temelju ovog Pravilnika.
(24) Ministarstvo će na zahtjev dostaviti Komisiji sve informacije u vezi s prijavljivanjem ili održavanjem nadležnosti prijavljenog tijela.
(25) Ako Komisija utvrdi da prijavljeno tijelo ne ispunjava zahtjeve za svoju prijavu o tome obavješćuje Ministarstvo koje na temelju obavijesti Komisije poduzima potrebne korektivne radnje, uključujući i povlačenje prijave.
Obveze prijavljenih tijela
Članak 18.
(1) Prijavljena tijela provode ili nalažu provođenje ocjene sukladnosti u skladu s postupcima iz članka 15. ovoga Pravilnika.
(2) Ako prijavljeno tijelo utvrdi da proizvođač nije ispunio obveze iz članka 12. ovoga Pravilnika, od proizvođača zahtijeva da bez odgode poduzme odgovarajuće korektivne mjere i ne izdaje potvrdu o sukladnosti.
(3) Ako prijavljeno tijelo tijekom praćenja sukladnosti, a nakon izdavanja potvrde o sukladnosti, utvrdi da proizvod više nije sukladan, od proizvođača zahtjeva da bez odgode poduzme odgovarajuće korektivne mjere te prema potrebi suspendira ili povlači potvrdu. Ako korektivne mjere nisu poduzete ili nemaju potreban učinak, prijavljeno tijelo prema potrebi ograničava, suspendira ili povlači potvrdu.
(4) Prijavljena tijela izvješćuju Ministarstvo o sljedećem:
(a) o svakom odbijanju, ograničenju, suspenziji ili povlačenju potvrde o sukladnosti;
(b) o svim okolnostima koje utječu na opseg prijave i uvjete prijave;
(c) o svakom zahtjevu za informacijama koji zaprime od tijela za nadzor tržišta u vezi s aktivnostima ocjenjivanja sukladnosti;
(d) na zahtjev, o aktivnostima ocjenjivanja sukladnosti izvršenima u okviru njihove prijave te o svim drugim izvršenim aktivnostima uključujući prekogranične aktivnosti i podugovaranje.
(5) Prijavljena tijela, na zahtjev, dostavljaju Komisiji i državama članicama EU-a relevantne informacije o pitanjima koja se odnose na negativne i pozitivne rezultate ocjene sukladnosti.
Prijavljena tijela drugim prijavljenim tijelima, koja provode aktivnosti ocjenjivanja sukladnosti kojima se obuhvaćaju isti proizvodi, dostavljaju informacije koje se odnose na negativne i, na zahtjev, pozitivne rezultate ocjene sukladnosti.
(6) Prijavljena tijela sudjeluju u radu koordinacijskih skupina imenovanih od strane Europske komisije.
VI. NADZOR TRŽIŠTA I KONTROLA PROIZVODA
Okvir za nadzor tržišta
Članak 19.
(1) Nadzor pomorske opreme obuhvaćene ovim Pravilnikom obavlja se u skladu s okvirom za nadzor tržišta EU-a utvrđenim u poglavlju III. Uredbe (EZ) br. 765/2008, koji podliježe ovom članku stavcima 2. i 3.
(2) Nadzor tržišta pomorske opreme obavlja se uzimajući u obzir posebna obilježja sektora pomorske opreme uključujući različite postupke koji se provode kao dio procjene sukladnosti, a posebno odgovornosti koje međunarodne konvencije dodjeljuju upravi države zastave.
(3) Nadzor tržišta može obuhvaćati provjere dokumenata kao i provjere pomorske opreme koja nosi znak kormilarskog kola neovisno o tome je li ona ugrađena na brodove ili nije. Provjere pomorske opreme koja je već ugrađena na brod ograničene su na ispitivanja koja se mogu provesti na toj opremi na brodu dok je ona u potpunosti funkcionalna.
(4) Ako Ministarstvo, kako je određeno u Uredbi (EZ) br. 765/2008, namjerava provesti provjeru uzoraka, kada je to razumno i izvedivo, od proizvođača može zahtijevati da pribavi potrebne uzorke ili da na vlastiti trošak pruži pristup uzorcima na licu mjesta.
Postupak za rukovanje pomorskom opremom koja predstavlja rizik na nacionalnoj razini
Članak 20.
(1) Ako Ministarstvo ima dovoljno razloga za vjerovati da pomorska oprema obuhvaćena ovim Pravilnikom predstavlja rizik za