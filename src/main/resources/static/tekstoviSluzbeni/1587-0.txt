83 28.07.2015 Uredba o izmjeni Uredbe o visini vodnoga dopri­nosa
VLADA REPUBLIKE HRVATSKE
1588
Na temelju članka 11. Zakona o financiranju vodnoga gospodarstva (»Narodne novine«, br. 153/2009, 56/2013 i 154/2014), Vlada Republike Hrvatske je na sjednici održanoj 23. srpnja 2015. godine donijela
UREDBU
O IZMJENI UREDBE O VISINI VODNOGA DOPRINOSA
Članak 1.
U Uredbi o visini vodnoga doprinosa (»Narodne novine«, br. 78/2010, 76/2011, 19/2012 i 151/2013), u članku 4. stavak 1. mijenja se i glasi:
»Visina vodnoga doprinosa određuje se u kunama po jedinici prikazanoj u tablici kako slijedi:
Tarifni broj Osnovica Jedinica Zona A Zona B Zona C 1. Poslovne građevine m³ 16,73 10,05 5,03 2. Stambene građevine za stalno stanovanje 2a. Obiteljske kuće do 400 m² m³ 8,44 5,63 2,10 2b. Ostale stambene građevine za stalno stanovanje m³ 11,81 7,88 2,96 3. Stambene građevine za povremeno stanovanje m³ 15,75 9,86 4,95 4. Objekti društvenog standarda i religijski objekti m³ 4,91 2,96 0,98 5. Proizvodne građevine m³ 3,00 1,80 0,60 6. Prometne građevine m² 1,39 0,41 0,23 7. Produktovodi m 2,96 1,99 0,98 8. Kabelska kanalizacija m 5,93 3,94 1,99 9. Otvorene građevine m² 4,91 2,96 0,98
«.
Članak 2.
Svi postupci obračuna vodnoga doprinosa na građevine za koje je postupak ishođenja akta za građenje i akta za ozakonjenje pokrenut prije stupanja na snagu ove Uredbe, provest će se prema odredbama i odgovarajućom primjenom Uredbe o visini vodnoga doprinosa (»Narodne novine«, br. 78/2010, 76/2011, 19/2012 i 151/2013).
Članak 3.
Ova Uredba stupa na snagu 1. siječnja 2016. godine.
Klasa: 022-03/15-03/64
Urbroj: 50301-05/25-15-3
Zagreb, 23. srpnja 2015.
Predsjednik Zoran Milanović, v. r.
