40 30.04.2016 Plan prijma u državnu službu u Stručnu službu Hrvatskog sabora za 2016. godinu
HRVATSKI SABOR
1046
Na temelju članka 43. stavka 2. točke c) Zakona o državnim službenicima (»Narodne novine«, br. 92/05., 107/07., 27/08., 34/11. – Zakon o registru zaposlenih u javnom sektoru, 49/11., 150/11., 34/12.; 49/12. – pročišćeni tekst, 37/13., 38/13., 1/15. – Uredba o izmjenama Zakona o državnim službenicima i 138/15. – Odluka USRH) i točke XII. stavka 1. Odluke o Stručnoj službi Hrvatskoga sabora (»Narodne novine«, br. 64/12.), uz prethodnu suglasnost Ministarstva financija (klasa: 100-01/16-01/46, urbroj: 513-05-01-16-02 od 15. travnja 2016.), tajnik Hrvatskoga sabora utvrđuje
PLAN PRIJMA
U DRŽAVNU SLUŽBU U STRUČNU SLUŽBU HRVATSKOGA SABORA ZA 2016. GODINU
I.
Ovim Planom prijma u državnu službu utvrđuje se prijam državnih službenika u Stručnu službu Hrvatskoga sabora za 2016. godinu.
II.
Plan prijma u državnu službu sadrži stvarno stanje popunjenosti radnih mjesta u Stručnoj službi Hrvatskoga sabora te potreban broj državnih službenika na neodređeno vrijeme za 2016. godinu.
III.
U Stručnoj službi Hrvatskoga sabora zaposleno je 250 državnih službenika.
IV.
U Stručnoj službi Hrvatskoga sabora u 2016. godini, sukladno predviđenim financijskim sredstvima u Državnom proračunu Republike Hrvatske za 2016. godinu te suglasnosti Ministarstva financija, planira se prijam na neodređeno vrijeme:
– 7 službenika/ice sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem,
– 1 službenik/ica sa završenim preddiplomskim sveučilišnim studijem ili stručnim studijem u trajanju od najmanje tri godine,
– 1 službenik/ica sa srednjom stručnom spremom.
Na temelju ovog Plana prijma slobodna radna mjesta popunjavat će se putem javnog natječaja.
V.
Plan prijma u državnu službu stupa na snagu danom donošenja, a objavljuje se u »Narodnim novinama«, dnevnom listu »Večernji list« i na web-stranicama Hrvatskoga sabora i Ministarstva uprave Republike Hrvatske.
Klasa: 112-01/16-01/16
Urbroj: 6544-3-16-03
Zagreb, 21. travnja 2016.
Tajnik Hrvatskoga sabora Damir Sesvečan, dipl. iur., v. r.
