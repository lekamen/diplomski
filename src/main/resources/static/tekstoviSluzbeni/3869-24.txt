 uređuje pojedina mjera, podmjera i tip operacije za koju se dodjeljuju sredstva.
Poglavlje B. Zahtjev za isplatu u Podmjeri 19.3.
Podnošenje Zahtjeva za isplatu
Članak 62.
(1) Potpora se odabranom LAG-u isplaćuje temeljem Zahtjeva za isplatu.
(2) Odabrani LAG nakon završetka pripreme ili provedbe aktivnosti suradnje može podnijeti Zahtjev za isplatu za tip operacije 19.3.1.ili tip operacije 19.3.2. u elektronskom obliku putem AGRONET-a. Način podnošenja Zahtjeva za isplatu pojašnjen je u Vodiču za korisnike.
(3) Prilikom podnošenja Zahtjeva za isplatu odabrani LAG-ovi su obvezni učitati u AGRONET svu dokumentaciju propisanu Natječajem iz članka 50. ovoga Pravilnika. Dokumentacija koju je obvezno dostaviti i u izvorniku, propisuje se Natječajem.
(4) Po završetku elektronskog podnošenja Zahtjeva za isplatu putem AGRONET-a, odabrani LAG je dužan neposredno ili preporučenom pošiljkom s povratnicom dostaviti ovjerenu i potpisanu Potvrdu o podnošenju Zahtjeva za isplatu u papirnatom obliku, zajedno s propisanom dokumentacijom u sjedište Agencije za plaćanja.
(5) Zahtjev za isplatu iz stavka 2. ovoga članka se podnosi nakon završetka pripreme/provedbe projekta suradnje.
(6) Ukoliko su nositelj i partneri u tipu operacije 19.3.1. i tipu operacije 19.3.2. odabrani LAG, i nositelj i partneri mogu podnijeti Zahtjev za isplatu za Podmjeru 19.3., tip operacije 19.3.1. i/ili tip operacije 19.3.2.
(7) Nositelj i partneri u tipu operacije 19.3.1. i tipu operacije 19.3.2. ukoliko su odabrani LAG ne smiju za isti trošak podnijeti Zahtjev za isplatu.
(8) U Podmjeri 19.3. Zahtjev za isplatu predujma i/ili Zahtjev za isplatu putem rata nije dozvoljen.
Postupak obrade
Članak 63.
(1) Zahtjev za isplatu treba sadržavati sve plaćene račune/odgovarajuće dokumente sukladno Listi prihvatljivih troškova, a svi priloženi računi moraju biti plaćeni u cijelosti.
(2) Odabranom LAG-u za tip operacije 19.3.2. se ne može isplatiti javna potpora u iznosu višem od iznosa navedenoga u financijskom planu projekta suradnje.
(3) Odabranom LAG-u ne može se isplatiti ukupna potpora u iznosu višem od iznosa navedenoga u Ugovoru za Podmjeru 19.3., tip operacije 19.3.1. i 19.3.2.
(4) Odabrani LAG je dužan uz Zahtjev za isplatu dostaviti izjavu da mu nisu dodijeljena bespovratna sredstva za iste prihvatljive troškove za koju je podnio Zahtjev za isplatu, od strane središnjih tijela državne uprave, jedinica lokalne i područne (regionalne) samouprave, te svake pravne osobe koja dodjeljuje državne potpore.
(5) Agencija za plaćanja donijet će Odluku o isplati u kojoj će ukupan iznos biti umanjen za iznos dodijeljenih bespovratnih sredstva za iste prihvatljive troškove sukladno stavku 4. ovoga članka.
(6) Odabrani korisnik je dužan uz Zahtjev za isplatu poslati izjavu o bilo kojoj situaciji postojanja sukoba interesa između članova upravnog (izvršnog) tijela odabranog LAG-a (osoba koji su imenom i prezimenom članovi upravnog (izvršnog) tijela kao i organizacija čiji su oni predstavnici u upravnom (izvršnom) tijelu) i odabranog dobavljača, pri čemu se pod pojmom »dobavljač« smatra poslovni subjekt od kojeg je nabavljena roba ili usluga, odnosno pravna ili fizička osoba od koje je odabrani LAG kupio robu ili uslugu za koju traži potporu.
(7) Agencija za plaćanja će donijeti Odluku o isplati u kojoj će ukupan iznos biti umanjen za iznos za koji se utvrdi sukob interesa sukladno stavku 6. ovoga članka.
(8) Za nepotpun Zahtjev za isplatu Agencija za plaćanja će izdati Zahtjev za dopunu/obrazloženje/ispravak (u daljnjem tekstu: Zahtjev za dopunu) kojim će tražiti dostavljanje dokumentacije koja nedostaje te isti dostaviti preporučenom poštom s povratnicom. Odabrani LAG je dužan dostaviti traženu dokumentaciju preporučenom pošiljkom s povratnicom ili neposredno u Agenciju za plaćanja u roku od sedam dana od dana zaprimanja Zahtjeva za dopunu. Ukoliko tražena dokumentacija ne bude dostavljena u zadanom roku, smatrat će se da je odabrani LAG odustao od iznosa javne potpore za koji