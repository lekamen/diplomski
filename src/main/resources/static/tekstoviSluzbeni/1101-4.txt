 suglasnost nadležnoga ministarstva.
(6) Iznimno, pravne osobe koje vode baze podataka o javnim cestama, a koje su naručitelj izrade studija ili istraživanja o javnim cestama, bez naknade će osigurati potrebne podatke za izradu studija ili istraživanja s tim da će se namjena, uvjeti korištenja i povjerljivost podataka o javnim cestama urediti ugovorom.
(7) Odredbe stavka 3. ovoga članka ne odnose se na georeferencirane vektorske podatke o osima javnih cesta. Ovi podaci, osim što podliježu odredbama iz stavka 1. ovoga članka, mogu se na pisani zahtjev razmjenjivati za potrebe drugih tijela državne uprave, na osnovu pisanog sporazuma o suradnji, povjerljivosti podataka i protokolu razmjene.
III. PRIJELAZNE I ZAVRŠNE ODREDBE
Članak 16.
(1) Hrvatske ceste d.o.o. uspostavljaju bazu podataka o javnim cestama najkasnije u roku 12 mjeseci od stupanja na snagu ovog Pravilnika.
(2) Do uspostave baze podataka o javnim cestama određene ovim Pravilnikom, upravitelji su dužni osigurati osnovne podatke prema obrascu Državnog zavoda za statistiku oznake PA/G-41 i naziva »Godišnji izvještaj o cestama i mostovima«.
(3) Podatke iz stavka 2. ovoga članka, za svaku prošlu godinu, upravitelji moraju dostaviti Hrvatskim cestama d.o.o. do ustroja baze podataka o javnim cestama.
Članak 17.
Ovaj Pravilnik stupa na snagu osmog dana od dana objave u »Narodnim novinama«.
Klasa: 340-03/13-01/01
Urbroj: 530-08-15-22
Zagreb, 21. travnja 2015.
Ministar dr. sc. Siniša Hajdaš Dončić, v. r.
PRILOG 1.
PROSTORNA BAZA PODATAKA
I. SADRŽAJ PROSTORNE BAZE PODATAKA
Za potrebe prostornog analiziranja i prikazivanja postupno su, tijekom godina razvoja, implementirani novi GIS slojevi, tako da baza sada sadrži sljedeće GIS slojeve:
1. Javne ceste Republike Hrvatske (ceste, dionice, linkovi, čvorovi) s pripadajućim jedinstvenim adresnim sustavom koji kao temeljni GIS sloj postoji i koristi se od 2001. godine,
2. Objedinjeni podaci Državne geodetske uprave i Državnog zavoda za statistiku o administrativnim granicama države, županija, gradova, općina, naselja i pripadajućeg broja stanovnika,
3. Željeznice,
4. Hidrografija (more, rijeke, jezera),
5. Granični prijelazi,
6. Digitalna ortofoto karta DOF5 (mrežna usluga putem WMS servisa),
7. Hrvatska osnovna karta HOK5 (mrežna usluga putem WMS servisa),
8. Detaljna topografska karta DTK25 (mrežna usluga putem WMS servisa),
9. Detaljna topografska karta DTK100,
10. Detaljna topografska karta DTK200,
11. Prostorni podaci susjednih država (ceste, željeznice, hidrografija, toponimi naselja).
II. JEDINSTVENI ADRESNI SUSTAV
OZNAČAVANJA JAVNIH CESTA
1. Model podataka
Na osnovu geometrijskih podataka osi javnih cesta razvijen je jedinstveni adresni sustav označavanja javnih cesta (u daljnjem tekstu: adresni sustav), koji geometriju mreže javnih cesta čini neovisnu od promjena po kategoriji razvrstavanja, promjena toka vođenja cestovnog pravca ili promjena po naslovu gospodarenja.
Modeliranje topologije adresnog sustava izvedeno je iz same strukture cestovne mreže.
Topološku strukturu čine sljedeći elementi:
– čvor – točkasti element,
– link – linijski element određen početnim i završnim čvorom,
– dionica – linijski element koju čine jedan ili više linkova,
– cesta – linijski element koju čine jedna ili više dionica.
U tehničkom smislu, adresni sustav se definira kao sustav kojeg čine čvorovi, linkovi, dionice, ceste i skup pravila o njihovom međusobnom odnosu i povezivanju.
Osim ta tri topološka elementa neizostavan je i poligon, element koji predstavlja zatvoreno područje i nije izveden iz strukture cestovne mreže, ali je neophodan za tzv. poligonsku topologiju (državne, županijske, općinske granice, tehničke ispostave, katastarske čestice, jezera i dr.).
Sustav označavanja javnih cesta služi kako nosiocima održavanja cesta (HAC, HC, ŽUC, koncesionari, društva kapitala), tako i korisnicima (MUP, HAK, DUZS, hitna pomoć, vatrogasci, vozači) za što jednostavnije i preciznije lociranje na cesti.
Na terenu, na državnim i županijskim