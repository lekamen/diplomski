1 02.01.2015 Odluka o statističkoj klasifikaciji institucionalnih sektora 2010. - SKIS 2010
DRŽAVNI ZAVOD ZA STATISTIKU
20
Na temelju članka 43. Zakona o službenoj statistici (»Narodne novine«, br. 103/2003, 75/2009, 59/2012 i 12/2013 – pročišćeni tekst) Državni zavod za statistiku (u daljnjem tekstu: DZS) donosi
ODLUKU
O STATISTIČKOJ KLASIFIKACIJI INSTITUCIONALNIH SEKTORA 2010. – SKIS 2010.
Članak 1.
Statistička klasifikacija institucionalnih sektora 2010. (u daljnjem tekstu: SKIS 2010.) obvezan je nacionalni standard koji se upotrebljava pri evidentiranju, prikupljanju, obradi, analizi, davanju na korištenje i objavi statističkih podataka važnih za statističko praćenje gospodarskih kretanja u zemlji.
Glavna namjena SKIS-a 2010. jest sastavljanje nacionalnih računa Republike Hrvatske.
Članak 2.
SKIS se temelji na trećem izdanju Europskog sustava nacionalnih računa (European System of National Accounts –ESA 2010.; u daljnjem tekstu: ESA 2010) koji predstavlja obvezni statistički standard Europske unije te je usklađen s temeljnim međunarodnim statističkim standardom Sustavom nacionalnih računa (System of National Accounts – SNA 2008; u daljnjem tekstu: SNA 2008).
Članak 3.
SKIS 2010. se koristi kao nacionalni standard za standardizaciju definicija s područja sektorske strukture gospodarstva i za razvrstavanje institucionalnih jedinica u institucionalne sektore i podsektore i skupine jedinica koje predstavljaju ukupno gospodarstvo države za potrebe različitih službenih i administrativnih podataka te za potrebe statistike i analitike te poradi unutarnje i međunarodne usporedivosti.
Članak 4.
SKIS 2010. razlikuje rezidentne jedinice koje čine gospodarstvo države od nerezidentnih jedinica koje predstavljaju inozemstvo.
SKIS 2010. raščlanjuje gospodarstvo države na pojedine skupine institucionalnih jedinica:
– institucionalne sektore (nefinancijska poduzeća, financijska poduzeća, država, neprofitne ustanove koje služe kućanstvima i kućanstva),
– institucionalne podsektore.
Šifre institucionalnih sektora, institucionalnih podsektora i skupina institucionalnih jedinica u SKIS-u 2010. usklađene su s međunarodnim standardima iz članka 2. Odluke.
Institucionalni sektori označeni su dvoznamenkastom šifrom.
Institucionalni podsektori označeni su troznamenkastom šifrom s izuzetkom podsektora države označenih četveroznamenkastom šifrom.
Skupine institucionalnih jedinica označene su peteroznamenkastom šifrom s izuzetkom skupina institucionalnih jedinica unutar sektora kućanstava koje su označene četveroznamenkastom šifrom.
SKIS 2010. je usklađen sa međunarodnim standardima iz članka 2. ove Odluke u smislu definicije institucionalne jedinice, koja je predmet grupiranja u institucionalne sektore, institucionalne podsektore i skupine institucionalnih jedinica, u smislu korištenja kriterija za definiranje sektora, podsektora i skupina jedinica te u smislu drugih koncepata i definicija.
Članak 5.
Institucionalna jedinica je temeljni centar za donošenje ekonomskih odluka i obilježena je jednoobraznim ponašanjem i samostalnošću u odlučivanju u provođenju svojih glavnih funkcija. Institucionalna jedinica jest jedinica koja ima samostalnost u odlučivanju s obzirom na svoju glavnu funkciju te ili vodi potpuni skup računa ili je moguće i korisno, s ekonomskog i zakonskog stajališta, sastaviti potpuni skup računa ako se on bude zahtijevao.
Članak 6.
Institucionalne jedinice grupiraju se u institucionalne sektore na osnovi vrste proizvodnje i ovisno o njihovoj glavnoj aktivnosti i funkciji, za koje se smatra da su značajne za njihovo ekonomsko ponašanje.
Institucionalni sektori se dalje se dijele na podsektore i skupine institucionalnih jedinica prema kriterijima značajnim za taj sektor što omogućava precizniji opis ekonomskog ponašanja jedinica.
Članak 7.
SKIS 2010. sa šiframa i nazivima institucionalnih sektora, podsektora i skupina jedinica sastavni je dio ove Odluke (Dodatak I.).
Članak 8.
Detaljna pojašnjenja SKIS-a pod naslovom »Metodologija