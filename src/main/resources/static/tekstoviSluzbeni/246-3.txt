 dokumentaciju svake pošiljke tune. Provjera mora uključivati konzultaciju ICCAT baze podataka.
(2) Nadležna tijela Republike Hrvatske mogu pregledati sadržaj pošiljke za provjeru informacija sadržanih u dokumentu o ulovu i povezanim dokumentima te, ukoliko je potrebno, provesti provjere kod dotičnih subjekata.
(3) Ako se kao rezultat pregleda i provjera sukladnih stavcima 1. i 2. ovoga članka, pojavi sumnja vezana uz informacije sadržane u dokumentu o ulovu, nadležna tijela koja su utvrdila moguće nepravilnosti će surađivati s nadležnim tijelima koja su vršila ovjeru dokumenta o ulovu i certifikata o ponovnom izvozu za rješavanje takve sumnje.
(4) Ukoliko nadležno tijelo Republike Hrvatske identificira pošiljku bez dokumenta o ulovu, o tome će obavijestiti državu isporuke iz koje je pošiljka poslana, potpisnicu Konvencije izvoza iz koje je pošiljka izvezena te, ako je poznato, državu članicu ili potpisnicu Konvencije zastave.
(5) Dok je u tijeku pregled i provjera na temelju stavka 1. i 2. ovoga članka, nadležno tijelo Republike Hrvatske neće odobriti pošiljku za unutarnju trgovinu, uvoz i izvoz, niti prihvatiti deklaraciju o prijenosu u slučaju žive tune namijenjene za uzgajališta.
(6) Kada se na temelju pregleda i provjere iz stavka 1. ovoga članka utvrdi neispravnost dokumenta o ulovu i certifikata o ponovnom izvozu, zabranjuje se unutrašnja trgovina, uvoz, izvoz i ponovni izvoz dotične pošiljke tune.
GLAVA II – DOKUMENTACIJA KOJA PRATI IGLUNA I VELIKOOKU TUNU NA TRŽIŠTU
Područje primjene
Članak 10.
(1) Glava II ovoga Pravilnika primjenjuje se na igluna i velikooku tunu iz članka 1. točke (b) i (c):
a) koju je ulovilo ribarsko plovilo pod zastavom Republike Hrvatske, ili
b) koja je uvezena u Republiku Hrvatsku, ili
c) koja je izvezena ili ponovno izvezena iz Republike Hrvatske u treću državu.
(2) Glava II ovoga Pravilnika ne primjenjuje se na velikooku tunu ulovljenu ribarskim plovilima s mrežama plivaricama i ribarskim plovilima koja love tunu štapovima s udicama nakon što je primame mamcima i uglavnom namijenjenu riboprerađivačkoj industriji u područjima primjene IOTC Sporazuma i ICCAT Konvencije.
Statističko praćenje
Odjeljak 1. – Obaveze u slučaju uvoza igluna i velikooke tune
Statistički dokumenti za uvoz
Članak 11.
(1) Uz sve količine ribe jedne od vrsta navedenih u članku 1. točke (b) i (c) uvezenih iz trećih država na područje Republike Hrvatske mora biti priložen ovjereni statistički dokument sastavljen u skladu s primjerkom iz:
– Priloga V. u slučaju igluna,
– Priloga VI. ili Priloga VII. u slučaju velikooke tune.
Statistički dokument mora sadržavati sve podatke predviđene u odgovarajućim prilozima i sve potpise koje odgovarajući subjekti odgovorni za izjave u tim dokumentima zatraže;
(2) Kod uvoza u Republiku Hrvatsku, statistički dokumenti dostavljaju se nadležnim tijelima (Ministarstvo i Carinska uprava).
(3) Nadležna tijela pregledaju sve dokumente, uključujući i statistički dokument, pri uvozu ribe jedne od navedenih vrsta iz članka 1. točke (b) i (c).
Nadležna tijela mogu također pregledati sadržaj svake pošiljke kako bi provjerili točnost podataka navedenih u tim dokumentima.
(4) Uvoz ribe jedne od vrsta navedenih u članku 1. točke (b) i (c) zabranjuje se kad za odgovarajući uvoz uz pošiljku nije priložen ovjeren statistički dokument ispunjen u skladu sa stavcima 1. i 2.
Odjeljak 2. – Obveze u slučaju izvoza igluna i velikooke tune
Statistički dokumenti za izvoz
Članak 12.
(1) Uz sve izvezene količine ribe jedne od vrsta navedenih u članku 1. točke (b) i (c) koje je ulovio ribarsko plovilo pod zastavom Republike Hrvatske mora biti priložen statistički dokument sastavljen u skladu s obrascem iz:
– Priloga V. u slučaju igluna;
– Priloga VI. ili Priloga VII. u slučaju velikooke tune.
(2) Statistički dokument:
a) sadrži sve podatke predviđene u odgovarajućim prilozima iz stavka 1. i sve potpise koje odgovarajući subjekti odgovorni za izjave u tim dokumentima zatraže;
b) ovjerava Ministarstvo.
(3) Nadležna