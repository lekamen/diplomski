 objekta samo uz prethodnu provedbu postupka ocjene prihvatljivosti za ekološku mrežu.
III. OSNIVANJE PRAVA GRAĐENJA
Način osnivanja prava građenja
Članak 6.
(1) Pravo građenja u šumama i na šumskom zemljištu u vlasništvu Republike Hrvatske osniva se ugovorom nakon provedenog postupka javnog prikupljanja ponuda.
(2) Iznimno od odredbe stavka 1. ovoga članka, pravo građenja na šumama i na šumskom zemljištu u vlasništvu Republike Hrvatske može se osnovati neposrednom pogodbom u slučajevima kad je to propisano posebnim propisima.
Inicijativa za osnivanje prava građenja
Članak 7.
(1) Inicijativa za pokretanje postupka za osnivanje prava građenja u šumama i na šumskom zemljištu u vlasništvu Republike Hrvatske u svrhu izgradnje objekta podnosi se Ministarstvu, čime se iskazuje interes za osnivanje prava građenja u šumama i na šumskom zemljištu u vlasništvu Republike Hrvatske u svrhu izgradnje objekta.
(2) Pravo građenja u šumama i na šumskom zemljištu u vlasništvu Republike Hrvatske može se osnovati u svrhu izgradnje golf igrališta i kampa čija je gradnja prema prostornom planu planirana izvan građevinskog područja.
(3) Izgradnjom iz stavaka 1. i 2. ovoga članka smatra se izgradnja svih sadržaja objekta obuhvaćenih investicijskim projektom, u skladu s prostornim planom, odredbama ove Uredbe i posebnim propisima koji uređuju prostorno uređenje i gradnju.
(4) Ako u roku od tri godine od dana proglašenja šume i šumskog zemljišta šumom s posebnom namjenom iz članka 5. ove Uredbe, Ministarstvo ne zaprimi inicijativu za pokretanje postupka za osnivanje prava građenja na šumi i šumskom zemljištu u svrhu izgradnje objekta, odnosno ako se u roku od pet godina od proglašenja ne osnuje pravo građenja, Ministarstvo će poduzeti sve potrebne radnje sukladno odredbama Zakona, da proglašenu šumu s posebnom namjenom vrati u namjenu koju je imala prije nego što je proglašena šumom s posebnom namjenom.
Odluka o osnivanju prava građenja
Članak 8.
(1) Odluku o osnivanju prava građenja u šumama i na šumskom zemljištu u vlasništvu Republike Hrvatske u svrhu izgradnje objekta (u daljnjem tekstu: Odluka) donosi ministar.
(2) Odlukom se pokreće postupak osnivanja prava građenja u svrhu izgradnje objekta javnim prikupljanjem ponuda, određuju nekretnine koje su predmet tog postupka, te imenuje povjerenstvo za prikupljanje ponuda.
(3) Ministarstvo će po donošenju Odluke zatražiti od trgovačkog društva da mu dostavi privremeni obračun naknade te početni iznos.
Javni poziv
Članak 9.
Javni poziv za javno prikupljanje ponuda sadrži:
– opis zemljišta (oznaka adrese nekretnine i zemljišnoknjižnih podataka, i sl.)
– početni iznos
– privremeni obračun naknade
– rok za podnošenje prijave ne može biti kraći od 30 dana od dana objave poziva u dnevnom listu
– visinu jamčevine i oznaku računa na koji se ista uplaćuje
– obavijest da je poziv za javno prikupljanje ponuda objavljen na službenim internetskim stranicama Ministarstva, ministarstva nadležnog za poslove turizma, središnjeg tijela državne uprave nadležnog za upravljanje državnom imovinom i Hrvatske gospodarske komore
– mjesto, datum i sat otvaranja ponuda
– odredbu o tome tko može sudjelovati u javnom prikupljanju ponuda
– odredbu o kriterijima za ocjenu ponuda, njihovom rangiranju i bodovanju
– odredbu o tome tko se smatra najpovoljnijim ponuditeljem
– odredbu da će se u slučaju odustajanja prvog najpovoljnijeg ponuditelja, najpovoljnijim ponuditeljem smatrati sljedeći ponuditelj koji je ponudio najviši iznos naknade za osnovano pravo građenja uz uvjet da prihvati najviši ponuđeni iznos naknade prvog ponuditelja
– odredbu da prvi najpovoljniji ponuditelj koji je odustao od ponude gubi pravo na jamčevinu
– odredbu da se danom predaje ponude smatra dan predaje ponude u Ministarstvu, odnosno dan predaje ponude na poštu preporučenom pošiljkom
– odredbu o pravu osnivača prava građenja da odustane od osnivanja prava građenja u svako doba prije potpisivanja ugovora
– odredbu da nositelj prava građenja može prenijeti pravo