 udovoljava postupcima ocjenjivanja sukladnosti.
Izuzeća za ispitivanje ili procjenu
Članak 24.
Ministarstvo može zbog potrebe ispitivanja ili procjene dopustiti ugradnju ili postavljanje na brod hrvatske državne pripadnosti pomorsku opremu koja nije u skladu s postupcima ocjene sukladnosti ili koja nije obuhvaćena člankom 23. ovoga Pravilnika, ako je udovoljeno sljedećim uvjetima:
(a) Ministarstvo je izdalo ili odobrilo priznatoj organizaciji izdavanje odgovarajuće potvrde kojom se dopušta ugradnja ili postavljanje takve opreme uključujući i odgovarajuća ograničenja i/ili uvjeti za njeno korištenje. Potvrda se, uz opremu, mora stalno nalaziti na brodu;
(b) odobrenje mora biti ograničeno na kratki vremenski rok, odnosno na razdoblje koje Ministarstvo smatra potrebnim za obavljanje ispitivanja;
(c) ne smije se pouzdati u pomorsku opremu umjesto opreme koja ispunjava zahtjeve ovoga Pravilnika, niti smije zamijeniti takvu opremu, koja mora ostati na brodu u funkciji i spremna za trenutačnu uporabu.
Izuzeća u izvanrednim okolnostima
Članak 25.
(1) U slučaju potrebe zamjene pomorske opreme na koju se odnose odredbe ovoga Pravilnika, a brod se nalazi izvan luka Europske unije u posebnim slučajevima, npr. da se izbjegne kašnjenje broda, veliki troškovi ili zbog dugog roka za dostavu opreme, Ministarstvo može dopustiti ugradnju ili postavljanje na brod opreme koja ne nosi znak kormilarskog kola pod sljedećim uvjetima:
(a) pomorska oprema ugrađena na brod popraćena je dokumentacijom koju je izdala država članica Međunarodne pomorske organizacije (IMO) koja je potpisnica relevantnih konvencija, a kojom se potvrđuje sukladnost s relevantnim zahtjevima Međunarodne pomorske organizacije;
(b) kompanija mora odmah izvijestiti Ministarstvo o značajkama takve druge pomorske opreme;
(c) Ministarstvo će u najkraćem roku potvrditi da pomorska oprema iz stavka 1. ovoga članka, zajedno sa svojom dokumentacijom ispitivanja, ispunjava relevantne zahtjeve međunarodnih instrumenata i ovoga Pravilnika.
(2) U slučaju kada je dokazano da određena pomorska oprema s znakom kormilarskog kola nije dostupna na tržištu, Ministarstvo može dopustiti ugradnju ili postavljanje na brod druge pomorske opreme pod sljedećim uvjetima:
(a) odobrena pomorska oprema mora u najvećoj mogućoj mjeri biti sukladna s zahtjevima i ispitnim normama navedenim u članku 5. ovoga Pravilnika;
(b) pomorska oprema ugrađena na brod popraćena je privremenom potvrdom o odobrenju koju je neposredno ili putem priznate organizacije izdalo Ministarstvo ili druga država članica Europske unije, a u kojoj se navodi sljedeće:
– oprema sa znakom kormilarskog kola koja se treba zamijeniti odobrenom opremom;
– točne okolnosti pod kojima je izdana potvrda i osobito nedostupnost opreme sa znakom kormilarskog kola na tržištu;
– precizni zahtjevi za projektiranje, izvedbu i učinkovitost prema kojima je Ministarstvo izdalo ili odobrilo priznatoj organizaciji izdavanje potvrde o odobrenju, odobrilo opremu.
– ispitne norme, ako postoje, koje se primjenjuju u odgovarajućim postupcima odobrenja.
(c) Ministarstvo će o izdavanju privremene potvrde o odobrenju, iz ovoga članka, obavijestiti Komisiju.
VII. PROVEDBENE MJERE
Članak 26.
(1) Ministarstvo nadležno za gospodarstvo izvješćuje Komisiju o nazivima i podacima za kontakt tijela koja su nadležna za provedbu ovoga Pravilnika putem informacijskog sustava koji je u tu svrhu stavila na raspolaganje Komisija. Komisija sastavlja, redovito ažurira i javno objavljuje popis tih tijela.
(2) Za svaku stavku pomorske opreme za koju je potrebno odobrenje Ministarstva u skladu s međunarodnim konvencijama Komisija putem provedbenih akata određuje odgovarajuće zahtjeve za projektiranje, izvedbu i učinkovitost te ispitne norme navedene u međunarodnim instrumentima. Prilikom donošenja tih akata Komisija izričito određuje datume od kojih se ti zahtjevi i ispitne norme moraju primjenjivati, uključujući datume stavljanja na tržište i ugradnje na brod u skladu s međunarodnim