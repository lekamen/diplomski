 gosti, osim u objektu u kojem se usluge pružaju ljeti,
4. prirodno ili umjetno prozračivanje svih prostorija,
5. javnu telefonsku mrežu, a kada zbog objektivnih uvjeta nije osigurana mogućnost korištenja iste, iznajmljivač mora omogućiti upotrebu mobilnog telefona.
2.4. USLUŽIVANJE JELA, PIĆA I NAPITAKA
Članak 9.
(1) Iznajmljivač može pripremati i usluživati jela, pića i napitke.
(2) Za pripremu i usluživanje jela, pića i napitaka objekt mora imati ugostiteljske sadržaje.
2.5. MINIMALNI UVJETI ZA SOBU, APARTMAN, STUDIO APARTMAN I KUĆU ZA ODMOR
2.5.1. Sastav i površina objekta – modul
Članak 10.
(1) Modul objekta je funkcionalna cjelina određene neto površine (na uporabi gostu) s ulazom i dnevnim svjetlom (soba, prostorija za boravak, kupaonica).
(2) Soba je vrsta objekta ili dio modula u kojoj se spava.
(3) Sve prostorije modula – objekta, moraju biti povezane unutarnjom komunikacijskom vezom osim za najnižu kategoriju Kuće za odmor.
(4) U postojećem objektu modul apartmana može biti modul studio apartmana pod uvjetima za studio apartman.
(5) Modul objekta propisan je zasebno za postojeći i novi objekt, ovisno o kategoriji.
2.5.2. Smještajni kapacitet
Članak 11.
(1) Smještajni kapacitet objekta određuje se prema broju fiksnih kreveta, a u studio apartmanu prema broju pomoćnih i fiksnih kreveta, ovisno o površini modula.
(2) Objekt u domaćinstvu ima sljedeći kapacitet:
1. jednokrevetna soba – jedan krevet (jedna osoba), širine do 120 cm,
2. dvokrevetna soba – dva kreveta (dva kreveta za po jednu osobu ili jedan krevet za dvije osobe),
3. trokrevetna soba – tri kreveta, ako je površina modula za dvokrevetnu sobu veća za 3 m²,
4. apartman i kuća za odmor – jedan, dva ili tri kreveta u svakoj sobi (za treći krevet površina modula veća za 3 m²),
5. studio apartman – najviše četiri osobe na pomoćnim (sklopivim) i/ ili fiksnim krevetima u postojećem objektu.
(3) U jednokrevetnoj i dvokrevetnoj sobi može se namjestiti pomoćni krevet, ako je površina modula veća za 3 m².
(4) U prostoriji za boravak apartmana i kuće za odmor mogu biti dva pomoćna kreveta ako istih nema u sobama.
(5) Pomoćni krevet (sklopivi) namješta se na zahtjev gosta (trosjed, dvosjed, fotelja i sl.). Uz njega se ne moraju nalaziti propisani elementi: noćni ormarić ili polica, noćna svjetiljka, tepih uz krevet i mogućnost gašenja i paljenja glavnog osvjetljenja iz kreveta.
(6) Pomoćni krevet ne izražava se u kapacitetu objekta, osim u studio apartmanu.
2.6. MINIMALNI UVJETI ZA KAMP I KAMP ODMORIŠTE
2.6.1. Kapacitet
Članak 12.
(1) Kapacitet objekta izražava se ukupnim brojem smještajnih jedinica i kapacitetom smještajnih jedinica.
(2) Kapacitet smještajne jedinice izražava se brojem gostiju – kampista:
1. kamp mjesto – tri gosta – kampista,
2. kamp parcela – tri gosta – kampista.
2.6.2. Zajedničke prostorije za osobnu higijenu gostiju
Članak 13.
Objekt mora imati uređen i opremljen zajednički sanitarni čvor za goste i druge sanitarne elemente.
2.7. OZNAČAVANJE OBJEKTA, PROIZVODNJA I NABAVA PLOČA
Članak 14.
(1) Oznaka vrste je naziv vrste, a za određene vrste i odgovarajuća grafika.
(2) Oznaka kategorije je zvjezdica.
(3) Oznaka vrste i kategorije ističu se na propisanoj ploči.
(4) Na glavnom ulazu u objekt mora biti vidno istaknuta propisana ploča s oznakom vrste i kategorije.
(5) Iznajmljivač koji ima više objekata iste vrste i kategorije, može istaknuti na vidnom mjestu jednu zajedničku ploču.
(6) Ploče iz stavka 3. ovog članka propisane su u Prilogu V. ovog Pravilnika.
(7) Propisanu ploču iz stavka 3. ovog članka, temeljem rješenja o kategorizaciji, iznajmljivač naručuje od proizvođača te snosi troškove izrade i dostave naručene ploče.
Članak 15.
(1) Propisanu ploču mogu proizvoditi fizičke i pravne osobe – proizvođači (obrtnici, tvrtke), koji za tu proizvodnju pribave suglasnost ministarstva nadležnog za turizam (u daljnjem tekstu: Ministarstvo).
(2) Ministarstvo će izdati suglasnost proizvođaču koji, uz zahtjev za izdavanje suglasnosti, dostavi registraciju za