 prati korake prikazane u Okviru 5-1.
Okvir 5-1 Aktivnosti u sklopu provedbe mjera za postojeće obiteljske kuće, neposredna prijava građana
1. korak: priprema provedbe i promocija • MGIPU, MZOIP i FZOEU provode promocijsku kampanju za građane kako bi ih potaknuli na provedbu mjera energetske obnove. Građanima će se izraditi letak s bitnim informacijama kako i kome se prijaviti za obnovu kuća. • FZOEU u suradnji s MGIPU izrađuje i objavljuje javni poziv za građane. Javni poziv sadrži jasne i transparentne kriterije za dodjelu sredstava. FZOEU u javnom pozivu propisuje tehničke uvjete za mjere EnU i sustave OlE koji moraju biti u skladu s Tehničkim propisom i tehnički izvedivi kao što nalaže EU Direktiva o energetskoj učinkovitosti. Nadalje, JLP(R)S ukoliko žele dodatno sufinancirati svoje građane, a koji su ostvarili pravo na sufinanciranje od FZOEU, mogu to učiniti i to nema utjecaj na provedbu FZOEU. Za svaku mjeru definiraju se maksimalni iznosi sufinanciranja FZOEU. Najviši iznos potpore jednak zbroju najvišeg iznosa potpore FZOEU i najvišeg iznosa iz ostalih izvora (npr. Proračuna JLP(R)S) ili sredstvima iz EU fondova kroz OP Konkurentnost i kohezija. 2. korak: provedba natječajnog postupka za dodjelu sredstava građanima • FZOEU objavljuje Javni poziv za građane • Građani biraju certifikatora s javno objavljene liste ugovorenih certifikatora • Certifikator provodi početni energetski pregled i izrađuje Izvješće o energetskom pregledu • Izvođač radova dostavlja ponudu građaninu • Građanin podnosi FZOEU zahtjev za sufinanciranje (energetski certifikator pomaže i provjerava prijavnu dokumentaciju) s propisanom dokumentacijom • FZOEU utvrđuje da li je dokumentacija potpuna • FZOEU donosi Odluku o odabiru korisnika sredstava te istima šalje Odluku i Ugovor o sufinanciranju projekta • Korisnik potpisuje Ugovor o sufinanciranju projekta i vraća ga FZOEU FZOEU u pravilu osigurava subvencije u iznosu 40% ukupne investicije, a kada je to moguće i više (otoci, brdsko-planinska područja, područja od posebne državne skrbi). Vlasnici obiteljskih kuća moraju osigurati samo preostali dio financijskih sredstava (a ne ukupnu investiciju), bilo iz vlastitih izvora bilo iz kreditnih linija banaka ili stambenih štedionica. JLP(R)S treba pravovremeno razmotriti i osiguravanje dodatnog sufinanciranja do iznosa 85% ukupne investicije za socijalno najugroženije stanovnike. 3. korak: izvođenje radova i plaćanja • Izvođač radova izvodi ugovorene radove energetske obnove • Energetski certifikator provodi završni energetski pregled nakon obnove, izrađuje Izvješće o energetskom pregledu i izdaje energetski certifikat • Korisnik dostavlja FZOEU dokumentaciju za isplatu • FZOEU utvrđuje da li je dokumentacija potpuna • FZOEU isplaćuje sredstva korisniku u roku od 30 dana od primitka potpune dokumentacije FZOEU prije isplate sredstava korisniku može provesti terenske kontrole u okviru stručnog nadzora izvedenih radova i projekta na temelju ugovora. 4. korak: izvješćivanje • FZOEU je kao davatelj subvencije dužan unositi informacije o energetskoj učinkovitosti i ostvarenim uštedama energije u Sustav za praćenje, mjerenje i verifikaciju ušteda energije • Nacionalno koordinacijsko tijelo dužno je voditi računalni Sustav za praćenje, mjerenje i verifikaciju ušteda energije • MGIPU u suradnji s MZOIP izvješćuje Vladu Republike Hrvatske o ostvarenim aktivnostima, napretku i rezultatima Programa.
5.2.2. Pregled i analiza pojedinačnih mjera
Naziv mjere Program poticanja obnove vanjske ovojnice obiteljskih kuća Indeks mjere OK.1 Opis Kategorija Financijski instrumenti Vremenski okvir Početak: 2014. Kraj: 2020. Cilj/kratak opis Cilj ove mjere jest osigurati financijske potpore fizičkim osobama za investiranje u poboljšanje energetskih svojstava zgrade i to za: 1) toplinsku izolaciju elemenata ovojnice (zidovi, krovovi, podrumi) i 2) za zamjenu vanjske stolarije, poglavito prozora. Ova mjera odnosi se i na postojeću obiteljsku kuću koja nema izvedenu fasadu, a koja