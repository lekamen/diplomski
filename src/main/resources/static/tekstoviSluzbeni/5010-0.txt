109 25.11.2016 Pravilnik o izmjenama i dopunama Pravilnika o utvrđivanju zdravstvene sposobnosti za vojnu službu
MINISTARSTVO OBRANE
2359
Na temelju članka 123. stavka 8. Zakona o službi u Oružanim snagama Republike Hrvatske (»Narodne novine«, br. 73/13, 75/15 i 50/16), uz suglasnost ministra zdravstva, donosim
PRAVILNIK
O IZMJENAMA I DOPUNAMA PRAVILNIKA O UTVRĐIVANJU ZDRAVSTVENE SPOSOBNOSTI ZA VOJNU SLUŽBU
Članak 1.
U Pravilniku o utvrđivanju zdravstvene sposobnosti za vojnu službu (»Narodne novine«, br. 42/14 i 134/15) u članku 7. stavku 1. podstavak 12. mijenja se i glasi:
»– ostalih dijagnostičkih pretraga po indikaciji.«
Članak 2.
U članku 10. stavak 5. mijenja se i glasi:
»(5) Na izvanredni zdravstveni pregled za sudjelovanje u operacijama potpore miru i drugim aktivnostima u inozemstvu pripadnike Oružanih snaga upućuju ustrojstvene jedinice Ministarstva obrane i Oružanih snaga u skladu s pravilnikom kojim se uređuje postupak i ovlasti u ostvarivanju prava na zdravstvenu zaštitu i prava na zdravstveno osiguranje pripadnika Oružanih snaga.«
Članak 3.
U članku 13. stavak 1. mijenja se i glasi:
»(1) Pripadnici Oružanih snaga nominirani za upućivanje u operacije potpore miru i druge aktivnosti u inozemstvu upućuju se na izvanredni zdravstveni pregled koji se uz pregled iz članka 7. stavka 1. ovoga Pravilnika sastoji od pregleda specijalista epidemiologa i dodatnih pregleda i pretraga u skladu s pravilnikom kojim se uređuje postupak i ovlasti u ostvarivanju prava na zdravstvenu zaštitu i prava na zdravstveno osiguranje pripadnika Oružanih snaga.
U stavku 2. podstavak 7. mijenja se i glasi:
» – pregleda i pretraga u skladu s pravilnikom kojim se uređuje postupak i ovlasti u ostvarivanju prava na zdravstvenu zaštitu i prava na zdravstveno osiguranje pripadnika Oružanih snaga.«
Članak 4.
Članak 16. mijenja se i glasi:
»Pripadnici Oružanih snaga ne upućuju se na redovite zdravstvene preglede u skladu s člankom 9. stavkom 1. ovoga Pravilnika kada su:
– upućeni prvostupanjskoj zdravstvenoj komisiji Ministarstva obrane na ocjenu zdravstvene sposobnosti
– odlukom zdravstvene komisije ocijenjeni zdravstveno sposobnim za djelatnu vojnu službu, ustrojbeno mjesto i za zrakoplovno osoblje u razdoblju od šest mjeseci od dana donošenja odluke zdravstvene komisije
– privremeno nesposobni za rad na temelju izvješća izabranog doktora medicine, na zdravstveni pregled upućuju se nakon zaključenja bolovanja
– službeno odsutni s ustrojbenog mjesta, na zdravstveni pregled upućuju se po povratku na dužnost.«
Članak 5.
U članku 32. stavku 1. iza podstavka 5. dodaje se podstavak 6. koji glasi:
»– utvrđuje zdravstvenu sposobnost po isteku roka za ponovno utvrđivanje zdravstvene sposobnosti iz članka 33. stavka 3. ovoga Pravilnika.«
Članak 6.
U članku 33. iza stavka 2. dodaje se stavak 3. koji glasi:
»(3) Ako prvostupanjska zdravstvena komisija za djelatnu vojnu osobu donese ocjenu zdravstvene sposobnosti daljnje liječenje/dijagnostička obrada, u odluci se utvrđuje rok za ponovno utvrđivanje zdravstvene sposobnosti koji ne može biti dulji od tri mjeseca od dana donošenja odluke. U navedenom slučaju nadređena osoba na dužnosti zapovjednika samostalne bojne, njemu ravne ili više razine te čelnik ustrojstvene jedinice Ministarstva obrane i Oružanih snaga obvezan je uputiti prvostupanjskoj zdravstvenoj komisiji zahtjev za donošenje ocjene zdravstvene sposobnosti najkasnije po isteku roka utvrđenog odlukom.«
Članak 7.
U članku 41. stavku 1. riječi: »pravilnikom kojim se uređuju obveze ustrojstvenih jedinica Ministarstva obrane i Oružanih snaga prema sudionicima operacije potpore miru« zamjenjuju se riječima: »pravilnikom kojim se uređuje postupak i ovlasti u ostvarivanju prava na zdravstvenu zaštitu i prava na zdravstveno osiguranje pripadnika Oružanih snaga«.
U stavku 2. riječi: »pravilnikom kojim se uređuju obveze ustrojstvenih jedinica Ministarstva obrane i Oružanih snaga prema sudionicima operacije potpore miru« zamjenjuju se riječima: »pravilnikom kojim