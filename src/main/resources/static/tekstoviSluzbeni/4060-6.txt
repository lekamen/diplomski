 postavljeni mobilhomovi ili glamping kućice.
(8) Objekt može imati mobilhomove i glamping kućice na 50% osnovnih smještajnih jedinica na način da pojedinačno ne prelaze 40% kapaciteta.
(9) Iznimno od stavka 7. ovog članka, u objektu koji je poslovao u funkciji kampa do stupanja na snagu ovog Pravilnika, priznaje se zatečeno stanje broja spavaonica, prostorija za spavanje i ostalih smještajnih jedinica u građevinama.
(10) Na osnovnim smještajnim jedinicama, ispred pokretne opreme za kampiranje, dozvoljeno je postavljanje predulaza (predšator) ili terase, od pokretnog i sklopivog materijala. Ako se iznad predšatora i opreme za smještaj postavlja dodatni zaštitni prekrivač, isti mora biti pričvrščen na opremu za smještaj te ne smije prelaziti površinu predšatora i opreme za smještaj. Pokretna oprema za kampiranje, predulaz i terasa ne smiju biti stalno povezani za teren. Priključci pokretne opreme na infrastrukturu moraju biti demontažni.
(11) Na osnovnim smještajnim jedinicama zabranjeno je postavljanje ograda, trajnih popločenja tla i slično.
3.2. VRSTA KAMP ODMORIŠTE
Članak 37.
(1) Kamp odmorište je objekt u kojem ugostitelj pruža usluge kampiranja za kraći odmor gosta s vlastitom pokretnom opremom za kampiranje.
(2) Kamp odmorište ima smještajne jedinice – kamp mjesta i centralnu servisnu stanicu, a usluga recepcije pruža se na zahtjev gosta.
3.3. DRUGE VRSTE
Članak 38.
(1) Unutar funkcionalne cjeline (ograde) vrste Kamp, na zasebnoj prostorno funkcionalnoj cjelini, mogu se nalaziti objekti iz skupine Hoteli i objekti iz skupine Ostali ugostiteljski objekti za smještaj (komercijalnog naziva npr. »resort« i sl.).
(2) Objekti iz stavka 1. ovog članka mogu imati zajedničke: vanjske komunikacije; parkirališta; prijemni hol s recepcijom; ugostiteljske sadržaje za pripremu i usluživanje jela, pića i napitaka; sadržaje za šport i rekreaciju te ostale sadržaje u funkciji turističke potrošnje.
(3) Svim objektima iz stavka 1. ovog članka posluje jedan ugostitelj.
(4) Objekti iz stavka 1. ovog članka, razvrstavaju se i kategoriziraju zasebno, primjenom propisa koji se na njih odnose, a objekti čije se kategorije označavaju zvjezdicama mogu se međusobno razlikovati za jednu kategoriju.
(5) Unutar funkcionalne cjeline iz stavka 1. ovog članka, mogu poslovati i druge pravne i fizičke osobe koje obavljaju djelatnosti u funkciji turističke potrošnje.
4. KATEGORIJE OBJEKATA I UVJETI ZA KATEGORIJE
Članak 39.
(1) Kategorije objekta određuju se na temelju obveznih uvjeta i uvjeta koji se boduju.
(2) Kategorije se označavaju zvjezdicama.
(3) Kategorije ima vrsta Kamp.
(4) Kamp ima četiri kategorije; dvije, tri, četiri i pet zvjezdica.
(5) Objekt može imati jednu kategoriju.
Članak 40.
(1) Obvezni uvjeti i uvjeti koji se boduju za kategorije vrste Kamp propisani su ovim Pravilnikom u PRILOGU I.
(2) Vrsta Kamp mora ispuniti propisani bodovni prag za uvjete koji se boduju i to za:
1. ekologiju,
2. šport i rekreaciju,
3. trgovačke, ugostiteljske i ostale sadržaje.
(3) Objekt u kojem ugostitelj posluje ljeti, od 1. travnja do 15. listopada, ne mora zadovoljiti određene uvjete sukladno Prilogu iz stavka 1. ovog članka.
(4) Iznimno od stavka 1. ovog članka, u cilju zaštite okoliša, rublje za krevet i ručnici mogu se mijenjati na zahtjev gosta, ako je o tome istaknuta obavijest u smještajnoj jedinici.
5. OZNAČAVANJE OBJEKTA
5.1. OZNAKA VRSTE I KATEGORIJE
Članak 41.
(1) Oznaka vrsta Kamp i Kamp odmorište je naziv vrste, a za Kamp odmorište i simbol autodoma.
(2) Oznaka kategorije za vrstu Kamp je zvjezdica.
Članak 42.
(1) Oznaka vrste i kategorije ističu se na propisanoj ploči koja mora biti istaknuta na glavnom ulazu u objekt.
(2) Na glavnom ulazu u objekt mora biti istaknut naziv tvrtke koja posluje objektom i naziv objekta.
(3) Ploče iz stavka 1. ovog članka propisane su u Prilogu III. ovog Pravilnika.
5.2. PROIZVODNJA I NABAVA PLOČA ZA OZNAKU VRSTE I KATEGORIJE
Članak 43.
(1) Propisanu ploču mogu proizvoditi fizičke i pravne osobe – proizvođači