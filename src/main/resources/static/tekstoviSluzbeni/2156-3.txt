da se uredno javio na predmetni natječaj. Podnositelj je, zbog kratkoće vremena do dana određenog za razgovor i svjestan činjenice da će nepozivanjem na razgovor automatski biti isključen iz odabira, istoga dana i telefonski nazvao DSV tražeći odgovor da li je njegova prijava odbačena i tražio da ga se pozove na predmetni razgovor na što mu je neslužbeno odgovoreno da hotimično nije pozvan na razgovor i da će mu sve biti objašnjeno u pisanoj odluci.«
6.2. U odnosu na obrazloženje pobijane odluke DSV-a koja se odnosi na njegovu prijavu (točka 5.1. obrazloženja ove odluke), podnositelj ističe:
»Prvenstveno se ističe da je neshvatljivo da se prijava suca na natječaj za imenovanje suca odbaci sa obrazloženjem da isti ne udovoljava uvjetima – za postati sudac.
Iz prethodno citirane tri rečenice obrazloženja razvidno je da je DSV umjesto da primjeni (jasnu) zakonsku odredbu (čl. 56 b ZDSV) odlučio tumačiti 'pravu namjeru' zakonodavca kod donošenja navedene (jasne) odredbe iste za što navedeno tijelo nema ovlasti, a čak i u slučaju kad bi navedena odredba bila nejasna, kako to navedeno tijelo očito smatra, DSV je istu protumačio na štetu umjesto u korist podnositelja kao adresata 'nejasne' norme tj. stranke u postupku (pravilo o interpretaciji nejasnih pravnih propisa) kako bi onemogućio podnositelju sudjelovanje u natječaju.
Međutim najvažnije je da je DSV kod tumačenja namjere zakonodavca pri donošenju navedene odredbe čl. 56 b ZDSV istu potpuno pogrešno protumačio smatrajući da po njemu ista 'samo jamči sucima koji su imenovani na sudačku dužnost prema propisima koji su bili na snazi do 31 prosinca 2012 godine, a nisu završili Državnu školu za pravosudne dužnosnike, stalnost njihove dužnosti. Ova odredba dakle nije ustrojena kako bi se omogućilo sucima javljati na slobodna sudačka mjesta već da bi se osigurala stalnost sudačke dužnosti'.
Citirano tumačenje namjere zakonodavca kod donošenja navedene odredbe je potpuno pogrešno s obzirom da je stalnost sudačke dužnosti već propisana Ustavom Republike Hrvatske (čl. 120 tj. čl 123 pročišćenog teksta) kao najvišim pravnim aktom stoga namjera zakonodavca kod donošenja navedene odredbe čl. 56 b ZDSV sasvim sigurno nije bila prepisivanje postojeće ustavne odredbe (hijerarhijski veće pravne snage) već upravo izjednačavanje u pravima i obvezama sudaca koji su imenovani prije osnivanja Državne škole za pravosudne dužnosnike i onih imenovanih poslije njenog osnivanja radi ostvarivanja ravnopravnosti u njihovim pravima i obvezama u budućem vremenu kad će navedeni suci istovremeno raditi na sudovima iako su imenovani na različite načine (kakva situacija je upravo sada na sudovima u RH) kako se ne bi dogodila podjela sudaca 'na dvije vrste' tj. neravnopravnost u njihovim pravima (pa tako i u pravu na napredovanje prema osobnim stručnim preferencama na druge sudove) i obvezama te je predmetna odredba čl. 56 b ZDSV je u tom pogledu potpuno jasna.
(...)
Štoviše, prihvaćanje ovakvog tumačenja odredbe čl. 56 b ZDSV od strane DSV-a značilo bi da bi pravo na javljanje na oglase za imenovanje sudaca imali samo oni suci koji su imenovani nakon 31. prosinca 2012 godine (za koja imenovanja je preduvjet bio završetak Državne škole za pravosudne dužnosnike) dok bi suci koji su imenovani do 31. prosinca 2012 godine (do kada Državna škola za pravosudne dužnosnike uopće nije postojala) bili potpuno obespravljeni i mogli bi samo bespomoćno gledati kako se njihove kasnije imenovane kolege mogu javljati na natječaje za slobodna sudačka mjesta za razliku od njih – sudaca 'drugog reda' koji na to ne bi imali pravo. (...)
(...) jer se njome svim sucima općinskih, trgovačkih, prekršajnih i upravnih sudova u RH koji su imenovani do 31. prosinca 2012 godine (a takvih je barem 95% od svih sudaca) apriori onemogućava da budu uopće kandidati u natječajima za slobodna sudačka mjesta u drugim sudovima, što osim što je nezakonito tj. suprotno čl. 56 b ZDSV-a predstavlja i očitu diskriminaciju jer je to isto omogućeno onim