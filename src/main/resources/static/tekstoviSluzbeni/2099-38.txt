 predviđene za recepciju i za informacijsko-edukacijske sadržaje (dvorane za prezentacije, izložbe i sl). Ove građevine planirane su kao sklop od više međusobno povezanih građevina ukupne površine do 200 m2, visine prizemlja s kosim krovom, oblikovane u stilu tradicijske arhitekture.
(4) Do zone je planirana izgradnja pristupnih prometnica. Širina pristupne prometnice je min 5,5 m planirane za dvosmjerni promet, a unutar zone planirane su prometnice min širine 3,0 m za jednosmjerni promet. Pristupne ceste grade se kao asfaltne sukladno s prometnom mrežom na koju se spajaju, a unutar zone kao asfaltne i makadamske.
(5) Ova zona s planiranom cestovnom mrežom prikazana je na kartografskom prikazu 5.2. Izdvojena građevinska područja izvan naselja u mjerilu 1 : 5000.
(6) Ostala komunalna infrastruktura (vodoopskrba, odvodnja, elektro i telekomunikacijska mreža), planira se prema kriterijima navedenim ovim Planom i posebnim propisima. Unutar koridora planirane cestovne mreže mogu se polagati vodovi drugih infrastrukturnih sustava: vodovoda i odvodnje, elektroopskrbe i elektroničkih komunikacija.
(7) Za ovu zonu obavezna je izgradnja kanalizacijske mreže i uređaja za pročišćavanje otpadnih voda.
Uvjeti gradnje i prostorni pokazatelji za zone posjetiteljske infrastrukture
Članak 108.
Zone posjetiteljske infrastrukture su izdvojena građevinska područja izvan naselja namijenjene posjećivanju Parka. Unutar ovih zona mogu se planirati posjetiteljsko-informacijski centri i informacijski centri – infotočke i drugi sadržaji kako je navedeno u člancima 109. do 119.
Članak 109.
(1) Zona posjetiteljske infrastrukture – Glavni ulaz u Park smješten je na Biokovskoj cesti (postojeći ulaz), a nalazi se u zoni korištenja (zona III) – podzoni posjetiteljske infrastrukture (3b). Površina zone iznosi 0,7 ha i prikazana je na kartografskom prikazu 5.3.1. Zona posjetiteljske infrastrukture Glavni ulaz u mjerilu 1 : 5000.
(2) Predviđeni sadržaji su: recepcija, suvenirnica-mini shop planinarske i ostale opreme, press-prezentacijska dvorana, uredi nadzorne, stručne, promotivne i tehničke službe, garažni prostor Javne ustanove Parka, skladište tehničke podrške, ulazno-naplatna rampa s pripadajućom građevinom, ekološki kontejneri za smeće, WC, sjenica, totem i razni oblici urbane opreme.
(3) Za navedene sadržaje planira se izgraditi građevina posjetiteljsko-informacijskog centra građevinske (bruto) površine do 400 m2, visine Pr+1. Posjetiteljsko-informacijski centar može se realizirati kao novoplanirani i/ili prenamjenom/rekonstrukcijom postojećih građevina (recepcija, »CLIVUS« biološki WC, rampa) prema sljedećim uvjetima:
– građevina se svojim izgledom i gabaritima mora uklopiti u prirodni okoliš s minimalnim intervencijama u prostoru, a sve u skladu s posebnim uvjetima iz područja zaštite prirode
– postojeća građevina integrira se u sklop novoplanirane građevine
– priključna cesta od prometnice D512 do ulazne rampe se rekonstruira (novi uzdužni i poprečni profili) i proširuje se kolnik na ukupnu širinu od 6 m s pješačkim hodnikom na južnoj strani širine min 1,2 m
– uz prometnicu se planira izgradnja parkirališta za 30 automobila
– hortikulturnim se rješenjem predlaže zadržati postojeće zelenilo, a dodatno se uređuje ulazni zeleni dio zamišljen kao tepih niskog mediteranskog autohtonog bilja: kadulja, lavanda, smilje, žuka, koje nije zahtjevno za održavanje i dobro podnosi sušu
– rasvjeta ovog sklopa ekološka je i energetski učinkovita. Markiraju se svi infopanoi uz posebnu pažnju posvećenu izbjegavanju svjetlosnog zagađenja. Jarboli sa zastavama naglašeni su ugradnom uskokutnom svjetiljkom po potrebi. Parkiralište i građevine osvijetljeni su rasvjetnim stupovima visine 3,5 m usmjerenog snopa svjetla prema dolje.
Članak 110.
(1) Zona posjetiteljske infrastrukture »Štrbina – Vošac« nalazi se u zoni korištenja (zona III) – podzoni posjetiteljske infrastrukture (3b). U sklopu ove zone nalazi se planinarski dom Pod Vošcem i planinarska kuća (dom) Vošac na vrhu