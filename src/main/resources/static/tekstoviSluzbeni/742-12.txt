 vatrogasnog zapovjednika.
U suradnji s vatrogasnim zajednicama županija i jedinicama lokalne i područne (regionalne) samouprave razmotrit će se mogućnost financiranja dislokacija dopunskih vatrogasnih snaga na način da troškove smještaja i prehrane vatrogasnih snaga u Sezonskim interventnim vatrogasnim postrojbama osiguravaju primatelji dislokacija, odnosno jedinice lokalne i područne (regionalne) samouprave. Dislokacije vatrogasnih snaga u sjedištima Državne vatrogasne intervencijske postrojbe financiraju se iz državnog proračuna Republike Hrvatske.
Državna uprava za zaštitu i spašavanje – Sektor za vatrogastvo može odobriti i dodatne lokacije (po zahtjevu vatrogasne zajednice županije) na koje će se dislocirati vozilo s posadom (sukladno županijskim procjenama i planovima), pod uvjetom da smještaj i prehranu za dislocirane vatrogasne snage osiguraju jedinice lokalne i područne (regionalne) samouprave.
Državna uprava za zaštitu i spašavanje – Sektor za vatrogastvo može odobriti i dodatnu popunu Sezonske interventne vatrogasne postrojbe s domicilnim profesionalnim vatrogascima u suradnji s nadležnom vatrogasnom zajednicom županije, sukladno odgovarajućoj Uputi.
Državna uprava za zaštitu i spašavanje i Ministarstvo unutarnjih poslova u suradnji s vatrogasnim zajednicama županije, ažurirat će procjene i Operativne planove zaštite od požara te analizirati učinke navedenih Projekata dodatne zaštite.
Izvršitelji zadatka: Ministarstvo unutarnjih poslova Državna uprava za zaštitu i spašavanje Vatrogasne zajednice županija Sudjelovatelji: župan, gradonačelnik, općinski načelnik Rok izrade Procjene: 15. svibnja 2015. godine Rok za ustroj postrojbi: 31. svibnja 2015. godine
39. Temeljem procjena opasnosti od požara na priobalnom području i potrebe ispomoći iz susjednih županija, uzimajući u obzir organiziranost vatrogastva i pokrivenost pojedinog područja vatrogasnim snagama (javne vatrogasne postrojbe i dobrovoljne vatrogasne postrojbe pojačane sezonskim vatrogascima i opremom), početkom ljetne požarne sezone izvršit će se upućivanje ispomoći dopunskim snagama (planska dislokacija), odnosno popuna vatrogasnih postrojbi na priobalju. Dislociranje snaga provodit će se u četiri kombinacije (stalni pripadnici interventnih vatrogasnih postrojbi – samostalno i združeno s pripadnicima dobrovoljnih vatrogasnih postrojbi, djelatnici javnih i pripadnici dobrovoljnih vatrogasnih postrojbi združeno, te pripadnici dobrovoljnih vatrogasnih postrojbi samostalno).
Prema zapovjedi glavnog vatrogasnog zapovjednika, vatrogasne zajednice županija izvršit će dislokaciju dopunskih vatrogasnih snaga, tehnike, opreme i sredstava na posebno ugrožena područja. Sukladno odgovarajućem Pravilniku i Uputama izvršit će se i dodatna popuna Državne vatrogasne intervencijske postrojbe (DVIP Zadar, DVIP Šibenik, DVIP Split i DVIP Dubrovnik) dislociranim vatrogasnim snagama i domicilnim profesionalnim vatrogascima (koji udovoljavaju uvjetima Zakona o vatrogastvu i odgovarajućeg Pravilnika) u suradnji s vatrogasnim zajednicama županija.
Vatrogasne zajednice županija su dužne na dislokacije upućivati samo vatrogasce koji su opremljeni i koji udovoljavaju odredbama članaka 21. i 22. Zakona o vatrogastvu i podzakonskih akata.
Izvršitelji zadatka: Državna uprava za zaštitu i spašavanje Vatrogasne zajednice županija Sudjelovatelji: župan, gradonačelnik, općinski načelnik Rok: 15. svibnja 2015. godine
40. Državna uprava za zaštitu i spašavanje, u suradnji s Ministarstvom vanjskih i europskih poslova i Ministarstvom obrane inicirat će potpisivanje i pratiti provedbu standardnih operativnih postupaka u vezi korištenja zračnih i zemaljskih snaga u intervencijama i provedbi vježbi, usvojenih temeljem potpisanih međudržavnih bilateralnih sporazuma iz područja zaštite i spašavanja sa susjednim zemljama. Standardne operativne postupke dostaviti nadležnim vatrogasnim zajednicama županija.
Izvršitelj zadatka: Državna uprava za zaštitu i spašavanje Sudjelovatelj: Ministarstvo vanjskih i