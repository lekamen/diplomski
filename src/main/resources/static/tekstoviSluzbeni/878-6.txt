 se osposobljavanje provodi u skladu s opsegom i uvjetima definiranim Potvrdom o odobrenju organizacije za osposobljavanje (u daljnjem tekstu: Potvrda o odobrenju) i primjenjivim propisima.
(2) Zahtjev i dokazi o udovoljavanju uvjetima za izdavanje Potvrde o odobrenju podnosi se Agenciji na obrascu i na način kako je to propisala Agencija.
(3) Uz zahtjev o odobrenju mora biti priloženo sljedeće:
a) izvadak iz sudskog registra ili izvadak iz registra udruga,
b) organizacijski priručnik,
c) program osposobljavanja,
d) osobne detalje (životopis) odgovornog rukovoditelja,
e) osobne detalje (životopis) i relevantne kvalifikacije voditelja osposobljavanja,
f) dozvolu za rad radiostanice, ako je primjenjivo, i
g) policu osiguranja za odgovornost za štetu nanesenu trećim osobama, kako je primjenjivo.
(4) Agencija će izdati Potvrdu o odobrenju kada utvrdi udovoljavanje uvjetima propisanim ovim Pravilnikom.
(5) Potvrda o odobrenju izdaje se bez ograničenja roka valjanosti.
Promjena Potvrde o odobrenju
Članak 36.
(1) Organizacija za osposobljavanje mora obavijestiti Agenciju o promjeni podatka s Potvrde o odobrenju ili promjeni koja utječe na sposobnost organizacije za provođenje osposobljavanja u skladu s opsegom i uvjetima definiranim Potvrdom o odobrenju.
(2) Zahtjev i dokazi o udovoljavanju uvjetima za promjenu Potvrde o odobrenju podnosi se Agenciji na obrascu i na način kako je to propisala Agencija.
(3) Organizacija za osposobljavanje smije provoditi osposobljavanje tijekom postupka odobrenja promjene pod uvjetima koje odredi Agencija.
GLAVA II. RUKOVODEĆE OSOBE I OSOBE ZA OSPOSOBLJAVANJE
Odgovorni rukovoditelj
Članak 37.
Odgovorni rukovoditelj snosi sveukupnu odgovornost za:
a) osiguranje uvjeta potrebnih za provođenje aktivnosti organizacije za osposobljavanje, i
b) kontinuiranu usklađenost organizacije za osposobljavanje s Potvrdom o odobrenju i primjenjivim propisima.
Voditelj osposobljavanja
Članak 38.
(1) Voditelj osposobljavanja može biti osoba koja:
a) posjeduje dozvolu i odgovarajuća valjana ovlaštenja i povlastice potrebne za provođenje jednog ili više osposobljavanja iz opsega odobrenja, i
b) položi pismenu provjeru znanja iz primjenjivih propisa, organizacijskog priručnika i programa osposobljavanja, koju u postupku odobrenja provodi Agencija.
(2) Voditelj osposobljavanja je odgovoran za:
a) rukovođenje i provođenje osposobljavanja u skladu s odobrenim organizacijskim priručnikom, odobrenim programom osposobljavanja i primjenjivim propisima,
b) integraciju teorijskog i praktičnog osposobljavanja,
c) nadzor napredovanja pojedinog učenika,
d) provođenja teorijskog ispita, i
e) kontinuiranu usklađenost s primjenjivim propisima osposobljavanja za koje je odobren.
Osobe koje provode osposobljavanje
Članak 39.
(1) Osobe koje provode osposobljavanje moraju posjedovati odgovarajuće dozvole, ovlaštenja, povlastice i kvalifikacije potrebne za provođenje osposobljavanja.
(2) Iznimno od stavka 1. ovoga članka, teorijsko osposobljavanje može provoditi osoba koja posjeduje odgovarajuće:
a) praktično iskustvo u zrakoplovstvu u području relevantnom za osposobljavanje i koja:
1. je završila seminar obnove znanja za nastavnika letenja/padobranstva,
2. posjeduje ovlaštenje nastavnik letenja/padobranstva,
3. je završila tečaj pedagoško-psihološke izobrazbe, ili
4. posjeduje zvanje učitelja, nastavnika ili profesora;
ili
b) teorijsko znanje potrebno za provođenje osposobljavanja.
(3) Osoba koja provodi osposobljavanje mora provoditi osposobljavanje u skladu s:
a) odobrenim programom osposobljavanja,
b) odobrenim organizacijskim priručnikom, i
c) primjenjivim popisima.
GLAVA III. ORGANIZACIJSKI PRIRUČNIK I PROGRAM OSPOSOBLJAVANJA
Organizacijski priručnik
Članak 40.
(1) Organizacijski priručnik mora sadržavati sljedeće:
a) izjavu odgovornog rukovoditelja,
b) procedure izmjena i dopuna organizacijskog priručnika,
c) imena, prezimena i titule rukovodećih osoba,
d) organizacijsku strukturu s prikazom linija odgovornosti,
e) opis infrastrukture,