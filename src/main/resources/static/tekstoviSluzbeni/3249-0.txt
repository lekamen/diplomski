21 09.03.2016 Statut Stranke Hrvatski vidik
POLITIČKE STRANKE
598
Na temelju odredaba članka 6. Ustava Republike Hrvatske (»Narodne novine« broj 56/90, 135/97, 8/98 – pročišćeni tekst, 113/00, 124/00 – pročišćeni tekst, 28/01) i članka 10. Zakona o političkim strankama (»Narodne novine« broj 76/93, 111/96, 164/98 36/01), Osnivačka skupština STRANKE HRVATSKI VIDIK, na svojoj sjednici 12. prosinca 2015. godine donijela je
STATUT
STRANKE HRVATSKI VIDIK
I. UVODNE ODREDBE
Članak 1.
(1) Politička stranka nosi naziv: STRANKA HRVATSKI VIDIK.
(2) Politička stranka nosi skraćeni naziv: SHV.
(3) Sjedište Stranke Hrvatski vidik (u daljnjem tekstu: Stranka) je Zagreb.
Članak 2.
Stranka je domoljubnog hrvatskog naroda i djeluje na načelima slobode izvojevane u Domovinskom ratu, domoljublja, demokracije, dostojanstva i ponosa.
Članak 3.
Stranka je politička snaga u Republici Hrvatskoj (u daljnjem tekstu: RH) i politički pripada zapadnoj demokraciji, što uključuje i hrvatske iseljenike u zapadnim i drugim zemljama.
Članak 4.
Na osnovi proklamiranih načela, iz čl. 2. ovog Statuta, Stranka uzima u obzir interese širih društvenih slojeva, koji priznaju RH domovinom i koji djeluju pri Stranci kroz:
– svijet politike
– svijet gospodarstva
– svijet zdravstva i socijalne skrbi
– svijet zaštite okoliša
– svijet prosvjete, kulture i sporta
– svijet znanosti
– svijet obitelji
– svijet veterana
– ostalo.
Članak 5.
(1) Predsjednik Stranke predstavlja i zastupa Stranku.
(2) U slučaju trajne spriječenosti, smrti ili ostavke, sve dužnosti i ovlasti preuzima prvi zamjenik predsjednika Stranke, a po njegovoj spriječenosti drugi zamjenik predsjednika Stranke.
Članak 6.
(1) Pečat Stranke ima puni naziv STRANKA HRVATSKI VIDIK, uz vanjski rub pečata, koji je okrugao dimenzije fi 50 mm. U središtu je pozicionirana lepršajuća zastavica koja simbolizira povijesnu vjetrometinu na kojoj je hrvatski narod bio vječito izložen, s natpisom rimskim brojem »VII. stoljeće«, što predstavlja stoljeće dolaska naših predaka na ove prostore, uz Križ koji je hrvatski narod povijesno prihvatio.
Sve niže organizacijske jedinice imaju isti oblik pečata uz dopisan naziv niže organizacijske jedinice i sjedište iste na unutarnjem obrubu s unutarnje strane do punog naziva stranke uz numeraciju žiga.
(2) Stranka ima zastavu koja rasporedom boja podsjeća na u svijetu jedinstveni izgled hrvatske države i to s gornje strane svjetlosmeđe (boje panonskoga tla) i svjetloplave (boje mora vezane uz primorsko tlo) koja se prostire od donjeg lijevog kuta smeđe površine do donje razine zastave u plavoj boji uz prekid i ponovni nastavak u plavoj boji što simbolizira južni dio Hrvatske s Dubrovnikom.
Zastava je na desnom kraju prema unutra izrezana u obliku jednakokračnog trokuta iza čega se djelomično nazire dio povijesnog hrvatskoga grba (šahovnice), što simbolizira povijesnu vjetrometinu na kojoj je hrvatski narod bio vječito izložen i na kojoj je stvorio novu Domovinu uz nazirući simbol današnje Hrvatske, hrvatskog grba, koji je konačno kroz hrvatsku državnost, nakon povijesno velikih i ustrajnih borbi simbolički označio ostvarenje vječite težnje hrvatskog naroda.
(3) Znak (grb) Stranke je u sredini svjetlosmeđa lepršajuća zastavica s obje vanjske strane izrezana u obliku jednakokračnog trokuta što simbolizira povijesnu vjetrometinu na kojoj je hrvatski narod bio vječito izložen, s natpisom rimskim brojem »VII. stoljeće« u sredini, što predstavlja stoljeće dolaska naših predaka na ove prostore, uz Križ kojem su se preci povijesno priklanjali. Iznad zastavice je uža skraćenica Stranke SHV, a ispod zastavice puni službeni naziv Stranke kroz dva reda (u prvom redu riječi STRANKA HRVATSKI, a u drugom riječ VIDIK).
Znak Stranke se koristi bez podloge, a u određenim uvjetima kada tiskani materijal zahtijeva podlogu, ona je bijela.
(4) Sva službena okupljanja Stranke započinju hrvatskom himnom »Lijepa naša domovino«, a potom službenom himnom Vidika koju proglašava GO.
Članak 7.
Sva tijela Stranke djeluju