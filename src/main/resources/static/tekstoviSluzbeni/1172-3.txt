 postojeće vegetacije, te održavanje postojeće opreme bez mogućnosti širenja pratećih sadržaja na otvorene površine,
– potrebno je obnoviti Prekratićevu kuću – napušteni i devastirani drveni stambeni objekt, u izvornom obliku zamjenom dotrajalih konstruktivnih elemenata, odnosno restitucijom. Namjena će se utvrditi u skladu s krajobrazno-funkcionalnim karakterom područja,
– postojeću šumsku cestu kao i servisne prilaze pojedinim građevinama moguće je sanirati ili rekonstruirati kao kolno-pješačke površine uz mogućnost zamjene asfalta primjerenim materijalom (betonski opločnik, tucanik i dr.) uz poštivanje propisa za prilaz vatrogasnih vozila i kvalitetno rješenje odvodnje oborinskih voda,
– preispitivanje infrastrukturne opremljenosti, posebice rješenja odvodnje građevina, vodoopskrbe, elektroničke komunikacijske infrastrukture i mogućnosti korištenja sunčeve energije,
– planirati zbrinjavanje i odvoz otpada putem komunalnog poduzeća izvan Parka.
Programska polazišta određena ovom Odlukom:
– istražiti prostorne mogućnosti za lociranje građevina potrebnih za sustav skijaških žičara i prateću infrastrukturu, definiranje površina skijaških staza i ostalih sportsko – rekreacijskih sadržaja, sadržaja potrebnih za zasnježivanje, posebno opskrbu vodom u skladu s tehnološkim zahtjevima i planiranim kapacitetima te za uređenje potrebnih površina za očekivani broj korisnika,
– ujednačiti stupanj oblikovanja i uređenosti površina unutar pojedinih funkcionalnih cjelina i sadržaja,
– obnoviti postojeće i planirati nove prometne površine, promet u mirovanju, elektroopskrbu, javnu rasvjetu, vodoopskrbu i odvodnju te energetska rješenja u skladu s potrebama, mogućnostima i zahtjevima,
– u najvećoj mogućoj mjeri sačuvati zelene površine, posebno livadske površine i visoko raslinje, šumske ekosutave, opremiti staze vrtno tehničkim sadržajima, klupama, koševima u skladu sa smjernicama oblikovanja unutar Parka,
– stručni izrađivač plana u toku izrade plana predložit će rješenja proizašla iz istraživanja, rasprava, prijedloga, primjedbi, stručnih podloga i zahtjeva,
– cilj i način gospodarenja šumama posebne namjene utvrđuje se u skladu s ekološkim prilikama i uvjetima zaštite prirode u postupku izrade i donošenja šumskogospodarskih planova.
Popis sektorskih strategija, planova, studija i drugih dokumenata propisanih posebnim zakonima kojima, odnosno u skladu s kojima se utvrđuju zahtjevi za izradu Plana
VII.
Za područje Parka izrađeni su sljedeći dokumenti, studije, radovi:
– Park prirode Medvednica – studija zaštite prirode (Republički zavod za zaštitu prirode, Zagreb 1979.),
– Klimatske prilike centralnog vršnog područja Medvednice (Republički hidrometeorološki zavod SR Hrvatske, Centar za meteorološka istraživanja, Zagreb – Grič 3, Zagreb, 1979.),
– Vršna zona Medvednice – stanje, problemi i smjernice za zaštitu i uređenje (Kamenarović M., Rukavina M., Republički zavod za zaštitu prirode, Zagreb, 1979.),
– Geološka građa Medvednice (Crnković B., Rudarsko-geološko-naftni fakultet Sveučilišta u Zagrebu, OOUR Institut za geologiju i mineralne sirovine, Zagreb, 1985.),
– Studija utjecaja na okoliš uslijed rekonstrukcije skijališta na Medvednici (APO – Agencija za posebni otpad – Zagreb, 1998.),
– Integralni sustav sportske infrastrukture Grada Zagreba (Ivaniš K., dipl. ing. arh., Arhitektonski fakultet Zagreb, Zagreb, 1999.),
– Krajolik, sadržajna i metodska osnova krajobrazne osnove Hrvatske (Ministarstvo prostornog uređenja, graditeljstva i stanovanja, Zavod za prostorno planiranje i Agronomski fakultet Sveučilišta u Zagrebu, Zavod za ukrasno bilje i krajobraznu arhitekturu, Zagreb, 1999.),
– Turistička atrakcijska osnova (dr. sc. Kušen Eduard, Institut za turizam, Zagreb 2002.),
– Studija aktivnih i mogućih klizišta i odrona, pojačane erozije te pretežito nestabilnih područja u Parku prirode Medvednica (Željko Miklin, dipl. ing. geol, Institut za geološka istraživanja – Zavod za hidrologiju i inženjersku geologiju, Zagreb, 2003.),
– Program