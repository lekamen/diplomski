da je presuda Županijskog suda u Zadru od 29. kolovoza 2014. broj: Gž-2140/14 koju dostavlja u privitku, pojedinačna odluka javnopravnog tijela koja se temelji na osporenom općem aktu.
Dopisom Ustavnog suda Republike Hrvatske broj: U-II-7795/14 od 15. prosinca 2014. navedeni prijedlog dostavljen je predsjedniku ovog Suda na daljnje rješavanje, budući da je od 1. siječnja 2012. Visoki upravni sud Republike Hrvatske nadležan odlučivati o zakonitosti općih akata jedinica lokalne i područne (regionalne) samouprave.
Podnositelj je 24. prosinca 2014. ovom Sudu podnio podnesak kojim predlaže da Sud temeljem članka 83. stavka 2. Zakona o upravnim sporovima postupak pokrene po službenoj dužnosti.
Sukladno odredbi članka 32. Zakona o upravnim sporovima (»Narodne novine« 20/10., 143/12. i 152/14.) Sud je zahtjev dostavio na očitovanje donositelju.
Gradsko vijeće Grada Zadra nije dostavilo traženo očitovanje, ali je u Sudu zaprimljen podnesak gradonačelnika Grada Zadra klasa: 040-01/14-01/04, urbroj: 2198/01-1-14-2 od 29. prosinca 2014. kojim ističe da podnositelj zahtjeva pogrešno drži da je presuda Županijskog suda u Zadru, broj: Gž-2140/14 od 29. kolovoza 2014. pojedinačna odluka javnopravnog tijela u smislu odredbe članka 83. stavka 1. Zakona o upravnim sporovima, zbog čega predlaže da Sud zahtjev odbaci kao nedopušten. Također se poziva na presudu ovog Suda broj: Usoz-181/12 od 27. rujna 2013. kojom je Sud zahtjev za ocjenu zakonitosti iste Odluke odbio kao neosnovan.
Navedenom presudom Sud je osporenu Odluku razmatrao u okviru podnesenog zahtjeva za ocjenu zakonitosti, te je zahtjev odbio nakon što je utvrdio da osporena odredba članka 9. stavka 4. Odluke nije u nesuglasnosti sa zakonom.
Presuda Županijskog suda u Zadru, broj: Gž-2140/14 od 29. kolovoza 2014. ne predstavlja pojedinačnu odluku javnopravnog tijela koja se temelji na osporenom općem aktu. Stajalište prema kojem sudska presuda ne predstavlja pojedinačnu odluku iz članka 83. stavka 1. Zakona o upravnim sporovima Sud je zauzeo u nizu ranijih odluka koje su poznate podnositelju i koje su dostupne na web-stranicama Suda.
Odredbom članka 83. stavka 2. Zakona o upravnim sporovima propisano je da postupak ocjene zakonitosti općeg akta Visoki upravni sud može pokrenuti po službenoj dužnosti, na temelju obavijesti građana, pučkog pravobranitelja ili na zahtjev Suda.
Nakon uvida u način donošenja osporenog općeg akta, Sud je zahtjev i prijedlog dostavljen od strane Ustavnog suda razmotrio kao obavijest građana i sukladno navedenoj odredbi članka 83. stavka 2. Zakona o upravnim sporovima, postupak pokrenuo po službenoj dužnosti.
Prema ocjeni Suda u postupku donošenja osporenog općeg akta povrijeđen je Zakon o sigurnosti prometa na cestama (»Narodne novine« 67/08., 48/10., 74/11., 80/13. i 158/13.).
Odredbom članka 5. stavka 1. točke 6. Zakona o sigurnosti prometa na cestama propisano je da jedinice lokalne i područne (regionalne) samouprave, u skladu s odredbama ovoga Zakona, uz prethodnu suglasnost ministarstva nadležnog za unutarnje poslove, uređuju promet na svom području tako da određuju parkirališne površine i način parkiranja, zabrane parkiranja i mjesto ograničenog parkiranja. Odredbom stavka 4. ovog članka Zakona propisano je da poslove nadzora nepropisno zaustavljenih i parkiranih vozila, upravljanja prometom te premještanja nepropisno zaustavljenih i parkiranih vozila sukladno odredbama toga Zakona mogu, osim ministarstva nadležnog za unutarnje poslove, obavljati jedinice lokalne samouprave uz prethodnu suglasnost ministarstva nadležnog za unutarnje poslove.
Osporenu Odluku donijelo je Gradsko vijeće Grada Zadra na sjednici održanoj 7. i 11. travnja 2011. Odluka je donesena pozivom na članak 27. Statuta Grada Zadra (»Glasnik Grada Zadra« 9/09. i 28/10.) i članak 3. točka 15a. Odluke o komunalnim djelatnostima (»Glasnik Grada Zadra« 16/09.). U uvodnom dijelu Odluke ne spominje se da je donesena uz prethodnu suglasnost ministarstva nadležnog za unutarnje poslove.
U