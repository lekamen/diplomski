 detaljne podatke o tome zašto se izračunavanje temelji na broju dana uvoza ili na broju dana potrošnje i mora navesti koji je način izračunavanja korišten.
(3) Ako se neke od zaliha koje su uključene u izračunavanje razine zaliha čuvaju izvan nacionalnog teritorija, svaki sažetak daje detaljne podatke o zalihama koje čuvaju različite predmetne države članice i Središnja tijela za zalihe na posljednji dan razdoblja na koje se odnose.
(4) Za bilo koje zalihe koje Republika Hrvatska čuva na svom teritoriju za račun drugih država članica ili Središnjih tijela za zalihe ministarstvo nadležno za energetiku je dužno sastaviti i dostaviti Europskoj komisiji statistički sažetak iz kojeg se vide zalihe koje postoje na posljednji dan svakog kalendarskog mjeseca, razvrstane po kategorijama derivata.
(5) Statistički sažetak iz stavka 1. ovoga članka mora se dostaviti Europskoj komisiji u roku od 55 dana od završetka mjeseca na koji se odnosi, odnosno na zahtjev Europske komisije mora se dostaviti u roku od dva mjeseca od njihovog zahtjeva.
(6) Zahtjev iz stavka 5. ovoga članka može se uputiti najkasnije pet godina nakon datuma na koji se odnose zatraženi podaci.
Članak 9.
(1) Ministarstvo nadležno za energetiku je dužno dostaviti Europskoj komisiji statističke sažetke o posebnim zalihama koje postoje na posljednji dan svakog kalendarskog mjeseca, navodeći količine i broj dana prosječne potrošnje u referentnoj godini koju te zalihe predstavljaju. Ako se neke od tih posebnih zaliha čuvaju izvan teritorija Republike Hrvatske, dostavit će se detaljni podaci o zalihama koje se čuvaju na teritoriju ili uz pomoć raznih država članica i predmetnih Središnjih tijela za zalihe.
(2) Ministarstvo nadležno za energetiku je dužno dostaviti Europskoj komisiji statistički sažetak o posebnim zalihama koje se nalaze na njezinom teritoriju, a čiji je vlasnik druga država članica ili Središnje tijelo za zalihe i koje postoje na posljednji dan svakog kalendarskog mjeseca, po kategorijama derivata i po vlasnicima tih zaliha.
(3) Statistički sažeci iz stavaka 1. i 2. ovoga članka dostavljaju se tijekom kalendarskog mjeseca nakon mjeseca na koji se sažeci odnose.
(4) Kopije statističkih sažetaka iz stavaka 1. i 2. ovoga članka moraju se dostaviti Europskoj komisiji na njihov zahtjev, u što kraćem roku.
(5) Zahtjev iz stavka 4. ovoga članka može se uputiti najkasnije pet godina nakon datuma na koji se predmetni podaci odnose.
Članak 10.
Ovaj Pravilnik stupa na snagu prvog dana od dana objave u »Narodnim novinama«.
Klasa: 310-05/15-01/21
Urbroj: 526-04-01-01-01/1-15-06
Zagreb, 28. travnja 2016.
Ministar Tomislav Panenić, v. r.
