 građana ...«
15.1. Podnositelj dalje smatra da je Vrhovni sud donio osporeno rješenje »ne poštujući čl. 31. Ustavnog zakona koji u stavku 2. propisuje da sva tijela državne vlasti i lokalne i područne (regionalne) samouprave dužna su u okviru svog ustavnog i zakonskog djelokruga provoditi odluke i rješenja Ustavnog suda«.
Predlaže da Ustavni sud ukine osporeno rješenje Vrhovnog suda.
IV. OCJENA USTAVNOG SUDA
16. Mjerodavni dio članka 29. stavka 1. Ustava glasi:
»Članak 29.
Svatko ima pravo da ... sud pravično ... odluči o njegovim pravima i obvezama ...
(...)«
Pravu na pravično suđenje u smislu članka 29. stavka 1. Ustava inherentno je načelo pravne sigurnosti. Nedosljedno postupanje sudova krši to načelo jer dovodi do općeg osjećaja neizvjesnosti kad je riječ o ishodima sudskih postupaka, a time i do smanjenja povjerenja javnosti u sudstvo i sudski sustav.
17. Kada je prvi puta razmatrao dopuštenost izvanredne revizije prednice podnositelja, Vrhovni sud je u obrazloženju rješenja broj: Rev 1393/12-2 od 20. studenoga 2012. utvrdio da pravno pitanje zbog kojeg je revizija izjavljena nije važno za osiguranje jedinstvene primjene prava i ravnopravnosti svih u njezinoj primjeni u smislu članka 392.b stavka 3. ZPP-a.
Mjerodavni dio obrazloženja tog rješenja Vrhovnog suda je glasio (za cjelovito obrazloženje v. točku 11. obrazloženja ove odluke):
»... pravno pitanje zbog kojeg je revizija izjavljena nije važno za osiguranje jedinstvene primjene prava i ravnopravnosti svih u njenoj primjeni, pa revizija nije dopuštena.
Stoga je na temelju odredbe čl. 392. b) st. 3. ZPP reviziju valjalo odbaciti.«
17.1. Članak 392.b stavak 3. ZPP-a, na kojemu je Vrhovni sud utemeljio prvo odbacivanje izvanredne revizije prednice podnositelja, glasi:
»Članak 392.b
(...)
Vijeće iz stavka 1. ovoga članka će reviziju iz članka 382. stavka 2. ovoga Zakona odbaciti i ako ocijeni da pravno pitanje zbog kojega je ona izjavljena nije važno za osiguranje jedinstvene primjene prava i ravnopravnosti svih u njegovoj primjeni.
(...)«
18. Kada je u ponovljenom postupku (nakon odluke Ustavnog suda broj: U-III-1122/2013 od 4. studenoga 2014. kojom je ukinuto rješenje Vrhovnog suda broj: Rev 1393/12-2 od 20. studenoga 2012.) drugi put ocjenjivao dopuštenost iste izvanredne revizije prednice podnositelja, Vrhovni sud donio je osporeno rješenje broj: Rev-x 1161/14-3 od 19. svibnja 2015. U njemu je ponovo odbacio tu izvanrednu reviziju kao nedopuštenu, ali sada po drugoj pravnoj osnovi, naime zbog toga što prednica podnositelja »u njoj nije određeno naznačila pravno pitanje zbog kojeg je podnijela reviziju« (članak 392.b stavak 2. ZPP-a).
Mjerodavni dio obrazloženja osporenog rješenja Vrhovnog suda glasi (za cjelovito obrazloženje v. točku 13. obrazloženja ove odluke):
»Tužiteljica u reviziji nije određeno naznačila pravno pitanje zbog kojeg je podnijela reviziju, već reviziju svodi na obrazlaganje pogrešne primjene materijalnog prava.«
Dakle, u ovom predmetu nije ispunjena osnovna pretpostavka za dopuštenost revizije u smislu odredbe čl. 382. st. 2. i 3. ZPP-a (određeno postavljeno pravno pitanje).
Stoga je na temelju odredbe članka 392. b stavak 2. ZPP-a, reviziju tužiteljice valjalo odbaciti kao nedopuštenu.«
18.1. Članak 392.b stavak 2. ZPP-a, na kojemu je Vrhovni sud utemeljio drugo odbacivanje izvanredne revizije prednice podnositelja (koje je osporeno u ovom ustavnosudskom postupku), glasi:
»Članak 392.b
(...)
Vijeće iz stavka 1. ovoga članka će reviziju iz članka 382. stavka 2. ovoga Zakona rješenjem odbaciti kao nedopuštenu i ako u reviziji ne bude određeno naznačeno pravno pitanje zbog kojega se podnosi uz određeno navođenje propisa i drugih važećih izvora prava koji se na njega odnose kao i zato što u njoj nisu određeno izloženi razlozi zbog kojih podnositelj smatra da je to pitanje važno za osiguranje jedinstvene primjene prava i ravnopravnosti svih u njegovoj primjeni.
(...)«
19. S obzirom na takvo stanje stvari, Ustavni sud mora zaključiti: Vrhovni sud je u