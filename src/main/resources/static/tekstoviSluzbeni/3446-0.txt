27 25.03.2016 Pravilnik o izmjenama i dopunama Pravilnika o sadržaju programa planiranog reosiguranja
HRVATSKA AGENCIJA ZA NADZOR FINANCIJSKIH USLUGA
795
Na temelju odredbe članka 7. stavak 4. Zakona o osiguranju (»Narodne novine« broj 30/15) Hrvatska agencija za nadzor financijskih usluga na sjednici Upravnog vijeća 21. ožujka 2016. donijela je
PRAVILNIK
O IZMJENAMA I DOPUNAMA PRAVILNIKA O SADRŽAJU PROGRAMA PLANIRANOG REOSIGURANJA
Članak 1.
U članku 2. stavku 3. i stavku 6. Pravilnika o sadržaju programa planiranog reosiguranja (»Narodne novine« broj 23/16) iza riječi »Društvo za reosiguranje« dodaju se riječi »i društvo za osiguranje koje je dobilo odobrenje za obavljanje poslova reosiguranja«.
Članak 2.
U Naslovu ispred članka 3. riječ »retreocesije« mijenja se i glasi »retrocesije«.
Članak 3.
U članku 3. točki 4. iza riječi »iz točke 4.« mijenja se i glasi »iz točke 3.«.
Članak 4.
U članku 6. stavku 1. točki 1. iza riječi »društva za reosiguranje« brišu se riječi »i mišljenje aktuarske funkcije o primjerenosti programa reosiguranja», a u točki 3. riječi »izvještaj ovlaštenog aktuara« mijenjaju se i glase: »mišljenje aktuarske funkcije o primjerenosti programa reosiguranja«.
Članak 5.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-04/20
Urbroj: 326-01-660-661-16-2
Zagreb, 21. ožujka 2016.
Predsjednik Upravnog vijeća Petar-Pierre Matek, v. r.
