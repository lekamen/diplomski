122 06.11.2015 Odluka o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba osnovnog školstva u prvom tromjesečju 2016. godine
VLADA REPUBLIKE HRVATSKE
2315
Na temelju članka 143. Zakona o odgoju i obrazovanju u osnovnoj i srednjoj školi (»Narodne novine«, br. 87/08, 86/09, 92/10, 105/10, 90/11, 16/12, 86/12, 94/13 i 152/14), Vlada Republike Hrvatske je na sjednici održanoj 5. studenoga 2015. godine donijela
ODLUKU
O KRITERIJIMA I MJERILIMA ZA UTVRĐIVANJE BILANČNIH PRAVA ZA FINANCIRANJE MINIMALNOG FINANCIJSKOG STANDARDA JAVNIH POTREBA OSNOVNOG ŠKOLSTVA U PRVOM TROMJESEČJU 2016. GODINE
I.
Ovom Odlukom utvrđuju se ukupna bilančna prava u prvom tromjesečju 2016. godine za financiranje minimalnog financijskog standarda javnih potreba osnovnog školstva i kriteriji i mjerila za utvrđivanje bilančnih prava županijama, Gradu Zagrebu i gradovima za:
– materijalne i financijske rashode,
– rashode za materijal i dijelove za tekuće investicijsko održavanje i usluge tekućeg i investicijskog održavanja (u daljnjem tekstu: tekuće i investicijsko održavanje),
– rashode za nabavu proizvedene dugotrajne imovine i dodatna ulaganja na nefinancijskoj imovini.
MATERIJALNI I FINANCIJSKI RASHODI
II.
Županijama, Gradu Zagrebu i gradovima priznaju se bilančna prava za financiranje materijalnih i financijskih rashoda osnovnog školstva u visini koja osigurava minimalni financijski standard osnovnih škola.
Obračun ovih prava izvršen je prema kriterijima i mjerilima iz ove Odluke, a sredstva se mogu koristiti samo za financiranje materijalnih i financijskih rashoda (prema ekonomskoj klasifikaciji) nužnih za realizaciju nastavnog plana i programa javnih potreba osnovnoškolskog odgoja i obrazovanja (skupina 32 i 34).
Kriterij za utvrđivanje iznosa ukupnih bilančnih prava za financiranje materijalnih i financijskih rashoda u prvom tromjesečju 2016. godine je iznos bilančnih prava za 2015. godinu, sukladno članku 42. Zakona o proračunu i Uputama Ministarstva financija za izradu proračuna jedinica lokalne i područne (regionalne) samouprave za razdoblje 2016. – 2018.
Rashodi za tekuće i investicijsko održavanje, sukladno Računskom planu za proračunsko računovodstvo, odnose se na odjeljak 3224 – Materijal i dijelovi za tekuće i investicijsko održavanje i odjeljak 3232 – Usluge tekućeg i investicijskog održavanja.
Županijama, Gradu Zagrebu i gradovima dodijeljeni rashodi za tekuće i investicijsko održavanje planirani su i osigurani na osnovi prosječnih kalkulativnih cijena kako slijedi: po učeniku 13,91 kuna tromjesečno, po razrednom odjelu 243,65 kuna tromjesečno, po školskoj zgradi 1.851,12 kuna tromjesečno.
PRIKAZ BILANČNIH PRAVA ZA MATERIJALNE I FINANCIJSKE RASHODE I RASHODE ZA TEKUĆE I INVESTICIJSKO ODRŽAVANJE U PRVOM TROMJESEČJU 2016. GODINE
– u kunama –
Red. br. Nositelj financiranja Materijalni i financijski rashodi bez rashoda za tekuće i investicijsko održavanje Rashodi za tekuće i investicijsko održavanje UKUPNO 0 1 2 3 4=3+2 ŽUPANIJE 1. Zagrebačka 8.494.161 574.368 9.068.529 2. Krapinsko-zagorska 5.133.288 446.797 5.580.085 3. Sisačko-moslavačka 6.120.390 320.047 6.440.437 4. Karlovačka 4.154.841 248.732 4.403.573 5. Varaždinska* 8.180.017 427.601 8.607.618 6. Koprivničko-križevačka 2.560.349 257.941 2.818.290 7. Bjelovarsko-bilogorska 4.086.910 399.166 4.486.076 8. Primorsko-goranska 5.312.774 453.914 5.766.688 9. Ličko-senjska 2.652.418 170.871 2.823.289 10. Virovitičko-podravska 3.042.600 306.607 3.349.207 11. Požeško-slavonska 3.342.770 246.081 3.588.851 12. Brodsko-posavska 4.821.502 394.794 5.216.296 13. Zadarska 5.158.337 437.838 5.596.175 14. Osječko-baranjska 9.131.323 837.611 9.968.934 15. Šibensko-kninska 3.096.708 177.063 3.273.771 16. Vukovarsko-srijemska 6.146.422 505.803 6.652.225 17. Splitsko-dalmatinska 11.660.866 1.049.337 12.710.203 18. Istarska 3.704.318 277.574 3.981.892 19. Dubrovačko-neretvanska 3.711.993 313.805 4.025.798 20. Međimurska 3.497.069 328.192