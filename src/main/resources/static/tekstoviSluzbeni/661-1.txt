 sklopljen (određeno ili neodređeno vrijeme).
(3) Nakon upisa podataka iz ugovora u Registar, na ugovor se upisuje redni broj pod kojim je taj ugovor upisan u Registar.
(4) Redni broj pod kojim je ugovor upisan u Registar je stalan i svaka promjena toga ugovora registrira se pod istim brojem.
Članak 6.
(1) Na svaki primjerak ugovora stavlja se potvrda o registraciji koja obvezno sadrži:
1) naziv nadležnog tijela kod kojega je ugovor registriran,
2) izreku da je ugovor registriran,
3) registarski broj i datum registracije,
4) potpis ovlaštene osobe.
(2) Nakon izvršene registracije, nadležno tijelo dostavlja svakoj od stranaka po jedan primjerak ugovora.
Članak 7.
(1) U zbirku isprava polaže se jedan primjerak registriranog ugovora.
(2) U abecedni imenik upisuje se:
1) ime i prezime, osobni identifikacijski broj, prebivalište pomorca ili radnika na pomorskom ribarskom plovilu,
2) redni broj pod kojim je ugovor upisan.
Članak 8.
(1) Poslodavac je dužan u roku osam dana prijaviti nadležnom tijelu svaku promjenu ugovora.
(2) Na registraciju promjene ugovora primjenjuju se odredbe ovoga Pravilnika koje se odnose na registraciju ugovora.
Članak 9.
Nadležno tijelo dužno je registrirati ugovor ili promjenu ugovora u roku osam dana od dana podnošenja ugovora ili njegove promjene na registraciju.
Članak 10.
Danom stupanja na snagu ovoga Pravilnika prestaje važiti Pravilnik o postupku registracije i sadržaju registra ugovora o radu pomoraca i radnika na pomorskim ribarskim plovilima (»Narodne novine« broj 70/10).
Članak 11.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/12
Urbroj: 524-03-01-01/2-15-23
Zagreb, 9. ožujka 2015.
Ministar prof. dr. sc. Mirando Mrsić, dr. med., v. r.
