odlučivao u predmetu broj: U-IIIA-4007/2005, u ovom ustavnosudskom postupku u povodu nove ustavne tužbe kao pravno relevantno razdoblje uzima se u razmatranje razdoblje od dana donošenja odluke u predmetu broj: U-IIIA-4007/2005 (13. ožujka 2008.) do dana donošenja ove ustavnosudske odluke, što iznosi sedam (7) godina, sedam (7) mjeseci i petnaest (15) dana.
Usprkos činjenici da je svojom ranijom odlukom broj: U-IIIA-4007/2005 od 13. ožujka 2008. usvojio tužbu podnositelja, podnesenu radi duljine istovjetnog parničnog postupka, Ustavni sud, razmatrajući duljinu sudskog postupka u povodu nove ustavne tužbe podnositelja, koja je predmet ovog ustavnosudskog postupka, posebno je uvažio okolnost da je u konkretnom slučaju riječ o sporu koji je tužbom u parničnom postupku pokrenut još 20. svibnja 1996. i koji do dana donošenja ove ustavnosudske odluke traje ukupno devetnaest (19) godina, pet (5) mjeseci i osam (8) dana te još uvijek nije okončan.
4.2. POSTUPANJE NADLEŽNOG SUDA
Postupak se u pravno relevantnom razdoblju vodio pred Županijskim sudom u Dubrovniku i Općinskim sudom u Dubrovniku te još uvijek nije okončan.
4.3. PONAŠANJE PODNOSITELJA USTAVNE TUŽBE (TUŽITELJA U PARNIČNOM POSTUPKU)
Podnositelj ustavne tužbe, kao tužitelj u parničnom postupku, u pravno relevantnom razdoblju nije pridonio duljini postupka.
4.4. SLOŽENOST SUDSKOG PREDMETA
Ustavni sud ocjenjuje da se u konkretnom slučaju radi o složenijem predmetu, međutim, navedena okolnost ne opravdava trajanje parničnog postupka u razdoblju duljem od devetnaest (19) godina.
III. OCJENA USTAVNOG SUDA
5. Sagledavajući postupak kao jedinstvenu cjelinu, a imajući u vidu trajanje postupka u pravno relevantnom razdoblju, kao i činjenicu da postupak još uvijek nije okončan, uzevši pritom u obzir da je riječ o sporu koji je pokrenut još 1996., Ustavni sud ocjenjuje da ukupno trajanje postupka u konkretnom slučaju ne udovoljava zahtjevu suđenja u razumnom roku. Slijedom navedenog, Ustavni sud ocjenjuje da je povrijeđeno ustavno pravo podnositelja da zakonom ustanovljeni neovisni i nepristrani sud u razumnom roku odluči o njegovim pravima i obvezama, koje je zajamčeno člankom 29. stavkom 1. Ustava.
Stoga je na temelju članka 63. stavka 2. Ustavnog zakona donesena odluka kao u točkama I. i II. izreke ove odluke.
6. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Visinu naknade, zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
7. Predsjednik Općinskog suda u Dubrovniku dužan je dostaviti Ustavnom sudu pisanu obavijest o datumima donošenja i otpreme odluke u roku od osam (8) dana od dana njene otpreme, a najkasnije osam (8) dana od isteka roka određenog u točki II. izreke ove odluke. Ovaj nalog temelji se na članku 31. stavcima 4. i 5. Ustavnog zakona.
8. Odluka o objavi (točka V. izreke) temelji se na članku 29. Ustavnog zakona.
Broj: U-IIIA-324/2015
Zagreb, 28. listopada 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
