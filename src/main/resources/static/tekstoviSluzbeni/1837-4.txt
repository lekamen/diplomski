 brodici za spašavanje koja se spušta slobodnim padom, a drugi u neposrednoj blizini zapovjedničkog mosta, tako da se može koristiti na brodu i da se može brzo prenijeti u bilo koje drugo plovilo za preživljavanje.
2.1.2 Unutarnje veze i sustavi uzbune na brodu
2.1.2.1 Brod mora imati sredstva veze u nuždi, koja mogu biti ugrađena ili prenosiva, ili jedna i druga i moraju osigurati dvosmjernu vezu upravljačkih stanica u nuždi, zbornih mjesta, mjesta za ukrcaj i ostalih strategijskih mjesta.
2.1.2.2 Opći sustav uzbune u nuždi u skladu sa 6.22, mora omogućiti prikupljanje putnika i posade na zbornim mjestima i početak akcije obuhvaćene rasporedom za uzbunu. Sustav se mora dopuniti sustavom javnog razglasa ili drugim prikladnim sredstvom.
Sustav javnog razglasa se mora automatski isključiti kada se uključi sustav uzbune u nuždi.
2.1.2.3 Opći sustav uzbune u nuždi mora se čuti u svim nastambama i stalnim radnim mjestima. Na putničkim brodovima, sustav se mora čuti na svim otkrivenim palubama.
2.1.2.4 Na brodovima koji imaju sustav za napuštanje broda, mora se osigurati veza između stanice za ukrcaj i platforme ili plovila za preživljavanje.
2.1.3 Sustavi javnog razglasa na putničkim brodovima
2.1.3.1 Svi putnički brodovi moraju imati opremljeni sustav javnog razglasa.
2.1.3.2 Sustav javnog razglasa mora se jasno čuti iznad buke okoline u svim prostorijama navedenim u 6.23.1 i mora imati mogućnost premošćivanja sa jednog mjesta na zapovjedničkom mostu i na svim onim mjestima na brodu koje RO ocijeni potrebnim, tako da se sve poruke u nuždi mogu emitirati ako je bilo koji zvučnik u prostorijama isključen, zvučnost smanjena ili ako se sustav javnog razglasa koristi u druge svrhe.
2.1.3.3 Na putničkim brodovima koji su građeni 1. srpnja 1997. ili nakon tog datuma:
.1 sustav javnog razglasa mora imati najmanje dva strujna kruga koji moraju biti dovoljno razdvojeni po čitavoj svojoj duljini protezanja i moraju imati dva odvojena i neovisna pojačala; i
.2 sustav javnog razglasa i njegova izvedba mora biti u skladu s IMO Rezolucijom A.830(19) i mora je odobriti RO.
2.1.3.4 Sustav javnog razglasa mora biti priključen na izvor električne energije u skladu sa zahtjevima pravila RO (vidjeti Pravila za klasifikaciju brodova, Dio 12. – Električna oprema, 19).
2.1.3.5 Brodovi građeni prije 1. srpnja 1997. godine koji su već opremljeni sustavom javnog razglasa odobrenim od RO, a koji stvarno odgovaraju sustavima koji se zahtijevaju u 2.1.3.2, 2.1.3.4 i 6.23.1, ne moraju mijenjati svoj sustav.
2.1.4 Pirotehnička signalna sredstva
.1 Brodovi u međunarodnoj plovidbi (područje plovidbe 1, 2, 3 i 4) moraju imati 12 raketa s padobranom (crvenih).
.2 Teretni brodovi područja plovidbe 5, 6 i 7 moraju imati 6 ručnih buktinja (crvenih). Tankeri i drugi brodovi namijenjeni za prijevoz naftnih proizvoda moraju imati 6 raketa s padobranom (crvenih).
.3 Teretni brodovi područja plovidbe 8 moraju imati 2 ručne buktinja (crvene). Tankeri i drugi brodovi namijenjeni za prijevoz naftnih proizvoda moraju imati 2 rakete s padobranom (crvene).
2.2 OSOBNA SREDSTVA ZA SPAŠAVANJE
2.2.1 Koluti za spašavanje
2.2.1.1 Koluti za spašavanje, u skladu s 6.2.1, moraju biti:
.1 tako raspoređeni da budu lako dostupni na oba boka broda i, ako je izvodljivo, na svim izloženim palubama koje se protežu do boka broda. Najmanje jedan kolut mora biti smješten u blizini krme,
.2 tako smješteni da se mogu brzo izbaciti i ne smiju biti ni na koji način trajno pričvršćeni.
2.2.1.2 Na svakom boku broda najmanje jedan kolut za spašavanje mora imati plutajući konop za spašavanje, u skladu s 6.2.4, duljine ne manje od dvostruke visine smještanja iznad vodne linije kod stanja najmanjeg gaza broda, ili 30 m, što je veće.
2.2.1.3 Najmanje polovina od ukupnog broja koluta za spašavanje mora se opremiti samoupaljivim svjetlima, u skladu s 6.2.2; istovremeno, najmanje dva od ovih koluta moraju imati samoaktivirajuće dimne signale, u skladu sa 6.2.3, koji se moraju moći brzo otpustiti sa