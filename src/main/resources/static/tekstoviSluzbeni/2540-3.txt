 sukladno propisima o socijalnoj skrbi.
Pravo na novčanu pomoć tražitelj ostvaruje od dana smještaja u Prihvatilište do izvršnosti odluke o zahtjevu za međunarodnu zaštitu.
Sukladno utvrđenom imovinskom stanju tražitelja odredit će se vremenski rok u kojem tražitelj, s obzirom na novčana sredstva kojima raspolaže, stječe pravo na novčanu pomoć.
Članak 24.
Visina novčane pomoći za tražitelje smještene u Prihvatilište propisana je Odlukom o visini novčane pomoći tražiteljima međunarodne zaštite.
Tražitelj ostvaruje pravo na novčanu pomoć ako je u mjesecu za koji se isplaćuje novčana pomoć boravio u Prihvatilištu najmanje 25 dana neprekidno.
Iznimno od stavka 2. ovoga članka, pravo na novčanu pomoć tražitelj ostvaruje i ako u mjesecu za koji se isplaćuje novčana pomoć nije boravio neprekidno 25 dana u Prihvatilištu zbog bolničkog liječenja ili mu je odobreno izbivanje iz Prihvatilišta na temelju članka 17. ovoga Pravilnika.
Novčana pomoć isplaćuje se jednom mjesečno za prethodni mjesec.
Ako tražitelj prilikom isplate novčane pomoći neopravdano izostane iz Prihvatilišta, novčana pomoć bit će mu isplaćena prilikom isplate novčane pomoći za naredni mjesec.
Pravo na novčanu pomoć nema tražitelj koji neopravdano i bez dozvole izbiva iz Prihvatilišta više od 5 dana tijekom mjeseca za koji se isplaćuje novčana pomoć.
Prisutnost tražitelja u Prihvatilištu utvrđuje se uvidom u službene evidencije prisutnosti tražitelja u Prihvatilištu poslije 23:00 sata.
Članak 25.
Prihvatilište u kojem je tražitelj smješten potvrđuje tražitelju pravo na novčanu pomoć.
Prihvatilište o pravu na novčanu pomoć izdaje potvrdu.
Potvrda iz stavka 2. ovog članka sadrži prostor za upis nadležnog tijela koje izdaje potvrdu, datuma izdavanja, prezimena, imena, spola, datuma rođenja, mjesta i države rođenja, državljanstva, datuma smještaja u Prihvatilište, potpisa službene osobe i pečata.
Ako tražitelj ne ispunjava uvjete iz članka 23. stavka 1. ovoga Pravilnika Prihvatilište će provesti postupak uskrate novčane pomoći o čemu donosi Odluku.
VI. PRIJELAZNE I ZAVRŠNE ODREDBE
Članak 26.
Obrasci 1. i 2. tiskani su uz ovaj Pravilnik dvojezično, na hrvatskom i engleskom jeziku i čine njegov sastavni dio.
Članak 27.
Danom stupanja na snagu ovoga Pravilnika prestaje važiti Pravilnik o visini novčane pomoći tražiteljima azila, azilantima, strancima pod privremenom zaštitom i strancima pod supsidijarnom zaštitom (»Narodne novine«, broj 39/08) i Pravilnik o smještaju tražitelja azila, azilanata, stranaca pod supsidijarnom zaštitom i stranaca pod privremenom zaštitom (»Narodne novine«, broj 36/08 i 116/11).
Članak 28.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-82170/2015.
Zagreb, 8. prosinca 2015.
Ministar Ranko Ostojić, v. r.
Obrazac 1.
                
REPUBLIKA HRVATSKA
MINISTARSTVO UNUTARNJIH POSLOVA
Prihvatilište za tražitelje azila
IZJAVA O IMOVINSKOM STANJU TRAŽITELJA MEĐUNARODNE ZAŠTITE
Prezime: Ime: Datum rođenja: Državljanstvo: Broj spisa:                                                                         Datum:
Pod kaznenom i materijalnom odgovornošću izjavljujem da:
1. u ovom trenutku kod sebe posjedujem iznos od ______________ novčanih sredstava.
2. u ovom trenutku kod sebe posjedujem sljedeće vrijedne stvari: ______________________________________________________________________ ______________________________________________________________________.
3. posjedujem novčana sredstva i imovinu čija ukupna tržišna vrijednost prelazi iznos od ____
______________________________________________________________________.
4. jesam / nisam u mogućnosti za vrijeme boravka u Republici Hrvatskoj doći do sredstava iz
točke 3._______________________________________________________________.
5. ću svaku promjenu svog imovinskog stanja prijaviti službeniku Prihvatilišta.
1.____________________________________________________________________
                 (potpis tražitelja međunarodne zaštite/zakonskog