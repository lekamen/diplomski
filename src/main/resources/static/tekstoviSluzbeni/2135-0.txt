110 13.10.2015 Zakon o izmjenama i dopuni Zakona o hrvatskom državljanstvu
HRVATSKI SABOR
2136
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNI ZAKONA O HRVATSKOM DRŽAVLJANSTVU
Proglašavam Zakon o izmjenama i dopuni Zakona o hrvatskom državljanstvu, koji je Hrvatski sabor donio na sjednici 25. rujna 2015. godine.
Klasa: 011-01/15-01/123 Urbroj: 71-05-03/1-15-2 Zagreb, 1. listopada 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNI ZAKONA O HRVATSKOM DRŽAVLJANSTVU
Članak 1.
U Zakonu o hrvatskom državljanstvu (»Narodne novine«, br. 53/91., 70/91., 28/92., 113/93., 4/94. i 130/11.) iznad članka 30. naziv glave V. koji glasi: »V. PRIJELAZNE I ZAKLJUČNE ODREDBE« briše se.
Članak 2.
U članku 30. iza stavka 2. dodaje se novi stavak 3. koji glasi:
»Hrvatskim državljaninom smatra se i osoba koja je upisana u evidenciju o državljanstvu u periodu od 1. ožujka 1978. do 8. listopada 1991., a izdana mu je javna isprava kojom se dokazuje hrvatsko državljanstvo.«.
Dosadašnji stavci 3. i 4. postaju stavci 4. i 5.
Članak 3.
Iznad članka 31. dodaje se naziv glave V.: »V. PRIJELAZNE I ZAKLJUČNE ODREDBE«.
Članak 4.
Ovaj Zakon stupa na snagu osmoga dana od dana objave u »Narodnim novinama«.
Klasa: 224-02/15-01/01 Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
