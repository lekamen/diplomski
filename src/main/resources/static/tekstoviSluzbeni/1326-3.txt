29., 30. i 31. postaju točke 30., 31. i 32.'
Odredbama Zakona o lokalnoj i područnoj (regionalnoj) samoupravi nije utvrđena ovlast izvršnog tijela za osnivanje radnih tijela, kao ni imenovanje članova tih tijela.
Člankom 35. stavkom 1. točkom 3.« (pravilno: člankom 35. točkom 3. – op. Ustavnog suda) »Zakona o lokalnoj i područnoj (regionalnoj) samoupravi propisano je da predstavničko tijelo osniva i bira članove radnih tijela vijeća, odnosno skupštine te imenuje i razrješuje druge osobe određene zakonom, drugim propisom ili statutom.
U članku 48. Zakona o lokalnoj i područnoj (regionalnoj) samoupravi izrijekom su navedene ovlasti općinskog načelnika, gradonačelnika, odnosno župana, kojima nije propisana ovlast donošenja odluka o osnivanju i imenovanju stalnih ili povremenih radnih tijela.
Odredbom članka 48. stavka 1. točke 3. Zakona propisano je da općinski načelnik, gradonačelnik, odnosno župan usmjerava djelovanje upravnih tijela jedinice lokalne samouprave u obavljanju poslova iz njihovoga samoupravnog djelokruga te nadzire njihov rad. Odredbom članka 53. stavka 1. Zakona propisano je da se za obavljanje poslova iz samoupravnog djelokruga jedinica lokalne samouprave ustrojavaju upravni odjeli i službe (upravna tijela). Odredbom članka 2. Zakona o službenicima i namještenicima u lokalnoj i područnoj (regionalnoj) samoupravi ('Narodne novine' br. 86/08) propisano je da poslove u upravnim odjelima i službama jedinica lokalne i područne (regionalne) samouprave obavljaju službenici i namještenici.
Iz prethodno citiranih odredbi proizlazi da poslove iz samoupravnog djelokruga jedinice lokalne samouprave obavljaju službenici u okviru upravnih odjela i službi jedinice lokalne samouprave.
Samoupravni djelokrug županije propisan je odredbom članka 20. Zakona o lokalnoj i područnoj (regionalnoj) samoupravi, a ovlasti župana kao izvršnog tijela u županiji koje obavlja izvršne poslove odredbama članka 48. Zakona.
Zakonom o izmjenama i dopunama Zakona o lokalnoj i područnoj (regionalnoj) samoupravi ('Narodne novine' br. 109/07) ukinuto je poglavarstvo kao kolegijalno izvršno tijelo u jedinicama lokalne i područne (regionalne) samouprave te je utvrđeno da je izvršno tijelo jedinice lokalne i područne (regionalne) samouprave u općini općinski načelnik, u gradu gradonačelnik i u županiji župan.
Osnivanje radnih tijela župana sukladno odredbama predmetne Statutarne odluke, ukazuje na očigledno izbjegavanje smisla Zakona o lokalnoj i područnoj (regionalnoj) samoupravi. Naime, osnivanje radnih tijela zaduženih za poslove iz samoupravnog djelokruga župana upućuje na postojanje kolegijalnog izvršnog tijela, što je u potpunosti protivno duhu Zakona.
Navedena pravna shvaćanja zauzeta su i u Zapisniku Ministarstva uprave o provedenom upravnom nadzoru u Sisačko-moslavačkoj županiji (Klasa: 043-01/09-01/25, Urbroj: 515-05-01/1-09-2) od 30. prosinca 2009. godine, u kojemu je ukazano da je odredbe članaka Statuta Sisačko-moslavačke županije kojima je propisana ovlast župana da osniva i imenuje stalna i povremena radna tijela, potrebno uskladiti s odredbama Zakona o lokalnoj i područnoj (regionalnoj) samoupravi.
Slijedom navedenog, Ministarstvo uprave utvrdilo je da su razlozi za obustavu od primjene članka 3. Statutarne odluke o izmjenama i dopunama Statuta Sisačko-moslavačke županije koju je Županijska skupština Sisačko-moslavačke županije donijela na sjednici održanoj 29. travnja 2010. godine utemeljeni na zakonu, te je potvrdilo Odluku Ureda državne uprave u Sisačko-moslavačkoj županiji Klasa: 021-05/10-01/10, Urbroj: 2176-01-01/01-10-3 od 24. svibnja 2010. godine kojom se navedena odredba obustavlja od primjene.
Napominjemo, međutim, da bi se statutom jedinice lokalne i područne (regionalne) samouprave mogla propisati ovlast općinskog načelnika, gradonačelnika odnosno župana za osnivanje savjetodavnih tijela i imenovanje savjetnika, iznimno, radi davanja stručnog mišljenja i predlaganja rješavanja određenih pitanja iz područja koja ne spadaju u