 odluka će biti objavljena na internetskim stranicama zračne luke na koju se izuzeće odnosi.
Odabir pružatelja zemaljskih usluga
Članak 13.
(1) Kada je broj pružatelja zemaljskih usluga ograničen na temelju članka 9. stavka 3. i članka 12. ovoga Pravilnika, pružatelji zemaljskih usluga odabiru se temeljem javnog natječaja koji se objavljuje u barem jednim dnevnim novinama u Republici Hrvatskoj i Službenom listu Europske unije. Svaki pružatelj zemaljskih usluga koji je registriran za pružanje zemaljskih usluga, s poslovnim nastanom na teritoriju države članice Europske unije, može se prijaviti na natječaj.
(2) Raspisivanje i provedbu postupka javnog natječaja, te odabir pružatelja zemaljskih usluga obavlja upravno tijelo zračne luke nakon konzultacija s Povjerenstvom korisnika zračne luke, pod uvjetom da upravno tijelo zračne luke:
a) ne pruža istovjetne kategorije zemaljskih usluga,
b) nema izravnu ili neizravnu kontrolu nad bilo kojim pružateljem takvih usluga i
c) nema vlasnički udio u takvom pružatelju zemaljskih usluga.
(3) Ukoliko nisu ispunjeni svi uvjeti iz stavka 2. ovoga članka, Agencija utvrđuje uvjete natječaja i kriterije odabira nakon konzultacija s Povjerenstvom korisnika zračne luke, raspisuje javni natječaj, prikuplja ponude i obavlja odabir pružatelja zemaljskih usluga iz stavka 1. ovoga članka, nakon konzultacija s Povjerenstvom korisnika zračne luke i upravnim tijelom zračne luke.
(4) Javni natječaj mora biti raspisan najkasnije dva mjeseca nakon što zračna luka dosegne prag iz članka 4. stavka 3. ovoga Pravilnika.
(5) Kriteriji odabira moraju biti odgovarajući, objektivni, transparentni i nediskriminirajući i između ostalog moraju uključivati standardne i tehničke specifikacije koji su utvrđeni za tu zračnu luku.
(6) Nakon utvrđivanja kriterija odabira, objavljuje se javni natječaj koji sadrži minimalno:
a) kategorije usluga za koje se objavljuje javni natječaj,
b) uvjete kojima mora udovoljavati pružatelj zemaljskih usluga, a koji se odnose na:
1) zadovoljavajuće iskustvo,
2) stabilnu financijsku situaciju,
3) odgovarajuću organizaciju,
4) dostatno pokriće osiguranja odgovornosti iz djelatnosti,
5) zaštitu i sigurnost uređaja, zrakoplova, opreme i osoblja,
6) zaštitu okoliša i
7) udovoljavanje odgovarajućim propisima s područja socijalne politike.
c) razdoblje na koje će pružatelj zemaljskih usluga biti odabran,
d) kriterije odabira,
e) rok za podnošenje ponuda,
f) rok za donošenje odluke o odabiru, i
g) uputu o pravnoj zaštiti.
(7) Pružatelji zemaljskih usluga biraju se na razdoblje od najviše sedam godina.
(8) Protiv odluke o odabiru pružatelja zemaljskih usluga iz stavaka 2. i 3. ovoga članka, nezadovoljna stranka može pokrenuti upravni spor.
(9) Zemaljske usluge može pružati i samo upravno tijelo zračne luke, a da se za to ne provede postupak utvrđen odredbama ovoga članka, ako je upravno tijelo zračne luke jedan od pružatelja tih zemaljskih usluga. Upravno tijelo zračne luke može bez provođenja postupka utvrđenog odredbama ovoga članka, za pružanje zemaljskih usluga u toj zračnoj luci ovlastiti neku drugu pravnu osobu pod uvjetom da:
a) upravno tijelo zračne luke ima izravnu ili neizravnu kontrolu nad tom pravnom osobom; ili
b) ta pravna osoba ima izravnu ili neizravnu kontrolu nad upravnim tijelom zračne luke.
(10) Ako pružatelj zemaljskih usluga prestane obavljati aktivnosti prije isteka razdoblja na koje je odabran, provest će se postupak za odabir novoga pružatelja zemaljskih usluga u skladu s odredbama ovoga članka.
(11) Povjerenstvo korisnika zračne luke mora biti obaviješteno o rezultatu natječajnog postupka iz ovoga članka.
Otočne zračne luke
Članak 14.
(1) U okviru odabira pružatelja zemaljskih usluga kako je uređeno člankom 13. ovoga Pravilnika, dopušteno je proširiti obvezu pružanja javne usluge na jednoj ili više drugih zračnih luka pod uvjetom:
a) da se te zračne luke nalaze na otocima u istom zemljopisnom području,
b) da svaka od tih zračnih luka ima promet od najmanje 100 000 putnika