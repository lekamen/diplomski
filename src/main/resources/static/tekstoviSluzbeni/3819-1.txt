 Ujednačavanje opterećenosti iz stavka 5. i 7. ovog članka provest će administrator središnjeg sustava eSpis na zahtjev administratora sustava eSpis u sudu.
(9) Pisane naredbe predsjednika suda iz stavaka 1., 2., 5., 6. i 7. ovog članka ulažu se u za to posebno osnovani predmet sudske uprave.«.
Članak 6.
U članku 57. stavku 7. iza prve rečenice dodaje se druga rečenica koja glasi:
»U slučaju da je opravdano očekivati neprekidno izbivanje rješavatelja godinu dana ili dulje predsjednik suda može pisanom obrazloženom naredbom u odnosu na tog rješavatelja odrediti gašenje automatske dodjele dva mjeseca prije očekivanog početka izbivanja.«.
Članak 7.
U članku 80. iza točke 28. dodaje se točka 29. koja glasi:
»29. S13.1. – Izvješće o KPI po sudovima i rješavateljima (samo za županijske sudove).«.
Članak 8.
U članku 82. iza stavka 2. dodaje se stavak 3. koji glasi:
»(3) Ako ima primjedbu na izvješće iz stavka 2. točke 16. ovog članka, predsjednik suda odnosno sudac preko administratora sustava eSpis u sudu do 31. siječnja tekuće godine za prethodnu godinu može dostaviti primjedbe ustrojstvenoj jedinici ministarstva nadležnog za poslove pravosuđa čiji djelokrug rada obuhvaća poslove razvoja i održavanja sustava eSpis putem elektroničke pošte na adresu: »espis@pravosudje.hr.«.
Članak 9.
(1) Iznad članka 137.f dodaje se naslov koji glasi:
»3. Postupak u predmetima stečaja potrošača«.
(2) Članak 137.f mijenja se i glasi:
»(1) Rješavatelj predmeta pokreće algoritam za dodjelu postupka povjereniku.
(2) Dodjela postupaka u rad povjereniku obavlja se primjenom algoritma za dodjelu postupaka osobi upisanoj na listu povjerenika nadležnog općinskog suda.«.
Članak 10.
Članak 137.g mijenja se i glasi:
»(1) Rješavatelj može odrediti ponovljenu automatsku dodjelu postupka samo u slučaju ako izabrani povjerenik ne može biti imenovan.
(2) U slučaju iz stavka 1. ovoga članka rješavatelj u sustavu eSpis briše aktivnu ulogu izabranog povjerenika prije ponovljene automatske dodjele.«.
Članak 11.
Iza članka 137.g dodaje se članak 137.h koji glasi:
»Članak 137.h
(1) Rješavatelj je obvezan u sustav eSpis bez odgode upisati datum:
1. imenovanja povjerenika
2. razrješenja povjerenika
3. prestanka aktivne uloge povjerenika.
(2) Datum izbora povjerenika generira se automatski u trenutku pokretanja algoritma za dodjelu postupka povjereniku.
(3) Prestankom aktivne uloge povjerenika u sustavu eSpis smatra se trenutak zaključenja postupka stečaja potrošača, a ako je određeno razdoblje provjere ponašanja trenutak pravomoćnosti rješenja o oslobođenju ili uskrati oslobođenja od preostalih obaveza.«.
Članak 12.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/35
Urbroj: 514-03-02-02-02-16-22
Zagreb, 29. travnja 2016.
Ministar Ante Šprlje, v. r.
