 perikoronarnim infekcijama dovodi u pitanje dentalnu sposobnost. Kada je prognoza nejasna, treba zatražiti savjet oralnog kirurga.
k) Nema zaostalih korijena zuba u dodiru s miljeom usne šupljine. Ako postoje zaostali zubni korijeni bez patoloških simptoma, mogu ostati »in situ« uz potrebu češće kontrole.
l) Nema patoloških promjena na mekim tkivima usne šupljine. Ako postoje potencijalno štetne navike, prijeko su potrebni češći pregledi i kontrole.
Na temelju utvrđenog dentalnog statusa kandidati se kategoriziraju po sljedećim klasama:
1. KLASA 1
– DVO koji ne zahtijevaju dentalno liječenje ili ponovnu procjenu oralnog statusa unutar 12 mjeseci (dodatni dentalni pregledi nisu dogovoreni ili preporučeni ako npr. nedostaju zubi ili nije preporučen nadomjestak).
2. KLASA 2
– DVO kod kojih postojeće dentalno stanje vjerovatno neće rezultirati hitnim dentalnim stanjima unutar 12 mjeseci.
3. KLASA 3
– DVO koji zahtijevaju dentalno liječenje da bi popravili dentalno zdravlje koje bi u njih vrlo vjerojatno uzrokovalo akutna dentalna stanja unutar 12 mjeseci.
4. KLASA 4
– DVO kojima je:
a) potreban godišnji pregled
b) koji nemaju određen dentalni status
c) koji nemaju dentalni karton
d) koji imaju nepotpun dentalni karton.
Kandidati za koje se utvrdi da udovoljavaju kriterijima klase 1. i 2. ocjenjuju se ocjenom zdravstveno sposoban za sudjelovanje u operaciji potpore miru ako nemaju drugih utvrđenih zdravstvenih kontraindikacija, a kandidati svrstani u klase 3. i 4 ocjenjuju se ocjenom nesposoban.
Uvjerenje o dentalnoj sposobnosti vrijedi 12 mjeseci (podređeno je bilo kojoj promjeni u kliničkom statusu), no može biti ograničeno na bilo koje razdoblje između 3 i 24 mjeseca, ovisno o prethodnim podacima iz dentalnog kartona pojedinog pacijenta. Samo kandidatima kategoriziranim kao klasa 1. može se produžiti uvjerenje o dentalnoj sposobnosti na više od 12 mjeseci. Osobe koje su u kategoriji »dentalno nesposobne« mogu se rekategorizirati u »dentalno sposobne« kada se ispune navedeni kriteriji pri dentalnom pregledu.
Kandidati za koje se prilikom dentalnog pregleda utvrdi da nemaju sanirane zube, a liječe se u civilnoj zdravstvenoj ustanovi, moraju do odlaska u operaciju potpore miru dostaviti potvrdu o obavljenom liječenju od izabranog civilnog doktora dentalne medicine. Nakon sanacije kod civilnog doktora kandidat se obvezno upućuje na pregled kod vojnog doktora dentalne medicine koji donosi uvjerenje o dentalnoj sposobnosti.
3. Sadržaj, način i obuhvat zdravstvenog pregleda zrakoplovnog osoblja
Ovim uputama propisuje se sadržaj, način i obuhvat zdravstvenog pregleda zrakoplovnog osoblja i kandidata za kadeta-pilota.
3.1. Anamnestički podaci uzimaju se prema obrascu iz Kartona zdravstvenog pregleda zrakoplovnog osoblja (tiskanica ZP-ZO). Pozitivan odgovor osoba koje se podvrgavaju pregledu liječnik je dužan detaljnije zabilježiti i kao svjedok potpisati istinitost podataka koje je dala osoba.
3.2. Klinički pregled sadrži:
• mjerenje tjelesne visine, sjedeće visine, tjelesne mase, dužina ruku i nogu i ocjena tjelesne konstrukcije
• pregled kože i vidljive sluznice
• pregled usne šupljine, jezika, nepčanih lukova, tonzila i ždrijela, limfnih žlijezda glave i vrata
• utvrđivanje elastičnosti mišića, ravnih stopala, deformitet tijela, amputacija, proširenih vena i ograničenost pokreta
• pregled glave i vrata, perkusija i auskultacija prsnog koša
• auskultacija srca, mjerenje krvnog tlaka tijekom ležanja, sjedenja i ustajanja, mjerenje pulsa poslije pet minuta ležanja, nakon 20 čučnjeva i dvije minute nakon zamora
• palpacija žlijezda i abdominalnih organa
• pregled ekstremiteta
• EKG u miru se obavlja pri svakom pregledu
• spirometrija (VC ili FVC, FEV1/FVC ili FVCx100, FEV 25%, FEV 50%, FEV 75%, PF, MMF)
• test opterećenja srčano-žilnog sustava za zdravstvene kategorije A i B obavlja se na prethodnom pregledu (kadeti-piloti tijekom studija), svake treće godine za imatelja uvjerenja iznad 40 godina života te kada je klinički indicirano;