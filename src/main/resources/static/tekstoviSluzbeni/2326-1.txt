 prostora, područja, površine ili zone.
(2) Namjena prostora određena Planom u skladu s Prilogom I. ovoga Pravilnika – »Pregled prostornih tema«, planira se za namjene propisane Prilogom II. ovoga Pravilnika – »Sadržaj namjena prostora« te se na njima mogu graditi građevine, odnosno provoditi zahvati u prostoru propisane tim Prilogom.
Područja posebnih uvjeta (režima)
Članak 7.
Područja posebnih uvjeta (režima) određuju se u grafičkom dijelu Plana određivanjem zaštitnog prostora ili koridora.
Posebne mjere
Članak 8.
Posebne mjere su mjere zaštite okoliša, prirode, kulturne baštine i zdravlja, mjere zaštite od požara, mjere spašavanja i druge mjere, pravila i posebni načini korištenja, odnosno ograničenja propisani posebnim propisima i/ili koji proizlaze iz zahtjeva javnopravnog tijela postavljenog prilikom izrade nacrta prijedloga Plana, koje nisu uzete u obzir, odnosno primijenjene prilikom određivanja namjene prostora i/ili propisivanja pravila provedbe zahvata.
DIO TREĆI POBLIŽI SADRŽAJ PLANA
Sadržaj odredbi za provedbu Plana
Članak 9.
Odredbe za provedbu Plana sadrže sljedeće dijelove:
1. Uvodne odredbe
1.1. Osnovni podaci o prostoru
1.2. Ciljevi Plana
1.3. Organizacija i osnovna namjena i korištenje prostora
2. Uvjeti provedbe zahvata za koje je određena namjena prostora
2.1. Namjena prostora
2.2. Građevinska područja
2.3. Pravila provedbe
3. Uvjeti provedbe za infrastrukturne sustave državnog značaja
3.1. Prometni sustav
3.2. Komunikacijski sustav
3.3. Energetski sustav
3.4. Vodnogospodarski sustav
4. Posebne mjere
4.1. Područja posebnih vrijednosti
4.2. Područja posebnih ograničenja
4.3. Područja posebnog načina korištenja
5. Smjernice za izradu urbanističkih planova uređenja državnog značaja i
6. Mjere za provedbu plana.
Sadržaj grafičkog dijela Plana
Članak 10.
Grafički dio Plana sadrži sljedeće kartografske prikaze Plana:
− Karta 1.1. Namjena prostora
− Karta 1.2. Građevinska područja
− Karta 1.3. Pravila provedbe i područja obveze donošenja prostornih planova
− Karta 2.1. Prometni sustav
− Karta 2.2. Komunikacijski sustav
− Karta 2.3. Energetski sustav
− Karta 2.4. Vodnogospodarski sustav
− Karta 3.1. Područja posebnih vrijednosti
− Karta 3.2. Područja posebnih ograničenja i
− Karta 3.3. Područja posebnog načina korištenja.
Smjernice za izradu urbanističkih planova uređenja državnog značaja
Članak 11.
Smjernice za izradu urbanističkih planova uređenja državnog značaja mogu određivati:
1. moguće i/ili obvezne namjene
2. način gradnje građevina
3. smještajni kapacitet (broj kreveta) i/ili planiranu gustoću korištenja (broj kreveta/ha) unutar građevinskog područja ugostiteljsko-turističke namjene
4. potrebu sanacije terena (odvodnjavanje, izravnavanje, i sl.)
5. mjere oblikovanja prostora
6. mjere zaštite okoliša, prirode, kulturne baštine i zdravlja, mjere zaštite od požara, mjere spašavanja i druge mjere
7. obvezu izrade stručnog rješenja
8. druge smjernice ovisno o posebnosti prostora i potrebama planiranih zahvata.
DIO ČETVRTI PROSTORNI STANDARDI ZA ODREĐIVANJE ODREĐENIH ZEMLJIŠTA
Osobito vrijedno zemljište namijenjeno poljoprivredi
Članak 12.
Planom se kao osobito vrijedno zemljište namijenjeno poljoprivredi može odrediti osobito vrijedno obradivo poljoprivredno zemljište (P1), meliorirano i okrupnjeno zemljište površine veće od 200 ha i/ili drugo državno zemljište, a koje se nalazi izvan građevinskih područja i usklađeno je s drugim površinama državnog značaja.
Zemljište namijenjeno šumi i šumsko zemljište državnog značaja
Članak 13.
Planom se kao zemljište namijenjeno šumi i šumsko zemljište državnog značaja mogu odrediti šume i šumsko zemljište koje sukladno člancima 3.3. i 3.4. Kyotskog protokola kroz ponor ugljika značajno utječu na održavanje aktivnosti gospodarenje šumama iznad referentne vrijednosti za Republiku Hrvatsku; šume i šumska zemljišta u zaštićenim dijelovima prirode i području NATURA 2000, šumski sjemenski objekti, te najkvalitetnije šumske sastojine koje čine okosnicu šumskog resursa Republike 