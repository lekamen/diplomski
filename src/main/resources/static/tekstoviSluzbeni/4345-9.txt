 građevinsku dozvolu ili drugi važeći akt kojim se odobrava građenje usklađenost ulaganja s prostornim planom jedinice lokalne samouprave se dokazuje unutar odluke iz stavka 23. ovoga članka.
(23) Korisnik je dužan uz Zahtjev za potporu priložiti odluku predstavničkog tijela jedinice lokalne samouprave,odnosno predstavničkog tijela grada Zagreba o suglasnosti za provedbu ulaganja na području jedinice lokalne samouprave koja mora imati prilog sa sljedećim stavkama:
– naziv projekta/operacije za koju se izdaje odluka o suglasnosti, naziv korisnika
– kratki opis projekta/operacije
– društvena opravdanost projekta/operacije uključujući opis krajnjih korisnika projekta/operacije uz dostavu izjave o dostupnosti ulaganja lokalnom stanovništvu i različitim interesnim skupinama
– za udruge koje se bave humanitarnim i društvenim djelatnostima, dokaz o povezanosti projekta/operacije sa podacima iz Registra udruga vezano za ciljne skupine, ciljeve, djelatnosti kojima se ostvaruje cilj, područjima djelovanja i gospodarskim aktivnostima udruge
– za vjerske zajednice koje se bave humanitarnim i društvenim djelatnostima dokaz da imaju organizacijski oblik na lokalnom nivou
– za udruge i vjerske zajednice koje se bave humanitarnim i društvenim djelatnostima dokaz da je ista od posebnog interesa za lokalno stanovništvo
– financijski kapacitet korisnika uključujući prikaz izvora sredstava i analizu troškova za provedbu projekta
– ljudski kapacitet korisnika za provedbu projekta/operacije
– doprinos ulaganja stvaranju novih radnih mjesta
– način održavanja i upravljanja projektom/operacijom
– usklađenost projekta/operacije sa strateškim razvojnim programom jedinice lokalne samouprave ili lokalnom razvojnom strategijom odabrane lokalne akcijske grupe unutar Programa i
– usklađenost projekta/operacije s prostornim planom jedinice lokalne samouprave za projekte/operacije koji ne zahtijevaju pravomoćnu građevinsku dozvolu ili drugi važeći akt kojim se odobrava građenje.
(24) Provedba ulaganja može trajati najduže 24 mjeseca, a rok počinje teći od dana donošenja Odluke o dodjeli sredstava, te završava danom podnošenja konačnog zahtjeva za isplatu.
Državne potpore
Članak 21.
(1) Pravila vezana uz državne potpore primjenjiva su samo na korisnike koji provode gospodarsku djelatnost. Utjecaj na trgovinu između država članica u smislu članka 107. stavka 1. UFEU-a mora biti utvrđen od slučaja do slučaja, odnosno na svakom prihvatljivom projektu/operaciji u sklopu Podmjere 7.4. koji provodi korisnik koji ujedno obavlja gospodarsku djelatnost.
(2) Korisnici koji provode gospodarsku djelatnost i koji su zatražili državnu potporu koja nije izuzeta od obveze prijave Europskoj komisiji u sklopu Podmjere 7.4. obvezni su uz Zahtjev za isplatu/Zahtjev za isplatu predujma dostaviti Agenciji za plaćanja odluku Europske komisije o sukladnosti s člankom 107 stavkom 1. UFEU.
(3) Svaka potpora za prihvatljive projekte/operacije unutar Podmjere 7.4. koja ispunjava sve opće i posebne uvjete utvrđene u Uredbi (EU) br. 651/2014, za kategorije potpora navedene u članku 53. i članku 55. Uredbe (EU) br. 651/2014, se izuzima od obveze prijave u skladu s odredbama članka 107. stavka 3. UFEU-a.
Potpore male vrijednosti – de minimis potpore
Članak 22.
(1) Ukupan iznos javne potpore po pojedinom korisniku koji provodi gospodarsku djelatnost za projekte/operacije unutar Podmjere 7.4, a koje spadaju u kategorije potpore u skladu s odredbama članka 109. UFEU određen je Uredbom (EU) br. 1407/2013 i ne smije prelaziti definirane gornje granice tijekom bilo kojeg razdoblja od tri fiskalne godine.
(2) Korisnici koji ispunjavaju navedene uvjete dodjele potpore male vrijednosti (de minimis potpore) pri podnošenju Zahtjeva za potporu/Zahtjeva za isplatu morati će dostaviti Agenciji za plaćanja popunjene i ovjerene izjave iz Priloga IV i Priloga V ovoga Pravilnika.
III. OPĆI UVJETI, OPĆI TROŠKOVI, KRITERIJI ODABIRA
Opći uvjeti
Članak 23.
(1) Aktivnosti vezane uz ulaganje ne smiju započeti prije