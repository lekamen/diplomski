 sufinanciranja
Članak 7.
(1) Iznos sufinanciranja se obračunava sukladno razlici u cijeni između maloprodajne cijene plinskog ulja obojanog plavom bojom i cijene od 5.00 kn po litri (sa PDV-om), sukladno Zahtjevu za potporu i predočenim preslikama računa te podacima iz kartice »Gorivo za poljoprivredu i ribarstvo« za razdoblja propisana člankom 9. ovog Pravilnika.
(2) U slučaju da se utvrdi da ukupni zatraženi iznos potpore premašuje iznos novčanih sredstava utvrđen Odlukom iz članka 4. ovog Pravilnika, isplata u trećem obračunskom razdoblju tekuće godine vršit će se na način da će se svim korisnicima proporcionalno umanjiti iznos potpore na koju su ostvarili pravo temeljem ovog Pravilnika.
Podnošenje Zahtjeva za potporu
Članak 8.
(1) Zahtjev za potporu čine: obrazac Zahtjeva za potporu, preslike računa za određeno razdoblje i Obračun sufinanciranja.
(2) Obrazac Zahtjeva za potporu je propisan Prilogom I., a Obračun sufinanciranja Prilogom II. ovog Pravilnika i čine njegov sastavni dio.
Članak 9.
(1) Zahtjevi se podnose Upravi ribarstva za obračunsko razdoblje tekuće godine kako slijedi:
– za 1. godišnje obračunsko razdoblje (siječanj – ožujak), do 30. travnja;
– za 2. godišnje obračunsko razdoblje (travanj – lipanj), do 31. srpnja;
– za 3. godišnje obračunsko razdoblje (srpanj – rujan), do 31. listopada;
(2) Iznimno od stavka 1. ovog članka, za tržišnu kompenzaciju za 4. obračunsko razdoblje listopad – prosinac 2014. godine, Zahtjev se može podnijeti do 15. veljače 2015. godine.
(3) Ukoliko je podnositelj ovlaštenik više povlastica za gospodarski ribolov na moru ili više povlastica za uzgoj ili akvakulturu, može ostvariti pravo na sufinanciranje po svakoj povlastici koje je ovlaštenik, pri čemu za svaku mora podnijeti zasebni Zahtjev za potporu.
III. KONTROLA ZAHTJEVA ZA POTPORU
Administrativna kontrola
Članak 10.
(1) Uprava ribarstva vrši administrativnu kontrolu Zahtjeva za potporu pri čemu utvrđuju pravovremenost i potpunost Zahtjeva za potporu te udovoljavanje uvjetima propisanim ovim Pravilnikom što se utvrđuje uvidom u službene evidencije koje vodi Ministarstvo i u Zahtjev za potporu.
(2) Za nepotpune, ali pravodobno podnesene Zahtjeve za potporu od podnositelja se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva za potporu.
(3) Podnositelj je dužan zatraženu dopunu iz stavka 2. ovoga članka dostaviti preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(4) Potpuni i pravovremeno dopunjeni Zahtjevi za potporu ulaze u daljnju obradu te se vrši njihov konačni obračun i izrađuje tablični prikaz.
(5) Tablični prikazi iz stavka 4. ovog članka dostavljaju se u organizacijsku jedinicu Uprave ribarstva u čijoj je nadležnosti državna potpora u ribarstvu.
Neudovoljavanje uvjetima za sufinanciranje
Članak 11.
(1) Neudovoljavanje uvjeta za sufinanciranje podrazumijeva:
a. neispunjavanje uvjeta i kriterija propisanih ovim Pravilnikom,
b. namjerno davanje krivih podataka u Zahtjevu za potporu,
c. nepravovremeno dostavljeni i nepravodobno dopunjeni Zahtjevi za potporu.
(2) Zahtjevi za potporu koji neudovoljavaju uvjetima i kriterijima propisanim ovim Pravilnikom ne ulaze u daljnju obradu propisanu člankom 10. stavkom 4. ovog Pravilnika.
Isplata potpore
Članak 12.
(1) Nakon izvršene administrativne kontrole Uprava ribarstva izrađuje slog za isplatu i upućuje ga Agenciji za plaćanja koja vrši isplatu korisnicima.
(2) Agencija za plaćanja o izvršenim isplatama po korisnicima po utvrđenim razdobljima izvještava Ministarstvo slanjem izvješća o isplatama u elektronskom obliku u roku od 15 dana nakon izvršene isplate.
Povrat sredstava
Članak 13.
(1) Ministarstvo može zahtijevati povrat čitavog iznosa ili dijela isplaćenih novčanih sredstava na temelju Odluke o povratu isplaćenih sredstava, i to u slučaju:
a. administrativne pogreške i pogrešne isplate,
b. utvrđivanja