 iz stavka 1. ovoga članka, odnosno oprema/strojevi za razvojno-inovacijske aktivnosti, predstavlja opremu/strojeve klasificirane kao oprema/strojevi visoke tehnologije, sukladno standardnoj nacionalnoj/međunarodnoj klasifikaciji opreme, odnosno potvrdu izdanu od javne znanstvene institucije registrirane u Republici Hrvatskoj (fakulteta, instituta i sl.)
4. instrument osiguranja naplate tražbina za slučaj kršenja odredbi Zakona i
5. pisanu Izjavu kojom odgovorna osoba jamči pod moralnom, materijalnom i kaznenom odgovornošću za točnost dostavljenih podataka.
(2) Pod kategorijom opreme visoke tehnologije u smislu ulaganja u razvojno-inovacijske aktivnosti smatra se ulaganje isključivo u novu opremu koja se koristi za razvojne i inovacijske procese, a ne za procese poslovne administracije i proces proizvodnje.
(3) Pod pojmom visoke tehnologije u smislu ulaganja u razvojno-inovacijske aktivnosti smatraju se one industrije i one aktivnosti koje se temelje na znanju, koje imaju značajan udio ulaganja u istraživanje i razvoj, relativno brz tehnološki napredak, dugotrajne razvojne faze i potencijal brzog rasta opsega proizvodnje.
Članak 12.
Ako iz Prijave proizlazi namjera korištenja bespovratne novčane potpore za ulaganje u dugotrajnu imovinu povezanu s potporama za kapitalne troškove projekta ulaganja, Potvrda iz članka 5. ove Uredbe sadrži:
1. odredbu da dugotrajna imovina povezana s kapitalnim troškovima projekta ulaganja predstavlja ulaganje u vlasništvo korisnika potpore za ulaganje te je direktno vezana uz aktivnosti projekta ulaganja i omogućuje obavljanje registriranih djelatnosti korisnika potpore za ulaganje i
2. odredbu da se korištenje potpore za kapitalne troškove ulaganja odobrava uz ispunjavanje uvjeta iz članka 13. Zakona i članka 13. ove Uredbe.
Članak 13.
Nadležno ministarstvo odobrit će isplatu bespovratne novčane potpore iz članka 12. ove Uredbe nakon unosa dugotrajne imovine u vlasništvo korisnika potpore za ulaganje, i to uz uvjet da je korisnik potpore za ulaganje nadležnom ministarstvu dužan dostaviti:
1. financijska izvješća i dokumentaciju kojom se utvrđuje unos dugotrajne imovine koja predstavlja prihvatljive troškove ulaganja sukladno članku 13. Zakona, u vlasništvo korisnika potpore za ulaganje
2. specifikaciju troškova izgradnje nove tvornice, odnosno industrijskog postrojenja i specifikaciju troškova novih strojeva, odnosno proizvodne opreme
3. račune za izgradnju i kupnju dugotrajne imovine iz stavka 1. ovoga članka
4. materijalne dokaze da udio ulaganja u strojevima, odnosno proizvodnoj opremi iznosi minimalno 40% od ukupne vrijednosti ulaganja
5. materijalne dokaze da minimalno 50% od kupljenih strojeva, odnosno proizvodne opreme predstavlja opremu klasificiranu kao oprema visoke tehnologije, sukladno standardnoj nacionalnoj/međunarodnoj klasifikaciji opreme koja spada u kategoriju opreme visoke tehnologije, odnosno potvrdu izdanu od javne znanstvene institucije registrirane u Republici Hrvatskoj (fakulteta, instituta i sl.)
6. instrument osiguranja naplate tražbina za slučaj kršenja odredbi Zakona i
7. pisanu Izjavu kojom odgovorna osoba jamči pod moralnom, materijalnom i kaznenom odgovornošću za točnost dostavljenih podataka.
Članak 14.
(1) Novoosnovano trgovačko društvo koje ispunjava uvjete za sklapanje Sporazuma o pripremi i provedbi projekta iz članka 15. Zakona (u daljnjem tekstu: Sporazum), koje ima namjeru koristiti jednu ili više potpora iz članka 15. stavka 5. Zakona podnosi Prijavu nadležnom ministarstvu.
(2) Novoosnovanim trgovačkim društvom smatra se trgovačko društvo koje je osnovano na području Republike Hrvatske i djeluje kraće od šest mjeseci od dana podnošenja Prijave.
(3) Uz Prijavu iz stavka 1. ovoga članka obvezno se prilažu:
1. izvod iz sudskog registra ne stariji od 30 dana od dana podnošenja prijave
2. podaci o financijskom stanju podnositelja Prijave (račun dobiti i gubitka i bilanca) ne stariji od 30 dana od dana podnošenja Prijave, a ako je osnivač podnositelja Prijave