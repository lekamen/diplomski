 ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi (»Narodne novine« broj 30/15).
Prilozi
Članak 4.
Sastavni dijelovi ovoga Pravilnika su:
1. Prilog I. – »Kriteriji odabira Zahtjeva za potporu« i
2. Prilog II. – »Označavanje ulaganja sufinanciranih iz proračuna Europske unije«.
II. VRSTA POTPORE, KORISNICI, PRIHVATLJIVA ULAGANJA, UVJETI PRIHVATLJIVOSTI, OPĆI UVJETI I KRITERIJI ODABIRA
Vrsta potpore
Članak 5.
(1) U okviru Podmjere 6.4. potpora se za tip operacije 6.4.1. Razvoj nepoljoprivrednih djelatnosti u ruralnim područjima (u daljnjem tekstu: tip operacije 6.4.1.).
(2) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15 % udjela.
(3) Intenzitet javne potpore po projektu iznosi do 70 % od ukupnih prihvatljivih troškova.
(4) Najniži iznos javne potpore po korisniku iznosi 3.500 eura u protuvrijednosti u kunama
(5) Najviši iznos javne potpore po korisniku iznosi 200.000 eura u protuvrijednosti u kunama tijekom razdoblja od tri uzastopne fiskalne godine.
(6) Isplata potpore može biti jednokratna ili najviše u dvije rate.
(7) Potpora iz stavka 1. ovoga članka korisniku se može dodijeliti jednom tijekom provedbe Programa za razvoj jedne nepoljoprivredne djelatnosti.
Prihvatljivi korisnici
Članak 6.
Korisnici su poljoprivrednici upisani u Upisnik poljoprivrednika te fizičke osobe koje su nositelji ili članovi obiteljskog poljoprivrednog gospodarstva koji pokreću ili razvijaju nepoljoprivredne djelatnosti.
Prihvatljiva ulaganja
Članak 7.
Prihvatljivi su troškovi unutar sljedećih ulaganja:
1. turizam u ruralnom području (građenje i/ili opremanje građevina i/ili turističke infrastrukture za pružanje turističkih i/ili ugostiteljskih usluga)
2. tradicijski obrt, umjetnički obrti uključujući i obrte za izradu suvenira i rukotvorina (građenje i/ili opremanje građevina u kojima se obavlja proizvodnja i/ili trženje)
3. pružanje usluga u ruralnim područjima, poljoprivredi i šumarstvu (građenje i/ili opremanje građevina za pružanje usluga u ruralnim područjima) i
4. prerada, marketing i izravna prodaja proizvoda koji nisu obuhvaćeni Dodatkom I Ugovora o funkcioniranju EU (građenje i/ili opremanje građevina za preradu, skladištenje, pakiranje i/ili izravnu prodaju proizvoda koji nisu obuhvaćeni Dodatkom I Ugovora o funkcioniranju EU.
Uvjeti prihvatljivosti
Članak 8.
(1) Korisnik mora biti upisan u Upisnik poljoprivrednika najmanje jednu godinu prije podnošenja Zahtjeva za potporu.
(2) Korisnik u trenutku podnošenja Zahtjeva za potporu mora pripadati ekonomskoj veličini poljoprivrednog gospodarstva od najmanje 2.000 eura.
(3) Ulaganje u okviru tipa operacije 6.4.1. provodi se u naseljima s najviše 5.000 stanovnika na području jedinice lokalne samouprave u kojoj se nalazi sjedište korisnika.
(4) Korisnik mora izraditi poslovni plan za Podmjeru 6.4. sukladno članku 11.ovoga Pravilnika.
(5) Prihvatljiva ulaganja moraju biti u skladu s važećim strateškim i planskim dokumentima jedinice lokalne samouprave u kojoj se provodi ulaganje.
(6) Kod ulaganja iz članka 7. točke 3. ovoga Pravilnika korisnik mora uspostaviti knjigovodstvo ili odgovarajuću evidenciju sukladno posebnim propisima koji reguliraju predmetno ulaganje najkasnije na kraju ulaganja kako bi dokazao pružanje usluga trećim stranama.
(7) Korisnik mora biti registriran i obavljati djelatnost u skladu s posebnim propisima koji uređuju područje obavljanja djelatnosti najkasnije do podnošenja zadnjeg Zahtjeva za isplatu.
(8) Proizvod prerade/predmet trženja mora biti proizvod koji nije obuhvaćen Dodatkom I. Ugovora o funkcioniranju EU.
(9) Proizvodi koji se koriste unutar ulaganja iz članka 7., točke 1. i 4. moraju potjecati izravno iz vlastite poljoprivredne proizvodnje ili mogu biti nabavljeni izravno (bez posrednika) od drugog poljoprivrednika upisanog u Upisnik poljoprivrednih gospodarstava
(10) Proizvodi