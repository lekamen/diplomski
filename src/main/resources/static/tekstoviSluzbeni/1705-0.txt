86 04.08.2015 Rješenje Zavoda za unapređivanje zaštite na radu, klasa: UP/I-115-01/15-01/84, urbroj: 425-01/1-15-2 od 21. srpnja 2015.
ZAVOD ZA UNAPREĐIVANJE ZAŠTITE NA RADU
1706
Na zahtjev PREVENTA d.o.o. iz Varaždina, Frana Supila 50a, OIB: 58241957305, a na temelju članka 30. stavka 2. i članka 82. stavka 7. Zakona o zaštiti na radu (»Narodne novine« broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
PREVENTA d.o.o. iz Varaždina, Frana Supila 50a, OIB: 58241957305, ispunjava uvjete za obavljanje poslova zaštite na radu, te se ovlašćuje da u okviru svoje djelatnosti može obavljati sljedeće poslove:
1) obavljanje poslova zaštite na radu kod poslodavca
2) izrada procjene rizika
3) osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu)
4) ispitivanja radne opreme
5) ispitivanja u radnom okolišu:
5.1. ispitivanja fizikalnih čimbenika
5.2. ispitivanja kemijskih čimbenika.
O obavljenim ispitivanjima navedeno društvo obvezno je izdavati i čuvati isprave te voditi evidenciju.
II.
Ovim Rješenjem stavlja se izvan snage Rješenje Ministarstva rada i mirovinskoga sustava, klasa: UP/I-115-01/14-04/15, urbroj: 524-03-02-01/2-14-2 od 18. studenog 2014. godine.
III.
Poslove iz točke I. ovog Rješenja navedeno društvo može obavljati dok ispunjava propisane uvjete, a o svim promjenama koje se odnose na ispunjavanje propisanih uvjeta društvo je dužno obavijestiti ovaj Zavod odmah nakon nastanka promjene.
IV.
Ovo Rješenje objavit će se u »Narodnim novinama«.
Klasa: UP/I-115-01/15-01/84
Urbroj: 425-01/1-15-2
Zagreb, 21. srpnja 2015.
Ravnatelj Vitomir Begović, v. r.
