 nakladnicima kojima je naložen povrat nezakonite državne potpore ili se nalaze u postupku povrata potpore.
Sredstva Fonda dodjeljuju se u obliku državnih potpora sukladno Uredbi o općem skupnom izuzeću (Uredba Komisije (EU) br. 651/2014 оd 17. lipnja 2014. o ocjenjivanju određenih kategorija potpora spojivima s unutarnjim tržištem u primjeni članaka 107. i 108. Ugovora). i ograničava se do 50% opravdanih troškova za produkciju, pretpodukciju i distribuciju audiovizualnih djela. Iznimno intenzitet potpore za audiovizualna djela može se povećati do 80% prihvatljivih troškova za složene programe, to jest zahtjevna audiovizualna djela, koja nisu ekonomski opravdana i koja nisu privlačna za široku publiku, ako je program: namijenjen posebno ranjivim skupinama (osobama s invaliditetom, jednoroditeljskim obiteljima, nezaposlenim mladima, osobama treće životne dobi, ratnim veteranima, ženama žrtvama obiteljskog nasilja, Romima, ovisnicima o drogama, beskućnicima, prognanicima, izbjeglicama i povratnicima); namijenjen osobama s intelektualnim poteškoćama, osobama oštećenog sluha, osobama oštećenog vida tako da je program posebno prilagođen tim ciljanim skupinama; namijenjen očuvanju raznolikosti hrvatskog jezika i pisma; namijenjen očuvanju jezika pripadnika nacionalne manjine i u potpunosti proizveden na jeziku pripadnika nacionalne manjine; namijenjen očuvanju tradicijske posebnost; namijenjen projektima suvremenog kulturnog izričaja; namijenjen razvoju civilnog društva
Državne potpore, koje se dodjeljuju na temelju ovog Javnog natječaja za radijske programe i sadržaje, ne smiju premašiti iznos od 1 milijun eura po godini i korisniku. Intenzitet potpore ne smije prelaziti 50% opravdanih troškova za radijske programe i sadržaje uz iznimke navedene u gornjem odlomku.
Potporama na temelju provedenog Javnog natječaja podupire se kulturni proizvod. Radi izbjegavanja očitih pogrešaka pri određivanju kulturnog proizvoda, uspostavljeni se učinkoviti postupci i osobe, kojima je povjeren odabir i provjera u skladu s utvrđenim popisom kulturnih kriterija. Članovi Vijeća ocjenjuju kvalifikacijski test, a da bi projekt zadovoljio kvalifikacijski test, mora ostvariti minimalno 16 bodova od ukupno 30 mogućih bodova. Spomenuti kulturni kriteriji su: program je od interesa za opći odnosno lokalni ili regionalni kulturni razvitak; program se bavi suvremenim kulturnim temama i/ili sadržajima (primjerice političkog, društvenog i sličnog kulturnog sadržaja); program se objavljuje na hrvatskom ili jednom od jezika nacionalnih manjina u Republici Hrvatskoj.
Vijeće je analiziralo i ocjenjivalo predložene programe pojedinog podnositelja sukladno kriterijima za dodjelu potpore koji su propisani Zakonom o elektroničkim medijima, Pravilnikom o Fondu za poticanje pluralizma i raznovrsnosti elektroničkih medija te Javnim natječajem broj 02/15 te obuhvaćaju:
1. Značenje radijskog programa za realizaciju tema iz članka 6. Pravilnika. Kriteriji se odnose na:
• značenje prijavljenog programskog usmjerenja emisije za ostvarivanje prava na javno informiranje i na obaviještenost svih državljana Republike Hrvatske, pripadnika hrvatskih nacionalnih manjina i zajednica u inozemstvu te ostvarivanje prava nacionalnih manjina u Republici Hrvatskoj; ostvarivanje ljudskih prava i političkih prava građana te unaprjeđivanje pravne i socijalne države te civilnog društva; djecu i mlade ili su namijenjeni djeci i mladima; osobe s posebnim potrebama; očuvanje hrvatskoga nacionalnog i kulturnog identiteta; poticanje kulturnog i umjetničkog stvaralaštva, kulturu javnog dijaloga; razvoj obrazovanja, znanosti, umjetnosti i športa, zaštitu prirode, okoliša i ljudskog zdravlja, poticanje medijske pismenosti,
• razrađenost i obrazloženost relevantnosti teme i potreba ciljanih publika zbog kojih je ta tema u skladu s javnim interesom,
• izvornost ponuđenog sadržaja (do koje se mjere u okviru programa obrađuju teme koje nisu prisutne u ostalim medijima),
• predloženi sadržaj mora biti