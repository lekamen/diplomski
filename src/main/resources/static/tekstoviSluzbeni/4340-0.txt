70 30.07.2016 Obvezatne upute broj Z IV Obrasci za postupak izbora (OZ-18 - OZ-36)
DRŽAVNO IZBORNO POVJERENSTVO REPUBLIKE HRVATSKE
1689
Na osnovi članka 56. točka 3. Zakona o izborima zastupnika u Hrvatski sabor (»Narodne novine«, broj 66/15 – pročišćeni tekst i 104/15 – Odluka i Rješenje Ustavnog suda Republike Hrvatske, broj: U-I-1397/2015 od 24. rujna 2015., dalje: Zakon) Državno izborno povjerenstvo Republike Hrvatske propisuje
OBVEZATNE UPUTE BROJ Z IV
OBRASCI ZA POSTUPAK IZBORA (OZ-18 – OZ-36)
1. Izbori za zastupnike u Hrvatski sabor provodit će se isključivo na obrascima propisanim ovim Obvezatnim uputama.
2. Obrasci iz točke 1. ovih Obvezatnih uputa nosit će oznaku OZ.
3. Ako za pojedine radnje nije Obvezatnim uputama utvrđen odgovarajući obrazac, Državno izborno povjerenstvo Republike Hrvatske će, kada je to neophodno za provođenje odgovarajuće izborne radnje, odrediti sadržaj i oblik obrasca u skladu s odredbama Zakona.
4. Obrasci za postupak izbora su:
– OZ-18 – Izjava o prihvaćanju dužnosti predsjednika – zamjenika predsjednika biračkog odbora za provedbu izbora zastupnika u Hrvatski sabor,
– OZ-19 – Izjava o prihvaćanju dužnosti člana – zamjenika člana biračkog odbora za provedbu izbora zastupnika u Hrvatski sabor,
– OZ-20 – Izjava o prihvaćanju dužnosti člana stalnog sastava izbornog povjerenstva za provedbu izbora zastupnika u Hrvatski sabor,
– OZ-21 – Izjava o prihvaćanju dužnosti člana proširenog sastava izbornog povjerenstva za provedbu izbora zastupnika u Hrvatski sabor,
– OZ-22 – Rješenje o imenovanju stalnog sastava općinskog/gradskog izbornog povjerenstva,
– OZ–23 – Rješenje o imenovanju proširenog sastava općinskog/gradskog izbornog povjerenstva,
– OZ-24 – Rješenje o određivanju biračkih mjesta,
– OZ-25 – Rješenje o imenovanju biračkog odbora,
– OZ-26 – Rješenje o imenovanju biračkog odbora za glasovanje birača na službi u Oružanim snagama Republike Hrvatske,
– OZ-27 – Rješenje o imenovanju biračkog odbora za glasovanje birača članova posade pomorskih i riječnih brodova pod hrvatskom zastavom i plutajućih objekata,
– OZ-28 – Rješenje o imenovanju biračkog odbora za glasovanje birača lišenih slobode,
– OZ-29 – Rješenje o imenovanju biračkog odbora za glasovanje birača smještenih u ustanovama socijalne skrbi,
– OZ–30 – Glasački listić za izbor zastupnica/zastupnika u Hrvatski sabor na kojem se glasuje za jednu od lista,
– OZ-31 – Glasački listić za izbor zastupnica/zastupnika u Hrvatski sabor u XII. izbornoj jedinici u kojoj se biraju zastupnici srpske nacionalne manjine,
– OZ-32 – Glasački listić za izbor zastupnice/zastupnika u Hrvatski sabor u XII. izbornoj jedinici u kojoj se bira zastupnica/zastupnik mađarske nacionalne manjine,
– OZ-33 – Glasački listić za izbor zastupnice/zastupnika u Hrvatski sabor u XII. izbornoj jedinici u kojoj se bira zastupnica/zastupnik talijanske nacionalne manjine,
– OZ-34 – Glasački listić za izbor zastupnice/zastupnika u Hrvatski sabor u XII. izbornoj jedinici u kojoj se bira zastupnica/zastupnik češke i slovačke nacionalne manjine,
– OZ-35 – Glasački listić za izbor zastupnice/zastupnika u Hrvatski sabor u XII. izbornoj jedinici u kojoj se bira zastupnica/zastupnik austrijske, bugarske, njemačke, poljske, romske, rumunjske, rusinske, ruske, turske, ukrajinske, vlaške i židovske nacionalne manjine,
– OZ-36 – Glasački listić za izbor zastupnice/zastupnika u Hrvatski sabor u XII. izbornoj jedinici u kojoj se bira zastupnica/zastupnik albanske, bošnjačke, crnogorske, makedonske i slovenske nacionalne manjine.
5. Oznake, nazivi i sadržaj obrazaca sastavni su dio ovih Obvezatnih uputa.
6. Ove Obvezatne upute stupaju na snagu 30. srpnja 2016., a objavit će se u »Narodnim novinama« i na internetskoj stranici Državnog izbornog povjerenstva www.izbori.hr.
Klasa: 013-03/16-01/29 Urbroj: 507/11-16-4 Zagreb, 28. srpnja 2016.
Predsjednik Branko Hrvatin, dipl. iur., v. r.
OBRASCI
