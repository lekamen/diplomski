 polaganje ispita utvrđuje rješenjem ravnatelj Zavoda.
IV. UVJERENJE
Članak 7.
(1) Kandidatu koji je položio ispit Zavod izdaje uvjerenje o položenom ispitu (u daljnjem tekstu: uvjerenje).
(2) Uvjerenje važi 5 (pet) godina.
(3) Uvjerenje potpisuje predsjednik Povjerenstva.
(4) Primjerak uvjerenja dostavlja se ovlaštenom tijelu koje je djelatnika uputilo na polaganje ispita.
(5) O izdanim uvjerenjima ovlaštenih servisera Zavod vodi upisnik koji mora sadržavati evidencijski broj upisnika, prezime i ime nositelja uvjerenja i stečeno obrazovanje, mjesto i datum rođenja, broj osobne iskaznice i mjesto izdavanja, datum polaganja ispita i područje polaganja ispita, datum važenja uvjerenja, brojčanu oznaku, mjesto i datum izdavanja uvjerenja, naziv ovlaštenog tijela, potpis predsjednika Povjerenstva i potpis ravnatelja Zavoda.
(6) Obrazac uvjerenja tiskan je uz ovaj Pravilnik i njegov je sastavni dio (Prilog 2).
Članak 8.
(1) Ovlašteni serviser dužan je redovito dopunjavati i usavršavati znanje.
(2) Program dopunjavanja i usavršavanja znanja ovlaštenog servisera utvrđuje ravnatelj Zavoda, a objavljuje se na mrežnim stranicama Zavoda.
V. PROGRAM ISPITA I PROGRAM IZOBRAZBE ZA POLAGANJE ISPITA
Članak 9.
(1) Program ispita sastoji se od općeg i posebnog dijela.
(2) Opći dio ispita obuhvaća provjeru poznavanja zakonodavnog okvira upravnog područja mjeriteljstva i jednak je za sve kandidate.
(3) Posebni dio ispita obuhvaća provjeru poznavanja propisa iz područja zakonskog mjeriteljstva koji se odnose na određena zakonita mjerila za koja je ovlaštenom tijelu u kojem je kandidat zaposlen, dodijeljeno ovlaštenje.
(4) Program ispita (predmeti i pravni izvori/literatura) utvrđuje ravnatelj Zavoda.
(5) Program ispita objavljuje se na mrežnim stranicama Zavoda.
Članak 10.
(1) Program izobrazbe za polaganje ispita sadrži pravne izvore i literaturu za pripremu polaganja ispita:
– zakonska i upravna načela
– opća mjeriteljska načela
– ispitivanje i ovjeravanje različitih mjerila
– pretpakovine.
(2) Program izobrazbe i način provedbe izobrazbe za svako područje iz stavka 1. ovoga članka utvrđuje ravnatelj Zavoda.
(3) Program izobrazbe i način provedbe izobrazbe objavljuje se na mrežnim stranicama Zavoda.
VI. SLUŽBENA ISKAZNICA OVLAŠTENOG SERVISERA
Članak 11.
(1) Službenom iskaznicom ovlašteni serviser dokazuje da je ovlašten za obavljanje poslova pripreme zakonitih mjerila za ovjeravanje.
(2) Službenu iskaznicu ovlaštenom serviseru izdaje Zavod.
(3) Ovlašteni serviser kojemu prestane radni odnos dužan je vratiti službenu iskaznicu u Zavod.
(4) Iskaznica ovlaštenog servisera izrađuje se kao plastična kartica pravokutnog oblika veličine 85 x 55 mm
a) službena iskaznica na prednjoj strani sadrži:
1. utisnuti grb Republike Hrvatske
2. natpis »REPUBLIKA HRVATSKA«
3. naziv »SLUŽBENA ISKAZNICA OVLAŠTENOG SERVISERA«
4. mjesto za fotografiju veličine 28x32
5. ime i prezime ovlaštenog servisera
6. naziv ovlaštenog tijela
7. broj iskaznice,
b) službena iskaznica na poleđini sadrži:
8. tekst o ovlastima nositelja iskaznice
9. područja ovlaštenja prema dodacima Uredbe o posebnim uvjetima koje moraju ispunjavati ovlaštena tijela za obavljanje poslova ovjeravanja zakonitih mjerila i/ili poslova pripreme zakonitih mjerila za ovjeravanje (»Narodne novine«, broj 90/14)
10. datum izdavanja iskaznice
11. mjesto za pečat i potpis ovlaštene osobe.
(5) O izdanim službenim iskaznicama ovlaštenih servisera Zavod vodi upisnik koji mora sadržavati: evidencijski broj upisnika, prezime i ime ovlaštenog servisera, broj službene iskaznice, područje ovlaštenja, datum izdavanja službene iskaznice, naziv ovlaštenog tijela i potpis ovlaštene osobe koja vodi upisnik.
(6) Obrazac službene iskaznice ovlaštenog servisera tiskan je uz ovaj Pravilnik i njegov je sastavni dio (Prilog 3).
VII. ZAVRŠNA ODREDBA
Članak 12.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-02/06
Urbroj: 558-01/2-16-1
Zagreb, 4. svibnja 2016.
Zamjenik ravnatelja mr.