 ovoj stvari. Dodaje da prema odredbi članka 18. Zakona o elektroničkim komunikacijama (»Narodne novine« 73/08. i 90/11.) protiv odluka i drugih upravnih akata tuženika nije dopuštena žalba, ali se protiv njih može pokrenuti upravni spor pred Visokim upravnim sudom Republike Hrvatske te da odluke i drugi upravni akti tuženika postaju izvršni dostavom stranci. Također da kada je u odluci ili drugom upravnom aktu tuženika utvrđeno da se radnja, koje je predmet izvršenja može izvršiti u ostavljenom roku, odluka ili drugi upravni akt tuženika postaju izvršni istekom tog roka.
Slijedom toga da je pobijano rješenje u svemu doneseno temeljem zakona, te u okviru propisane zakonske ovlasti.
Tuženik se osvrće i na navod tužitelja da izvršenje na način kako je određeno nije moguće provesti jer bi bilo u protivnosti s rješenjem Ministarstva pomorstva, prometa i infrastrukture od 1. lipnja 2012., kojim se zabranjuje izvođenje radova u vrijeme turističke sezone, pa s tim u vezi ističe da je predmetno rješenje koje je ovdje izvršni naslov tužitelj primio još 17. travnja 2012. dakle prije rečenog rješenja od 1. lipnja 2012. Time je bio u obvezi odnosno u mogućnosti izvršiti naloženo tim rješenjem, zbog čega navode istaknute u tom pravcu također smatra treba odbiti kao neosnovane.
Tuženik predlaže Sudu da tužbu tužitelja u cijelosti odbije.
Sukladno odredbi članka 6. Zakona o upravnim sporovima (»Narodne novine« 20/10. i 143/12.) odgovor na tužbu tuženika dostavljen je tužitelju radi izjašnjavanja.
Tužbeni zahtjev nije osnovan.
U postupku je Sud uzeo u obzir sve činjenice utvrđene u postupku koji je prethodio donošenju osporenog rješenja, te utvrdio da tužbeni zahtjev nije osnovan.
Iz podataka spisa predmeta proizlazi da je u konkretnom slučaju izvršni naslov odluka tuženika klasa: UP/I-344-01/10-01/555, urbroj: 376-04/HP-12-20 (DM) od 12. travnja 2012., kojom je utvrđen sadržaj Ugovora o pristupu i zajedničkom korištenju dijela elektroničke komunikacijske infrastrukture i povezane opreme trgovačkog društva Autocesta Rijeka-Zagreb d.d., između trgovačkih društava Univerzalne telekomunikacije d.d. (kao Najmoprimac) i Autocesta Rijeka-Zagreb d.d. (kao Najmodavac).
Prema članku 2. stavku 2.1. navedenog Ugovora, tužitelj je bio u obvezi osigurati pristup svojoj izgrađenoj elektroničkoj komunikacijskoj infrastrukturi i povezanoj opremi te dostaviti trgovačkom društvu Univerzalne telekomunikacije d.d. svu raspoloživu tehničku dokumentaciju, a predmetnu odluku koja je ovdje temelj za izvršenje je tužitelj primio 17. travnja 2012. pa je ista s protekom roka u kojem je tužitelj bio dužan postupati po naloženom postala izvršna.
Nakon toga je inspektor elektroničkih komunikacija tuženika pokrenuo postupak inspekcijskog nadzora u svezi postupanja tužitelja po navedenoj odluci, a tužitelj ponovo u očitovanju od 3. srpnja 2012. ponavlja razloge i navode koje je već iznosio i u postupku koji je prethodio donošenju odluke koje je ovdje izvršni naslov. Tako ističe da ta odluka nije konačna niti izvršna sve dok se ne dovrši upravni spor koji je tužbom pokrenuo protiv te odluke.
Međutim, ti navodi nisu odlučni za ocjenu zakonitosti osporenog rješenja jer je odredbama Zakona o elektroničkim komunikacijama (»Narodne novine« 37/08. i 90/11. – nadalje: ZEK) propisana ovlast inspektora za obavljanje poslova inspekcijskog nadzora nad primjenom ZEK-a i propisa donesenih temeljem tog Zakona. Među ostalim u slučaju utvrđivanja povrede odredaba ZEK-a i podzakonskih propisa ovlašten je narediti usklađivanje obavljanja djelatnosti elektroničkih komunikacijskih mreža i usluga s odredbama ZEK-a te sukladno tome donijeti odgovarajuće rješenje.
S obzirom na to da je prema navedenoj odluci tužitelj bio obvezan osigurati pristup svojoj izgrađenoj elektroničkoj komunikacijskoj infrastrukturi i povezanoj opremi u ostavljenom roku od primanja te odluke što tužitelj u ostavljenom roku nije učinio odnosno postupio po naloženom, to je temeljem članka 12. stavka 1., članka 112. stavka