 član tijela iz stavka 2. ovog članka će podnijeti ostavku na funkcije koje obnaša u Hrvatskom Crvenom križu odnosno njegovim ustrojstvenim oblicima.
Do podnošenja ostavke i u prijelaznom razdoblju, član će učiniti najviše što može kako bi osigurao da njegova funkcija ne izazove sukob interesa. U slučaju sukoba interesa, član će se suzdržati od sudjelovanja u donošenju odluka i sukob interesa će riješiti isključivo u interesu Hrvatskog Crvenog križa.
Članak 25.
Skupština je najviše tijelo upravljanja i odlučivanja svakog društva Hrvatskog Crvenog križa, čiji se rad odvija na sjednicama i u kojem sudjeluju članovi putem izabranih predstavnika – zastupnika. Svaki zastupnik ima jedan glas.
Sastav i broj zastupnika skupštine utvrđuju se statutom društva. Rokove za provođenje izbora za zastupnike u skupštini utvrđuje skupština prije početka izbora za novo mandatno razdoblje.
Mandat zastupnika skupštine traje četiri godine s mogućnošću ponovnog izbora.
Članak 26.
Sjednice skupštine saziva predsjednik društva.
Sjednice skupštine se sazivaju kao redovne i izvanredne.
Redovna sjednica se održava najmanje jedanput godišnje.
Izvanredna sjednica se saziva po potrebi.
Izvanredno sazivanje sjednice skupštine može pokrenuti predsjednik, odbor društva, jedna trećina zastupnika u skupštini i Glavni odbor.
Izborna konstituirajuća sjednica se održava svake četiri godine, a saziva ju osoba ovlaštena za zastupanje upisana u registar udruga.
Izbornu konstituirajuću sjednicu u slučaju prijevremenog prestanka mandata članovima skupštine saziva ravnatelj.
Skupština može odlučivati kad je na sjednici prisutna natpolovična većina zastupnika skupštine, a pravovaljane odluke donosi većinom glasova prisutnih zastupnika.
U izvanrednim situacijama, u slučaju da nije prisutno dovoljno zastupnika, skupština će se sastati ponovno unutar 48 sati, i u tom slučaju odluke se donose ako je prisutna jedna trećina zastupnika i to većinom glasova onih koji su prisutni i glasuju.
Skupština donosi statut društva natpolovičnom većinom glasova svih zastupnika.
U slučajevima propisanim statutom za pojedine odluke utvrđuje se kvalificirana većina.
Način rada skupštine ustanovljuje se poslovnikom.
Članak 27.
Skupština u okviru svoga djelokruga rada:
– donosi statut društva i njegove izmjene i dopune,
– donosi programsku orijentaciju i razvojne programe za mandatno razdoblje,
– usvaja plan rada i financijski plan za sljedeću kalendarsku godinu,
– usvaja izvješće o radu za prethodnu kalendarsku godinu i godišnje financijsko izvješće,
– razmatra i usvaja izvješća o radu i poslovanju za mandatno razdoblje,
– donosi odluku o rokovima za provođenje izbora za zastupnike,
– bira i razrješava predsjednika i potpredsjednike društva, članove odbora i nadzornog odbora,
– donosi odluke o statusnim i drugim pitanjima unutarnjeg ustroja, djelovanja i radnim tijelima,
– odlučuje o promjeni ciljeva i djelatnosti, gospodarskih djelatnosti, prestanku rada i raspodjeli preostale imovine društva,
– donosi odluke o fondovima društva i prati njihovu učinkovitost i namjensko korištenje sredstava fondova,
– donosi odluku o osnivanju službi za obavljanje stručno-administrativnih poslova,
– donosi poslovnik o radu skupštine i druge dokumente,
– odlučuje o drugim pitanjima za koja statutom društva nije utvrđena nadležnost drugih tijela društva.
Članak 28.
Predsjednik društva je predsjednik skupštine i predsjednik odbora društva, a svoju funkciju obavlja na volonterskoj osnovi.
Predsjednik društva se bira iz redova zastupnika skupštine na konstituirajućoj sjednici na mandatno razdoblje od četiri godine, s mogućnošću ponovnog izbora, a najviše tri uzastopna puta. Predsjednik društva se bira natpolovičnom većinom glasova prisutnih zastupnika skupštine.
Predsjednik pojedinačno predstavlja i zastupa društvo, saziva i predsjedava sjednicama skupštine i odbora, potpisuje odluke i druge dokumente koje donose ova tijela te obavlja i druge poslove koje mu povjere skupština i odbor.
Društvo može imati dva