od 30 dana od dana zaprimanja, tj. 17. lipnja 2013. te je navedena usluga realizirana u telekomunikacijskoj mreži zainteresirane osobe. Predstavnik zainteresirane osobe je istog dana došao na adresu tužiteljice radi spajanja opreme, ali tužiteljica je spajanje odbila. Time je tužiteljica svojim ponašanjem onemogućila zainteresiranoj osobi ispunjavanje svojih, pretplatničkim ugovorom preuzetih obveza, a rok za prihvaćanje zahtjeva reguliran je člankom 4.2. Općih uvjeta poslova H1 Telekom d.d. Slijedom navedenog da je evidentno da je zainteresirana osoba prihvatila zahtjev u roku od 30 dana od dana zaprimanja, tj. 17. lipnja 2013. kada je navedena usluga realizirana u telekomunikacijskoj mreži zainteresirane osobe, a time postala dostupna tužiteljici, da zainteresirana osoba nije odgovorna za nemogućnost faktičkog korištenja ugovorene H1 Trio usluge, budući je tužiteljica svojim ponašanjem onemogućila zainteresiranoj osobi da na njezinom kućnom priključku spoji opremu koja podržava korištenje navedene usluge. Tužiteljica da je potpisom zahtjeva potvrdila da je upoznata i da prihvaća Opće uvjete poslovanja H1 Telekom d.d. te sve druge priloge zahtjevu koji zajedno čine pretplatnički ugovor te da je isti zaprimila zajedno sa zahtjevom. Time je tužiteljica ujedno i upoznata s mogućnošću raskida ugovora u roku od 14 radnih dana od dana sklapanja bez obveze navođenja razloga za raskid te bez obveze plaćanja naknade za prijevremeni raskid, a koje pravo je navedeno u samom zahtjevu, kao i u članku 17.6. Općih uvjeta poslovanja H1 Telekom d.d. Zainteresirana osoba poziva se i na članak 17.4. Općih uvjeta poslovanja, a usmene informacije koje je tužiteljica dobila od prodajnog predstavnika neobvezujuće su i isključivo informativnog karaktera dok su odredbe pretplatničkog ugovora kojeg je tužiteljica sklopila obvezujuće. Slijedom navedenog, budući da tužiteljica nije iskoristila mogućnost raskida ugovora u roku od 14 radnih dana od dana sklapanja bez obveze navođenja razloga za raskid te bez obveze plaćanja naknade za prijevremeni raskid zainteresirana osoba drži, da su u predmetnom postupku, potpuno i pravilno utvrđene sve činjenice bitne za donošenje zakonite odluke te nije bilo osnova za utvrđivanje prava tužiteljice za raskid ugovora bez naplate naknade zbog prijevremenog raskida ugovora. Predlaže da Sud odbije tužbeni zahtjev.
U ovom upravnom sporu održana je rasprava 17. lipnja 2015. na kojoj raspravi su stranke dobile mogućnost izjasniti se o navodima i dokazima ostalih stranaka u sporu. Proveden je dokaz uvidom u dokumentaciju spisa predmeta upravnog postupka i spisa predmeta upravnog spora.
Na temelju razmatranja svih pravnih i činjeničnih pitanja, ovaj Sud ocjenjuje da je tužbeni zahtjev osnovan.
Među strankama nije sporno da je tužiteljica 8. svibnja 2013. potpisala zahtjev za H1 Trio uslugu, u prostorijama svog stana, gdje ju je posjetio prodajni predstavnik zainteresirane osobe. Nadalje, nije sporno da su na poleđini zahtjeva za H1 Trio uslugu tužiteljici bili uručeni i Opći uvjeti poslovanja tvrtke zainteresirane osobe.
U upravnom sporu sporno je, je li tuženik u smislu nadležnosti iz odredbe članka 51. stavak 1. Zakona o elektroničnim komunikacijama (»Narodne novine« 73/08, 90/11, 133/12, 80/13, dalje ZEK) u slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge ili prigovorom po povredi odredaba pretplatničkog ugovora, u kojem upravnom postupku na temelju odredbe članka 51. stavak 8. ZEK-a odluka agencije mora biti podrobno obrazložena te se postupak vodi sukladno Zakonu o općem upravnom postupku (»Narodne novine« 47/09, dalje ZUP), proveo postupak sukladno ZEK-u i ZUP-u i potpuno utvrdio činjenično stanje.
Naime, tužiteljica tijekom upravnog postupka već u samom prigovoru ističe da je prodajni agent izričito objasnio da potpisivanjem zahtjeva tužiteljica nema nikakve obveze prema H1 Telekomu