 boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske ako su:
– članovi posade zrakoplova ili broda ili prateće osoblje koje sudjeluje u žurnim ili spasilačkim misijama u slučaju elementarne nepogode ili nesreće.
Članak 7.
Nositelji sljedećih valjanih posebnih putnih isprava i s njima izjednačenih putnih isprava za strance, a koje su izdale treće zemlje:
– putnih isprava za izbjeglice koje izdaju države stranke Konvencije o pravnom položaju izbjeglica od 28. srpnja 1951. (»Narodne novine – Međunarodni ugovori«, broj 12/93),
– putnih isprava za osobe bez državljanstva koje izdaju države stranke Konvencije o pravnom položaju osoba bez državljanstva od 28. rujna 1954. (»Narodne novine – Međunarodni ugovori«, broj 12/93),
– putnih isprava za strance,
trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske.
Priznate izbjeglice i osobe bez državljanstva, i druge osobe koje nemaju državljanstvo nijedne zemlje, a borave u Ujedinjenoj Kraljevini Velike Britanije i Sjeverne Irske ili u Irskoj, a nositelji su valjane putne isprave koju je izdala Ujedinjena Kraljevina Velike Britanije i Sjeverne Irske ili Irska, ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske.
Iznimno od odredbi stavka 1. ovoga članka, nositelji putnih isprava za izbjeglice ili putnih isprava za osobe bez državljanstva, izdanih u:
– Kneževini Andori, Japanu, Kanadi, Kneževini Monaku, Republici San Marinu, Sjedinjenim Američkim Državama i pri Svetoj Stolici,
ne trebaju vizu za ulazak u Republiku Hrvatsku i boravak do 90 dana u svakom razdoblju od 180 dana, odnosno za prelazak preko državnog područja Republike Hrvatske.
Iznimno od odredbi stavka 1. ovoga članka, nositelji valjanih putnih isprava za strance izdanih u:
– Kneževini Andori, Japanu, Kanadi, Kneževini Monaku, Republici San Marinu, Sjedinjenim Američkim Državama i pri Svetoj Stolici,
ne trebaju vizu za ulazak u Republiku Hrvatsku i boravak 90 dana u svakom razdoblju od 180 dana, odnosno za prelazak preko državnog područja Republike Hrvatske, ako je nositelju omogućen povratak u državu koja je izdala putnu ispravu.
Članak 8.
Državljanin treće zemlje dužan je dokazati da ima dovoljno sredstava za uzdržavanje tijekom boravka u Republici Hrvatskoj i za povratak u državu iz koje je došao ili za putovanje u treću državu.
Pri ulasku u Republiku Hrvatsku, tijelo nadležno za kontrolu prelaska državne granice ovlašteno je od državljanina treće zemlje zatražiti da predoči sredstva za uzdržavanje tijekom boravaka u Republici Hrvatskoj i za povratak u državu iz koje je došao ili za putovanje u treću državu.
Visina sredstava iz stavaka 1. i 2. ovoga članka je protuvrijednost 70 eura (slovima: sedamdeset eura) po danu predviđenog boravka u Republici Hrvatskoj.
Ako državljanin treće zemlje posjeduje ovjereno jamstveno pismo fizičke ili pravne osobe iz Republike Hrvatske, dokaz o uplaćenom turističkom aranžmanu ili sličnu ispravu, dužan je predočiti dokaz o posjedovanju sredstava u protuvrijednosti 30 eura (slovima: trideset eura) po danu predviđenog boravka u Republici Hrvatskoj.
Iznimno od stavka 1. ovoga članka, ako državljanin treće zemlje posjeduje ovjereno jamstveno pismo fizičke ili pravne osobe iz Republike Hrvatske iz kojeg je vidljivo da jamac u potpunosti preuzima sve troškove vezane uz boravak i napuštanje Republike Hrvatske, državljanin treće zemlje oslobođen je od obveze prilaganja dokaza o posjedovanju sredstava iz stavka 1. ovoga članka.
Članak 9.
Danom stupanja na snagu ove Uredbe prestaje vrijediti Uredba o viznom sustavu (»Narodne novine«, br. 54/2012 i 38/2013).
Članak 10.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/43
Urbroj: 50301-21/21-15-2
Zagreb, 13. svibnja 2015.
Predsjednik