 i radnih tijela Komore.
Protiv člana Komore koji nije platio članarinu u visini iznad polugodišnje članarine, provodi se ovršni postupak, te se do podmirenja duga privremeno suspendiraju njegova prava s osnova članstva u Komori.
Vjerodostojnom ispravom za pokretanje ovršnog postupka smatra se izvadak iz poslovnih knjiga Komore izrađen u skladu s odredbama posebnog zakona koji uređuje ovršni postupak.
V. TIJELA KOMORE
Članak 14.
Tijela Komore su:
1. Skupština
2. Nadzorni odbor
3. Upravni odbor, i
4. Predsjednik komore.
Skupština
Članak 15.
Skupština je najviše tijelo upravljanja Komorom. Skupština ima 85 članova, koji su izabrani na mandat od četiri (4) godine, s pravom ponovnog izbora.
Članak 16.
U Skupštini treba biti osigurana teritorijalna zastupljenost i brojčana razmjernost članova Komore u skladu sa strukovnim određenjem, te provedeno načelo ravnopravnosti spolova.
Kriteriji za odabir članova Skupštine određuju se vodeći računa o brojčanoj, strukovnoj i teritorijalnoj zastupljenosti članova.
U cilju osiguranja jedinstvenog funkcioniranja komorskog sustava izbori, održavanje konstituirajuće sjednice Skupštine te imenovanja u tijela Komore, provode se u godini u kojoj ističe mandat izabranim članovima.
Članak 17.
Skupština:
1. Donosi:
– statut Komore
– program rada Komore
– kodeks strukovne etike Komore
– pravilnik o stegovnom postupanju
– pravilnik o mirenju
– pravilnik o uvjetima i postupku za privremeno ili povremeno pružanje usluga tepriznavanje inozemnih stručnih kvalifikacija osoba građevinske struke
– poslovnik o radu
– odluku o visini članarine, upisnine i naknada za usluge Komore
– godišnji proračun prihoda i rashoda Komore.
2. Odlučuje o:
– međusobnim odnosima i suradnji s drugim komorama i udrugama radi provedbe programa od zajedničkog interesa
– stjecanju, opterećenju ili otuđenju nekretnine bez obzira na vrijednost, te obvezno o sklapanju pravnih poslova čija pojedinačna vrijednost prelazi iznos od 1.000.000,00 kuna (slovima: jedan milijuna kuna), a na prijedlog Upravnog odbora i o pravnim poslovima čija je pojedinačna vrijednost manja od 1.000.000,00 kuna (slovima: jedan milijuna kuna)
– raspisivanju izbora
– u slučaju potrebe i o drugim pitanjima.
3. Prihvaća godišnji obračun prihoda i rashoda, izvještaj o radu Komore, i izvještaj o radu Nadzornog odbora.
4. Imenuje i razrješava:
– predsjednika Komore
– članove Upravnog odbora na prijedlog predsjednika Komore
– članove Nadzornog odbora na prijedlog predsjednika Komore
– imenuje suce Stegovnog suda, Višega stegovnog suda, te stegovnog tužitelja i zamjenike na prijedlog Upravnog odbora.
5. Utvrđuje Listu izmiritelja na prijedlog Upravnog odbora.
6. Utvrđuje opću politiku rada i djelovanja.
7. Raspravlja:
– o svim tematskim pitanjima od zajedničkog interesa, vezano uz rad, uvjete rada i stručnu problematiku na područjima obavljanja inženjerskih usluga, te u svezi s tim pitanjima donosi stavove i preporuke,
– o ostalim pitanjima u okviru zadaća Komore utvrđenih propisima.
Skupština može donijeti i druge opće akte te osnivati i imenovati odgovarajuća povjerenstva kada je to potrebno radi rješavanja pojedinih pitanja, u skladu sa Zakonom i ovim Statutom.
Skupština odgovara na sva pitanja koja joj upute tijela Komore te može razmatrati svako pitanje iz djelokruga drugih tijela Komore i odlučivati o njemu.
Članak 18.
Sjednica Skupštine održava se najmanje jednom godišnje.
Sjednicu Skupštine saziva Upravni odbor, a predsjedava joj predsjednik Komore koji je i predsjednik Skupštine po funkciji.
Skupština može pravovaljano odlučivati ako je sjednici nazočno više od polovice članova Skupštine.
Skupština odlučuje većinom glasova nazočnih članova Skupštine.
Član Skupštine koji se ne suglasi s prihvaćenim zaključkom može izdvojiti svoje mišljenje.
Rad Skupštine uređuje se poslovnikom.
Upravni odbor
Članak 19.
Upravni odbor upravlja poslovima Komore i za svoj rad odgovara Skupštini.
Članak 20.
Upravni odbor ima predsjednika i osam (8) članova.
Predsjednik Upravnog odbora