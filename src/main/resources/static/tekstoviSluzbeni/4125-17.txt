 donošenja Ministarstvu pravosuđa i Državnom pravobranitelju Republike Hrvatske.
Ministarstvo pravosuđa može u roku od 60 dana od dana primitka prvostupanjskog rješenja, po pravu nadzora, poništiti to prvostupanjsko rješenje i predmet vratiti Županijskom uredu na ponovni postupak.
U roku iz stavka 2. ovoga članka Državni pravobranitelj Republike Hrvatske može Ministarstvu pravosuđa predložiti poništenje prvostupanjskog rješenja.
Ako Ministarstvo pravosuđa, po pravu nadzora u roku iz stavka 2. i 3. ovoga članka ne poništi rješenje, ono se dostavlja strankama.
Prvostupanjsko rješenje koje nije poništilo Ministarstvo pravosuđa niti je Državni pravobranitelj Republike Hrvatske predložio njegovo poništenje, Županijski ured dostavlja strankama i Državnom pravobranitelju Republike Hrvatske koji mogu u roku od 15 dana od dana primitka rješenja, podnijeti žalbu Ministarstvu pravosuđa.«
56.1. U odluci broj: U-IIIB-1373/2009 Ustavni sud naveo je neka bitna obilježja hijerarhijskog nadzora zakonitosti upravnih akata, koji je u modificiranom obliku propisan u članku 70. Zakona o naknadi. Ona su na odgovarajući način relevantna i za ovaj predmet. Mjerodavni dio obrazloženja te odluke glasi:
»11.3. Legalna svrha izvanrednog pravnog sredstva kojim je dopušteno ukidanje po pravu nadzora konačnih upravnih akata ukazuje na još jedan element bitan za prosudbu o eventualnim povredama ustavnih prava podnositelja: riječ je o nadzoru koji je po svojoj naravi ‘hijerarhijski’, jer ga višestupanjsko upravno (nadzorno) tijelo provodi s ciljem provjere zakonitosti pojedinačnih akata nižestupanjskog upravnog ili drugog javnopravnog tijela (...), a da sama stranka – koja je upravnim aktom koji je predmet ‘hijerarhijskog’ nadzora stekla određeno pravo – u tom postupku nema status stranke, iako o ishodu tog postupka neposredno i izravno ovisi sudbina priznatog joj prava. ...«
57. Protiv rješenja o povratu/1998 nije podnesena nijedna žalba.
b) Zahtjev za izuzeće voditeljice upravnog postupka
58. Zakupac Pero Šola podnio je 1998. godine zahtjev za izuzeće tadašnje voditeljice postupka Jasne Lovrinčić. Zaključkom prvostupanjskog tijela klasa: UP/I-942-01/97-02/178 urbroj: 251-14-02/203-08-101 od 27. studenoga 2008. taj je zahtjev odbijen uz sljedeće obrazloženje:
»... u odnosu na prigovor o netraženju dokumentacije iz koje je vidljivo srodstvo, navodimo da u spisu prileži mnogobrojna dokumentacija i to npr. rješenje o nasljeđivanju i osmrtnica iza pok. Žerjav Olge, razne potvrde ondašnjeg Sekretarijata za unutrašnje poslove, potvrde Okružnog javnog tužilaštva za Grad Zagreb iz 1957. godine, niz njenih izjava, svjedodžbi i dr. i u svim se dokumentima navodi da je Olga Žerjav majka Ivice i Vere Žerjav ud. Šporiš. Pitanje srodstva nije bilo sporno niti protustranci niti nadležnom tijelu u postupku revizije. Sve to bio je razlog da je odbijen zahtjev da se rješenje po službenoj dužnosti proglasi ništavim...«
59. Neke od tih isprava navedene su u tužbi podnositelja Upravnom sudu radi poništenja rješenja Ministarstva pravosuđe, klasa: UP/II-942-01/99-01/150 od 30. lipnja 2006. Tako postoje:
– od Olge Žerjav vlastoručno potpisana molba od 17. travnja 1953. upućena Odjelu za građevinarstvo i komunalne poslove NO Grada Zagreba u kojoj Olga Žerjav izričito navodi da prodaje stan »iz razloga što joj je novac potreban za studij sina ...«,
– zapisnik komisije za nacionalizaciju od 24. ožujka 1961. u kojem vlastoručno potpisana Olga Žerjav pod točkom 1. tog zapisnika navodi: »U prvom redu ističem da se moj sin Žerjav dr. Ivica nalazi u službi u Stanarima ...«,
– potvrda Sekretarijata za unutrašnje poslove od 11. rujna 1957. u kojoj se navodi da je Žerjav Ivica rođen 22. lipnja 1929. u Grazu od oca Viktora i majke Olge rođene Rabatić nekažnjavan,
– potvrda Okružnog javnog tužilaštva Zagreb od 11. rujna 1957., broj KTR-21338 u kojoj se navodi da je Žerjav dr. Ivica rođen 22. lipnja 1929. u Grazu od oca Viktora i majke Olge rođene Rabatić osoba protiv koje se ne vodi istraga,