 zrakoplova na civilnim zrakoplovnim priredbama donosi ministar obrane.
(2) Na temelju odluke iz stavka 1. ovoga članka SSVZP izdaje odobrenje za pojedini vojni zrakoplov koji sudjeluje na civilnoj zrakoplovnoj priredbi.
(3) Zahtjev za izdavanje odobrenja iz stavka 2. ovoga članka podnosi se Ministarstvu obrane u pisanom obliku, najkasnije 12 tjedana prije planiranog dana održavanja priredbe na propisanom obrascu koji se nalazi u Prilogu 3 ovoga Pravilnika i njegov je sastavni dio.
(4)Tijekom provedbe civilne zrakoplovne priredbe na kojoj sudjeluju vojni zrakoplovi, voditelja letenja određuje organizator.
XXV. LETENJE IZ LETAČKE PRIPRAVNOSTI I STALNE NAJAVE LETA
Članak 140.
(1) Letenje iz letačke pripravnosti provode osposobljene posade za određenu vrstu letačke zadaće prema prethodno dobivenoj zapovijedi s poznatim elementima. Letenje iz letačke pripravnosti provodi se bez izrade Plana vojnog letenja, a upravljanje vojnim letenjem iz letačke pripravnosti propisano je odgovarajućim dokumentom kojim je regulirana provedba određene vrste letačke pripravnosti.
(2) Stalna najava leta je vrsta najave leta kojom se na godišnjoj razini odobrava provedba određenih vrsta letačkih zadaća.
XXVI. LETENJE HELIKOPTERA
Izvanaerodromsko slijetanje i uzlijetanje
Članak 141.
(1) Izvanaerodromskim slijetanjem i uzlijetanjem (IASU) smatra se svako slijetanje i uzlijetanje izvan aerodroma/helidroma.
(2) IASU se može provoditi na cjelokupnom teritoriju Republike Hrvatske.
(3) Pri odabiru površine za IASU, zapovjednik vojnog zrakoplova mora voditi računa da pri slijetanju odnosno uzlijetanju ne ugrozi sigurnost osoba u helikopteru i na površini te da ne uzrokuje štetu na zemljištu i okolnim objektima.
(4) Područja za obuku posada za IASU određena su Uputom za letenje vojnih zrakoplova.
Organizacija izvanaerodromskog slijetanja i uzlijetanja
Članak 142.
(1) Danju se IASU može provoditi na pripremljenim ili nepripremljenim površinama.
(2) Noću se IASU, bez uporabe opreme za gledanje noću, provodi s aerodroma/helidroma i pripremljene površine koja mora udovoljavati odredbama odgovarajućih HRVN-a.
(3) Označavanje površine za IASU noću provodi se u pravilu u vidnom dijelu dana.
(4) Za letove u svrhu obuke na površini za IASU s organiziranim prihvatom nalazi se pomoćnik voditelja letenja opremljen radiopostajom.
(5) Posada vojnog helikoptera mora izvijestiti nadležnu kontrolu zračnog prometa prije IASU-a ako slijetanje/uzlijetanje ne provodi u rezerviranom zračnom prostoru.
XXVII. LETENJE ZRAKOPLOVIMA KOJI SLIJEĆU NA VODU
Područja uzlijetanja i slijetanja
Članak 143.
(1) Uzlijetanje i slijetanje zrakoplova koji slijeću na vodu u pravilu se provodi na hidrodromu.
(2) IASU zrakoplova koji slijeću na vodu provodi se u skladu s Priručnikom za uporabu određenog tipa vojnog zrakoplova i/ili Uputom za provedbu namjenskih zadaća određenog tipa vojnog zrakoplova.
(3) Najmanja sigurna visina završnog prilaženja i prelet obale prije slijetanja na vodenu površinu, te prelet obale pri penjanju je 50 m (150 ft), a najmanja sigurna udaljenost rada na vodenoj površini je 300 m od obale.
(4) Iznimno od stavka 3. ovoga članka, u slučaju graničnih vrijednosti vjetra i valova zapovjednik vojnog zrakoplova može donijeti odluku za slijetanje i na manjoj udaljenosti od obale.
(5) Nije dopušteno slijetanje i uzlijetanje zrakoplova unutar pomorskih luka.
(6) Pri završnom prilaženju za slijetanje na vodenu površinu, u pravilu se izbjegavaju naseljena mjesta, skupine ljudi i industrijska postrojenja.
XXVIII. LETOVI POSEBNIH ZADAĆA I DRUGI POSEBNI LETOVI
Let u svrhu izviđanja vremena
Članak 144.
(1) Izviđanje vremena iz zraka provodi se po potrebi.
(2) Izviđanje vremena iz zraka provodi se u području provedbe zadaće, a po potrebi i u području iz kojeg se očekuje promjena vremena.
(3) Izviđanje vremena iz zraka provodi posada koja je u trenaži za instrumentalno letenje.
Let u svrhu presretanja zrakoplova
Članak 145.
(1) Presretanje zrakoplova provodi se u skladu s Uputom za provedbu 