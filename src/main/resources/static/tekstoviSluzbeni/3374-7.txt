 sastavni dio.
Članak 19.
(1) Poljoprivrednici koji na dan stupanja na snagu ovoga Pravilnika obavljaju jednu ili više djelatnosti iz članaka 7. i/ili 8. ovoga Pravilnika, a upisani su u Registar primarnih proizvođača na temelju Pravilnika o registraciji primarnih proizvođača hrane za životinje (»Narodne novine«, br. 153/11.) obvezni su u regionalni ured/podružnicu Agencije dostaviti zahtjev u skladu s člankom 10. ovoga Pravilnika najkasnije do 15. svibnja 2016. godine.
(2) Poljoprivrednici iz stavka 1. ovoga članka koji obavljaju djelatnosti iz članka 7. ovoga Pravilnika i podnesu zahtjev za registraciju i upis u Registar sušara ne smatraju se primarnim proizvođačima računajući od upisa u Registar sušara.
Članak 20.
(1) Poljoprivrednike koji su na temelju Pravilnika o registraciji i odobravanju objekata u kojima posluju subjekti u poslovanju s hranom za životinje (»Narodne novine«, br. 72/08.) upisani u Upisnik registriranih objekata u poslovanju s hranom za životinje ili Upisnik registriranih objekata u poslovanju s hranom za životinje na OPG-u, a prema odredbama ovoga Pravilnika podliježu obvezi upisa u Registar primarnih proizvođača ili Registar sušara Agencija će najkasnije do 15. svibnja 2016. godine po službenoj dužnosti upisati u odgovarajući Registar na temelju podataka koje Ministarstvo dostavi Agenciji.
(2) Poljoprivrednici iz stavka 1. ovoga članka od dana 15. svibnja 2016. smatraju se upisanim u Registar primarnih proizvođača ili Registar sušara ovisno o djelatnostima koje obavljaju na gospodarstvu.
(3) Poljoprivrednici iz stavka 1. ovoga članka koji obavljaju djelatnosti iz članka 8. ovoga Pravilnika i podliježu upisu u Registar ovlaštenih poljoprivrednika obvezni su u regionalni ured/podružnicu Agencije dostaviti zahtjev u skladu s člankom 10. ovoga Pravilnika najkasnije do 15. svibnja 2016. godine.
Članak 21.
(1) Postupci za registraciju poljoprivrednika pokrenuti na temelju odredbi Pravilnika o registraciji primarnih proizvođača hrane za životinje (»Narodne novine«, br. 153/11.), radi upisa u Registar primarnih proizvođača dovršiti će se u skladu s odredbama toga Pravilnika, ukoliko se na gospodarstvu ne obavljaju djelatnosti iz članka 7. i/ili 8. ovoga Pravilnika.
(2) Postupci za registraciju poljoprivrednika pokrenuti na temelju odredbi Pravilnika o registraciji primarnih proizvođača hrane za životinje (»Narodne novine«, br. 153/11.), radi upisa u Registar primarnih proizvođača dovršiti će se u skladu s odredbama ovoga Pravilnika, ukoliko se na gospodarstvu obavljaju djelatnosti iz članka 7. i/ili 8. ovoga Pravilnika.
(3) Postupci za registraciju objekata u poslovanju s hranom za životinje na OPG-u pokrenuti na temelju odredbi Pravilnika o registraciji i odobravanju objekata u kojima posluju subjekti u poslovanju s hranom za životinje (»Narodne novine«, br. 72/08.), radi registracije jedne ili više djelatnosti označene kodom R3-1, R3-2, P-1, R5-1, R6 i/ili djelatnosti umjetnog sušenja krmiva u sušari na vlastitom gospodarstvu dovršit će se u skladu s odredbama ovoga Pravilnika.
Članak 22.
Stupanjem na snagu ovoga Pravilnika prestaju važiti odredbe Pravilnika o registraciji primarnih proizvođača hrane za životinje (»Narodne novine«, br. 153/11.).
Članak 23.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/14
Urbroj: 525-10/0261-16-16
Zagreb, 14. ožujka 2016.
Ministar prof. dr. sc. Davor Romić, v. r.
PRILOG I.
DIO A ZAHTJEV ZA REGISTRACIJU POLJOPRIVREDNIKA KOJI POSLUJU S HRANOM ZA ŽIVOTINJE/ PROMJENU PODATAKA U REGISTRU
Obvezno u kvadratiću označiti naziv Registra za koji se podnosi zahtjev za registraciju i razlog podnošenja zahtjeva.
Upis u Registar
☐ Registar primarnih proizvođača
☐ Registar sušara
☐ Registar ovlaštenih poljoprivrednika
Promjena podataka u Registru (registracija novih djelatnosti)
☐ Registar primarnih proizvođača
☐ Registar sušara
☐ Registar ovlaštenih poljoprivrednika
Promjena podataka u Registru (brisanje ranije registriranih djelatnosti)