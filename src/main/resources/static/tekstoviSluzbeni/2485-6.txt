 odbora, a kao osoba ovlaštena za zastupanje Komore i ugovore u čijem zaključenju sudjeluje Komora.
Predsjednik Komore i osobe koje on ovlasti, imaju pravo sudjelovati u radu svih tijela Komore.
Članak 30.
Predsjednika Komore u slučaju spriječenosti ili odsutnosti zamjenjuje zamjenik predsjednika Komore.
U slučaju da predsjednik Komore ne može više obavljati svoju funkciju, obavlja ju zamjenik predsjednika Komore do raspisivanja izvanrednih izbora za predsjednika Komore. Izbor za predsjednika Komore provodi se do sljedeće redovite Skupštine.
Poslovnikom o radu Skupštine pobliže se uređuje postupak i način imenovanja i opoziva predsjednika Komore.
Zamjenik predsjednika Komore
Članak 31.
Zamjenik predsjednika Komore u svojem radu neposredno surađuje s predsjednikom Komore, zamjenjuje predsjednika Komore u slučaju njegova izbivanja ili spriječenosti, te obavlja i druge poslove koje mu povjeri predsjednik Komore.
Zamjenika predsjednika Komore iz reda članova Upravnog odbora, imenuje Upravni odbor na prijedlog predsjednika Komore.
Mandat zamjenika predsjednika Komore traje četiri godine.
Izbori za tijela Komore
Članak 32.
Odluku o raspisivanju izbora za članove tijela Komore donosi Skupština.
Članovi Komore svoje pravo da biraju i budu birani u tijela i radna tijela Komore, ostvaruju osobno, i ovo pravo ne mogu prenositi na druge osobe.
Ako se pravovremeno ne provedu izbori za članove Skupštine Komore ili za druga tijela Komore, dosadašnji članovi nastavljaju obavljati svoje funkcije do izbora novih članova, a najdulje jednu godinu od isteka mandata.
Postupak i način izbora, kriterije i sadržaj odluke za raspisivanje izbora, postupak i način izbora članova Skupštine, imenovanja predsjednika, članova Upravnog odbora i članova Nadzornog odbora te ostala pitanja od značaja za izbor tijela Komore propisuju se općim aktom, kojeg donosi Skupština.
VI. STRUKOVNI RAD KROZ SEKCIJE, PODRUČNE ODBORE I DRUGE OBLIKE ORGANIZIRANJA
Sekcije
Članak 33.
Sekcije su osnovni oblik strukovnog povezivanja, organiziranja i strukovnog rada na razini Komore, koje se osnivaju radi usklađivanja i rješavanja stručnih i ostalih pitanja od zajedničkog interesa za svaku pojedinu sekciju.
Odluku o osnivanju te načinu rada sekcija donosi Upravni odbor.
Članstvo u pojedinoj sekciji Komore je dobrovoljno.
Područni odbori
Članak 34.
Komora radi promicanja, usklađivanja i zastupanja zajedničkih interesa članova Komore osniva područne odbore za područje jedne ili više jedinica područne (regionalne) samouprave, uvažavajući princip prostornog i strukovnog povezivanja.
Odluku o osnivanju područnih odbora donosi Upravni odbor.
Način osnivanja i ustroj, teritorijalni obuhvat, kriteriji za određivanje broja područnih odbora, izbor i provođenje statusnih promjena, propisuje se općim aktom koji donosi Skupština.
Radna tijela
Članak 35.
Za razmatranje pitanja od značaja i zajedničkog interesa članova Komore te za izvršenje određenih zadaća Komore, u Komori se mogu osnivati stalna i povremena radna tijela.
Radna tijela mogu osnivati Skupština, predsjednik Komore, Upravni odbor, i Nadzorni odbor.
Aktom o osnivanju radnih tijela određuje se njihov naziv, djelokrug, zadaća i sastav, te druga pitanja odlučna za rad.
Dani ovlaštenih inženjera građevinarstva
Članak 36.
Radi raspravljanja i zauzimanja stajališta o najvažnijim pitanjima struke te radi razmatranja pitanja od općeg značenja za rad Komore svake godine održavaju se Dani ovlaštenih inženjera građevinarstva.
Dane ovlaštenih inženjera građevinarstva saziva Upravni odbor, a pripremu provodi Organizacijski odbor, kojega imenuje Upravni odbor na prijedlog predsjednika Komore.
Na danima ovlaštenih inženjera građevinarstva zaslužnim članovima za doprinos u struci i radu Komore dodjeljuje se nagrada KOLOS.
Drugi oblici organiziranja
Članak 37.
Komora može osnivati trgovačka društva, udruge, i provoditi osnivanja drugih organizacijskih oblika.
Komora je dužna štititi svoja osnivačka prava odgovornim uređivanjem djelatnosti, te