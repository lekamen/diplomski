 se na zamjenu jednog (1) prodajnog mjesta Konzuma oznake P-910 na adresi Vladimira Nazora 6, Đakovo sa prodajnim mjestom Mercatora oznake Supermarket TC Đakovo na adresi Vladimira Nazora 6, Đakovo, koje je bilo uključeno u Inicijalni popis za dezinvestiranje iz predmetnog Rješenja Agencije, te sa devet (9) zamjenskih Konzumovih prodajnih mjesta, pet (5) u Gradu Osijeku te četiri (4) u Osječko-baranjskoj županiji.
Naime, Povjerenik je naveo da je Rješenjem Agencije na području Osječko-baranjske županije prihvaćen prijedlog Agrokora da se dezinvestiraju prodajna mjesta koja su u 2012. ostvarila prihode u najmanjem iznosu od [...] kuna, od čega na području Grada Osijeka najmanje [...] kuna. Pri tome su u popis za dezinvestiranje Aneksa A bila uključena 3 (tri) Mercatorova prodajna mjesta. Prodajno mjesto u Našicama je dezinvestirano, a za 2 prodajna mjesta u Osijeku i Đakovu Agencija je u okviru Prvog izvješća Povjerenika dala suglasnost na zamjenu sa 2 Konzumova prodajna mjesta također u Osijeku i Đakovu. Konzumovo prodajno mjesto u Osijeku je dezinvestirano, dok dezinvestiranje prodajnog mjesta u Đakovu nije uspjelo zbog odustanka ponuditelja 25. listopada 2015. i stoga je isto predmet Agrokorovog naknadnog prijedloga zamjene. Predmetnim prijedlogom dezinvestiralo bi se ukupno [...] kuna u Osječko-baranjskoj županiji, odnosno [...] kuna više od minimalnog iznosa prihoda u toj županiji predviđenog Rješenjem Agencije, te [...] kuna u Gradu Osijeku, odnosno [...] kuna više od minimalnog iznosa predviđenog Rješenjem Agencije za Grad Osijek.
U prijedlogu Agrokora se u bitnome obrazlaže kako je do nemogućnosti dezinvestiranja preostalog jednog (1) prodajnog mjesta Konzuma oznake P-910 na adresi Vladimira Nazora 6, Đakovo došlo zbog okolnosti koje se nisu mogle predvidjeti niti izbjeći i koje nisu ovisile o volji Agrokora. Naime, navedeno prodajno mjesto odobreno je od strane Agencije kao jedno od devet (9) zamjenskih prodajnih mjesta u sklopu Prvog izvješća Povjerenika, a koje je predloženo kao zamjensko upravo radi interesa ponuditelja za tim prodajnim mjestom u siječnju 2015., koji je u nekoliko navrata iskazivao ozbiljni interes za njegovim preuzimanjem, da bi u konačnici 25. listopada 2015. obavijestio Agrokor kako ne može preuzeti prodajno mjesto zbog ekonomske neisplativosti.
S obzirom na navedeno, Agrokor predlaže da se, umjesto isključivo zatvaranja predmetnog jednog (1) prodajnog mjesta, zbog niza prednosti, odobri dezinvestiranje zamjenskih deset (10) prodajnih mjesta na području Osječko-baranjske županije, a čije bi dezinvestiranje bilo izglednije, što bi se pozitivno odrazilo na strukturu tržišta, utjecalo izrazito pozitivno na interes potrošača te u konačnici i na smanjene socijalne i druge transfere lokalne zajednice. U suprotnom, zatvaranje predmetne prodavaonice bi izvjesno dovelo gotovo isključivo do negativnih posljedica, kao što su otkazivanje više od 40 ugovora o radu budući da u toj regiji Konzum nema namjeru otvarati nove prodavaonice, a radi se o dijelu Republike Hrvatske s najvećom stopom nezaposlenosti. Nadalje, navodi kako postoji ozbiljna namjera da se Mercatorova prodavaonica Supermarket TC Đakovo, u slučaju neuspjeha mjere dezinvestiranja, prenamijeni u polivalentni centar koji bi se dao u zakup, dok bi se postojeća Konzumova prodavaonica P-910 rekonstruirala, te bi se u njoj obavljala maloprodajna djelatnost, čime bi vrijednost takvih investicija iznosila oko 20 miljuna kuna, što govori u prilog predloženom rješenju dezinvestiranja radi ostvarivanja značajnih pozitivnih efekata po tržište, ali i cjelokupnu zajednicu. Istovremeno bi se na taj način zbrinuli svi zaposlenici iz Mercatorove prodavaonice, te bi se otvorila potreba za novim zapošljavanjem.
Prihod Konzuma na području Osječko-baranjske županije, kako se dalje pojašnjava, u razdoblju od 2012. do 2014. godine ostvaruje pad, pri čemu je izražen pad prihoda većih formata prodajnih mjesta, dok prihod manjih formata ostvaruje znatni rast. Konzum je