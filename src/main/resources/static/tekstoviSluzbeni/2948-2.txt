 način, na temelju prijedloga Povjerenstva za zaštitu prava korisnika usluga, u skladu s odredbama ovoga Zakona i posebnih propisa (stavak 3.). Davatelj poštanskih usluga obvezan je sudjelovati u postupcima rješavanja sporova iz stavka 1. ovoga članka i u potpunosti surađivati s Agencijom u svrhu rješenja spora, te dostavljati Agenciji sve potrebne podatke, dokumentacija i očitovanja (stavak 5.). Nakon zaprimljenog prijedloga Povjerenstva iz stavka 3. ovoga članka Agencija odlukom rješava spor iz stavka 1. ovoga članka na temelju podataka, dokumentacije i očitovanja stranaka u postupku, u pravilu bez provođenja usmene rasprave (stavak 6.).
Uvidom u spis upravnog postupka utvrđeno je da je tužitelj Hrvatskoj pošti d.d. 5. veljače 2015. podnio prigovor na predmetnu pošiljku zaprimljenu 2. veljače 2015. u odvjetničkom uredu tužitelja od strane osobe koja ne predstavlja tužitelja, a koja pošiljka je poslana od strane Vlade Beškera, stranke koju tužitelj zastupa s adrese Berner Heerweg 348b, 22159 Hamburg, navodeći da kada je otvoreno pismeno (bijela kuverta) u njoj se nalazila žuta kuverta koja je bila otvorena bez dokumenata.
Prigovoru je priložio obavijest upućenu telefaks uređajem pošiljatelju Vladi Beškeru da je zaprimljena bijela kuverta unutar koje je bila otvorena žuta kuverta bez dokumenata te potvrdu o primitku pošiljke od strane Deutsche Post, koju je tužitelju putem telefaks uređaja dostavio pošiljatelj Vlado Bešker.
Nadalje je razvidno kako je Hrvatska pošta d.d. dopisom broj predmeta: DE-02/2004496/15 od 10. veljače 2015. odgovorila tužitelju kako prigovor nije moguće uvažiti, jer prilikom uručenja pošiljke nije podnijet prigovor zbog oštećenja ili umanjenja sadržaja pošiljke, niti je u smislu članka 54. stavka 3. Zakona o poštanskim uslugama primatelj priložio dokaz da oštećenje ili umanjenje sadržaja pošiljke nije nastalo nakon uručenja pošiljke.
Vidljivo je i kako je tužitelj podnio pritužbu na označeni dopis od 10. veljače 2015., navodeći kako veća bijela kuverta nije otvarana pred poštarom, jer, zbog toga što je bila zalijepljena selotejp trakom, nije odavala sumnju da je otvarana, a da je manja žuta kuverta koja se nalazila u većoj bijeloj bila otvorena bez dokumenata.
Proizlazi i kako je Povjerenstvo za pritužbe potrošača pri Hrvatskoj pošti d.d. dopisom broj: DP-07-007019/15 od 25. ožujka 2015. na tužiteljevu pritužbu odgovorilo kako u slučaju nedostataka dokumenata u pošiljci pravo na naknadu štete ostvaruje pošiljatelj, a da se pošiljatelj toga prava može odreći u korist tužitelja kao primatelja pošiljke.
Nadalje je vidljivo kako je tužitelj tuženiku 23. travnja 2015. podnio prijedlog za rješavanje spora, u kojem je iznio naprijed navedene činjenice o neoštećenoj većoj bijeloj kuverti i otvorenoj manjoj žutoj koverti bez dokumenta te je ujedno u ime pošiljatelja Vlade Beškera podnio zahtjev za naknadu štete u iznosu od 1200 € s pripadajućom kamatom. Navedeni zahtjev tužitelja je odbijen pobijanom odlukom tuženika od 24. srpnja 2015.
Spisu prileži i Pravilnik o pismovnim pošiljkama, Završni protokol Svjetske poštanske unije, Bern 2013., koji u članku RL 137 točki 5.1. propisuje da preporučene pošiljke u zaglavlju moraju imati podebljanim slovima ispisanu jasnu oznaku »Recommande/Registered« (Preporučeno) i prema potrebi analogni ispis na jeziku države porijekla. Korištenje ove oznake nije obvezno za preporučene pošiljke koje imaju naljepnicu CN 04 koja sadrži slovo »R«. U točki 6.1. propisuje da pošiljke s označenom vrijednosti moraju biti označene naljepnicom CN 06 s latiničnim slovom »V«, imenom ureda porijekla i serijskim brojem pošiljke.
Iz spisa je razvidno i kako veća bijela kuverta na sebi sadrži oznaku »R« (recommande) i kako je naslovljena na adresu odvjetničkoga ureda tužitelja u Vinkovcima, Vladimira Nazora 15.
Iz računa Deutsche Post broj: 0040956860 od 27. siječnja 2015. koji je ovjerovljeno preveden na hrvatski jezik proizlazi kako je predmetna pošiljka poslana kao preporučeno pismo s osiguranom