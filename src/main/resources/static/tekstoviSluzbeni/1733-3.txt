 sortirano i pakirano
– vrsta, težina, broj i dimenzije jediničnog pakiranja
– udaljenost od mjesta povlačenja s tržišta do mjesta isporuke proizvoda
– datum i mjesto otpreme
– datum i mjesto isporuke
– potpis i pečat proizvođača
– potpis i pečat primatelja
– registraciju uporabljenog transportnog sredstva
– kondicionirani ili obični transport.
(4) Jedan primjerak otpremnice zadržava proizvođač, jedan primatelj, a jedan Agencija za plaćanja.
Prihvatljivi troškovi
Članak 15.
(1) Troškovi transporta za slobodnu distribuciju propisani su u Prilogu II ovoga Pravilnika.
(2) U slučaju morskog prijevoza, Agencija za plaćanja određuje udaljenost između mjesta povlačenja s tržišta i mjesta isporuke. Naknada ne smije prijeći troškove kopnenog transporta najkraćim putem između mjesta utovara i teoretske točke izlaska. Korektivni koeficijent 0,6 primjenjuje se na iznose iz Priloga II ovoga Pravilnika.
(3) Troškovi sortiranja i pakiranja voća i povrća povučenog s tržišta za slobodnu distribuciju, u pakiranjima manjim od 25 kilograma neto težine propisani su u Prilogu II ovoga Pravilnika.
(4) Pakiranja proizvoda za slobodnu distribuciju sadržavat će simbol Europske unije i naznaku iz Priloga II ovoga Pravilnika.
(5) Troškove iz stavaka 1. i 3. ovoga članka proizvođač je dužan isplatiti onoj strani koja stvarno snosi financijski trošak transporta, sortiranja i pakiranja.
Uvjeti za primatelje proizvoda povučenih s tržišta
Članak 16.
Primatelji proizvoda povučenih s tržišta za slobodnu distribuciju obvezat će se Izjavom primatelja proizvoda povučenih s tržišta za slobodnu distribuciju iz Priloga V ovoga Pravilnika da će:
(a) postupati u skladu s ovim Pravilnikom
(b) odvojeno voditi evidenciju za proizvode za slobodnu distribuciju
(c) prihvatiti propisane kontrole
(d) osigurati prateće dokumente o krajnjem odredištu svakog od predmetnih proizvoda, u obliku potvrde o preuzimanju (primka ili sličan dokument) kojom se potvrđuje da su povučeni proizvodi preuzeti od treće strane s ciljem njihove slobodne distribucije.
Isplata financijske pomoći Europske unije
Članak 17.
(1) Agencija za plaćanja izvršit će isplatu potpore proizvođaču u roku od 60 dana od dana podnošenja zahtjeva iz članka 14. ovoga Pravilnika, koji je pravilno popunjen i uz koji su dostavljeni propisani prilozi.
(2) Rashodi u proračunu Republike Hrvatske povezani s isplatom na temelju Delegirane Uredbe Komisije (EU) br. 1031/2014 prihvatljivi su za financijsku pomoć Europske unije samo ako su nastali prije 30. rujna 2016. godine.
PRIJELAZNE I ZAVRŠNE ODREDBE
Članak 18.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-02/15-01/36
Urbroj: 525-07/0004-15-2
Zagreb, 8. kolovoza 2015.
Ministar Tihomir Jakovina, v. r.
PRILOG I – PRILOG VI

