Sud niti u jednom trenutku, niti jednom riječju nema namjeru osporavati opravdanost bolovanja tužitelja. Međutim, sud smatra da tužitelj tada treba izbjegavati javnost jer je drugim zaposlenicima kod tuženika poznato da tuženik ne radi kontinuirano 11 mjeseci jer je bolestan. Postavlja se vrlo jednostavno pitanje na koji način uvesti radnu disciplinu kod tuženika kraj činjenice da jedan zaposlenik ne radi 11 mjeseci, a istovremeno se pojavljuje kao i nositelj nezavisne liste koja je objavljena u dnevnom tisku, a također se pojavljuje i na HTV na predizbornom skupu. Ovakav postupak tužitelja je po shvaćanju suda nemoralan jer to nije neko kratkotrajno bolovanje od nekoliko dana kada bi bilo logično ako se netko kandidira za izbor zastupnika u saboru da će ulagati i povećane napore da sudjeluje u predizbornoj kampanji. (...) Tužitelj je praktično za razdoblje predizborne kampanje imao pravo na naknadu za vrijeme bolovanja iako bi sukladno odredbi čl. 226. Zakona o radu imao pravo na neplaćeni dopust u trajanju od najviše 15 dana. (...)
Međutim, sve i da se ovo podvede pod nepoznavanje prava i ovog čl. 226. Zakona o radu sud smatra da je tužitelj osim pojavljivanja na HTV i sudjelovanja u predizbornoj kampanji, najveći propust učinio što se nije javio direktoru tuženika da će sudjelovati u predizbornoj kampanji. Sud smatra da je to onaj minimum ispod kojeg zaposlenik prema poslodavcu ne može ići.«
Županijski sud u Rijeci je rješenjem broj: Gž-3456/04-2 od 13. listopada 2004. ukinuo navedenu prvostupanjsku presudu zbog nepotpuno utvrđenog činjeničnog stanja te predmet vratio sudu na ponovno suđenje. Prema stajalištu Županijskog suda u Rijeci, prvostupanjski sud trebao je upotpuniti dokazni postupak u smislu dokazivanja je li riječ o zloupotrebi podnositeljevog bolovanja i je li tuženik trebao podnositelju omogućiti iznošenje obrane, ili su postojale okolnosti zbog kojih to nije bilo opravdano očekivati (članak 110. stavak 2. Zakona o radu, »Narodne novine« broj 38/95., 54/95., 65/95., 102/98., 17/01., 82/01., 114/03., 123/03., 142/03., 30/04. i 68/05.).
3.1. U ponovljenom postupku pred prvostupanjskim sudom, u kojem je provedeno i medicinsko vještačenje podnositelja po specijalistu medicine rada, donesena je presuda od 22. travnja 2009. kojom je usvojen podnositeljev tužbeni zahtjev.
Prvostupanjski sud nije prihvatio mišljenje medicinskog vještaka i utvrdio je da podnositelj nije počinio osobito tešku povredu obveze iz radnog odnosa te da sudjelovanjem u predizbornoj promidžbi nije zloupotrijebio bolovanje. Sud je također utvrdio da podnositelju nije omogućeno iznošenje obrane prije izvanrednog otkazivanja ugovora o radu i da u konkretnom slučaju na strani poslodavca/tuženika nisu postojale okolnosti koje bi opravdale takvu uskratu.
Drugostupanjski sud je presudom od 7. travnja 2010. preinačio prvostupanjsku presudu na način pojašnjen u točki 1. obrazloženja ove odluke. Prema stajalištu tog suda, prvostupanjski sud je utvrdio sve odlučne činjenice ali je pogrešno primijenio materijalno pravo jer utvrđene činjenice predstavljaju zloupotrebu prava na korištenje bolovanja, a konkretne okolnosti slučaja upućuju da od tuženika nije bilo opravdano očekivati da podnositelju omogući iznošenje obrane.
U obrazloženju presude Vrhovnog suda istaknuto je da se zloupotreba bolovanja utvrđuje prema okolnostima svakog pojedinog slučaja, a da je u konkretnom predmetu »utvrđeno da je tužitelj zloupotrijebio institut bolovanja, jer aktivnosti kojima se bavio tijekom bolovanja nisu mogle pridonijeti njegovom ozdravljenju i bržem povratku na radno mjesto«. Vrhovni sud potvrdio je i ocjenu drugostupanjskog suda kako zbog ukupnih okolnosti nije bilo opravdano očekivati da se podnositelju omogući iznošenje obrane.
III. PRIGOVORI PODNOSITELJA
4. Podnositelj u ustavnoj tužbi tvrdi da su mu presudama Vrhovnog suda i Županijskog suda u Rijeci povrijeđena ljudska prava i temeljne slobode zajamčene Ustavom Republike Hrvatske (»Narodne novine« broj 56/90.,