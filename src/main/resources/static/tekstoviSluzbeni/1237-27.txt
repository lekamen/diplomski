 podršku područnim jedinicama u obavljanju upravnih poslova koji se odnose na upise i brisanje pomorskih objekata, vođenje upisnika i očevidnika pomorskih objekata; izdavanje pomorskih knjižica i odobrenja za ukrcavanje, vođenje evidencije o izdanim pomorskim knjižicama i odobrenjima za ukrcanje; utvrđivanje stručne osposobljenosti pomoraca, kao i poslove utvrđivanja stručne osposobljenosti za upravljanje brodicama i jahtama, vođenje evidencije o izdanim svjedodžbama i uvjerenjima o osposobljenosti; vođenje evidencije ukrcaja i iskrcaja hrvatskih pomoraca, obavljanje prijava i odjava hrvatskih pomoraca u mirovinski i zdravstveni sustav Republike Hrvatske, koordinira aktivnosti i pruža podršku područnim jedinicama u obavljanju upravnih poslova evidencije dolaska i boravka stranih jahti i brodica. Služba koordinira aktivnosti područnih jedinica u provedbi prekršajnih postupaka i sankcioniranja pomorskih prekršaja. Služba obavlja poslove vezane za utvrđivanje stručne osposobljenosti pomoraca, kao i poslove vezane za utvrđivanje stručne osposobljenosti za upravljanje brodicama i jahtama. Služba izdaje svjedodžbe i uvjerenja o osposobljenosti, te vodi evidenciju o izdanim svjedodžbama i uvjerenjima o osposobljenosti, koordinira izradu ispitnih pitanja, obavlja poslove vezano za održavanje i nadogradnju baze ispitnih pitanja. Služba prati primjene propisa vezanih za djelokrug rada, predlaže unaprjeđenja, priprema i objedinjava mišljenja područnih jedinica na nacrte prijedloga zakona i podzakonskih propisa u pitanjima koja ulaze u djelokrug Sektora, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, izrađuje prijedloge naputaka, uputa i mišljenja iz djelokruga rada Službe. Služba koordinira aktivnosti ostalih ustrojstvenih jedinica Uprave i područnih jedinica vezano za ljudske potencijale, te obavlja i druge upravne poslove utvrđene Pomorskim zakonikom, Zakonom o lučkim kapetanijama i drugim propisima. Služba nadzire rad pomorskih učilišta ovlaštenih za obavljanje izobrazbe i naobrazbe pomoraca, nadzire rad pravnih i fizičkih osoba ovlaštenih za izobrazbu brodaraca, nadzire rad posrednika pri zapošljavanju pomoraca. Služba sudjeluje u radu međunarodnih organizacija, tijela i agencija Europske unije i drugih međunarodnih organizacije vezanih uz djelokrug rada. Služba u suradnji s ostalim ustrojstvenim jedinicama Uprave i područnim jedinicama, te stručnim službama Ministarstva definira strateške ciljeve i pokazatelje uspješnosti iz nadležnosti Uprave, utvrđuje rizike, nadzire provedbu postavljenih ciljeva, priprema izvještaje o realizaciji postavljenih ciljeva, priprema prijedlog proračuna za aktivnosti i projekte iz nadležnosti Uprave, te izrađuje i ažurira plan nabave i financijski plan. Služba radi analizu i kontrolu financijskih prihoda i rashoda Uprave i područnih jedinica, obavlja obračun i/ili naplatu naknada za javne usluge koje se odnose na pomorce i pomorske objekte, a prihod su državnog proračuna, proračuna jedinica regionalne (područne) samouprave ili drugih pravnih osoba s javnim ovlastima, koordinira aktivnosti uspostave, održavanja i ažuriranja evidencija o realizaciji proračunskih sredstava za provedbu programa, aktivnosti i projekata iz nadležnosti Uprave, obavlja stručno-tehničke poslove vezano za održavanje sustava upravljanja kvalitetom sukladno zahtjevima međunarodne norme ISO 9001.
4.3.2. Služba stručno-tehničkih poslova
Članak 65.
Služba stručno-tehničkih poslova u suradnji s ostalim ustrojstvenim jedinicama Uprave i područnim jedinicama planira i provodi aktivnosti vezano za realizaciju novih tehničkih projekata, planira i organizira tekuće i investicijsko održavanje poslovnih prostora, vodi evidenciju o postojećoj opremi i uređajima VTS sustava (AIS, radari, VHF, CCTV), planira i organizira nadogradnju i održavanje Informacijskog sustava sigurnosti plovidbe, te planira potrebe i nabavu nove opreme i uređaja, kao i ostalog potrošnog materijala za 