demonstrirati trauma pregled te objasniti potrebne intervencije u okviru formalno stečenih kompetencija, pravilno skinuti zaštitnu kacigu ozlijeđenoj osobi, izabrati odgovarajuće imobilizacijsko sredstvo i pravilno ga primijeniti, aktivno sudjelovati pri zbrinjavanju ozlijeđenih s jasnim saznanjem o ulozi i ovlastima člana tima.
1.1. Trauma pregled
Znanja
Na kraju ove tematske cjeline polaznik će:
1. navesti indikacije za izvođenje trauma pregleda (brzi prvi pregled ili ciljani pregled)
2. nabrojati i opisati korake u pristupu ozlijeđenoj osobi (sigurnost, oprema, mehanizam ozljede, broj ozlijeđenih – dodatni timovi, opći dojam)
3. objasniti početnu procjenu ozlijeđene osobe
4. objasniti AVPU metodu određivanja stanja svijesti
5. opisati način procjene i otvaranja dišnog puta uz imobilizaciju vratne kralježnice
6. opisati način procjene brzine i kvalitete disanja
7. opisati način procjene centralnog i perifernog pulsa s obzirom na brzinu, snagu i pravilnost, procjenu kože i kapilarnog punjenja
8. definirati prioritete u zbrinjavanju ozlijeđenog
9. prepoznati potrebu brzog prvog pregleda ili ciljanog pregleda
10. nabrojati potrebnu opremu za brzi prvi pregled
11. opisati brzi prvi pregled prema algoritmu
12. navesti intervencije koje se provode tijekom brzog prvog pregleda
13. opisati postupak postavljanja ovratnika za imobilizaciju vratne kralježnice
14. definirati indikacije i kontraindikacije za okretanje ozlijeđenog po osi (»log roll«)
15. objasniti SAMPLE anamnezu
16. objasniti drugi pregled
17. objasniti način transporta i nadzor ozlijeđene osobe.
Vještine
Na kraju ove tematske cjeline polaznik će:
1. demonstrirati način pristupa ozlijeđenoj osobi
2. pokazati početnu procjenu ozlijeđene osobe
3. koristiti AVPU metodu za određivanje stanja svijesti
4. demonstrirati otvaranje dišnog puta uz imobilizaciju vratne kralježnice
5. demonstrirati način procjene disanja
6. razlikovati fiziološke od patoloških zvukova disanja
7. demonstrirati način procjene cirkulacije
8. razlikovati ozlijeđene visokog prioriteta
9. koristiti potrebnu opremu za brzi prvi pregled
10. demonstrirati sustavno provođenje brzog prvog pregleda
11. primijeniti postupak postavljanja ovratnika za imobilizaciju vratne kralježnice
12. koristiti SAMPLE anamnezu
13. oblikovati usmeni nalaz trauma pregleda.
1.2. Skidanje zaštitne kacige
Znanja
Na kraju ove tematske cjeline polaznik će:
1. definirati osnove mjere zaštite
2. navesti indikacije za skidanje zaštitne kacige
3. opisati način skidanja zaštitne kacige.
Vještine
Na kraju ove tematske cjeline polaznik će:
1. pokazati zaštitnu opremu
2. demonstrirati pravilno skidanje zaštitne kacige
3. pokazati postupak imobilizacije vratne kralježnice ovratnikom nakon skidanja zaštitne kacige.
1.3. Imobilizacija kralježnice i zdjelice
Znanja
Na kraju ove tematske cjeline polaznik će:
1. objasniti značaj osobne zaštite
2. definirati indikacije za imobilizaciju kralježnice/zdjelice
3. Opisati sredstva za imobilizaciju kralježnice/zdjelice (ovratnik za imobilizaciju, duga daska, rasklopna nosila, vakuum madrac)
4. objasniti način pristupa ozlijeđenoj osobi
5. opisati metodu procjene pulsa, osjeta i motoričkog odgovora
6. opisati postupak određivanja veličine i postavljanja ovratnika za imobilizaciju vratne kralježnice
7. objasniti značaj timskog rada prilikom okretanja ozlijeđenog uz minimalno pomicanje
8. objasniti način pregleda leđa kod ozlijeđenog
9. objasniti postupak okretanja ozlijeđenog koji leži na trbuhu
10. definirati broj osoba potrebnih za okretanje i postavljanje ozlijeđenog na dugu dasku
11. opisati način postavljanja ozlijeđenog koji leži na leđima na dugu dasku
12. opisati način postavljanja ozlijeđenog koji leži na trbuhu na dugu dasku
13. opisati tehniku spuštanja ozlijeđenog s dugom daskom iz stojećeg stava
14. opisati način pomicanja ozlijeđenog po dugoj dasci ukoliko nije dobro namješten
15. objasniti redoslijed i način fiksacije ozlijeđenog na dugu dasku pomoću remenja i bočnih stabilizatora glave
16.