 Mlinski proizvodi od raži
Članak 13.
(1) Mlinski proizvodi od raži proizvode se mljevenjem raži (Secale cereale).
(2) Raženo brašno, ražena krupica i ražena prekrupa su proizvodi koji se dobivaju mljevenjem endosperma raži nakon izdvajanja usplođa i klice.
(3) Ražena prekrupa je proizvod proizveden krupljenjem endosperma raži kojem je izdvojena klica i kojem su uklonjene čestice manje od 700 µm.
(4) Iznimno od stavka 2. ovoga članka, raženi mlinski proizvodi od cjelovitog zrna proizvode se mljevenjem očišćenih i oljuštenih cjelovitih zrna raži.
Članak 14.
(1) Mlinski proizvodi od raži razvrstavaju se i stavljaju na tržište pod nazivima:
a) raženo brašno tip 750
b) raženo brašno tip 950
c) raženo brašno tip 1250
d) ražena krupica
e) ražena prekrupa
f) raženo brašno od cjelovitog zrna i
g) ražena prekrupa od cjelovitog zrna.
(2) Kada su proizvodi iz stavka 1. ovoga članka sastavni dio druge hrane, izuzev kruha i peciva, u popisu sastojaka mogu biti navedeni bez brojčane oznake tipa.
Članak 15.
Mlinski proizvodi od raži moraju udovoljavati sljedećim standardima kvalitete:
– Količina pepela, računato na suhu tvar iznosi:
a) od 0,70 do 0,80 % za brašno tip 750
b) od 0,90 do 1,00 % za brašno tip 950
c) od 1,20 do 1,30 % za brašno tip 1250
d) do 2,00 % za brašno i prekrupu od cjelovitog raženog zrna i
e) do 3,00 % za prekrupu.
– Stupanj kiselosti iznosi najviše:
a) 3,2 za brašno tip 750
b) 3,7 za brašno tip 950
c) 4,2 za brašno tip 1250
d) 5,0 za prekrupu i
e) 5,0 za brašno i prekrupu od cjelovitog raženog zrna.
2.1.3. Mlinski proizvodi od kukuruza
Članak 16.
(1) Mlinski proizvodi od kukuruza proizvode se mljevenjem kukuruza (Zea mays).
(2) Kukuruzno brašno, kukuruzna krupica i kukuruzna prekrupa su proizvodi koji se dobivaju mljevenjem endosperma kukuruza nakon izdvajanja usplođa i klice.
(3) Iznimno od stavka 2. ovoga članka, kukuruzni mlinski proizvodi od cjelovitog zrna proizvode se mljevenjem očišćenih oljuštenih cjelovitih zrna kukuruza.
Članak 17.
Mlinski proizvodi od kukuruza razvrstavaju se i stavljaju na tržište pod nazivima:
a) kukuruzno brašno
b) kukuruzna krupica
c) kukuruzna prekrupa i
d) kukuruzno brašno od cjelovitog zrna.
Članak 18.
Mlinski proizvodi od kukuruza moraju udovoljavati sljedećim standardima kvalitete:
– Stupanj kiselosti iznosi najviše:
a) 2 za kukuruznu prekrupu i kukuruznu krupicu i
b) 3 za kukuruzno brašno.
– Količina masti iznosi najviše:
a) 3,0 % računato na suhu tvar u kukuruznom brašnu i
b) 2,0 % računato na suhu tvar u kukuruznoj prekrupi i kukuruznoj krupici.
2.1.4. Mlinski proizvodi od heljde
Članak 19.
(1) Mlinski proizvod od heljde su heljdino brašno, heljdina krupica i heljdina prekrupa, a dobivaju se mljevenjem endosperma zrna heljde.
(2) Heljdino brašno može sadržavati najviše 2,5 % pepela računato na suhu tvar i imati stupanj kiselosti najviše 4.
(3) Heljdina krupica i heljdina prekrupa mogu sadržavati najviše 3,5 % pepela računato na suhu tvar i imati stupanj kiselosti najviše 5.
(4) Iznimno od stavka 1. ovoga članka, heljdini mlinski proizvodi od cjelovitog zrna proizvode se mljevenjem očišćenih i oljuštenih cjelovitih zrna heljde.
2.1.5. Ostali mlinski proizvodi
Članak 20.
(1) Ostali mlinski proizvodi dobivaju se mljevenjem drugih oljuštenih žitarica.
(2) Stupanj kiselosti ječmenog i zobenog brašna može iznositi najviše 4,5.
2.1.6. Namjenska brašna i namjenska krupica
Članak 21.
(1) Namjensko brašno i namjenska krupica su mlinski proizvodi koji su sastavom prilagođeni zahtjevima krajnjih proizvoda, a moraju odgovarati standardima kvalitete za mlinske proizvode.
(2) Namjensko brašno i namjenska krupica moraju se označiti i navođenjem njihove namjene (upotrebe).
2.2. Gotovi proizvodi od žitarica
Članak 22.
(1) Gotovi proizvodi od žitarica razvrstavaju se prema postupku proizvodnje na:
a) žitne pahuljice
b) muesli proizvodi
c) ekstrudirani i/ili ekspandirani proizvodi od žitarica
d) instant žitarice i
e) instant mlinski proizvodi.
(2) Žitne pahuljice se proizvode od žitarica i drugih