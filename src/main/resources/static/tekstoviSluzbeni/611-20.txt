 br. 110/2008, odnosno propisima iz članka 8. ovoga Zakona i pravilnicima koje će donijeti ministar
– provodi službene kontrole nad primjenom Uredbe (EZ) br. 110/2008, odnosno propisima iz članka 8. ovoga Zakona i pravilnicima koje će donijeti ministar
– dostavlja i razmjenjuje s Europskom komisijom i državama članicama Europske unije podatke koji se odnose na primjenu Uredbe (EZ) br. 110/2008
– obavještava Europsku komisiju u skladu sa zahtjevima Uredbe (EZ) br. 110/2008.
(2) Ministarstvo u provedbi odredbi Uredbe (EZ) br. 110/2008 odlučuje o pravima i obvezama pravnih i fizičkih osoba rješenjem.
(3) Pravne i fizičke osobe svoja prava i obveze u poštivanju pravila o jakim alkoholnim pićima ostvaruju u skladu s pravilima utvrđenima za te proizvode.
(4) Detaljne odredbe kojih se moraju pridržavati pravne i fizičke osobe u pogledu poštivanja pravila o jakim alkoholnim pićima propisane su odredbama Uredbe (EZ) br. 110/2008, propisima iz članka 8. ovoga Zakona i pravilnicima koje će donijeti ministar.
(5) Službene kontrole iz članka 64. podstavka 4. ovoga Zakona provode se sukladno odredbama posebnog propisa kojim se uređuje provedba Uredbe (EZ) br. 882/2004.
GLAVA VII. DRŽAVNA POTPORA
Pravila za državnu potporu
Članak 66.
(1) Mjere državne potpore moraju biti usklađene s Programom, propisima iz članka 8. ovoga Zakona i pravilima Europske unije o državnim potporama.
(2) Davatelji državne potpore u smislu ovoga Zakona jesu središnja tijela državne uprave, jedinice lokalne i područne (regionalne) samouprave te svaka pravna osoba koja dodjeljuje državne potpore.
(3) Sredstva za državne potpore iz stavka 1. ovoga članka davatelji državne potpore osiguravaju u svom proračunu.
Zadaće nadležnog tijela za državne potpore
Članak 67.
(1) Nadležno tijelo za državne potpore je Ministarstvo koje obavlja sljedeće zadaće:
– ispituje, ocjenjuje i daje mišljenja na prijedloge državnih potpora u odnosu na njihovu usklađenost s pravilima Europske unije o državnim potporama iz područja poljoprivrede
– prijavljuje Europskoj komisiji prijedloge državnih potpora i izvješćuje Europsku komisiju o dodijeljenim državnim potporama
– daje mišljenja o usklađenosti prijedloga državnih potpora izuzetih od obveze prijave Europskoj komisiji sukladno odgovarajućim uredbama Europske unije o izuzetim državnim potporama i potporama male vrijednosti
– prikuplja, obrađuje i prati podatke o državnim potporama i potporama male vrijednosti te vodi Registar državnih potpora
– izrađuje godišnje izvješće o dodijeljenim državnim potporama sukladno nacionalnim propisima i pravilima Europske unije o državnim potporama
– pruža stručnu pomoć davateljima i primateljima državnih potpora
– posreduje u komunikaciji između davatelja državnih potpora i Europske komisije.
(2) Sadržaj, oblik i način dostave prijedloga državnih potpora, postupak donošenja mišljenja o usklađenosti s odgovarajućim uredbama Europske unije, način i rokove za prijavu Europskoj komisiji, postupak prijave i način dostavljanja podataka od strane davatelja državnih potpora, sadržaj i način vođenja Registra državnih potpora i druga pitanja vezana uz državnu potporu propisat će ministar pravilnikom.
Korisnik državne potpore
Članak 68.
Korisnik državne potpore je svaka pravna ili fizička osoba koja se bavi proizvodnjom, preradom i stavljanjem na tržište poljoprivrednih proizvoda i prerađenih poljoprivrednih proizvoda, a prima državnu potporu bez obzira na njezin oblik i namjenu.
GLAVA VIII. PRODAJA VLASTITIH POLJOPRIVREDNIH PROIZVODA I DOPUNSKE DJELATNOSTI
Prodaja vlastitih poljoprivrednih proizvoda
Članak 69.
(1) Vlastite poljoprivredne proizvode, uzgojene na obiteljskom poljoprivrednom gospodarstvu, mogu prodati krajnjem potrošaču ili kupcu/otkupljivaču nositelji, članovi i zaposleni na OPG-u ako su upisani u Upisnik poljoprivrednika.
(2) Prodajom vlastitih poljoprivrednih proizvoda na OPG-u smatra se:
– prodaja na veliko registriranim fizičkim i pravnim osobama koje neposredno otkupljuju poljoprivredne proizvode za