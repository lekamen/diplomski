123 11.11.2015 Pravilnik o energetskom pregledu za velika poduzeća
MINISTARSTVO GOSPODARSTVA
2340
Na temelju članka 19. stavka 1. Zakona o energetskoj učinkovitosti (»Narodne novine«, broj 127/2014), ministar gospodarstva, uz suglasnost ministra graditeljstva i prostornog uređenja donosi
PRAVILNIK
O ENERGETSKOM PREGLEDU ZA VELIKA PODUZEĆA
Članak 1.
(1) Ovim Pravilnikom propisuje se način provođenja energetskog pregleda za velika poduzeća (u daljnjem tekstu: energetski pregled), uvjeti izdavanja i ukidanja ovlaštenja za energetske preglede za velika poduzeća, sadržaj i način vođenja registra, sadržaj izvješća o energetskim pregledima za velika poduzeća i druge obveze vezane uz provođenje energetskog pregleda za velika poduzeća.
(2) Odredbe ovoga Pravilnika koje se odnose na način provođenja energetskog pregleda iz stavka 1. ovoga članka na odgovarajući se način primjenjuju na poslovne cjeline, proizvodne procese i na energetske preglede ostalih poduzeća koja ne udovoljavaju uvjetima za velika poduzeća u skladu sa zakonom kojim se uređuje područje energetske učinkovitosti i ovim Pravilnikom.
(3) Energetski pregled uključuje i energetski pregled povezanih i ovisnih društava velikih poduzeća.
(4) Iznimno od stavka 3. ovoga članka, operatori mreže i operatori sustava koji su sastavni dio vertikalno ili horizontalno integriranog poduzeća, energetski pregled provode samostalno.
Članak 2.
Ovim se Pravilnikom u zakonodavstvo Republike Hrvatske prenosi Direktiva 2012/27/EU Europskog parlamenta i Vijeća od 25. listopada 2012. o energetskoj učinkovitosti, izmjeni direktiva 2009/125/EZ i 2010/30/EU i stavljanju van snage direktiva 2004/8/EC i 2006/32/EC (Tekst značajan za EGP) (SL L 315, 14. 11. 2012.).
Članak 3.
(1) Pojedini pojmovi u smislu ovoga Pravilnika imaju značenja utvrđena zakonom kojim se uređuje područje energetske učinkovitosti.
(2) U ovom se Pravilniku koriste i pojmovi koji u smislu ovoga Pravilnika imaju sljedeća značenja:
1. energenti – smatraju se ulazne količine plina, naftnih derivata, ugljena, obnovljivih izvora energije i sl. za transformaciju u energiju,
2. građevina – je građenjem nastao i s tlom povezan sklop, izveden od svrhovito povezanih građevnih proizvoda sa ili bez instalacija, sklop s ugrađenim postrojenjem, samostalno postrojenje povezano s tlom ili sklop nastao građenjem,
3. imenovana osoba – fizička osoba ovlaštena za obavljanje energetskog pregleda koja je zaposlena u pravnoj osobi ovlaštenoj za provedbu energetskog pregleda,
4. Ministarstvo – ministarstvo nadležno za energetiku,
5. ovlaštena osoba – fizička ili pravna osoba koja na temelju ovlaštenja Ministarstva provodi energetski pregled,
6. odgovorna osoba – fizička ili pravna osoba koja naručuje provedbu energetskog pregleda odnosno osoba ovlaštena za zastupanje velikog poduzeća,
7. sirovina – neobrađeni prirodni resurs koji se koristi kao materijal za obradu u proizvodnji,
8. velika poduzeća – trgovačka društva koja ispunjavaju barem dva od slijedećih uvjeta: ukupna aktiva od najmanje 130.000.000,00 kuna, godišnji prihod od najmanje 260.000.000,00 kuna, prosječno najmanje 250 radnika tijekom poslovne godine,
9. Zakon – Zakon o energetskoj učinkovitosti (»Narodne novine«, broj 127/2014),
10. životni vijek mjere energetske učinkovitosti – razdoblje u kojem se primjenom mjere energetske učinkovitosti ostvaruju uštede energije, a koji je određen pravilnikom kojim se uređuje sustav za praćenje, mjerenje i verifikaciju ušteda energije.
DUŽNOSTI VELIKIH PODUZEĆA ZA PROVOĐENJE ENERGETSKOG PREGLEDA
Članak 4.
(1) Velika poduzeća dužna su provesti energetski pregled na način utvrđen odredbama zakona kojim se uređuje područje energetske učinkovitosti i odredbama ovoga Pravilnika.
(2) Velika poduzeća provode energetski pregled svake četiri godine.
(3) Velika poduzeća koja uvedu sustav upravljanja energijom po normi HRN ISO 50001 na temelju certifikata izdanog od strane akreditiranog neovisnog tijela prema relevantnim europskim ili međunarodnim normama, nisu