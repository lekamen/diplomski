 pokusne plovidbe pri kojoj se izvode radovi na plovilu s upotrebom sredstava, materijala i opreme koja predstavlja neposrednu opasnost za plovilo, za ukrcane osobe ili za okolinu ili ako se na mjestu obavljanja pokusne plovidbe obavljaju druge aktivnosti koje mogu ugroziti sigurnu plovidbu.
(6) Na plovilu kojim se obavlja pokusna plovidba mogu se, osim članova posade, nalaziti osobe koje obavljaju radove ili nadziru obavljanje tih radova ili vrše ispitivanja.
(7) Članovi posade i osobe iz stavka 6. ovoga članka moraju biti pravovremeno ukrcani na plovilo radi upoznavanja s postupcima i radnjama koje će se izvoditi na plovilu za vrijeme pokusne plovidbe. Zapovjednik plovila kojim se obavlja pokusna plovidba mora imati najmanje dvije godine plovidbenog staža u svojstvu zapovjednika s odgovarajućom osposobljenošću.
Članak 11.23 Označavanje i korištenje aerodroma na vodi
(1) Aerodromi na vodi su određeno područje na vodi (uključujući sve objekte, instalacije i opremu) namijenjeno u potpunosti ili djelomično za kretanje, uzlijetanje, slijetanje i boravak hidroaviona. Njih se mora označiti sukladno odredbama posebnog propisa.
(2) Korištenje hidroaviona dopušteno je samo na područjima zakonski odobrenim kao aerodromima na vodi, sukladno posebnim propisima o zračnom prometu.
DIO TREĆI
GLAVA 12 LOKALNA PRAVILA
POGLAVLJE I SEKTOR GORNJA SAVA
Članak 12.01 – Značenje izraza
Sektor »Gornja Sava« podrazumijeva vodni put od rkm 514. do rkm 594.
Članak 12.02 – Zabrana plovidbe
(1) Zabranjena je plovidba za sva plovila, izuzev javnih plovila, na sektoru Gornja Sava kako slijedi:
a) od rkm 594 do rkm 550 kada je vodostaj na vodomjernoj stanici Crnac +710 cm i viši;
b) od rkm 550 do rkm 514 kada je vodostaj na vodomjernoj stanici Jasenovac +820 cm i viši.
(2) Plovidbe započete prije pojave takvog vodostaja smiju se nastaviti do prve sljedeće luke uz primjenu odgovarajućih mjera opreza radi izbjegavanja oštećenja obale i građevina.
Članak 12.03 – Sastavi
(1) Kada je na vodomjernoj stanici Crnac vodostaj 0 cm ili niži, a na vodomjernoj stanici Jasenovac vodostaj +50 cm ili niži, ograničava se veličina sastava na sektoru Gornja Sava, tako da:
a) u nizvodnoj plovidbi smiju ploviti:
– potiskivani sastavi čije dimenzije ne prelaze 25 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 33 m;
– bočni sastavi čije dimenzije ne prelaze 25 m u širinu i 120 m u dužinu.
b) u uzvodnoj plovidbi smiju ploviti:
– potiskivani sastavi čije dimenzije ne prelaze 25 m u širinu i 120 m u dužinu;
– tegljeni sastavi koji se sastoje od tegljača i dva poprečna reda plovila u teglju čija širina ne prelazi 25 m;
– bočni sastavi čije dimenzije ne prelaze 25 m u širinu i 120 m u dužinu.
(2) Kada je na vodomjernoj stanici Crnac vodostaj viši od 0 cm, a na vodomjernoj stanici Jasenovac vodostaj viši od +50 cm, ograničava se na sektoru Gornja Sava veličina sastava, tako da:
a) u nizvodnoj plovidbi smiju ploviti:
– potiskivani sastavi čije dimenzije ne prelaze 25 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 45 m;
– bočni sastavi čije dimenzije ne prelaze 25 m u širinu i 120 m u dužinu.
b) u uzvodnoj plovidbi smiju ploviti:
– potiskivani sastavi čije dimenzije ne prelaze 25 m u širinu i 200 m u dužinu;
– tegljeni sastavi koji se sastoje od tegljača i tri poprečna reda plovila u teglju čija širina ne prelazi 25 m;
– bočni sastavi čije dimenzije ne prelaze 25 m u širinu i 120 m u dužinu.
POGLAVLJE II SEKTOR KUPA
Članak 12.04 – Značenje izraza
Sektor Kupa podrazumijeva vodni put na rijeci Kupi od rkm 0. do rkm 5.
Članak 12.05 – Zabrana plovidbe
(1) Zabranjena je plovidba za sva plovila, izuzev javnih plovila, na sektoru Kupa kada je vodostaj na vodomjernoj stanici Crnac +710 cm i viši.
(2) Plovidbe započete prije pojave takvog vodostaja smiju se nastaviti do prve sljedeće luke uz primjenu odgovarajućih 