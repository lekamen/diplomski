 dionice ili udjele u vlasništvu (kapitalu društva) predlaže glavnoj skupštini, odnosno skupštini društva Vlada Republike Hrvatske, na temelju prethodno provedenog javnog natječaja.
(2) Način provedbe javnog natječaja i uvjete za članove upravnih tijela i nadzornih odbora trgovačkih društava u kojima Republika Hrvatska ima dionice ili udjele u vlasništvu (kapitalu društva) propisuje uredbom Vlada Republike Hrvatske.
(3) Članove upravnih tijela i nadzornih odbora trgovačkih društava u kojima jedinica lokalne, odnosno područne (regionalne) samouprave ima dionice ili udjele u vlasništvu (kapitalu društva) predlaže glavnoj skupštini, odnosno skupštini društva predstavničko tijelo jedinice lokalne i jedinice područne (regionalne) samouprave, na temelju prethodno provedenog javnog natječaja.
(4) Način provedbe javnog natječaja i uvjete za članove upravnih tijela i nadzornih odbora trgovačkih društava u kojima jedinica lokalne, odnosno područne (regionalne) samouprave ima dionice ili udjele u vlasništvu (kapitalu društva) propisuje predstavničko tijelo jedinice lokalne i jedinice područne (regionalne) samouprave.«
24. ZoSSI:26/11 nije uredio prijelazni zakonodavni režim za zatečene dužnosnike – članove NO. S druge strane, nije predviđen ni prestanak mandata zatečenih dužnosnika – članova NO prije isteka njihovih mandata. Konačno, nisu propisani ni rokovi za izvršenje obveza Vlade Republike Hrvatske, odnosno predstavničkih tijela jedinica lokalne i područne (regionalne) samouprave vezani uz normativno uređenje i provedbu javnih natječaja, predviđeni člankom 15. ZoSSI-ja:26/11.
25. Zakonske obveze vezane uz normativno uređenje i provedbu javnih natječaja, koje su na temelju članka 15. ZoSSI-ja:26/11 uvedene 10. ožujka 2011., ukinute su već 26. siječnja 2012.
Naime, u siječnju 2012. Vlada Republike Hrvatske podnijela je Hrvatskom saboru Prijedlog zakona o izmjenama Zakona o sprječavanju sukoba interesa, s Konačnim prijedlogom zakona za hitni postupak klasa: 023-03/12-01/08, ur.broj: 5030109-12-1 od 19. siječnja 2012. (u daljnjem tekstu: P.Z. br. 23/12). Temeljni cilj izmjena ZoSSI-ja:26/11 bilo je ukidanje instituta javnog natječaja za članove nadzornih i drugih odbora i tijela trgovačkih društava.
26. Zakon o izmjenama Zakona o sprječavanju sukoba interesa (»Narodne novine« broj 12/12.; u daljnjem tekstu: ZIZoSSI:12/12) stupio je na snagu 26. siječnja 2012. Osim ukidanja instituta javnog natječaja, tim je zakonom djelomično ispravljen zakonodavni propust učinjen ZoSSI-jem:26/11 (propuštanje uređenja prijelaznog zakonodavnog režima za zatečene dužnosnike – članove NO). Mjerodavne odredbe ZIZoSSI-ja:12/12 su glasile:
»Članak 2.
U članku 15. stavku 1. iza riječi: 'Hrvatske' umjesto zareza stavlja se točka, a riječi: 'na temelju prethodno provedenog javnog natječaja' brišu se.
Stavak 2. briše se.
U dosadašnjem stavku 3., koji postaje stavak 2., iza riječi: 'predstavničko tijelo jedinice lokalne i jedinice područne (regionalne) samouprave' umjesto zareza stavlja se točka, a riječi: 'na temelju prethodno provedenog javnog natječaja' brišu se.
Stavak 4. briše se.
Članak 3.
Danom stupanja na snagu ovoga Zakona prestaje važiti Uredba o načinu provedbe javnog natječaja i uvjetima za članove nadzornih, odnosno upravnih odbora trgovačkih društava u kojima Republika Hrvatska ima dionice ili udjele ('Narodne novine', br. 95/10.).
Članak 4.
Članovi upravnih tijela i nadzornih odbora trgovačkih društava u kojima Republika Hrvatska odnosno jedinica lokalne i područne (regionalne) samouprave ima dionice ili udjele u vlasništvu (kapitalu društva), imenovani na prijedlog Vlade Republike Hrvatske, odnosno predstavničkog tijela jedinice lokalne i područne (regionalne) samouprave na temelju prethodno provedenog javnog natječaja, nastavljaju s radom do imenovanja novih članova sukladno odredbama ovoga Zakona.«
27. Na dan stupanja na snagu ZoSSI-ja:26/11 (10. ožujka 2011.), svih pet zatečenih članova NO Brijuni (v. točku 10. obrazloženja ove odluke) bili su