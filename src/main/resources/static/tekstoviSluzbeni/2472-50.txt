 koje ne može biti dulje od 12 mjeseci.
(6) Oslobođeni korisnik obvezan je nadležni carinski ured obavijestiti o svim izmjenama podataka u odobrenju u roku od osam dana od dana nastanka promjene, odnosno od dana saznanja za izvršenu promjenu.
(7) Odredbe članka 14. ovoga Pravilnika o utvrđivanju gubitaka ili manjkova primjenjuju se i na oslobođenog korisnika iz ovoga članka.
Sadržaj i način vođenja evidencije oslobođenog korisnika
Članak 138.
(1) Oslobođeni korisnik vodi evidencije za svaki pogon oslobođenog korisnika, i to podatke o:
1. nabavljenim količinama krutih goriva bez plaćanja trošarine
2. nabavljenim količinama krutih goriva s plaćenom trošarinom
3. korištenim količinama krutih goriva za namjene iz članka 101. stavka 1. Zakona
4. proizvedenim količinama proizvoda u okviru svoje registrirane djelatnosti
5. stanju zaliha krutih goriva i
6. izdanim računima za izvršene isporuke krutih goriva.
(2) Oslobođeni korisnik vodi evidencije iz stavka 1. ovoga članka na način da u svakom trenutku može iskazati stanje zaliha krutih goriva po vrsti, trgovačkom nazivu i prema tarifnim oznakama Kombinirane nomenklature carinske tarife.
(3) Oslobođeni korisnik može sam izabrati oblik i način vođenja evidencije ako takav oblik i način osigurava podatke iz stavka 1. ovoga članka.
(4) Oslobođeni korisnik mora voditi i čuvati evidencije iz stavka 1. ovoga članka u pogonu oslobođenog korisnika.
(5) Nadležni carinski ured može u bilo kojem trenutku zatražiti od oslobođenog korisnika uvid u evidenciju.
Isporuka krutih goriva oslobođenom korisniku
Članak 139.
(1) Isporučitelj iz članka 98. Zakona može isporučiti kruta goriva oslobođenom korisniku bez obračunate trošarine pod sljedećim uvjetima:
1. da se kruta goriva isporučuju na temelju narudžbe oslobođenog korisnika u pisanom obliku u kojoj mora biti navedena vrsta i količina krutih goriva
2. da oslobođeni korisnik prije nabave energenta priloži izjavu u pisanom obliku i odobrenje za oslobođenog korisnika
3. izjava u pisanom obliku sadrži, između ostaloga, količine krutog goriva izražene u GJ bruto toplinske vrijednosti, broj i datum odobrenja nadležnog carinskog ureda na temelju kojega oslobođeni korisnik može kupovati kruta goriva bez plaćanja trošarine s napomenom da još nije iskorištena količina krutih goriva na koju se odobrenje odnosi
4. da na računu upiše napomenu da su kruta goriva isporučena bez obračunate trošarine na temelju odobrenja oslobođenog korisnika, s pozivom na broj i datum odobrenja i
5. da kruta goriva isporučuje uz račun i podatak o energetskoj vrijednosti krutih goriva (u GJ bruto toplinske vrijednosti).
(2) Ako se kruta goriva nabavljaju na temelju ugovora o postupnom nabavljanju može se odobrenje za oslobođenog korisnika i izjava u pisanom obliku prema ovom članku priložiti ugovoru o postupnoj nabavi ili kod prvog naručivanja. Pri kasnijim isporukama isporučitelj se na računu poziva na broj i datum te prve narudžbe, odnosno ugovora u kojoj je dana takva izjava u pisanom obliku.
(3) Isporučitelj mora voditi evidenciju o isporučenim količinama i vrstama krutih goriva oslobođenim korisnicima za namjene navedene u članku 101. stavku 1. Zakona te istu na traženje dostaviti nadležnom carinskom uredu.
Nabava krutih goriva bez plaćanja trošarine radi daljnje prodaje
Članak 140.
Isporučitelj iz članka 98. stavka 1. točke 1. Zakona je u obvezi pri nabavi krutih goriva bez plaćanja trošarine radi daljnje prodaje osobama od kojih nabavlja kruta goriva dati presliku odobrenja iz članka 136. stavka 3. ovoga Pravilnika i izjavu u pisanom obliku da kruta goriva nabavlja radi daljnje prodaje.
Evidencije isporučitelja
Članak 141.
(1) Isporučitelji iz članka 98. Zakona dužni su voditi evidencije o količini i vrsti krutih goriva u kilogramima i GJ bruto toplinske vrijednosti za:
1. nabavljene količine krutih goriva
2. isporučene količine krutih goriva krajnjem potrošaču
3. isporučene količine krutih goriva oslobođenom korisniku
4. isporučene količine krutih goriva bez plaćanja