46 24.04.2015 Pravilnik o organizacijama proizvođača u ribarstvu i akvakulturi i međustrukovnim organizacijama
MINISTARSTVO POLJOPRIVREDE
913
Na temelju članka 60. stavak 2. podstavak 1. Zakona o morskom ribarstvu (»Narodne novine« br. 81/2013, 14/2014 i 152/2014) ministar poljoprivrede donosi
PRAVILNIK
O ORGANIZACIJAMA PROIZVOĐAČA U RIBARSTVU I AKVAKULTURI I MEĐUSTRUKOVNIM ORGANIZACIJAMA
I. UVODNE ODREDBE
Članak 1.
Ovim se Pravilnikom osigurava provedba mjera uređenja tržišta u ribarstvu.
Članak 2.
Ovaj Pravilnik sadrži odredbe kojima se utvrđuje provedba:
– Uredbe (EU) br. 1379/2013 Europskog parlamenta i Vijeća od 11. prosinca 2013. godine o zajedničkom uređenju tržišta proizvodima ribarstva i akvakulture, izmjeni Uredbi Vijeća (EZ) br. 1184/2006 i (EZ) br. 1224/2009 i stavljanju izvan snage Uredbe Vijeća (EZ) br. 104/2000 (SL L 354, 28. 12. 2013.) (u daljnjem tekstu: Uredba (EU) br. 1379/2013)
– Provedbene Uredbe Komisije (EU) br. 1418/2013 оd 17. prosinca 2013. o planovima proizvodnje i stavljanja na tržište na temelju Uredbe (EU) br. 1379/2013 Europskog parlamenta i Vijeća o zajedničkom uređenju tržišta proizvodima ribarstva i akvakulture (SL L 353, 28. 12. 2013.) (u daljnjem tekstu: Uredba (EU) br. 1418/2013)
– Provedbene Uredbe Komisije (EU) br. 1419/2013 оd 17. prosinca 2013. godine o priznavanju organizacija proizvođača i međustrukovnih organizacija, proširenju pravila organizacija proizvođača i međustrukovnih organizacija i objavljivanju inicijalnih cijena kako je predviđeno Uredbom (EU) br. 1379/2013 Europskog parlamenta i Vijeća o zajedničkom uređenju tržišta proizvodima ribarstva i akvakulture (SL L 353, 28. 12. 2013.) (u daljnjem tekstu: Uredba (EU) br. 1419/2013)
– Preporuke Komisije 2014/117/EU o uspostavi i provedbi planova proizvodnje i trženja u skladu s Uredbom (EU) br. 1379/2013 Europskog parlamenta i Vijeća o zajedničkom uređenju tržišta proizvodima ribarstva i akvakulture (SL L 65, 5. 3. 2014.) (u daljnjem tekstu: Preporuka Komisije 2014/117/EU).
Članak 3.
(1) Pojmovi korišteni u ovom Pravilniku imaju sljedeće značenje:
a) aktivna ribarska plovila – ribarska plovila koja imaju odobrenje za obavljanje gospodarskog ribolova sukladno posebnim propisima ili imaju najmanje 20 ribolovnih dana godišnje u prethodne tri godine od godine podnošenja Zahtjeva za priznavanje ili godine provođenja provjere iz članka 12. stavka 1. ovog Pravilnika
b) Ministarstvo – središnje tijelo državne uprave nadležno za poslove ribarstva
c) proizvođač – fizička ili pravna osoba ili skupina fizičkih ili pravnih osoba koje su registrirane za obavljanje djelatnosti ribolova ili uzgoja i imaju povlastice za obavljanje te djelatnosti sukladno posebnom propisu
d) Uprava – unutarnja ustrojstvena jedinica Ministarstva nadležna za poslove ribarstva
(2) Ostali pojmovi korišteni u smislu ovog Pravilnika imaju isto značenje kao i pojmovi definirani u Uredbi (EU) br. 1379/2013 i Uredbi (EU) br. 1419/2013.
II. PRIZNAVANJE ORGANIZACIJA PROIZVOĐAČA
a) Uvjeti za priznavanje
Članak 4.
Ministarstvo će priznati organizaciju proizvođača u ribarstvu i akvakulturi koja:
a) je pravna osoba ili jasno izdvojeni dio pravne osobe osnovana na inicijativu proizvođača u ribarstvu i akvakulturi s namjerom zajedničkog nastupa na tržištu
b) ima poslovni nastan i sjedište na teritoriju Republike Hrvatske
c) udovoljava odredbama članka 14. Uredbe (EU) br. 1379/2013 u pogledu uvjeta priznavanja i odredbama ovog Pravilnika
d) ima:
– minimalno sedam članova koji su vlasnici/ovlaštenici povlastice za gospodarski ribolov na moru uz uvjet da pojedini članovi organizacije proizvođača nemaju više od pedeset posto vlasničkog udjela u pravnim ili fizičkim osobama koje su navedene kao članovi ili
– minimalno tri člana koji su vlasnici/ovlaštenici povlastice za uzgoj i/ili akvakulturu uz uvjet da pojedini članovi organizacije proizvođača nemaju više od pedeset posto vlasničkog udjela u pravnim ili fizičkim osobama koje su navedene kao članovi
e) su dovoljno gospodarski aktivne 