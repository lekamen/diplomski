 datuma izvođenja skoka.
Rukovoditelj skakanja
Članak 21.
(1) Svako izvođenje padobranskog skoka mora nadzirati rukovoditelj skakanja.
(2) Rukovoditelj skakanja mora odrediti zamjenika dok je odsutan ili se nalazi u zrakoplovu.
(3) Rukovoditelj i zamjenik rukovoditelja skakanja moraju biti punoljetne osobe i imati dozvolu kategorije C ili D, izdanu od strane Agencije.
Obaveze rukovoditelja skakanja i zamjenika rukovoditelja skakanja
Članak 22.
(1) Rukovoditelj skakanja je obavezan osigurati uvjete za obavljanje skokova na siguran način i u skladu s posebnim propisima.
(2) Obaveze rukovoditelja skakanja su:
a) prije početka skakanja provjeriti meteorološku situaciju na mjestu iskakanja,
b) osigurati da se padobranski skokovi u kontroliranom zračnom prostoru obavljaju u skladu s uvjetima koje je definirao pružatelj usluga u zračnoj plovidbi,
c) osigurati da se operacija sa svrhom iskakanja padobranaca provodi zrakoplovom koji ispunjava uvjete za izvođenje letačkih operacija sa svrhom iskakanja padobranaca sukladno posebnom propisu,
d) upoznati posadu zrakoplova s planiranim zadacima,
e) upoznati padobrance s njihovim zadaćama i kontrolirati njihovo izvršenje,
f) odrediti vođu padobranaca u svakom zrakoplovu,
g) odlučiti o početku, prekidu i završetku skakanja,
h) osigurati dvosmjernu radio komunikaciju s pilotom zrakoplova iz kojeg se izvode padobranski skokovi,
i) osigurati komunikaciju sa ostalim sudionicima koji se nalaze u zoni izvođenja padobranskih skokova,
j) prekinuti skakanje ako postoji neposredna opasnost za sigurno izvođenje padobranskih skokova,
k) uvjeriti se da osobe koje namjeravaju skakati padobranom posjeduju odgovarajuće kategorije dozvole, i ovlaštenja kako je primjenjivo,
l) provjeriti dokumentaciju padobrana i opreme te njihovu ispravnost,
m) zabraniti izvođenje skoka padobranom i opremom za koje utvrdi da nemaju potrebnu dokumentaciju te da nisu ispravni, i
n) zabraniti skakanje osobi za koju sumnja da:
1. nije duševno i tjelesno sposobna izvoditi skokove padobranom,
2. je pod utjecajem alkohola, droga ili drugih psihoaktivnih sredstava, i
3. ne poštuje pravila skakanja padobranom ili na drugi način ugrožava sigurnost skakanja.
(2) Rukovoditelj skakanja je obavezan informirati zamjenika o statusu obaveza iz stavka 1. ovoga članka te jasno naznačiti obaveze koje prenosi na njega.
Vođa padobranaca u zrakoplovu
Članak 23.
(1) Vođa padobranaca u zrakoplovu mora imati:
a) dozvolu kategorije B ili višu,
b) dozvolu kategorije C ili D kada se u zrakoplovu nalazi 15 ili više padobranaca, i
c) dozvolu padobranca i valjano ovlaštenje nastavnika padobranstva kada se u zrakoplovu nalaze učenici padobranci.
(2) Iznimno od stavka 1., točke c. ovoga članka, vođa padobranaca može imati dozvolu kategorije C kada učenici padobranci izvode skokove slobodnim načinom otvaranja padobrana.
(3) Vođa padobranaca zadužen je za:
a) komunikaciju s pilotom zrakoplova,
b) određivanje rasporeda iskakanja,
c) određivanje naleta i točke iskakanja u suradnji s pilotom zrakoplova,
d) sigurnost i disciplinu padobranaca u zrakoplovu, i
e) nadzor iskakanja padobranaca iz zrakoplova.
(4) Vođa padobranaca mora ostati u zrakoplovu sve dok posljednji padobranac ili učenik padobranac ne napusti zrakoplov.
Dnevna evidencija skokova padobranaca
Članak 24.
(1) Rukovoditelj skakanja mora voditi ili odrediti osobu koja će voditi dnevnu evidenciju skokova padobranaca i osigurati da dnevna evidencija skokova padobranaca ostane na zemlji.
(2) Dnevna evidencija skokova padobranaca mora sadržavati najmanje sljedeće podatke:
a) ime i prezime osobe koja izvodi ili sudjeluje u skoku,
b) ime i prezime rukovoditelja skakanja, zamjenika skakanja ako je određen, i
c) ime i prezime vođe padobranaca u zrakoplovu.
(3) Dnevna evidencija skokova padobranaca mora biti ovjerena potpisom od strane rukovoditelja skakanja i zamjenika rukovoditelja skakanja ako je određen.
(4) Rukovoditelj skakanja mora osigurati da se dnevna evidencija skokova padobranaca čuva najmanje 6