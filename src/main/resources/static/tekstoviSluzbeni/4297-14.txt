 prestanka prelazi na jedno ili više tijela javne vlasti.
(4) Prihodi ne idu u korist privatnih osoba ako su takve osobe naznačene kao korisnici javnog programa, a programske aktivnosti provode se radi zajedničke općedruštvene dobrobiti ili se odnose na provođenje neke faze javnog upravljanja. Međutim, neovisno o prethodno navedenom, smatra se da prihodi idu u korist privatnih osoba ako su prihodi ostvareni od strane tijela javne vlasti kroz neke gospodarske djelatnosti kao što je poslovno bankarstvo, u okviru koje se pružaju financijske usluge privatnim osobama.
7.8. Međunarodna organizacija
Članak 57.
Međunarodna organizacija podrazumijeva svaku međunarodnu organizaciju ili agenciju ili tijelo u njezinom potpunom vlasništvu. Ova kategorija obuhvaća svaku međuvladinu organizaciju (uključujući nadnacionalnu organizaciju):
1. koja je prvenstveno sastavljena od vlada,
2. koja s Republikom Hrvatskom ili s drugom državom članicom i drugom jurisdikcijom na snazi ima sporazum o sjedištu ili sporazum koji je u suštini sličan sporazumu o sjedištu i
3. čiji prihod ne ide u korist privatnih osoba.
7.9 Središnja banka
Članak 58.
Središnja banka podrazumijeva instituciju koja je, po zakonu ili slijedom odobrenja najviše državne vlasti, glavno tijelo, osim Vlade Republike Hrvatske ili vlade druge države članice i druge jurisdikcije, za izdavanje sredstava namijenjenih opticaju u svojstvu valute. Takva institucija može uključivati tijelo odvojeno od Vlade Republike Hrvatske ili vlade druge države članice i druge jurisdikcije, bez obzira na to je li djelomično ili u cijelosti u vlasništvu Republike Hrvatske ili druge države članice i druge jurisdikcije.
7.10. Mirovinski fond širokog sudjelovanja
Članak 59.
Mirovinski fond širokog sudjelovanja podrazumijeva fond osnovan radi osiguranja mirovina, invalidnina ili naknada u slučaju smrti, ili bilo koje kombinacije navedenoga, korisnicima koji su sadašnji ili bivši zaposlenici (ili osobe koje su ti zaposlenici imenovali) jednoga ili više poslodavaca kao naknada za pružene usluge, pod uvjetom da fond:
1. nema ni jednog korisnika koji ima pravo na više od 5% imovine fonda,
2. podliježe nacionalnim propisima i dostavlja izvješća poreznim tijelima,
3. zadovoljava barem jedan od sljedećih uvjeta:
(a) fond je općenito na temelju statusa sustava mirovinskog osiguranja izuzet od poreza na dobit,
(b) fond najmanje 50% ukupnih doprinosa (različitih od prijenosa imovine iz drugih sustava iz članaka 59. do 61. ovoga Pravilnika) ili mirovinskih računa iz članka 75. stavka 2. ovoga Pravilnika prikuplja od poslodavaca koji ga financiraju,
(c) raspodjele ili povlačenja sredstva iz fondova dopušteni su jedino po nastupu konkretnih događaja povezanih s umirovljenjem, invaliditetom ili smrću (osim prijenosa raspodijeljenih sredstava na druge fondove iz članaka 59. do 61. ovoga Pravilnika ili na mirovinske račune iz članka 75. stavka 2. ovoga Pravilnika) ili se za raspodjele ili povlačenja prije nastupa konkretnih događaja utvrđuju kaznene mjere ili
(d) doprinosi (osim nekih dopuštenih naknadno uplaćenih doprinosa) zaposlenika u fond ograničeni su ostvarenim dohotkom zaposlenika ili ne mogu biti veći, na godišnjoj razini, od kunskog iznosa koji odgovara iznosu od 50.000 USD, pri čemu se primjenjuju pravila o agregiranju stanja računa i preračunavanja valuta iz članka 48. ovoga Pravilnika.
7.11. Mirovinski fond užeg sudjelovanja
Članak 60.
Mirovinski fond užeg sudjelovanja podrazumijeva fond osnovan radi osiguranja mirovina, invalidnina, ili naknada u slučaju smrti korisnicima koji su sadašnji ili bivši zaposlenici (ili osobe koje su ti zaposlenici imenovali) jednoga ili više poslodavaca kao naknada za pružene usluge, pod uvjetom da:
1. fond ima manje od 50 članova,
2. fond financira jedan ili više poslodavaca koji nisu investicijski subjekti ili pasivni subjekti koji nisu financijske institucije,
3. doprinosi zaposlenika i poslodavaca u fond (osim prijenosa imovine s mirovinskih računa iz članka 75. stavka 2. ovoga 