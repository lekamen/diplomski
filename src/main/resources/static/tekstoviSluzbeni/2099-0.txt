108 09.10.2015 Odluka o donošenju Prostornog plana Parka prirode Biokovo
HRVATSKI SABOR
2100
Na temelju članka 100. stavka 2. Zakona o prostornom uređenju i gradnji (»Narodne novine«, br. 76/07., 38/09., 55/11., 90/11., 50/12., 55/12. i 80/13.), a u vezi s člankom 188. Zakona o prostornom uređenju (»Narodne novine«, br. 153/13.), Hrvatski sabor na sjednici 25. rujna 2015. donio je
ODLUKU
O DONOŠENJU PROSTORNOGA PLANA PARKA PRIRODE BIOKOVO
I.
Donosi se Prostorni plan Parka prirode Biokovo (u daljnjem tekstu: Plan). Nositelj izrade Plana je Ministarstvo graditeljstva i prostornoga uređenja. Koordinator izrade Plana je Hrvatski zavod za prostorni razvoj. Stručni izrađivač Plana je Javna ustanova Zavod za prostorno uređenje Splitsko-dalmatinske županije.
II.
Plan sadržan u elaboratu Prostorni plan Parka prirode Biokovo sastavni je dio ove Odluke. Sastoji se od Knjige I., Knjige II./1 i Knjige II./2, i to:
KNJIGA I.
– I. Tekstualni dio Plana:
Odredbe za provođenje Plana i
– II. Grafički dio Plana:
Kartografski prikazi:
1. Korištenje i namjena prostora                                     M 1 : 25 000
2. Infrastrukturni sustavi                                                  M 1 : 25 000
3. Uvjeti korištenja, uređenja i zaštite prostora                 M 1 : 25 000
4. Zone zaštite u Parku prirode                                        M 1 : 30 000
4.1. Planinski stočarski stanovi i staje
– tradicijske naseobine                                                     M 1 : 10 000
4.1.1. Biokovo – sjeverozapadni dio
4.1.2. Biokovo – središnji dio
4.1.3. Biokovo – jugoistočni dio
5.1. Građevinska područja naselja                                     M 1 : 5000
5.1.1. Općina Brela – dijelovi naselja Gornja Brela
5.1.2. Općina Šestanovac – dijelovi naselja Grabovac i Općina Zagvozd – dijelovi naselja Rastovac
5.1.3. Općina Zagvozd – dijelovi naselja Rastovac
5.1.4. Općina Zagvozd – dijelovi naselja Zagvozd
5.1.5. Općina Zagvozd – dijelovi naselja Župa
5.1.6. Grad Vrgorac – dijelovi naselja Rašćane
5.1.7. Grad Vrgorac – dijelovi naselja Rašćane i Kozica
5.1.8. Grad Vrgorac – dijelovi naselja Kozica
5.1.9. Općina Podgora – dijelovi naselja Drašnice i Gornje Igrane
5.1.10. Grad Makarska – dijelovi naselja Veliko Brdo
5.1.11. Općina Baška Voda – dijelovi naselja Baška Voda
5.2. Izdvojena građevinska područja izvan naselja                  M 1 : 5000
5.2.1. Ugostiteljsko-turistička zona T-zona Gornji Rastovac
5.3. Zone posjetiteljske infrastrukture                                     M 1 : 5000
5.3.1. Zone: 1. Glavni ulaz
4. Zagvozd – Milići
5. Kaoci
6. Saranač – Miočevići
8. Gornja Brela
9. Ravna Vlaška i
10. Sv. Jure
5.3.2. Zone: 2. Štrbina – Vošac                                                M 1 : 2000
3. Podglogovik – Staza i
7. Donja Gora – Podgora
KNJIGA II/1 Obrazloženje Plana i
KNJIGA II/2 Obvezni prilozi
III.
Plan je izrađen u 3 (tri) izvornika, ovjerena potpisom predsjednika Hrvatskoga sabora i pečatom Hrvatskoga sabora, koji se čuvaju u: Hrvatskome saboru (jedan primjerak), ministarstvu nadležnom za poslove prostornoga uređenja (jedan primjerak) i Hrvatskom zavodu za prostorni razvoj (jedan primjerak).
IV.
Donošenjem ovoga Plana za dijelove građevinskih područja naselja gradova Makarska i Vrgorac te općina Brela, Baška Voda, Zadvarje, Šestanovac, Zagvozd, Tučepi i Podgora koji ulaze u prostor Parka prirode Biokovo primjenjuje se ovaj Plan.
V.
Odredbe za provođenje Plana sastavni su dio ove Odluke i objavljuju se u »Narodnim novinama«.
VI.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/112
Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
I. ODREDBE ZA PROVOĐENJE PLANA
1. OPĆE ODREDBE
Članak 1.
(1) Prostornim planom područja posebnih obilježja Parka prirode Biokovo (u daljnjem tekstu: Plan), na temelju Zakona o prostornom uređenju (»Narodne novine«, br. 153/13.) i Zakona o prostornom uređenju i gradnji (»Narodne novine«, br. 76/07., 38/09., 55/11.,