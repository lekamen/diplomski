 navesti razloge obustave postupka promjene opskrbljivača.
Članak 15.
(1) Nakon što novi opskrbljivač zaprimi potvrdu i podatke iz članka 14. stavka 6. ovih Pravila, dužan je u daljnjem roku od dva radna dana dostaviti krajnjem kupcu potvrdu o prihvaćanju zahtjeva za sklapanje novog ugovora o opskrbi te obavijestiti operatora sustava o danu sklapanja novog ugovora o opskrbi te danu početka njegove primjene.
(2) Novi ugovor o opskrbi iz stavka 1. ovoga članka smatra se sklopljenim danom slanja potvrde novog opskrbljivača o prihvaćanju zahtjeva za sklapanje novog ugovora o opskrbi krajnjem kupcu, čime završava postupak promjene opskrbljivača.
VII. OBVEZE NAKON ZAVRŠETKA POSTUPKA PROMJENE OPSKRBLJIVAČA
Članak 16.
(1) Dan početka primjene novoga ugovora o opskrbi je prvi dan u mjesecu.
(2) Razgraničenje potrošnje primjenjuje se s danom početka primjene novog ugovora o opskrbi.
(3) Nakon završetka postupka promjene opskrbljivača iz članaka 10. i 15. ovih Pravila, operator sustava dužan je do uključivo 24. u mjesecu koji prethodi mjesecu promjene opskrbljivača obavijestiti postojećeg opskrbljivača da je izvršena promjena opskrbljivača i raskinuti ugovor o opskrbi krajnjeg kupca, po ovlaštenju krajnjeg kupca, s postojećim opskrbljivačem sa zadnjim danom u mjesecu koji prethodi mjesecu primjene novog ugovora o opskrbi.
Članak 17.
Postojeći opskrbljivač dužan je u roku od šest tjedana od dana stupanja na snagu novog ugovora o opskrbi izdati krajnjem kupcu konačni obračun električne energije.
VIII. OPSKRBA U OKVIRU JAVNE USLUGE
Članak 18.
(1) Krajnji kupac kojemu je istekao ugovor o opskrbi električnom energijom, odnosno koji nije započeo postupak promjene opskrbljivača ili nije produžio rok važenja ugovora o opskrbi električnom energijom, ima pravo na opskrbu električnom energijom u okviru javne usluge.
(2) Operator sustava će krajnjeg kupca iz stavka 1. ovoga članka automatizmom prebaciti kod opskrbljivača u okviru javne usluge.
IX. PRISTUP AGENCIJE PODACIMA O PROMJENI OPSKRBLJIVAČA
Članak 19.
Operator sustava dužan je osigurati Agenciji pristup podacima o promjeni opskrbljivača.
X. NADZOR
Članak 20.
Nadzor nad primjenom ovih Pravila obavlja Agencija.
XI. PRIJELAZNE I ZAVRŠNE ODREDBE
Članak 21.
(1) Operator sustava i opskrbljivači dužni su prilagoditi uvjete poslovanja sukladno odredbama ovih Pravila u roku od šest mjeseci od dana stupanja na snagu ovih Pravila.
(2) Operator distribucijskog sustava dužan je u roku iz stavka 1. ovoga članka donijeti Pravila za razgraničenje potrošnje i očitanje brojila u postupku promjene opskrbljivača iz članka 9. stavka 13. ovih Pravila.
(3) Operator distribucijskog sustava dužan je u roku od tri mjeseca od dana stupanja na snagu ovih Pravila propisati strukturu sučelja za razmjenu podataka i pripadajuće formate razmjene podataka te ih javno objaviti na svojoj internetskoj stranici.
(4) Sučelje iz stavka 3. ovoga članka treba postati funkcionirajuće u roku iz stavka 1. ovoga članka.
(5) Operator sustava i opskrbljivači dužni su u roku iz stavka 1. ovoga članka uskladiti izgled računa za električnu energiju i računa za korištenje mreže, odnosno jedinstvenog računa za energiju i korištenje mreže, s odredbama ovih Pravila na način da su na istome jasno i izdvojeno od ostalih dijelova računa istaknuti svi podaci potrebni krajnjem kupcu za pokretanje postupka promjene opskrbljivača.
Članak 22.
Danom stupanja na snagu ovih Pravila prestaju važiti Opći uvjeti za opskrbu električnom energijom (»Narodne novine«, broj 14/06) u dijelu koji se odnosi na provedbu postupka promjene opskrbljivača.
Članak 23.
Ova Pravila stupaju na snagu osmoga dana od dana objave u »Narodnim novinama«.
Klasa: 011-01/15-01/08
Urbroj: 371-01/15-01
Zagreb, 18. svibnja 2015.
Predsjednik Upravnog vijeća Tomislav Jureković, dipl. ing., v. r.
