 prilaženja nastaje kad zrakoplov tijekom međufaze dostigne apsolutnu visinu ili visinu nadvisivanja prepreka od 164 stope. U toj fazi mora biti zadovoljen gradijent penjanja od najmanje 2.5%, uz odgovarajuće nadvisivanje prepreka, do točke s koje se može započeti ponovno prilaženje, postupak čekanja ili rutni let.
Apsolutna visina ili visina nadvisivanja prepreka
Članak 16.
(1) Apsolutna visina odnosno visina nadvisivanja prepreka proračunava se na temelju prepreke u prilazu ili prepreke koja najviše zadire u površine neuspjelog prilaženja. U kartama za instrumentalno prilaženje apsolutna visina nadvisivanja prepreka utvrđena je u odnosu na srednju razinu mora (OCA), a visina nadvisivanja prepreka u odnosu na nadmorsku visinu aerodroma (OCH).
(2) Za potrebe izvođenja postupaka preciznog prilaženja visine iz stavka 1. ovoga članka utvrđuju se u odnosu na nadmorsku visinu praga.
(3) Ovisno o osobinama postupka nepreciznog prilaženja (npr. VOR, NDB, SRA, ILS s GP izvan uporabe), odnosno postupka preciznog prilaženja (npr. ILS, PAR, MLS), apsolutne visine odnosno visine nadvisivanja prepreka utvrđuju se za:
1. neprecizno prilaženje s utvrđenim preletištem završnog prilaženja (FAF); na najmanje 246 stopa (75 m) iznad najviše prepreke
2. neprecizno prilaženje bez utvrđenog preletišta završnog prilaženja (FAF); na najmanje 295 stopa (90 m) iznad najviše prepreke i za
3. precizno prilaženje; na najmanje visinu najviše prepreke u području završnog prilaženja ili najviše ekvivalentne prepreke, u području neuspjelog prilaženja plus vrijednost gubitka visine prema sljedećoj tablici:
Tablica 2. Gubitak visine izmjeren radio ili barometarskim visinomjerom
Kategorija zrakoplova          Vrijednost gubitka visine izmjerena radio visinomjerom Vrijednost gubitka visine izmjerena barometarskim visinomjerom Vat m ft m ft A-169 km/h (90 kt) 13 42 40 130 B-223 km/h (120 kt) 18 59 43 142 C-260 km/h (140 kt) 22 71 46 150 D-306 km/h (165 kt) 26 85 49 161 H-167 km/h (90 kt) 8 25 35 115
(4) Vrijednosti navedene u tablici iz stavka 3. ovoga članka, temelje se na sljedećim normiranim uvjetima:
1. uporaba barometarskog visinomjera kod ILS Cat I prilaženja
2. uporaba radiovisinomjera i sustava za upravljanje letom (flight director system) ili autopilota kod ILS Cat II prilaženja
3. raspon krila zrakoplova ne smije biti veći od 65 m, a vertikalna udaljenost između putanje podvozja zrakoplova u sletnoj konfiguraciji i antene putanje poniranja ne smije biti veća od 7 m i
4. gradijent penjanja u neuspjelom prilaženju iznosi 2.5%.
(5) Na temelju apsolutne visine ili visine nadvisivanja prepreka (OCA/H) operatori zrakoplova dužni su proračunavati minimume za slijetanje na način kako je prikazano u shemama u Dodacima 4 i 5 ovoga Pravilnika, i to:
1. apsolutnu visinu ili visinu odluke (DA/H) za precizna prilaženja, odnosno
2. minimalnu apsolutnu visinu snižavanja ili visinu snižavanja (Minimum Descent Altitude/Height-MDA/H), za neprecizna prilaženja.
(6) Apsolutna visina ili visina nadvisivanja prepreka (OCA/H) za ILP na neinstrumentalnoj uzletno-sletnoj stazi (non-instrument runway), mora se odrediti na sljedeći način:
1. Na OCA/H koji je određen sukladno PANS OPS standardima dodaje se minimalno vrijednost od 500 ft;
2. OCA/H ne smije biti viši od visine vizualnog manevriranja-kruženja;
3. Da između preletišta završnog prilaženja (final approach fix – FAF) i točke neuspjelog prilaženja (missed approach point – MAPt) ne postoji niti jedna putna točka (waypoint).
(7) Kriteriji iz stavka 6. ovoga članka moraju se poštovati kako bi pilot mogao završiti ILP na određenoj visini po IFR pravilima i prebaciti se na letenje po VFR pravilima, te na taj način nastaviti vizualan prilaz za slijetanje.
Vizualno manevriranje (kruženje)
Članak 17.
(1) Vizualno manevriranje (kruženje) je nastavak postupka instrumentalnog prilaženja koji omogućuje slijetanje zrakoplova na uzletno-sletnu stazu koja je neprikladno smještena za izravno prilaženje.
(2) Područje vizualnog manevriranja