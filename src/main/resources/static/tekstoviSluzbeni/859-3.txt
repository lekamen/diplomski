 pravomoćnu presudu Županijskog suda u Zagrebu sam dana 15. 11. 2013.g. uložio Ustavnu tužbu), da bi navodno čineći to djelo, ali na način činjenično opisan izrekom pravomoćne presude, doista bio nedostojan daljnjeg vršenja sudačke dužnosti.
Smatram naime da puka činjenica počinjenog kaznenog djela ne može automatski presumirati razrješenje suca, posebice jer u Zakonu nije naveden katalog individualnih kaznenih djela koja presumiraju automatsko stegovno kažnjavanje, već tijelo koje odlučuje o razrješenju mora uzeti u obzir sve aspekte počinjenog djela, okolnosti počinjenja, pobude, prethodne eventualne stegovne kazne suca, pa tek vrednovanjem takovih okolnosti zaključiti da li upravo konkretno kazneno djelo čini suca nedostojnim obavljanja sudačke dužnosti.
Da je tome tako, normira i sam čl. 63. st. 6. zakona o Državnom sudbenom vijeću koji navodi kako 'kod izricanja kazne za stegovno djelo uzima se u obzir osobito: težina povrede i nastale posljedice, stupanj odgovornosti, okolnosti pod kojima je stegovno djelo učinjeno, raniji rad i ponašanje suca i druge okolnosti koje utječu na izricanje kazne', a koje sve elemente u obrazloženju svoje odluke Vijeće uopće nije razmatralo niti obrazložilo.«
3.1. U pogledu nedovoljno utvrđenog činjeničnog stanja žalitelj osporava činjenična utvrđenja kaznenih sudova u pravomoćno okončanom kaznenom postupku koji se je vodio protiv žalitelja kao jednog od okrivljenika. Žalitelj smatra da iz činjeničnog stanja proizlazi da on nije počinio kazneno djelo za koje su ga nadležni kazneni sudovi oglasili krivim, te navodi:
»Iz svih prethodno navedenih pravnih akata je razvidno da se sudačka neovisnost i jamstvo nepovredivosti za izraženo sudačko mišljenje postavljaju kao najveće vrednote, te da se ne može smatrati pravičnim da se, poput mene, suca sankcionira za donošenje pravnog mišljenja u predmetu u kojem je u vrijeme donošenja odluke postojala nedvojbena dihotomija stavova sudske prakse u svezi predmetne materije.
Mišljenja sam da je upravo vođeno načelo neovisnosti sudstva i jamstva zaštite za izraženi pravni stav Državno sudbeno vijeće imalo primijeniti dužnu pažnju na specifičnost moga predmeta te naći da sam osuđen jer sam u svojoj odluci zauzeo određeni stav, koji, s obzirom na prethodno ukazanu dihotomiju, ni na koji način ne predstavlja grubo kršenje zakona koje bi me činilo nedostojnim obavljanja sudačke dužnosti.
Možda je moj stav bio pogrešan, no zbog toga postoje sudovi i višeg stupnja koji eventualne pogrešne mogu ispraviti, pa uostalom, i sama činjenica njihovog postojanja ukazuje na nepostojanje apsolutne presumpcije o nepogrešivosti prvostupanjskog suda.
No biti osuđen za izražavanje stava kojeg su prije i nakon mene zauzimali drugi suci u istovrsnim predmetima, a nijedan od njih nikada za razliku od mene nije sankcioniran, je potpuno neprihvatljivo i smatram da isto može imati kobne posljedice za suce RH kao i cjelokupno pravosuđe, jer suci neće smjeti zauzimati određena mišljenja prilikom odlučivanja, posebice u situacijama oprečne sudske prakse, jer se može dogoditi da budu razriješeni od dužnosti, a pravna nauka se razvija upravo na iznošenju slobodnih mišljenja posebno iznesenih u sudskim odlukama.«
Zaključno u žalbi navodi:
»Zbog svega navedenoga, ja molim Ustavni sud, kao najvišu pravnu instancu sudovanja, da razmotri ovu žalbu i nađe da sam sankcioniran radi delikta mišljenja izraženog u sudskoj odluci, a što je nedopustivo te čime su mi ujedno povrijeđena i prava iz čl. 44. Ustava RH (dostupnost javne službe pod jednakim uvjetima) te prava na rad iz članaka 54 i 55. Ustava RH.«
3.2. Slijedom navedenog, žalitelj predlaže da se njegova žalba prihvati i da se pobijana odluka DSV-a ukine.
IV. MJERODAVNO PRAVO
4. Članak 77. stavci 1. i 2. točka 3. ZoDSV-a glase:
»Članak 77.
(1) Sucu prestaje sudačka dužnost ako ga u skladu s Ustavom i zakonom te dužnosti razriješi Vijeće.
(2) Vijeće će razriješiti suca:
(...)
3. ako bude osuđen za kazneno djelo koje ga čini nedostojnim