 gospodarske jedinice odgovarajuće se primjenjuju odredbe članka 58. do 68. ovoga Pravilnika.
(3) Program posebne namjene za šume za potrebe obrane RH koje su sastavni dio gospodarske jedinice gospodarskih šuma sadržava:
1. opće podatke (proglašenje, popis odsjeka, površinu, drvnu zalihu, prirast);
2. smjernice gospodarenja (određuju se u suradnji Ministarstvom obrane RH).
Program gospodarenja šumama za izgradnju golf igrališta i kampa
Članak 77.
(1) Za šume i šumska zemljišta za izgradnju golf igrališta i kampa izrađuje se program gospodarenja šumama posebne namjene u svrhu praćenja stanja i gospodarenju šuma na području golf igrališta i kampova.
(2) Program posebne namjene za šume i šumska zemljišta za izgradnju golf igrališta i kampa sadržava:
1. opće podatke (proglašenje, popis odsjeka, površinu, drvnu zalihu, prirast);
2. smjernice gospodarenja.
Program gospodarenja šumskim sjemenskim objektima
Članak 78.
(1) Za šumske sjemenske objekte u kategoriji »selekcioniran«, »kvalificiran« i »testiran« moraju biti izrađeni Programi gospodarenja.
(2) Programi gospodarenja i njihove izmjene za šumske sjemenske objekte u kategoriji »selekcioniran« izrađuju se sukladno propisima o šumama i sastavni su dio šumskogospodarskih planova, a odobravaju se uz prethodno mišljenje Hrvatskog šumarskog instituta.
(3) Programi gospodarenja i njihove izmjene za šumske sjemenske objekte u kategoriji »kvalificiran« i »testiran« izrađuju se sukladno posebnom propisu.
Članak 79.
(1) Prilikom izmjere stabala u šumskom sjemenskom objektu u kategoriji »selekcioniran« upisuju se podaci za sljedeće kategorije stabala:
– sjemenska stabla;
– negativna stabla;
– nepoželjna stabla;
– indiferentna stabla.
(2) Šumski sjemenski objekt uz standardnu oznaku gospodarske podjele dodatno se označava prema sustavu obilježavanja koji je tiskan u Prilogu 2 ovoga Pravilnika.
Članak 80.
Program gospodarenja šumskim sjemenskim objektom u kategoriji »selekcioniran« sadržava:
1. Uređajni zapisnik;
2. Podaci o strukturi šumskog sjemenskog objekta;
3. Plan radova njege proredom;
4. Prikaz izvršenih radova u proteklom razdoblju;
5. Obrazac za evidencije
6. Kartu područja provenijencije (1:100000);
7. Kartu šumskog sjemenskog objekta (1:5000 ili 1:10000).
Članak 81.
Uređajni zapisnik sadržava:
1. Opći podaci o šumskom sjemenskom objektu (naziv šumske svojte, provenijencija, tip šumskog sjemenskog objekta, podaci o upisu u Registar šumskih sjemenskih objekata, registarski broj u Registru šumskih sjemenskih objekata, prikaz podataka fenotipske izmjere, starost i razvojni stadij, nadmorska visina, fitocenoza);
2. Prikaz dosadašnjeg gospodarenja šumskim sjemenskim objektom (podaci o plodonošenju i količini sabranog sjemena, broj izvađenih biljaka, struktura obavljenih proreda, podaci o propadanju stabala);
3. Sadašnje stanje šumskog sjemenskog objekta (podaci o strukturi po vrstama drveća i kategorijama stabala), zdravstveno stanje oštećenost krošanja;
4. Buduće gospodarenje šumskim sjemenskim objektom (struktura propisane prorede po vrstama drveća i kategorijama stabala te mjere zaštite šuma).
Članak 82.
(1) Pregledna karta područja provenijencije sadržava podatke o lokaciji šumskog sjemenskog objekta unutar područja provenijencije.
(2) Karta šumskog sjemenskog objekta sadrži prostorne podatke o šumskom sjemenskom objektu i susjednim sastojinama.
Članak 83.
(1) Važenje Programa gospodarenja šumskim sjemenskim objektom u kategoriji »selekcioniran« usklađuje se s važenjem gospodarske osnove ili programa gospodarenja za gospodarsku jedinicu na čijem se području šumski sjemenski objekt nalazi.
(2) Obrasci S-1 do S-3 sastavni su dio Programa gospodarenja šumskim sjemenskim objektom i tiskani su u Prilogu 7 ovoga Pravilnika.
Program gospodarenja šumama u zaštićenim područjima
Članak 84.
(1) Za šume i šumska zemljišta koja su zaštićena u kategoriji strogi rezervat i nacionalni park izrađuje se Program zaštite šuma koji sadrži mjere njihove zaštite a provodi ga javna ustanova nadležna za