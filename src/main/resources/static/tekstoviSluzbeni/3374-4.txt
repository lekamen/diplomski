 objekta za preradu mlijeka koji je upisan u odgovarajući Upisnik objekata u poslovanju s hranom životinjskog podrijetla:
– mliječni proizvodi uključujući bijelu vodu, koji su bili u doticaju s mlijekom koje je samo pasterizirano te sirutka koja je proizvedena od toplinski neobrađenih mliječnih proizvoda i koja je prikupljena najmanje 16 sati nakon grušanja mlijeka i kojoj je prije isporuke za hranidbu životinja utvrđen pH manji od 6, uz uvjet da su ispunjeni uvjeti iz Priloga X. Poglavlja II. Odjeljka 4. Dijela II. stavka 3. točke (b) podtočke (i) Uredbe (EU) br. 142/2011;
– sirovo mlijeko uključujući bijelu vodu i drugi toplinski neobrađeni mliječni proizvodi uz uvjet da su ispunjeni uvjeti iz Priloga X. Poglavlja II. Odjeljka 4. Dijela II. stavka 3. točke (b) podtočke (ii) Uredbe (EU) br. 142/2011;
f) Sukladno Prilogu X. Poglavlju II. Odjeljku 4. Dijelu II. točci 4. Uredbe (EU) br. 142/2011, hranidba životinja na vlastitom gospodarstvu s kolostrumom koji je podrijetlom s nekog drugog gospodarstva s područja Republike Hrvatske i/ili isporuka kolostruma drugom gospodarstvu u svrhu hranidbe životinja unutar teritorija Republike Hrvatske uz uvjet da se spriječi širenje zdravstvenih rizika prema posebnim propisima.
V. REGISTRACIJA I BRISANJE
Članak 9.
(1) Registraciju poljoprivrednika uključujući i subjekte koji obavljaju djelatnost primarne proizvodnje u akvakulturi te koji obavljaju jednu ili više djelatnosti iz članaka 6., 7. i 8. ovoga Pravilnika provodi Agencija, na temelju zaprimljenog urednog zahtjeva iz Priloga I. Dijela A ovoga Pravilnika.
(2) Uz zahtjev iz stavka 1. ovoga članka poljoprivrednik Agenciji podnosi Izjavu nositelja/odgovorne osobe poljoprivrednika o sukladnosti gospodarstva s propisanim zahtjevima o sigurnosti hrane za životinje iz Priloga I. Dijela B ovoga Pravilnika (u daljnjem tekstu: izjava), koja je sastavni dio zahtjeva.
(3) Za provedbu postupka registracije iz stavka 1. ovoga članka poljoprivrednici moraju u regionalni ured/podružnicu Agencije, dostaviti obrasce iz stavaka 1. i 2. ovoga članka vlastoručno potpisane i ovjerene od nositelja/odgovorne osobe poljoprivrednika.
(4) Odredbe stavaka 1. do 3. ovoga članka ne primjenjuje se na poljoprivrednike koji su upisani u Registar primarnih proizvođača temeljem odredbi Pravilnika o registraciji primarnih proizvođača hrane za životinje (»Narodne novine«, br. 153/11.) i koji na gospodarstvu ne obavljaju djelatnosti iz članka 7. i/ili članka 8. ovoga Pravilnika.
Članak 10.
(1) Poljoprivrednici uključujući i subjekte koji obavljaju djelatnost primarne proizvodnje u akvakulturi obvezni su prijaviti Agenciji svaku promjenu nastalu nakon upisa u registre iz članaka 6., 7. i 8. ovoga Pravilnika, u odnosu na djelatnosti koje se obavljaju na gospodarstvu, a za koje se zahtijeva registracija prema odredbama ovoga Pravilnika, radi ažuriranja podataka u registrima.
(2) Promjenu iz stavka 1. ovoga članka poljoprivrednici su obvezni prijaviti u regionalni ured/podružnicu Agencije najkasnije u roku od 30 dana od dana prestanka obavljanja neke od ranije registriranih djelatnosti ili početka obavljanja nove djelatnosti.
(3) U slučaju početka obavljanja nove djelatnosti poljoprivrednici u regionalni ured/podružnicu Agencije podnose zahtjev i izjavu iz Priloga I. ovoga Pravilnika, a u slučaju prestanka obavljanja neke od ranije registriranih djelatnosti podnose samo zahtjev iz Priloga I. Dijela A ovoga Pravilnika.
(4) Zahtjev i izjavu iz stavka 3. ovoga članka poljoprivrednici popunjavaju u dijelu koji se odnosi na promjenu nastalu nakon upisa u registre, a zahtjev i izjava moraju biti uredno ispunjeni te vlastoručno potpisani i ovjereni od nositelja/odgovorne osobe poljoprivrednika.
(5) Agencija prema podacima navedenim u zaprimljenom zahtjevu iz stavka 3. ovoga članka ažurira podatke u jednom ili više registara uspostavljenih temeljem odredbi ovoga Pravilnika.
Članak 11.
(1) Brisanje poljoprivrednika iz jednog ili više registara uspostavljenih temeljem odredbi ovoga