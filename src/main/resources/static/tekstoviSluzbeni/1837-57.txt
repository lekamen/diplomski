 RO na osnovi smjernica usvojenih od RO (»Smjernice za alternativne projekte i izvedbe za SOLAS poglavlja II-1 i III«), i moraju uključivati, najmanje, slijedeće elemente:
.1 određivanje tipa broda i sredstava za spašavanje i njihove izvedbe;
.2 utvrđivanje propisanih zahtjeva kojima sredstva za spašavanje i njihove izvedbe neće udovoljavati;
.3 utvrđivanje razloga zbog kojih predloženi projekt neće udovoljavati propisanim zahtjevima uz predočenje udovaljavanja drugim priznatim inženjerskim ili industrijskim standardima;
.4 određivanje kriterija djelotvornosti za razmatrani brod i sredstva za spašavanje i izvedbe u odnosu na propisane zahtjeve:
– kriterij djelotvornosti mora predvidjeti stupanj sigurnosti ne manji od onog koji bi se postigao primjenom propisanih zahtjeva; i
– kriterij djelotvornosti mora biti odredljiv i mjerljiv;
.5 detaljan opis alternativnog projekta i izvedbe, uključivo popis pretpostavki korištenih u projektu i sva predložena operativna ograničenja ili uvjete;
.6 tehničku prosudbu koja pokazuje da alternativni projekt i izvedba udovoljavaju zahtijevanim kriterijima djelotvornosti ; i
.7 procjena rizika temeljena na identifikaciji potencijalnih grešaka i opasnosti povezanih s predloženim projektom ili izvedbom.
8.4 VREDNOVANJE ALTERNATIVNOG PROJEKTA I IZVEDBE
8.4.1 Inženjerske analize zahtijevane u 8.3 se moraju vrednovati i odobriti od RO, uzimajući u obzir smjernice koje je usvojila RO (»Smjernice za alternativne projekte i izvedbe za SOLAS poglavlja II-1 i III«)
8.4.2 Primjerak dokumentacije, odobren od RO, kojim se pokazuje da su alternativni projekt i izvedbe u skladu s ovom točkom, se mora nalaziti na brodu.
8.5 RAZMJENA INFORMACIJA
RO, preko pomorske uprave države zastave, mora poslati IMO odgovarajuće informacije u svezi alternativnog projekta i izvedbi koje je odobrila radi proslijeđivanja istih svim zemljama potpisnicama.
8.6 PONOVNO VREDNOVANJE USLIJED PROMJENE UVJETA
Ako se promijene pretpostavke i operativna ograničenja koja su ustanovljena u alternativnom projektu i izvedbama, mora se provesti inženjerska analiza s promijenjenim uvjetima i mora se odobriti od RO.
PRILOG IX.
UPUTSTVO ZA PERIODIČKO SERVISIRANJE I ODRŽAVANJE BRODICA ZA SPAŠAVANJE, UREĐAJA ZA SPUŠTANJE I UREĐAJA ZA OTPUŠTANJE POD OPTEREĆENJEM I UPUTSTVO ZA VJEŽBE I OBUKU ZA POSTUPKE U NUŽDI
1. OPĆE NAPOMENE
Odbor za pomorsku sigurnost (MSC) na svojoj 81. sjednici je, pozivajući se na prije održane sjednice i poduzete mjere, usvojio dokument MSC.1/Circ.1206, koji je na 85. sjednici zamijenjen MSC.1/Circ.1206/Rev.1 (2009-06-11). Navedeni dokument propisuje upute za periodičko servisiranje i održavanje brodica za spašavanje, uređaja za spuštanje i uređaja za otpuštanje pod opterećenjem (kuka) odnosno propisuje upute za sigurno obavljanje vježbi napuštanja broda brodicom za spašavanje te uputu za simuliranje otpuštanja slobodnopadajuće brodice za spašavanje.
Opći principi navedeni u MSC.1/Circ.1206/Rev.1 vrijede i za periodičke preglede i održavanje splavi za spašavanje, brodica za prikupljanje, brzih brodica za prikupljanje i njihovih uređaja za spuštanje.
Ovi zahtjevi se primjenjuju i na nepomične odobalne platforme koje su opremljene brodicama za spašavanje i pripadajućim uređajima za spuštanje (u daljnjem tekstu riječ »kompanija« znači i »operater platforme«).
2. ODGOVORNOST
Kompanija je odgovorna za održavanje i servisiranje opreme na brodu u skladu sa zahtjevima točaka 19, 20 i 36, poglavlja III, konvencije SOLAS 1974 s izmjenama odnosno točaka 2.13, 2.14 i 7.3 Pravila i odgovorna je za izradu i primjenu postupaka zaštite zdravlja, sigurnosti posade i okoliša, uključivo svih radnji za servisiranje i održavanje naprijed navedene opreme.
Kompanija je obvezna izvršiti izmjene postojećeg »Priručnika za vježbe« (Training Manual) u skladu sa zahtjevima rez. MSC.152(78) i uputama navedenim u MSC.1/Circ. 1206/Rev.1.
Održavanje i servisiranje opreme mora se obavljati u skladu s instrukcijskim knjigama i uputama Proizvođača opreme.
3.