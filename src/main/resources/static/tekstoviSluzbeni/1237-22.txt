 opreme, nadzire rad tijela ovlaštenih za ocjenjivanje sukladnosti rekreacijskih plovila i pomorske opreme, sudjeluje u radu tijela za koordinaciju inspekcijskog nadzora tehničkih zahtjeva za proizvode. Služba koordinira rad područnih jedinica u inspekcijskom nadzoru stavljanja na tržište i/ili na raspolaganje rekreacijskih plovila i pomorske opreme. Služba surađuje i prati rad Međunarodne pomorske organizacije, tijela i agencija Europske unije i drugih međunarodnih organizacija vezanih uz djelokrug rada, te obavlja i druge poslove u okviru svog djelokruga.
4.1.2. Služba za inspekcijski nadzor sigurnosti plovidbe i pomorskog dobra
Članak 55.
Služba za inspekcijski nadzor sigurnosti plovidbe i pomorskog dobra koordinira i provodi inspekcijski nadzor i dodatni tehnički nadzor na hrvatskim pomorskim objektima, inspekcijske preglede hrvatskih brodova u stranim lukama, kao i nadzor stranih brodova u hrvatskim lukama u skladu s međunarodnim ugovorima, inspekcijski nadzor pomorskog dobra, luka i objekata sigurnosti plovidbe, inspekcijski nadzor sigurnosne zaštite luka otvorenih za domaći i međunarodni promet, nadzire rad priznatih organizacija u poslovima sigurnosne zaštite luka, te u tim poslovima usmjerava, koordinira i nadzire rad područnih jedinica Uprave. Služba vodi očevidnike inspektora i ovlaštenih djelatnika Sektora i područnih jedinica i skrbi za stručno osposobljavanje u obavljanju poslova iz djelokruga rada. Prati stanje na pomorskom dobru, stanje morskih luka i objekata sigurnosti plovidbe, stanje sigurnosne zaštite u lukama te predlaže mjere za unaprjeđenje. Služba surađuje i prati rad Međunarodne pomorske organizacije, tijela i agencija Europske unije i drugih međunarodnih organizacije vezanih uz djelokrug rada, te obavlja i druge poslove u okviru svog djelokruga.
4.2. Sektor za nadzor i upravljanje pomorskim prometom, traganje i spašavanje i zaštitu mora
Članak 56.
Sektor za nadzor i upravljanje pomorskim prometom, traganje i spašavanje i zaštitu mora obavlja upravne i stručne poslove i nadzire provedbu domaćih propisa i međunarodnih ugovora iz područja sigurnosti pomorskog prometa i plovidbe, te zaštite mora od onečišćenja s brodova u unutarnjim morskim vodama, teritorijalnom moru, zaštićenom ekološko-ribolovnom pojasu Republike Hrvatske, kao i u drugim područjima mora u skladu s međunarodnim ugovorima. Sektor obavlja poslove nadzora i upravlja pomorskim prometom, plovidbom i peljarenjem, obavlja poslove traganja i spašavanja na moru sukladno posebnim propisima, obavlja poslove zaštite mora od onečišćenja s brodova, usklađuje održavanje i obilježavanje pomorskih plovnih putova, održavanje pomorske radio službe i obavljanje hidrografske službe, te u tim poslovima koordinira i nadzire rad lučkih kapetanija i pravnih osoba s javnim ovlastima. Sektor obavlja poslove inspekcijskog nadzora u okviru ovlaštenja utvrđenih Pomorskim zakonikom, Zakonom o sigurnosnoj zaštiti pomorskih brodova i luka, Zakonom o hidrografskoj djelatnosti i drugim propisima. Sektor sudjeluje u radu međunarodnih organizacija, tijela i agencija Europske unije u području sigurnosti plovidbe i zaštite mora od onečišćenja s brodova, predlaže i sudjeluje u izradi zakonskih i podzakonskih propisa i drugih akata iz područja pomorskog prometa, sigurnosti plovidbe i zaštite mora od onečišćenja s brodova, prati stanje tih područja i predlaže mjere za unaprjeđenje. Sektor sudjeluje u pripremi podloga za izradu državnog proračuna, te obavlja i druge poslove u okviru svog djelokruga.
Za obavljanje poslova Sektora za nadzor i upravljanje pomorskim prometom, traganje i spašavanje i zaštitu mora, ustrojavaju se sljedeće službe:
4.2.1. Služba sigurnosti pomorskog prometa i zaštite mora od onečišćenja
4.2.2. Nacionalna središnjica za nadzor i upravljanje pomorskim prometom (VTS Hrvatska)
4.2.3. Nacionalna središnjica za usklađivanje traganja i spašavanja na moru (MRCC Rijeka).
4.2.1. Služba sigurnosti pomorskog prometa i zaštite mora od onečišćenja
Članak 57.
Služba 