 označuje rimskim brojkama, a može imati naziv koji se piše ispod njezine oznake velikim tiskanim slovima.
Poglavlje
Članak 26.
(1) Svaki dio ili glava mogu biti podijeljeni u pravilu na najmanje dva poglavlja koji obuhvaćaju manju zavisnu (funkcionalnu) ili smislenu cjelinu.
(2) Poglavlje se piše velikim tiskanim slovima i označuje rimskim brojkama iza riječi POGLAVLJE, a naziv poglavlja piše se velikim tiskanim slovima, mora biti kratak i odgovarati njegovu sadržaju.
(3) Poglavlje ne mora imati naziv, ali ako ga ima, tada ga trebaju imati sva poglavlja.
Odjeljak
Članak 27.
(1) Poglavlje može imati više, a najmanje dva odjeljka.
(2) Odredbama članaka odjeljka se uređuje najmanja samostalna cjelina propisa.
(3) ODJELJAK se piše velikim tiskanim slovima i označuje arapskim brojkama ili slovima.
ODJELJAK B OBLIK (FORMALNA) STRUKTURA PROPISA
Oblik (forma)
Članak 28.
(1) Ovisno o opsegu, sadržaju i složenosti odnosa koji se uređuju, materija propisa se dijeli na cjeline o kojima su pravila utvrđena u skladu s ovim Pravilima.
(2) Bez obzira na cjeline na koje se dijeli materija propisa, svi propisi moraju sadržavati članke.
(3) Propis mora sadržavati najmanje dva članka.
(4) Iznimno od odredbe stavka 1. ovoga članka, propis ne mora biti podijeljen na dijelove, glave, poglavlja i odjeljke, a ni članci ne moraju imati nazive ako propis ima oko dvadeset članaka.
Članak
Članak 29.
(1) Članak sadržava jedno ili više određenja koja tvore jednu logičnu cjelinu.
(2) Članak uređuje sve dijelove (elemente) ili osobine (aspekte) jednog odnosa, odnosno pitanja, kao što su pravila, iznimke i ovlaštenja.
(3) U skladu sa stavkom 2. ovoga članka, u oblikovanju se izbjegava uređivanje više različitih odnosa, odnosno pitanja, kao i prevelike članke.
(4) Članak se označuje riječju »Članak« s odgovarajućim arapskim brojem, redoslijedom, poslije kojega se stavlja točka.
(5) Članak može imati naziv koji je kratak i upućuje na sadržaj članka.
(6) Naziv članka se stavlja iznad njegove brojčane oznake.
Dijelovi članka
Članak 30.
(1) Članak se dijeli na:
a) stavke
b) stavak na podstavke ili točke
c) podstavak na točke
d) točke na podtočke.
(2) Članak ima najmanje jedan stavak, a može ih imati i više.
(3) Najpreglednije i najpogodnije za razumijevanje odnosa koji se regulira člankom jest kada se članak sastoji od tri do četiri stavka.
(4) Kada članak ima samo jedan stavak, on se brojčano ne označuje, ali ako ima više stavaka, tada se svaki stavak označuje arapskom brojkom s otvorenom zagradom ispred i zatvorenom zagradom iza broja.
(5) Odredba članka ili stavka uvijek završava točkom kao pravopisnim znakom.
(6) Odredba članka, stavka, podstavka, točke ili podtočke sastoji se od jedne rečenice.
(7) Iznimno od odredbe stavka 6. ovoga članka, samo kada uvjet razumljivosti to zahtijeva, odredba može imati dvije ili više rečenica.
Stavak
Članak 31.
(1) Svaka rečenica u jednom članku je u pravilu novi stavak koji počinje novim redom.
(2) Sadržaj odredaba stavaka u jednom članku mora biti međusobno logički povezan.
(3) Kada povezanost sadržaja dva ili više stavaka iziskuje ponavljanje teksta jednog stavka u drugom stavku, ponavljanje se izbjegava tako da se poziva na odgovarajući stavak, u kojem slučaju se naznačuje redni broj odgovarajućeg toga stavka bez zagrade.
Podstavak
Članak 32.
(1) Stavak u članku može se dijeliti na podstavke ili točke, i to najmanje dva podstavka ili najmanje dvije točke.
(2) Podstavak se označuje crticom, a kada je potrebno propisati više uvjeta, razloga ili različitih situacija o kojima ovisi nastavak ili prestanak prava, obveza ili pravnog odnosa, radi konciznosti odredbe, iza uvodne rečenice te uvjete, razloge ili situacije treba rasporediti u podstavke.
(3) U slučaju iz stavka 2. ovoga članka ako se uvjeti i razlozi odnosno situacije propisuju kumulativno, na kraju predzadnjeg podstavka stavlja se sastavni veznik »i«, a ako se radi o inačici odnosno alternativnom pobrojavanju na kraju pretposljednjeg podstavka stavlja se rastavni