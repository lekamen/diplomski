nadzora o uočenim pojavama te o svojim stavovima vezanim uz izvršavanje nadzora, obavijeste Skupštinu, Glavni odbor i ostala tijela Stranke.
TAJNIK
Članak 38.
Tajnik stranke stručno je i operativno tijelo Stranke. Za Skupštinu, Glavni odbor i Izvršni odbor, obavlja:
– stručno-političke poslove
– organizacijske poslove
– administrativno-tehničke poslove
– financijske poslove
– protokolarne poslove
– informativne poslove (odnosi s javnošću, politički marketing)
– druge poslove koji mu se nalože u skladu sa Statutom.
Tajnika bira i razrješava Glavni odbor Stranke.
MATERIJALNA SREDSTVA
Članak 39.
Radi ostvarenja svojih političkih ciljeva stranka stječe prihode od;
– članarina
– dobrovoljnih priloga (donacija)
– izdavačke djelatnosti
– prodaje propagandnog materijala
– organizacije stranačkih manifestacija
– iz Državnog proračuna i proračuna jedinica lokalne i područne (regionalne) samouprave
– iz drugih propisima dozvoljenih izvora
Članak 40.
Svi prihodi i rashodi Stranke utvrđuju se financijskim planom koji se donosi za jednu kalendarsku godinu i vrijedi za godinu za koju je donesen. Financijski plan donosi Glavni odbor.
Po završetku godine za koju je donijet financijski plan Glavni odbor utvrđuje završni račun i izvješće na temelju završnog računa i izvješća što ga podnosi Tajnik stranke.
Način Financijsko materijalnog poslovanja Stranke, utvrđuje se Pravilnikom o financijskom poslovanju stranke koje usvaja Glavni odbor na prijedlog Nadzornog odbora.
Članak 41.
Stranka je dužna financijsko poslovanje voditi u skladu sa propisima. Članstvo Stranke upoznaje se sa izvorima prihoda preko izvješća o materijalnom i financijskom poslovanju na sjednici Skupštine ili putem drugih tijela u skladu sa Statutom.
Naredbodavac za izvršenje financijskog plana je predsjednik Stranke.
DISCIPLINSKA ODGOVORNOST
Članak 42.
Članovi Stranke odgovorni su disciplinski za povrede obveza člana Stranke. Povrede članskih obveza mogu biti teže i lakše.
Težom povredom članske obveze smatra se svako činjenje ili nečinjenje člana koje je izazvalo ili moglo izazvati štetne posljedice za rad i ugled Stranke, a posebno kršenje odredbi Statuta i ne pridržavanje Programa stranke i odluka njezinih tijela.
Članak 43.
Disciplinske mjere su:
– opomena
– isključenje iz Stranke
Mjera isključenja iz Stranke članu može se izreći samo za težu povredu članskih obveza.
Članak 44.
Disciplinski postupak pokreće i vodi Disciplinski odbor na prijedlog člana ili tijela Stranke koji smatra da je član Stranke počinio povredu stranačke obveze.
Disciplinski odbor ima 5 članova. Mandat članova Disciplinskog odbora traje 2 godine. Disciplinski odbor imenuje i razrješava Glavni odbor Stranke.
Članak 45.
Ako članu tijela Stranke prestane mandat i prije isteka mandata u tijelu u kojem je izabran, novi član bira se do isteka mandata opozvanog člana.
RASPUŠTANJE ORGANIZACIJE STRANKE
Članak 46.
Glavni odbor Stranke može raspustiti svaki ustrojstveni oblik Stranke ako je došlo do prestanka njezina rada, smanjenja aktivnosti koje ugrožavaju ostvarivanje političkih ciljeva Stranke, ako djeluje suprotno Statutu ili osnovnim političkim ili programskim ciljevima Stranke i odlukama tijela Stranke ili ako duže vrijeme ne ostvaruje zadovoljavajuće rezultate u radu.
Do izbora novih tijela Glavni odbor može imenovati privremeno tijelo organizacije.
PRESTANAK RADA STRANKE
Članak 47.
Stranka prestaje postojati:
– odlukom Skupštine dvotrećinskom većinom glasova ukupnog broja članova Skupštine
– na temelju odluke nadležnog tijela državne vlasti
– te sukladno odredbama Zakona o političkim strankama.
Članak 48.
Prijedlog za prestanak rada Stranke može podnijeti Skupština.
Odlukom o prestanku rada Skupština će odlučiti o imovini Stranke.
PRIJELAZNE I ZAVRŠNE ODREDBE
Članak 49.
Ovaj Statut stupa na snagu danom donošenja.
Glavni odbor u roku od 30 dana od dana održavanja osnivačke Skupštine Stranke, usvojit će Pravilnik o ustroju i načinu rada ustrojstvenih oblika Stranke, Pravilnik o financijsko poslovanju i