 kontejnerima iznad 5 tona – 200,00 kuna
4. brodske pošiljke do 1000 tona 1.000,00 kuna, za brodske pošiljke od 1.000 do 10.000 tona naknada iznosi 2.000,00 kuna, a za brodske pošiljke preko 10.000 tona naknada iznosi 4.000,00 kuna.
5. vagonske pošiljke: za prvi vagon 100,00 kuna, za svaki sljedeći vagon naknada iznosi 50,00 kuna, ali ukupni iznos naknade ne može biti veći od 2.000,00 kuna.
(4) Visina naknade iz stavka 1. ovoga članka za hranu i predmete opće uporabe koji po posebnim propisima Europske unije podliježu pojačanom nadzoru pri uvozu iznose:
a) 1. pošiljke do 50 tona – 350,00 kuna
2. pošiljke od 50 do 500 tona – 700,00 kuna
3. pošiljke iznad 500 tona – 3.000,00 kuna
b) pošiljke koje se prevoze kao rasuti teret:
1. po brodu s teretom do 500 tona – 1.000,00 kuna
2. po brodu s teretom od 500 do 2000 tona – 2.000,00 kuna
3. po brodu s teretom iznad 2000 tona – 3.500,00 kuna.
(5) Naknade iz stavka 3. i 4. ovoga članka koje se odnose na troškove pri uvozu, uvoznik uplaćuje novčanom uplatnicom u korist sredstava Državnog proračuna u skladu s člankom 6. ovoga Pravilnika.
(6) Iznimno od odredbe stavka 4. ovoga članka, za pošiljke koje su upućene iz nekih država članica Europske unije u Republiku Hrvatsku, a koje su odobrene kao »daljnji prijevoz pošiljke«, a radi se o pošiljci koja čeka rezultate fizičkih pregleda koje je provela druga država članica i uvoznik pri uvozu posjeduje ovjerenu presliku izvornog CED-a, naknada se ne naplaćuje.
Troškovi provedbe analize
Članak 5.
Troškove provedbe analize uzorka hrane i predmeta opće uporabe koji su uzeti prilikom službene kontrole uvoza snosi uvoznik pošiljke. Troškovi se plaćaju izravno laboratoriju, na temelju izdanog računa od strane laboratorija u smislu članka 25. Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine«, broj 81/2013 i 14/2014) te članka 32. Zakona o predmetima opće uporabe (»Narodne novine«, broj 39/2013 i 47/2014).
Članak 6.
Naknade utvrđene ovim Pravilnikom, osim naknade iz članka 5. ovoga Pravilnika, uplaćuju se novčanom uplatnicom u korist sredstava Državnog proračuna na račun broj: HR1210010051863000160, model HR62 s pozivom na broj: 7005-47107-100650.
Članak 7.
Neovisno o odredbama ovoga Pravilnika, upravne pristojbe naplaćuju se sukladno odredbama posebnog propisa koji uređuje naplatu upravnih pristojbi.
Članak 8.
Stupanjem na snagu ovog Pravilnika prestaje važiti Pravilnik o visini i načinu plaćanja naknade za pokrivanje troškova nadzora i utvrđivanja zdravstvene ispravnosti namirnica i predmeta opće uporabe koji se uvoze u Republiku Hrvatsku (»Narodne novine«, broj 7/1994 i 2/2000).
Članak 9.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/14-04/33
Urbroj: 534-02-1-1/3-14-5
Zagreb, 27. srpnja 2015.
Ministar prim. Siniša Varga, dr. med. dent., v. r.
