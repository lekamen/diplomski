115 23.10.2015 Uredba o izmjeni i dopunama Uredbe o jediničnim naknadama, korektivnim koeficijentima i pobližim kriterijima i mjerilima za utvrđivanje naknade na emisiju u okoliš oksida sumpora izraženih kao sumporov dioksid i oksida dušika izraženih kao dušikov dioksid
VLADA REPUBLIKE HRVATSKE
2193
Na temelju članka 17. stavka 1. Zakona o Fondu za zaštitu okoliša i energetsku učinkovitost (»Narodne novine«, br. 107/03 i 144/12), Vlada Republike Hrvatske je na sjednici održanoj 22. listopada 2015. godine donijela
UREDBU
O IZMJENI I DOPUNAMA UREDBE O JEDINIČNIM NAKNADAMA, KOREKTIVNIM KOEFICIJENTIMA I POBLIŽIM KRITERIJIMA I MJERILIMA ZA UTVRĐIVANJE NAKNADE NA EMISIJU U OKOLIŠ OKSIDA SUMPORA IZRAŽENIH KAO SUMPOROV DIOKSID I OKSIDA DUŠIKA IZRAŽENIH KAO DUŠIKOV DIOKSID
Članak 1.
U Uredbi o jediničnim naknadama, korektivnim koeficijentima i pobližim kriterijima i mjerilima za utvrđivanje naknade na emisiju u okoliš oksida sumpora izraženih kao sumporov dioksid i oksida dušika izraženih kao dušikov dioksid (»Narodne novine«, broj 71/04) u članku 2. stavku 1. podstavku 2. broj: »100« zamjenjuje se brojem: »3.000«.
U podstavku 3. broj: »30« zamjenjuje se brojem: »600«.
Članak 2.
U članku 5. iza stavka 2. dodaje se stavak 3. koji glasi:
»Jedinična naknada za jednu tonu emisije SO2 ili NO2 od 1. siječnja 2015. godine iznosi 00,00 kuna.«.
Članak 3.
U članku 9. iza stavka 2. dodaje se stavak 3. koji glasi:
»Za postupke koji se odnose na konačne obračune po jediničnoj naknadi iz članka 5. stavka 3. ove Uredbe neće se donositi posebno rješenje.«.
Članak 4.
Postupci pokrenuti po odredbama Uredbe o jediničnim naknadama, korektivnim koeficijentima i pobližim kriterijima i mjerilima za utvrđivanje naknade na emisiju u okoliš oksida sumpora izraženih kao sumporov dioksid i oksida dušika izraženih kao dušikov dioksid (»Narodne novine«, broj 71/04), radi naplate naknade po konačnom obračunu za 2014. godinu, dovršit će se prema odredbama te Uredbe.
Članak 5.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/104
Urbroj: 50301-05/25-15-2
Zagreb, 22. listopada 2015.
Predsjednik Zoran Milanović, v. r.
