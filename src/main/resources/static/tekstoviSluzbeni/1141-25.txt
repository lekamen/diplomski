posto ukupnih prihoda stranaka.
10. ODLUKA VIJEĆA ZA ZAŠTITU TRŽIŠNOG NATJECANJA
Na temelju provedenog postupka Vijeće je utvrdilo na 40. sjednici održanoj 28. listopada 2014., a sukladno ovlastima iz članka 30. ZZTN-a, da su poduzetnici Sokol Marić, Securitas Hrvatska, AKD Zaštita, Klemm Sigurnost, Bilić Erić, V Grupa i Arsenal Ivezić sklopili zabranjeni sporazum na način da su na sastanku održanom u prostorijama poduzetnika »Tectus«, Zagreb, Radnička cesta 48, 23. listopada 2013. godine, dogovorili minimalnu cijenu usluga privatne tjelesne zaštite čime su u razdoblju od 23. listopada 2013. do 17. siječnja 2014. narušili tržišno natjecanje izravnim utvrđivanjem cijena u smislu članka 8. stavka 1. ZZTN-a.
Nakon provedenog posebnog postupka utvrđivanja postojanja uvjeta za izricanje upravno-kaznene mjere, Vijeće je na 11. sjednici održanoj 17. ožujka 2015. utvrdilo postojanje uvjeta za izricanje upravno-kaznene mjere kao i svih okolnosti relevantnih za određivanje njihove visine.
Vijeće je stoga odlučilo da se poduzetnicima, strankama u ovom postupku izreknu upravno-kaznene mjere u sljedećim iznosima:
1.333.000,00 kuna – poduzetniku Sokol Marić;
1.027.000,00 kuna – poduzetniku Securitas Hrvatska;
905.000,00 kuna – poduzetniku AKD-Zaštita;
657.000,00 kuna – poduzetniku Klemm Sigurnost;
942.000,00 kuna – poduzetniku Bilić-Erić;
289.000,00 kuna – poduzetniku V Grupa;
171.000,00 kuna – poduzetniku Arsenal Ivezić.
Na temelju članka 52. stavka 6. ZZTN-a Agencija sukladno odlukama Vijeća kojima je utvrđeno narušavanje tržišnog natjecanja i kojima je utvrđeno postojanje uvjeta za izricanje upravno-kaznene mjere i njezina visina, okončava postupak donošenjem jedinstvenog rješenja.
10.1. Odluka Vijeća o postojanju zabranjenog sporazuma
Vijeće je nesporno utvrdilo na 40. sjednici održanoj 28. listopada 2014., sukladno ovlastima iz članka 30. ZZTN-a, da su poduzetnici Sokol Marić, Securitas Hrvatska, AKD Zaštita, Klemm Sigurnost, Bilić Erić, V Grupa i Arsenal Ivezić sklopili zabranjeni sporazum u smislu članka 8. stavka 1. ZZTN-a.
Zabranjeni sporazum, prema utvrđenju Vijeća, navedeni poduzetnici su postigli na način da su na sastanku održanom u prostorijama poduzetnika Tectus d.o.o sa sjedištem u Zagrebu, Radnička cesta 48, 23. listopada 2013. godine, dogovorili minimalnu cijenu usluga privatne tjelesne zaštite čime su u razdoblju od 23. listopada 2013. do 17. siječnja 2014. narušili tržišno natjecanje izravnim utvrđivanjem cijena.
Predmetni sporazum na temelju članka 8. stavka 2. ZZTN-a je ništav.
Iako su stranke tijekom cijelog postupka nastojale dokazati kako je Agencija pogrešno utvrdila sadržaj Sastanka, te kako se na Sastanku razgovaralo o raznim temama koje nikako ne mogu biti predmet postupka pred Agencijom, Vijeće je nesporno utvrdilo da je jedna od tema na Sastanku, a koja u konačnici predstavlja dogovor o minimalnoj cijeni usluga privatne tjelesne zaštite, sporna s aspekta propisa o tržišnom natjecanju.
Naime, dogovori o cijenama, podjeli tržišta i slične aktivnosti poduzetnika koji posluju na istom tržištu, suprotan je samoj biti i svrsi tržišnog gospodarstva. Takvim se dogovorima sprječava optimalna alokacija resursa, ukida konkurencija među poduzetnicima, kao temeljni pokretač razvoja tržišnog gospodarstva, a postojanje više tržišnih takmaca samo je formalne naravi jer oni, dogovarajući istu cijenu za isti uslugu koju pružaju različiti poduzetnici s različitim troškovima i različitom proizvodnosti i efikasnosti poslovanja zapravo djeluju kao jedan poduzetnik ili »kolektivni« monopolist. Nadalje, kartelni sporazumi, u pravilu, imaju za cilj osigurati opstanak i onom najmanje efikasnom poduzetniku, ali i ekstra profit onima koji imaju bolju efikasnost poslovanja i najveću korist od takvog dogovora.
Predmetni sporazum ima sve elemente kartelnog sporazuma. Naime, u konkretnom slučaju, na Sastanku je, uz nazočnost još nekolicine osoba, prisustvovalo više neovisnih poduzetnika koji su jedni drugima izravni tržišni takmaci jer