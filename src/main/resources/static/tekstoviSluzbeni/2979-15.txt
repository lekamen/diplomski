 standardizaciji, Agencija navodi kako MT ne predstavlja standard ili normu već dio cijene, te se dogovor o istom ne može smatrati sporazumom o standardizaciji.
Sukladno točki 257. Smjernica o horizontalnim sporazumima, sporazumi o standardizaciji u bitnome imaju za cilj utvrđivanje tehničkih ili kvalitativnih zahtjeva na postojeće ili buduće proizvode, proizvodne procese, usluge ili metode. Sporazumi o standardizaciji mogu obuhvaćati različita područja kao što su normizacija različitih izvedbi ili veličina određenog proizvoda ili tehničke specifikacije na tržištima proizvoda ili usluga na kojima je sukladnost (kompatibilnost) i mogućnost zajedničkog rada (interoperabilnost) s drugim sustavima ili proizvoda neophodna. I uvjeti pristupa određenoj oznaci kvalitete ili uvjeti za dobivanje odobrenja određenog regulatora isto se tako mogu smatrati normama ili standardima. Sporazumi kojima se utvrđuju standardi djelovanja proizvoda ili proizvodnih procesa na okoliš također su obuhvaćeni ovim poglavljem.
Dakle, MT se ne može smatrati tehničkim ili kvalitativnim zahtjevom na postojeći ili budući proizvod, a navedeno osobito proizlazi i iz fakultativnosti istoga, i činjenice da neke stranke ne obračunavaju MT na sve igre klađenja koje imaju u ponudi.
S obzirom na to da su stranke dogovorile novi način obračuna MT-a na sjednici Udruge održanoj 26. ožujka 2014., a primjena dogovorenog načina obračuna je počela od 1. travnja 2014. te se, sukladno očitovanjima stranaka, kao takav primjenjuje do danas, Agencija je kao vrijeme trajanja zabranjenog sporazuma utvrdila razdoblje od 26. ožujka 2014. do dana donošenja Obavijesti o utvrđenom činjeničnom stanju 26. studenoga 2015.
Navode poduzetnika Favorit o tome kako predmetni sporazum poduzetnika o promjeni načina obračuna MT-a kumulativno ispunjava uvjete iz članka 8. stavka 3. ZZTN-a, za izuzeće od opće zabrane, Agencija je ocijenila neosnovanima, a budući da isti ne dokazuju ispunjenje uvjeta iz članka 8. stavka 3. ZZTN-a.
Navodi Favorita su paušalni i ni na koji način ne dokazuju kumulativno ispunjenje uvjeta iz članka 8. stavka 3. ZZTN-a, a osobito ne dokazuju kako to dogovor o promjeni načina obračuna MT-a pridonosi unapređenju proizvodnje ili distribucije robe i/ili usluga ili promicanju tehnološkog ili gospodarskog razvoja, pruža potrošačima razmjernu korist, odnosno zašto je navedena promjena neophodna.
Razmjerna korist potrošačima sigurno se ne ogleda u činjenici da je promjenom načina obračuna MT-a istima smanjena potencijalna dobit, a osobito uzimajući u obzir da je igračima razlog i cilj klađenja upravo ostvarenje što veće dobiti.
Neutemeljenost navoda Favorita kako potrošači dobivaju korist u vidu jednostavne transparentne procjene koeficijenata, budući da ne moraju uspoređivati iznose MT-a, razvidna je između ostalog i u činjenici da na samom uplatnom listiću potrošači osim uplate, MT-a, uloga, tečaja i poreza, mogu vidjeti iznose eventualnog dobitka i eventualne isplate. Na priređivačima igara klađenja je da svoju ponudu učine transparentnom, a da pritom potrošačima ne ograniče izbor.
Činjenica da promjena načina obračuna MT-a nije utjecala na navike potrošača da i dalje uplaćuju »okrugle« iznose, koju su istaknuli Hattrick i PSK, nije od utjecaja na činjenicu da je novim načinom obračuna MT-a potencijalna dobit istih smanjena.
10. Postupak utvrđivanja postojanja uvjeta za izricanje upravno-kaznene mjere
Temeljem članka 52. stavka 2. ZZTN-a Agencija je uz Obavijest o utvrđenom činjeničnom stanju strankama dostavila i poziv na glavnu raspravu na kojoj je stranci dana mogućnost za davanje obrane, odnosno izvođenje dokaza radi utvrđivanja postojanja uvjeta za izricanje upravno kaznene mjere, te utvrđivanja olakotnih i otegotnih okolnosti kao kriterija za određivanje visine upravno- -kaznene mjere propisane odredbama ZZTN-a.
Također, stranke su pozvane da temeljem članka 52. stavka 4. točaka 6. i 7. u roku od 15 dana od dana primitka Obavijesti o utvrđenom činjeničnom stanju,