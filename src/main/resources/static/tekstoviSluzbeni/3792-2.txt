srpnja 2012. godine do 30. lipnja 2013. godine
– izračun špekulativnih zaliha.
(2) Vlasnici i pripadajuće količine špekulativnih zaliha utvrdit će se na način da će se količine špekulativnih zaliha za koje Europska komisija utvrdi da se moraju ukloniti s tržišta Europske unije prenijeti na vlasnike špekulativnih zaliha sukladno njihovom udjelu u zbirnim količinama špekulativnih zaliha svih vlasnika špekulativnih zaliha u skladu sa stavkom 3. ovoga članka.
(3) U slučaju da je količina zaliha koju je Europska komisija utvrdila da se moraju ukloniti s tržišta Europske unije manja od zbirnih količina špekulativnih zaliha svih vlasnika primijenit će se način izračuna koji se nalazi u Prilogu 8. (dio II.) ove Uredbe.
(4) Vlasnicima špekulativnih zaliha izračunatih u skladu s člankom 16. ove Uredbe i stavcima 1., 2. i 3. ovoga članka koji su realizirali uvoz temeljem odluka o preferencijalnom uvozu bijelog šećera u skladu s međunarodnim trgovačkim sporazumima (Svjetska trgovinska organizacija i Sporazum o pridruživanju i suradnji s Europskom unijom) izdanih od strane Agencije za plaćanja u poljoprivredi, ribarstvu i ruralnom razvoju tijekom 2012. godine (u daljnjem tekstu: Odluka) izračunat će se umanjenje špekulativnih zaliha u skladu s izračunom iz Priloga 9. ove Uredbe.
(5) Svim vlasnicima špekulativnih zaliha izračunatih u skladu s člankom 16. ove Uredbe i stavcima 1., 2., 3. i 4. ovoga članka umanjit će se utvrđene količine špekulativnih zaliha za 2.000 kilograma.«.
Članak 9.
Članak 18. mijenja se i glasi:
»(1) U postupku utvrđivanja vlasnika i pripadajućih količina špekulativnih zaliha Ministarstvo obavlja izračun špekulativnih zaliha vlasnicima zaliha proizvoda iz sektora šećera na temelju podataka koje je nadležno tijelo dostavilo Ministarstvu.
(2) Ministarstvo će obaviti izračun špekulativnih zaliha vlasnicima zaliha proizvoda iz sektora šećera s naznakom pripadajućih količina špekulativnih zaliha te će o tome sastaviti zapisnik.
(3) Zapisnik iz stavka 2. ovoga članka sadrži obrazloženje postupka izračuna količina špekulativnih zaliha za svakog pojedinog vlasnika zaliha proizvoda iz sektora šećera.
(4) Ministarstvo će svim vlasnicima zaliha proizvoda iz sektora šećera za koje se izračunom utvrdi da imaju špekulativne zalihe šećera dostaviti zapisnik na koji imaju pravo podnijeti prigovor u roku od 4 dana računajući od dana primitka zapisnika.
(5) U prigovoru iz stavka 4. ovoga članka vlasnik zaliha proizvoda iz sektora šećera dužan je iznijeti obrazloženi i analitički strukturiran prikaz svih činjenica i okolnosti s pripadajućim dokazima iz kojih proizlazi drugačije utvrđenje meritornih činjenica i okolnosti uz izračun pripadajućih količina špekulativnih zaliha. Ministarstvo će razmotriti prigovor na zapisnik te, ako prigovor ne usvoji, razloge neusvajanja navesti u obrazloženju zapisnika koji sadrži konačnu listu vlasnika zaliha proizvoda iz sektora šećera te njihove pripadajuće količine špekulativnih zaliha šećera. Protiv zapisnika nije moguće izjaviti prigovor, ali se činjenice navedene u zapisniku mogu pobijati žalbom protiv rješenja iz stavka 6. ovoga članka.
(6) Zapisnik iz stavka 5. ovoga članka Ministarstvo dostavlja nadležnom tijelu koje rješenjem utvrđuje vlasnike i pripadajuće količine špekulativnih zaliha.
(7) Nadležno tijelo rješenjem iz stavka 6. ovoga članka dužno je obvezati utvrđene vlasnike špekulativnih zaliha šećera da:
– uklone pripadajuće količine špekulativnih zaliha i o tome nadležnom tijelu dostave dokaze iz članka 15. stavka 3. ove Uredbe na način i u rokovima koji su utvrđeni člancima 9. i 11. Uredbe Komisije (EU) br. 170/2013 i
– plate novčanu naknadu obračunanu prema članku 14. stavku 5. ove Uredbe i o tome dostave dokaz nadležnom tijelu najkasnije u roku od 15 dana od dana isteka roka iz članka 11. stavka 1. Uredbe Komisije (EU) br. 170/2013 ako ne provedu obvezu uklanjanja špekulativnih zaliha i dostave dokaz o tome prema podstavku 1. ovoga stavka.
(8) U smislu stavka 7. ovoga članka, obveze i 