prema Zakonu, Statutu i drugim općim aktima Komore adekvatno se odnose i na veterinare iz država članica Europskog ekonomskog prostora (EEP-a), izuzev plaćanja članarine, ako je plaćaju strukovnoj udruzi u zemlji poslovnog nastana.
Počasne članove Komore imenuje Skupština Komore na prijedlog Upravnog odbora Komore. Počasni članovi imenuju se iz redova stručnih i znanstvenih radnika u području veterinarske djelatnosti i srodnih stručnih i znanstvenih disciplina iz zemlje i inozemstva, koji su osobnim radom i zalaganjem osobito pridonijeli ostvarivanju ciljeva Komore.
Počasni članovi nemaju prava, obveze i odgovornosti redovnih članova propisanih odredbama ovoga Statuta i provedbenih akata, osim na iskaznicu počasnog člana.
Članak 15.
Status člana Komore veterinari i veterinarski tehničari stječu upisom u Upisnik članova komore.
Za upis u članstvo veterinar i veterinarski tehničar Komori podnose pisani zahtjev na obrascu koji se nalazi u privitku ovoga Statuta (Prilog 2. i Prilog 3.).
Uz zahtjev iz stavka 2. ovoga članka veterinar prilaže diplomu ili dokument o priznavanju inozemne visokoškolske kvalifikacije koju izdaje Nacionalni ENIC/NARIC ured te daje pisanu izjavu kojom se obvezuje da će poštovati odredbe ovoga Statuta i drugih općih akata Komore.
Uz zahtjev iz stavka 2. ovoga članka veterinarski tehničar prilaže svjedodžbu o položenom završnom ispitu za veterinarskog tehničara te daje pisanu izjavu kojom se obvezuje da će poštovati odredbe ovoga Statuta i drugih općih akata Komore.
Privremena registracija pridruženih članova iz članka 14. stavka 3. ovoga Statuta provodi se temeljem dostavljenog rješenja Uprave kojim se odobrava privremeno, odnosno povremeno obavljanje poslova veterinarske djelatnosti na području Republike Hrvatske.
Osobni podaci koji se dostavljaju za upis u članstvo mogu se koristiti u skladu s posebnim propisima kojima se regulira zaštita osobnih podataka.
Članak 16.
Ured opće službe Komore utvrđuje ispunjava li veterinar ili veterinarski tehničar uvjete za članstvo, a predsjednik Komore donosi odluku o članstvu u Komori u skladu s odredbama Zakona o općem upravnom postupku (»Narodne novine« br. 47/09).
Veterinaru ili veterinarskom tehničaru koji je temeljem odluke iz prethodnog stavka upisan u Upisnik članova, Komora izdaje člansku iskaznicu.
Oblik i sadržaj iskaznice člana Komore te način njezina izdavanja propisuju se posebnim općim aktom Komore.
Članak 17.
Upisom u Upisnik članova Komore veterinar i veterinarski tehničar stječu sva prava i obveze koje im pripadaju prema Zakonu, drugim zakonima, podzakonskim aktima, propisima Europske unije koji su sastavni dio pravnog sustava Republike Hrvatske, a kojima se uređuje obavljanje veterinarske djelatnosti, ovom Statutu i drugim općim aktima i odlukama Komore.
Upisnik članova Komore vodi se elektronički i obvezno sadrži sljedeće podatke:
– ime i prezime,
– OIB,
– datum, mjesto i država rođenja,
– datum upisa u članstvo,
– kategorija članstva,
– datum prestanka članstva,
– podatke o obrazovanju,
– podatke o izdavanju, produljivanju i oduzimanju licencije,
– podatke o stručnom usavršavanju,
– podatke o organizacijama u sustavu provedbe veterinarske djelatnosti u kojima član obavlja veterinarsku djelatnost,
– podatke o uplati upisnine i članarine,
– podatke o članstvu u tijelima Komore.
Članak 18.
Članovi Komore imaju pravo:
– birati članove tijela Komore i biti u njima birani;
– sudjelovanja u upravljanju poslovima Komore;
– davati prijedloge i mišljenja na rad tijela Komore,
– nadzirati rad Komore,
– na člansku iskaznicu;
– na savjetodavnu pomoć iz staleške i strukovne problematike;
– na korištenje svih povlastica koje Komora ugovori s drugim pravnim i fizičkim osobama;
– na pomoć kod traženja posla i izvješćivanjima o potrebama za veterinarima i veterinarskim tehničarima;
– pismeno ili elektroničkim putem biti obaviješteni o svim zbivanjima vezanim za obavljanje veterinarske djelatnosti;
– na ostale usluge Komore, prema odredbama ovoga Statuta i drugih