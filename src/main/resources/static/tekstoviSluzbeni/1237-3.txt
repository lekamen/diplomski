 odgovara na upite Državnog odvjetništva Republike Hrvatske u vezi s radnopravnim sporovima. Obavlja poslove u vezi provođenja postupaka utvrđivanja odgovornosti službenika za lake i teške povrede službene dužnosti. Izrađuje očitovanja na odluke Službeničkog suda, očitovanja u vezi s postupcima povodom žalbe, obavlja poslove vezane za davanje stručnih mišljenja na zakone i druge propise iz djelokruga Službe, te druge pravne poslove vezane za ljudske potencijale.
2.1.2. Služba upravljanja i gospodarenja imovinom i pomoćno-tehničkim poslovima
Članak 12.
Služba upravljanja i gospodarenja imovinom i pomoćno-tehničkim poslovima obavlja poslove upravljanja i gospodarenja nekretninama u vlasništvu Republike Hrvatske, koje su dane Ministarstvu na upravljanje i korištenje, vodi i ažurira dokumentaciju o nekretninama, vodi očevidnik nekretnina, daje stručna mišljenja na ponuđene projekte, građevinsku dokumentaciju, troškovnike, u vezi objekata iz nadležnosti Ministarstva, obavlja poslove stručnog nadgledanja i praćenje stanja poslovnih i stambenih objekata unutar Ministarstva, sudjeluje u pripremi i izradi izvješća i prijedloga za osiguranje potrebnih sredstava za adaptaciju i rekonstrukciju poslovnih objekata koje koristi Ministarstvo, vrši interni stručni nadzor nad istim, surađuje s Državnim uredom za upravljanje državnom imovinom, Državnim nekretninama d.o.o., Državnim odvjetništvom Republike Hrvatske, te drugim tijelima državne uprave i pravnim osobama u poslovima iz svoga djelokruga, dostavlja redovita izvješća o očevidniku nekretnina Državnom uredu za upravljanje državnom imovinom, vodi evidenciju o inventaru, daje prijedlog za njegovu nabavu, te brine o njegovom održavanju, provodi postupke za usklađivanje ugovora o zakupu poslovnog prostora s važećim propisima (osim poslova koji su prema unutarnjem ustrojstvu u nadležnosti druge ustrojstvene jedinice Ministarstva), pribavlja suglasnost za sklapanje ugovora o zakupu poslovnog prostora, provodi aktivnosti za ažurnost i usklađenost stvarnog stanja nekretnina s podacima u zemljišnim knjigama, vodi podatke bitne za reguliranje statusa stanova za službene potrebe i ugovorno reguliranje statusa korisnika stanova (stanovi za službene potrebe djelatnika lučkih i riječnih kapetanija), obavlja poslove koji se odnose na korištenje prijevoznih sredstava za potrebe Ministarstva (poslove u vezi održavanja službenih automobila i opreme, vodi propisane očevidnike, prati stanje i inicira donošenje planova korištenja automobila), obavlja poslove uredskog čišćenja i čajne kuhinje.
Za obavljanje poslova iz nadležnosti Službe upravljanja i gospodarenja imovinom i pomoćno-tehničkim poslovima, ustrojavaju se sljedeći odjeli:
2.1.2.1. Odjel upravljanja i gospodarenja imovinom
2.1.2.2. Odjel upravljanja voznim parkom.
2.1.2.1. Odjel upravljanja i gospodarenja imovinom
Članak 13.
Odjel upravljanja i gospodarenja imovinom obavlja najsloženije poslove stručnog nadgledanja i praćenja stanja stambenih i poslovnih objekata, poslove adaptacije i rekonstrukcije poslovnih objekata koje koristi Ministarstvo, te sudjeluje u izradi prijedloga za osiguranje potrebnih sredstava, vrši procjenu oštećenja objekata, te daje prijedloge o prioritetima adaptacije i rekonstrukcije, ažurira dokumentaciju o nekretninama o kojima vodi očevidnik, ažurira podatke koje dostavlja Državnom uredu za upravljanje državnom imovinom, usklađuje očevidnik nekretnina i o tome redovito dostavlja izvješća Državnom uredu za upravljanje državnom imovinom, vodi dokumentaciju i podatke o stanovima na raspolaganju Ministarstvu (stanovi za službene potrebe lučkih i riječnih kapetanija), surađuje s Državnim uredom za upravljanje državnom imovinom, Državnim nekretninama d.o.o., Državnim odvjetništvom Republike Hrvatske, te drugim tijelima državne uprave i pravnim osobama iz svoga djelokruga, pribavlja suglasnosti za provođenje postupka za usklađivanje ugovora o zakupu poslovnog prostora i pravnu valjanost ugovora o zakupu s važećim propisima,