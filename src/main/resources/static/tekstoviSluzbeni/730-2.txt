 podacima te odmah isplatiti lovcu naknadu za dostavljeni uzorak. Visina naknade kao i način isplate propisani su cjenikom veterinarskih usluga koje se podmiruju iz državnog proračuna u 2015. godini.
Ovlaštena veterinarska organizacija mora uzorak do slanja u laboratorij pohraniti na temperaturi do +4 °C te ga što je prije moguće proslijediti u laboratorij Hrvatskog veterinarskog instituta u Zagrebu ili Veterinarske zavode u Rijeci, Križevcima, Splitu i Vinkovcima. Ukoliko ne postoji mogućnost pohrane uzorka na +4 °C ili se uzorak ne može pravovremeno dostaviti u laboratorij, potrebno je uzorkovati dio bedrenog mišićja lisice veličine 5x5cm u plastičnu nepropusnu kutiju i zajedno sa cijelom lešinom lisice pohraniti na -20 °C. Vreća u kojoj se nalazi lešina lisice te pripadajuća kutija sa uzorkom mišića moraju nositi jedinstvenu oznaku broja Obrasca koji prati uzorak. Plastične kutije za pohranu uzorka mišića dostupne su u Hrvatskom veterinarskom institutu u Zagrebu te Veterinarskim zavodima u Rijeci, Križevcima, Splitu i Vinkovcima.
3. NEWCASTLESKA BOLEST
U skladu s Dijelom II., točkom 3., stavkom 4. Naredbe, kontrola imunosti provodit će se prema uputi izrađenoj od Uprave. U Uputi će biti navedena gospodarstva i određen broj uzoraka koje treba pretražiti u svrhu kontrole imunosti. Kontrola imunosti provodi se najranije tri tjedna nakon provedenog cijepljenja, a prije provedbe kontrole imunosti potrebno je provjeriti datum cijepljenja.
4. ARTERITIS KONJA
Uzorkovanje
Uzorak krvi uzima se u serumske epruvete i šalje na serološku pretragu, uz popratni Obrazac za dostavu uzoraka na laboratorijsko pretraživanje, na Veterinarski fakultet Sveučilišta u Zagrebu, Zavod za mikrobiologiju i zarazne bolesti s klinikom, Heinzelova 55, Zagreb.
Tumačenje rezultata pretrage
Životinja se smatra serološki pozitivnom na arteritis konja ako se laboratorijskom pretragom metodom virus neutralizacijskog testa utvrdi titar neutralizacijskih protutijela ≥ 1:4.
U slučaju seropozitivnog nalaza postupa se u skladu s odredbama Pravilnika o mjerama kontrole arteritisa konja (»Narodne novine«, broj 62/2009).
U slučaju nemogućnosti uzimanja ejakulata pastuha pozitivnih na arteritis konja, metodom virus neutralizacijskog testa, nadležna ovlaštena veterinarska organizacija mora pismenim putem izvijestiti Upravu o razlozima nemogućnosti ispunjavanja obveza preuzetih Ugovorom o povjeravanju poslova.
5. GROZNICA ZAPADNOG NILA (GZN)
Ovlašteni veterinar dužan je prijaviti sumnju na GZN u slučaju nalaza kliničkih znakova, i to:
– nekoordiniranost/slabost;
– mršavost (gubitak apetita);
– žmirenje i učestalo treptanje;
– hodanje u krug;
– pognuta glava;
– trzanje glavom;
– preosjetljivost na dodir;
– nekontrolirano žvakanje;
– promjene u ponašanju;
– depresija i pospanost;
– potpuna paraliza;
– drugo (navesti).
Ovlašteni veterinar mora osim podataka koji se traže u skladu s Pravilnikom o načinu praćenja, prijavi i izvješćivanju o pojavi bolesti životinja (»Narodne novine«, br. 135/2014), u prijavi sumnje na GZN navesti i:
– jesu li konji cijepljeni protiv GZN? (DA/NE);
– ako DA, navesti datum cijepljenja;
– da li su konji premještani izvan područja županije tijekom posljednja tri mjeseca? (DA/NE);
– ako DA, navesti mjesto i vrijeme odlaska i dolaska?
– da li su konji premještani izvan područja države? (DA/NE);
– ako DA, navesti državu, mjesto i vrijeme odlaska i dolaska?
6. BRUCELOZA OVACA I KOZA (Brucella melitensis)
Naređene mjere uzimanja uzoraka krvi u svrhu ostvarivanja odnosno održavanja statusa stada službeno slobodnih od bruceloze (B. melitensis) provodit će se u razdoblju od 1. travnja do 30. lipnja te od 1. – 30. rujna 2015. godine, u svim stadima ovaca i koza u Republici Hrvatskoj.
Uzorci se u laboratorije Hrvatskog veterinarskog instituta (u daljnjem tekstu: HVI) iz pojedinih županija obvezno dostavljaju prema sljedećem rasporedu:
– HVI Zagreb: Zagrebačka, Krapinsko-zagorska, Sisačko-moslavačka, Karlovačka, Varaždinska, Grad Zagreb;
– HVI Rijeka: