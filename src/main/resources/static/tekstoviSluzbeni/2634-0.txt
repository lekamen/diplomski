141 31.12.2015 Odluka o koncesiji u svrhu gospodarskog korištenja pomorskog dobra radi obavljanja djelatnosti uzgoja velike plave ribe (tune) u akvatoriju Vela Grška, u Općini Nerežišća, na otoku Braču
VLADA REPUBLIKE HRVATSKE
2635
Na temelju članka 17. stavka 1. i članka 20. stavka 3. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11), te članka 26. stavka 1. Zakona o koncesijama (»Narodne novine«, broj 143/12), a u vezi s člankom 6. Uredbe o određivanju građevina, drugih zahvata u prostoru i površina državnog i područnog (regionalnog) značaja (»Narodne novine«, br. 37/14 i 154/14), Vlada Republike Hrvatske je na sjednici održanoj 30. prosinca 2015. godine donijela
ODLUKU
O KONCESIJI U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA VELIKE PLAVE RIBE (TUNE) U AKVATORIJU VELA GRŠKA, U OPĆINI NEREŽIŠĆA, NA OTOKU BRAČU
I.
Sukladno Obavijesti o namjeri davanja koncesije u svrhu gospodarskog korištenja pomorskog dobra radi obavljanja djelatnosti uzgoja velike plave ribe (tune) u akvatoriju Vela Grška, u Općini Nerežišća, na otoku Braču, objavljenoj u Elektroničkom oglasniku javne nabave (broj objave: 2015/S 01K-0034182), od 28. listopada 2015. godine i ponude pristigle na Javno otvaranje ponuda za dodjelu koncesije, održano 30. studenoga 2015. godine u prostorijama Ministarstva pomorstva, prometa i infrastrukture, te Nalaza i mišljenja Stručnog tijela za ocjenu ponuda za koncesije na pomorskom dobru, osnovanog i imenovanog Odlukom Vlade Republike Hrvatske (»Narodne novine«, br. 25/12 i 90/13), Vlada Republike Hrvatske (u daljnjem tekstu: Davatelj koncesije) daje trgovačkom društvu Sardina d.o.o., iz Postira, Ratac 1 (u daljnjem tekstu: Ovlaštenik koncesije), ovlaštenje za gospodarsko korištenja pomorskog dobra radi obavljanja djelatnosti uzgoja velike plave ribe (tune) u akvatoriju Vela Grška, u Općini Nerežišća, na otoku Braču.
II.
Područje pomorskog dobra koje se daje u koncesiju u svrhu gospodarskog korištenja radi obavljanja djelatnosti uzgoja velike plave ribe (tune) omeđeno je poligonom određenim koordinatnim točkama izraženim u HTRS96 projekciji, kako slijedi:
TOČKA Y X A 498 240.35 4 794 270.00 B 498 429.80 4 794 448.06 C 498 744.84 4 794 112.87 D 498 555.39 4 793 934.81
III.
Površina pomorskog dobra, morskog akvatorija, koje se daje u koncesiju ukupno iznosi 119.600 m2 površine, a sve kako je prikazano na grafičkoj podlozi koja čini Prilog 1. ove Odluke i ne objavljuje se u »Narodnim novinama«.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 30 godina, računajući od dana sklapanja ugovora o koncesiji.
V.
Koncesija na pomorskom dobru iz točke II. ove Odluke daje se radi obavljanja djelatnosti uzgoja velike plave ribe (tune) u akvatoriju Vela Grška, u Općini Nerežišća, na otoku Braču.
Dozvoljena godišnja količina uzgoja velike plave ribe (tune) koju je Ovlaštenik koncesije ovlašten uzgajati iznosi 900 tona godišnje.
Ovlaštenik koncesije dužan je gospodarski koristiti pomorsko dobro iz točke II. ove Odluke sukladno Lokacijskoj dozvoli, klase: UP/I-350-05/15-01/000005, urbroja: 2181/1-11-00-07/04-15-0004, od 8. rujna 2015. godine, izdanoj od strane Upravnog odjela za graditeljstvo i prostorno uređenje Splitsko-dalmatinske županije, Ispostava Supetar, koja čini Prilog 2. ove Odluke i ne objavljuje se u »Narodnim novinama«.
Ovlaštenik koncesije dužan je u pomorsko dobro koje se daje u koncesiju uložiti sveukupno 15.854.567,00 kuna kao investicijsko ulaganje, a sve u opsegu i na način opisan u Studiji gospodarske opravdanosti ulaganja u koncesiju za gospodarsko korištenje pomorskog dobra radi obavljanja djelatnosti uzgoja velike plave ribe (tune) u akvatoriju Vela Grška, u općini Nerežišća, na otoku Braču, koja čini Prilog 3. ove Odluke i ne objavljuje se u »Narodnim novinama«.
Od ukupnog investicijskog ulaganja iz stavka 4. ove točke, a prema 