 odgovorni, ili kao posljedica kršenja prava treće strane.
Članak 18.
(1) Obrasci koje je potrebno popuniti i priložiti izvješćima o radu i ostvarivanju programa odnosno financijskim izvješćima mogu se preuzeti sa službene internetske stranice Savjeta: www.savjet.nacionalne-manjine.info a u slučaju elektroničkog načina dostavljanja izvještaja internetom obrasci se ispunjavaju putem aplikacije.
(2) Obrazac financijskog izvješća FG1 koji su uz izvješće dužne priložiti sve udruge i ustanove mora sadržavati sljedeće priloge:
1. zbirni pregled prometa po računu iz banke za izvještajno razdoblje
2. presliku knjige blagajne otvorene posebno za sredstva Savjeta s uplatnicama i isplatnicama za izvještajno razdoblje
3. preslike računa razvrstane po programima sa specifikacijama
4. preslike ugovora, izvješće o obavljenom radu, opis poslova za zaposlene na neodređeno vrijeme
5. preslike putnih naloga i računa s kratkim izvještajem.
(3) Obrasce IR 1 do IR 7 koji se odnose na programe iz pojedinih područja svojem izvješću prilažu udruge i ustanove za one programe koje su im odobreni odlukom o rasporedu sredstava.
(4) Ako se udruge ili ustanove nisu pridržavale odredbi ugovora i ovih Kriterija i metodologije, dužne su u izvješću dostaviti objektivno obrazloženje koje Savjet procjenjuje u svakom pojedinom slučaju.
(5) Dostava izvješća o radu i ostvarivanju programa odnosno financijskog izvješća s dokumentacijom propisanom ovim Kriterijima i metodologijom, te njegovo prihvaćanje od strane Savjeta, uvjet je nastavka sufinanciranja programa udruga i ustanova u sljedećoj kalendarskoj godini.
Članak 19.
(1) Ako Savjet od nadležnog tijela dođe do saznanja da je udruga ili ustanova kažnjena za kazneno djelo ili se nad njom provodi ovrha, prijave iste neće se razmatrati odnosno može se obustaviti daljnje financiranje, naložiti da se sredstva vrate u Državni proračun odnosno na temelju bjanko zadužnice zatražiti ovrha, te može izgubiti pravo na sufinanciranje putem Savjeta na tri godine.
(2) Udruga ili ustanova mora uredno ispunjavati obveze iz svih prethodno sklopljenih ugovora o financiranju iz javnih izvora, u suprotnom prijava novog programa na Javni poziv bit će odbijena odnosno može se obustaviti daljnje financiranje, naložiti da se sredstva vrate u Državni proračun odnosno na temelju bjanko zadužnice zatražiti ovrha, te može izgubiti pravo na sufinanciranje putem Savjeta na tri godine.
Članak 20.
(1) Sredstva za sufinanciranje programa doznačivat će se kvartalno po ¼ unutar prvog mjeseca pojedinog kvartala na transakcijski račun udruge ili ustanove prema mogućnostima izvršenja Državnog proračuna i prema planiranoj dinamici provedbe programa, osim za akontacije za prva tri mjeseca koje će se isplaćivati na temelju predugovora koji će se sklopiti između Savjeta i udruge ili ustanove.
(2) Kao uvjet za početak sufinanciranja korisnik je Savjetu dužan dostaviti presliku ugovora s bankom o otvaranju transakcijskog računa koji služi isključivo za transfere iz Državnog proračuna i koji će se neće koristiti za uplate iz drugih izvora već isključivo za uplate putem Savjeta.
(3) Alternativa otvaranju posebnog transakcijskog računa je dostava pisane izjave kojom se pod materijalnom i kaznenom odgovornošću izjavljuje da će se već postojeći račun udruge ili ustanove koristiti isključivo za doznaku sredstava iz Državnog proračuna za sufinanciranje programa kulturne autonomije putem Savjeta.
Članak 21.
(1) Stručna služba Savjeta ima pravo i obvezu praćenja izvršavanja programa i kontrole namjenskog korištenja sredstava za trajanja financijske potpore i nakon završetka programa, pri čemu vodi računa ostvaruju li se programi planiranom dinamikom.
(2) U svrhu praćenja ostvarivanja programa udruga i ustanova Savjet može osnivati radne skupine te angažirati financijske i druge stručnjake.
(3) Stručna služba Savjeta provodit će terenske izvide udruga i ustanova radi kontrole rada i namjenskog trošenja sredstava dodijeljenih putem Savjeta.
(4) U slučaju sumnji na