 uspostavi normalno stanje i ne otklone uzroci nepredviđene izloženosti, poslodavac mora:
1) osigurati da u ugroženoj zoni rade samo radnici koji su upoznati s opasnostima i štetnostima, koji su osposobljeni za rad na siguran način te koji su nužno potrebni za izvođenje popravaka i drugih potrebnih poslova,
2) radnicima osigurati svu potrebnu i propisanu osobnu zaštitnu opremu te osigurati da radnici istu koriste,
3) osigurati za svakog radnika posebno da izloženost karcinogenima i/ili mutagenima ne bude stalna te da bude ograničena na najkraće moguće vrijeme,
4) nezaštićenim radnicima zabraniti rad u zoni povećanog rizika.
Predvidivo izlaganje
Članak 11.
(1) Pri obavljanju određenih poslova (kao što su održavanje, sanacija, rušenje, kontrola, popravci strojeva, uređaja, naprava i građevina i sl.) za koje je poslodavac predvidio znatno povećanje izloženosti radnika i za koje je poduzeo sve tehničke preventivne mjere za smanjenje izloženosti, poslodavac mora, nakon savjetovanja s radnicima ili njihovim predstavnicima te sa stručnjakom zaštite na radu, odrediti daljnje mjere zaštite kojima će smanjiti izloženost i osigurati sigurnost i zaštitu zdravlja radnika pri obavljanju takvih poslova.
(2) U skladu s odredbom iz stavka 1. ovoga članka, poslodavac mora svim izloženim radnicima osigurati potrebnu osobnu zaštitnu opremu te osigurati da radnici istu koriste tijekom predviđene izloženosti.
(3) Poslodavac mora posebno za svakog radnika ograničiti izloženost na najkraće moguće vrijeme.
(4) Poslodavac mora poduzeti odgovarajuće mjere kako bi se osiguralo da su područja u kojima se obavljaju poslovi iz stavka 1. ovoga članka jasno ograničena i obilježena ili kojima je na drugi način neovlaštenim osobama spriječen pristup u ta područja.
Pristup u opasno područje
Članak 12.
(1) Poslodavac mora poduzeti prikladne mjere kojima će osigurati da je pristup u područje u kojem se obavljaju poslovi pri kojima postoji opasnost po sigurnost ili zdravlje radnika zbog izloženosti karcinogenima i/ili mutagenima, dopušten samo onim radnicima koji zbog prirode svoga posla moraju raditi ili ulaziti u ta područja.
(2) Područja iz stavka 1. ovoga članka moraju biti jasno označena.
Higijena i osobna zaštita
Članak 13.
(1) Poslodavac je kod svih poslova, kod kojih postoji opasnost od zagađivanja karcinogenima i/ili mutagenima, obvezan poduzeti prikladne mjere kojima će osigurati:
1) da radnici ne konzumiraju hranu i piće te duhanske proizvode u područjima rada gdje postoji rizik od zagađivanja karcinogenima i/ili mutagenima,
2) da radnici budu opremljeni odgovarajućom zaštitnom opremom,
3) da se odvoje mjesta odlaganja radne ili zaštitne odjeće od mjesta odlaganja civilne odjeće,
4) da su radnicima osigurane prikladne prostorije za pranje i obavljanje nužde,
5) da se osobna zaštitna oprema na prikladan način drži na jasno označenom mjestu te provjerava i čisti, ako je moguće prije, a obavezno poslije svake uporabe,
6) da se neispravna osobna zaštitna oprema popravi ili zamijeni prije daljnje uporabe.
(2) Radnici ne smiju snositi troškove mjera iz stavka 1. ovoga članka.
Obavješćivanje i osposobljavanje radnika
Članak 14.
(1) Poslodavac mora osigurati da su radnici koji rade s karcinogenima i/ili mutagenima prije početka poslova osposobljeni za rad na siguran način, na temelju svih raspoloživih podataka, a posebno u obliku obavijesti ili uputa o:
1) potencijalnim rizicima po zdravlje, uključujući i dodatne opasnosti zbog pušenja,
2) mjerama opreza koje treba poduzeti radi sprječavanja izlaganja,
3) higijenskim zahtjevima,
4) uporabi osobne zaštitne opreme,
5) aktivnostima koje trebaju poduzeti radnici, uključujući i spasioce u slučaju nezgoda te za sprečavanje nezgoda.
(2) Osposobljavanje se mora provoditi na način da se uključe saznanja o novim ili izmijenjenim opasnostima te da se po potrebi utvrde obveze periodičke provjere znanja.
(3) Poslodavac mora u postupke osposobljavanja radnika za rad na siguran način uključiti upute i smjernice za rad s