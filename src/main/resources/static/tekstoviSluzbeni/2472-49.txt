 stavka 1. ovoga članka vode se za prirodni plin za grijanje za poslovnu i neposlovnu uporabu.
(4) Trošarinski obveznici iz članka 96. Zakona obvezni su do zadnjeg dana u tekućem mjesecu po proteku obračunskog razdoblja dostaviti carinskom uredu nadležnom prema svome sjedištu, odnosno prebivalištu mjesečni obračun trošarine na prirodni plin na Obrascu MI-PL koji je tiskan u Prilogu 55 ovoga Pravilnika i njegov je sastavni dio.
XXI. KRUTA GORIVA
Prijava djelatnosti i registracija osoba iz članka 98. Zakona
Članak 136.
(1) Isporučitelji iz članka 98. stavka 1. točke 1. i stavka 2. točke 1. te krajnji potrošač iz članka 98. stavka 2. točke 2. Zakona obvezni su uporabom sustava elektroničke razmjene podataka podnijeti prijavu za upis u registar trošarinskih obveznika prema članku 58. ovoga Pravilnika carinskom uredu nadležnom prema svome sjedištu, odnosno prebivalištu, koristeći elektronički Obrazac PUR.
(2) Uz prijavu iz stavka 1. ovoga članka podnose:
1. izvod iz sudskog registra ili druga važeća isprava izdana prema posebnim propisima iz koje je razvidna registrirana djelatnost podnositelja zahtjeva i
2. presliku Obavijesti Državnog zavoda za statistiku o razvrstavanju poslovnog subjekta prema NKD.
(3) Prijava za upis u registar trošarinskih obveznika verificirana elektroničkim putem od strane ovlaštenog službenika nadležnog carinskog ureda smatrat će se odobrenjem za rad osobama iz stavka 1. ovoga članka.
(4) Osobe iz stavka 1. ovoga članka obvezne su nadležnom carinskom uredu prijaviti svaku izmjenu podataka navedenu prilikom prijave za upis u registar trošarinskih obveznika, kao i prestanak djelatnosti zbog koje su upisani u registar trošarinskih obveznika u roku od osam dana od dana nastanka promjene, odnosno od dana saznanja za izvršenu promjenu.
(5) Nadležni carinski ured briše trošarinskog obveznika iz registra trošarinskih obveznika na zahtjev trošarinskog obveznika ili po službenoj dužnosti. O opravdanosti brisanja odlučuje nadležni carinski ured vodeći računa da trošarinski obveznik nema nepodmirenih trošarinskih dugova s osnova obavljanja djelatnosti radi koje je upisan u registar trošarinskih obveznika.
Oslobođenje od plaćanja trošarine na kruta goriva za namjene iz članka 101. stavka 1. Zakona
Članak 137.
(1) Pravna ili fizička osoba koja želi nabavljati kruta goriva uz oslobođenje od plaćanja trošarine za namjene iz članka 101. stavka 1. Zakona kao oslobođeni korisnik mora se prijaviti u registar trošarinskih obveznika sukladno članku 44. Zakona i podnijeti zahtjev za izdavanje odobrenja za oslobođenog korisnika carinskom uredu nadležnom prema sjedištu, odnosno prebivalištu podnositelja zahtjeva.
(2) Zahtjev za izdavanje odobrenja za oslobođenog korisnika podnosi mora sadržavati, uz podatke iz članka 55. ovoga Pravilnika, i sljedeće:
1. količinu krutih goriva po vrsti, trgovačkom nazivu i prema tarifnim oznakama Kombinirane nomenklature carinske tarife, za razdoblje ne dulje od 12 mjeseci
2. podatke o planiranoj količini proizvoda za koje koristi kruto gorivo, za razdoblje ne dulje od 12 mjeseci
3. podatke o dokumentima iz kojih su razvidni normativi korištenja pojedinih vrsta krutih goriva za obavljanje djelatnosti oslobođenog korisnika
4. podatke o dokumentima iz kojih su razvidni gubici ili manjkovi u proizvodnji i skladištenju i
5. podatke o opremi potrebnoj za obavljanje djelatnosti oslobođenog korisnika u pogledu utvrđivanja količina te korištenja krutih goriva.
(3) Uz zahtjev iz stavka 2. ovoga članka podnositelj prilaže dokaze sukladno članku 55. ovoga Pravilnika.
(4) Odobrenje za oslobođenog korisnika za nabavljanje krutih goriva na teritoriju Republike Hrvatske bez plaćanja trošarine izdaje se na neodređeno vrijeme.
(5) Količina krutih goriva po vrsti, trgovačkom nazivu i prema tarifnim oznakama Kombinirane nomenklature carinske tarife koju koristi oslobođeni korisnik za obavljanje djelatnosti u smislu članka 101. stavka 1. Zakona za koje traži oslobođenje od plaćanja trošarine utvrđuje se za razdoblje