 unatoč tome što je evidentno da ni jedan niti drugi operator nisu postupali u skladu s odredbama Zakona i Pravilnika budući da je najprije Tele2 blokirao prijenos brojeva, iako je utvrđeno da je tužitelj ostvario prvi poziv, a potom ga ovdje zainteresirana osoba nije izvijestila da je prijenos brojeva onemogućio davatelj broja Tele2. Vezano uz zahtjev za prijenos preostala tri broja koji je tužitelj podnio 29. travnja 2013., a u kojem zahtjevu da je zaposlenica Konzuma samovoljno navela 7. svibnja 2013. kao novi datum prijenosa broja, tužitelj u cijelosti ustraje kod navoda iz tužbe predloživši da se poništi osporavano rješenje tuženika i predmet vrati tuženiku na ponovan postupak.
U podnesku zaprimljenom kod ovog Suda 20. ožujka 2015. tuženik je ispričao izostanak s ročišta zakazanog za 27. ožujka 2015., uz obrazloženje da zbog organizacijskih razloga nije u mogućnosti pristupiti na zakazanu raspravu, zbog čega je predložio da se rasprava održi u njegovoj odsutnosti.
U ovom upravnom sporu održano je ročište 27. ožujka 2015. u prisutnosti tužitelja, a u odsutnosti uredno pozvanog tuženika i zainteresirane osobe, u skladu s odredbom članka 39. stavka 2. u svezi s člankom 37. stavkom 3. Zakona o upravnim sporovima (»Narodne novine« broj 20/10, 143/12 i 152/14, u nastavku teksta ZUS) te je strankama u skladu s odredbom članka 6. ZUS-a dana mogućnost izjasniti se o zahtjevima i navodima drugih stranaka te o svim pitanjima koja su predmet ovog upravnog spora. Na istom ročištu tužitelj je ostao kod svih navoda iznesenih u tijeku upravnog spora, nakon čega je izvršen uvid u dokumentaciju koja prileži spisu predmeta upravnoga spora, kao i u onu koja prileži spisu predmeta upravnog postupka te je zaključena rasprava.
Uvidom u dokumentaciju koja prileži spisu predmeta upravnog spora, kao i u onu koja prileži spisu predmeta upravnog postupka, ,utvrđeno je da je tuženik 11. srpnja 2013. zaprimio »zahtjev za rješavanje spora između korisnika i operatera«, a kojem zahtjevu prileži podnesak tužitelja u kojem je opisao tri slučaja od kojih se samo prvi slučaj odnosi na situacije opisane u tužbi tužitelja zaprimljenoj kod ovog Suda 31. listopada 2013. Utvrđeno je da je tužitelj u prvom slučaju naveo da prijenos dvaju brojeva 095/5240-246 i 095/5372-609 u mrežu zainteresirane osobe nije realiziran do danas, štoviše da je njegov zahtjev za prijenos navedena dva broja neopravdano odbijen od Tele2 unatoč činjenici što je tužitelj poštivajući odredbe Pravilnika ostvario prvi poziv, a da ga zainteresirana osoba kao primatelj broja sukladno članku 18. stavku 3. Pravilnika nije obavijestila o razlozima odbijanja njegovog zahtjeva. Nastavno, istaknuo je da je unatoč tome što je telefonskim putem kontaktirao službu za korisnike zainteresirane osobe ukazujući im da nije bilo razloga za odbijanje prijenosa broja, budući da su spomenuta gore navedena dva broja u potpunosti zadovoljavala uvjete za prijenos broja iz Tele2 u Multiplus Mobile, jer su ostvareni prvi pozivi, iz kojeg razloga su trebali gore navedeni korisnički brojevi biti prebačeni u status aktivan na centrali Tele2, te se u svezi istih nije mogla primijeniti nijedna situacija opisana u članku 18. stavku 1. a – k Pravilnika, zainteresirana osoba je odbila poslati prigovor Tele2 te zatražiti detaljnije obrazloženje zbog odbijanja prijenosa brojeva. U tom istom podnesku tužitelj je zatražio da mu operator nadoknadi štetu zbog kašnjenja prijenosa navedenih dvaju brojeva, kao i da mu nadoknadi štetu zbog nepravovremenog prijenosa preostala tri broja u mrežu zainteresirane osobe koji da su izvršeni 7. svibnja 2013., umjesto 3. svibnja 2013. sve zbog greške zaposlenika Konzuma koji da je samovoljno odredio u zahtjevu za prijenos broja peti dan za prijenos brojeva, a da tužitelj prilikom potpisivanja zahtjeva za prijenos brojeva nije tražio produženje roka prijenosa. U drugom i trećem opisanom slučaju tužitelj je opisao situacije vezane uz zahtjeve za prijenos broja iz VIP-a u Multiplus Mobile koje