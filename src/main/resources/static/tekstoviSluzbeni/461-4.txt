 sudom, državnim tijelima i pravnim osobama s javnim ovlastima te u pravnom prometu, kao i za obavljanje pojedinih poslova iz svoga djelokruga u skladu sa zakonom i općim aktom.
Članak 30.
(1) Ravnatelj organizira i rukovodi obavljanjem poslova iz nadležnosti Ravnateljstva, te usmjerava i koordinira rad svih stručnih službi Zavoda osiguravajući jedinstvo njegovih stručnih službi.
(2) U organiziranju i vođenju rada Zavoda ravnatelj je ovlašten davati naloge, upute i smjernice za rad rukovoditeljima stručnih službi.
(3) Radi obavljanja određenih poslova, ravnatelj može osnovati povjerenstva ili druga radna tijela za obavljanje određenog zadatka ili za utvrđivanje prijedloga rješenja određenog pitanja.
Članak 31.
Vlada Republike Hrvatske razriješit će ravnatelja prije isteka mandata na prijedlog ministra nadležnog za rad, ako:
1) sam to zatraži,
2) ne postupa po propisima i općim aktima Zavoda,
3) neosnovano odbije izvršiti odluke Upravnog vijeća Zavoda donesene u okvirima njihove nadležnosti,
4) svojim nesavjesnim i nepravilnim radom prouzroči Zavodu veću štetu,
5) učestalo zanemaruje ili nesavjesno obavlja svoje dužnosti zbog čega nastaju teškoće u obavljanju djelatnosti Zavoda.
Tijela ustrojstvenih jedinica Zavoda
Rukovoditelj Službe
Članak 32.
(1) U stručnoj Službi obavljanje poslova organizira, kontrolira i vodi rukovoditelj u sklopu prava i nadležnosti utvrđenih Statutom i općim aktima Zavoda iz članka 13. ovoga Statuta.
(2) Rukovoditelja u slučaju njegove nenazočnosti ili spriječenosti, sa svim ovlastima i odgovornostima u obavljanju njegovih poslova, zamjenjuje osoba koju ovlasti ravnatelj Zavoda.
Članak 33.
(1) Rukovoditelje Službi Zavoda imenuje ravnatelj nakon provedenog javnog natječaja.
(2) Rukovoditelji Službi se imenuju na četiri godine.
(3) Istu osobu može se ponovo imenovati za rukovoditelja.
(4) Međusobna prava i obveze rukovoditelja i Zavoda uređuju se ugovorom o radu koji u ime Zavoda sklapa ravnatelj Zavoda.
Članak 34.
Za rukovoditelja Službe može se imenovati osoba koja ispunjava sljedeće uvjete:
1) završen preddiplomski i diplomski sveučilišni studij ili integrirani preddiplomski i diplomski sveučilišni studij odnosno završen specijalistički diplomski stručni studij iz područja tehničkih, biotehničkih, prirodnih ili društvenih znanosti,
2) 5 godina radnog iskustva u struci, položen stručni ispit stručnjaka zaštite na radu.
Članak 35.
(1) Rukovoditelji Službi Zavoda imenuju se na temelju javnog natječaja.
(2) U natječaju se objavljuju uvjeti koje mora ispunjavati kandidat, vrijeme na koje se imenuje, rok u kojemu se primaju prijave kandidata i rok u kojemu će prijavljeni kandidati biti obaviješteni o izboru.
(3) Rok u kojemu se primaju prijave kandidata ne smije biti kraći od osam dana od dana objave natječaja, a rok u kojemu se kandidati obavještavaju o izboru ne smije biti dulji od 45 dana od isteka roka za podnošenje prijava.
Članak 36.
(1) Stručna služba nadležna za kadrovske poslove dužna je izvijestiti svakog prijavljenog kandidata o izboru i uputiti ga na njegovo pravo uvida u natječajni materijal te da u roku od 15 dana od dana primitka obavijesti može podnijeti zahtjev za zaštitu prava Upravnom vijeću Zavoda.
(2) Odluka o imenovanju rukovoditelja stručne službe može se pobijati zbog bitne povrede odredaba postupka ili zato što izabrani kandidat ne ispunjava uvjete koji su objavljeni u natječaju.
Članak 37.
(1) Ako se na raspisani natječaj nitko ne prijavi ili nitko od prijavljenih kandidata ne bude izabran, natječaj će se ponoviti.
(2) Do imenovanja rukovoditelja na temelju ponovljenog natječaja imenovat će se vršitelj dužnosti rukovoditelja, ali najduže do jedne godine.
Članak 38.
(1) Ravnatelj Zavoda razriješit će rukovoditelja stručne službe Zavoda ako:
1) rukovoditelj sam zahtijeva razrješenje,
2) nastanu razlozi koji u skladu s propisima dovode do prestanka ugovora o radu,
3) rukovoditelj ne postupa prema propisima ili općim aktima Zavoda ili neosnovano ne provodi odluke ili naloge tijela