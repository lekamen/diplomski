odnosno da isti nije bio ovlašten postupati temeljem odredaba ZUP-a. Nadalje je navelo da je za razliku od prekršajnih sankcija, upravnom mjerom u vidu novčane kazne propisanom ZUP-om cilj potaknuti izvršenika na ispunjenje naloženih obveza, a da je u konkretnom slučaju inspektor iskoristio upravnu mjeru predviđenu ZUP-om, a za što da je nesporno bio ovlašten kao osoba koja je donijela rješenje koje treba biti izvršeno. Nadalje, da je u članku 142. stavku 2. propisano da se novčana kazna kojom se pravna osoba prisiljava na izvršenje izriče odgovornoj osobi u pravnoj osobi pa da je stoga razvidno da je postupanje tuženika u cijelosti zakonito i opravdano.
Tuženo tijelo je osporilo kao paušalan tužbeni navod tužitelja kako je u konkretnom slučaju pogrešno utvrđena odgovorna osoba jer da je unutarnjim ustrojstvom Grada Dubrovnika određeno da pročelnici nadležnih upravnih odjela odgovaraju za zakonitost svoga rada, obzirom da tužitelj ne navodi osobu koja bi u tom slučaju bila odgovorna za neispunjenje naložene obveze te da je odgovornost gradonačelnika utvrđena Zakonom o lokalnoj i područnoj (regionalnoj) samoupravi (»Narodne novine«, broj 129/05, 36 09., 150/11 i 144/12) iz čega da nesporno proizlazi da je upravo tužitelj odgovorna osoba.
U odnosu na tužbene navode tužitelja kako nije imao mogućnost očitovanja te pravovremene reakcije, tuženo tijelo je navelo da isti navodi nisu relevantni iz razloga što da je upravo gradonačelnik kao odgovorna osoba dužan organizirati funkcioniranje grada te ustrojiti službe na način da u svakom trenutku bude obaviješten o poslovima, posebice o važnijim zahvatima, a što da navedeni radovi svakako predstavljaju. Također je navelo da je u postupku koji je prethodio prisilnom izvršenju tužitelju u nekoliko navrata ostavljen rok za dobrovoljno ispunjenje naloženih obveza na koji se isti nije odazvao. Slijedom navedenog, da je inspektor elektroničkih komunikacija prilikom inspekcijskog nadzora poduzimao sve radnje koje se odnose na utvrđivanje okolnosti koje se bile važne za rješavanje predmetne upravne stvari te da je strankama omogućavao aktivno sudjelovanje u postupku, a sve kako bi se utvrdilo pravo stanje stvari radi donošenja pravilnog i zakonitog rješenja, poštujući pritom načelo materijalne istine sukladno članku 8. ZUP-a, radi čega da je osporavano rješenje zakonito i doneseno u okviru njegovih zakonskih nadležnosti. Stoga je predložilo da Sud temeljem članka 57. ZUS-a odbije tužbu kao neosnovanu, ujedno predlažući da sud odbije zahtjev tužitelja za odgodnim učinkom tužbe jer da tužitelj ničim nije dokazao u čemu bi se ogledala teško nadoknadiva šteta te da bi neizvršavanjem osporavanog rješenja trećoj strani nastala šteta zbog čega bi odgoda bila protivna javnom interesu.
Rješenjem ovog suda poslovni broj UsI-4/15-4 od 12. ožujka 2015. sud je odbio prijedlog tužitelja za određivanjem odgodnog učinka tužbe kao neosnovan pozivom na odredbu članka 65. st. 1. u svezi s čl. 26. st. 2. ZUS-a uz obrazloženje sadržano u bitnom da osim što je predložio da sud donese odluku o odgodi učinka tužbe nije učinio vjerojatnim da bi mu izvršenjem osporavanog rješenja, protiv kojeg je i podnio predmetnu tužbu, mogla nastati šteta koja bi se teško mogla popraviti, odnosno nije učinio vjerojatnim postojanje činjenica na kojima temelji prijedlog, to po ocjeni ovog suda u konkretnom slučaju nisu kumulativno ispunjene pretpostavke propisane odredbom članka 26. stavka 2. ZUS-a.
Na ročištu koje je pred ovim sudom održano 18. ožujka 2016. u odsutnosti uredno pozvanog tužitelja, koji je svoj izostanak opravdao, opunomoćenica tuženika je ustrajala u navodima sadržanim u odgovoru na tužbu ističući kako razlozi koje tužitelj navodi u tužbi se ne odnose na vrijeme, mjesto i način izvršenja slijedom čega da se primjenom odredbe čl. 139. Zakona o općem upravnom postupku i ne može pokrenuti upravni spor, a o čemu da je i Visoki upravni sud RH u Zagrebu zauzeo i izrazio pravno stajalište sadržano u svojoj odluci poslovni