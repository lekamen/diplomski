 sukladno ZEK-u, npr. za usluge veleprodajnog širokopojasnog pristupa za Internet uslugu na temelju ADSL/VDSL tehnologije, tužitelju niti na njegov zahtjev nije bila dostavljena specifikacija troškova na temelju kojih je određena cijena usluge.
Tužitelj smatra razvidnim da je među strankama u sporu zaista postojao spor oko tumačenja opsega regulatornih obveza određenih tužitelju Analizom tržišta, slijedom čega je po postavljenom zahtjevu tužitelja tuženik bio u obvezi utvrditi pravo stanje stvari u odnosu na navode tužitelja te pravilnim vođenjem postupka pravilno odlučiti o prethodnom pitanju kao postupovnom pitanju. Tako nije učinjeno što je protivno članku 77. ZUP-a, a niti u izreci niti u obrazloženju tuženik se nije očitovao o predmetnom zahtjevu tužitelja navodeći samo kako je utvrdio da prethodno pitanje po njegovom mišljenju ne postoji bez ikakvog obrazloženja ili pak navođenja razloga zbog kojih nije usvojio zahtjev tužitelja kršeći grubo na taj način odredbe članka 8., 55., 77. i 98. ZUP-a te čineći povredu pravila u tom postupku, a što je bilo od utjecaja na rješavanje upravne stvari.
Ujedno je tuženik utvrdio da tužitelj ima obvezu transparentnosti i nediskriminacije iz članka 58. stavak 2. ZK-a, propuštajući utvrditi i okolnost da je predmetnu obvezu tužitelj već ispunio prilikom javne objave Minimalne ponude na službenoj Internet stranici. Time smatra da je nepotpuno i pogrešno utvrđeno činjenično stanje i počinjena povreda pravila upravnog postupka.
U odnosu na navod iznesen u obrazloženju pobijanog rješenja da tužitelj nije dokazao da cijena za uslugu kolokacije ne sadrži troškove koji nisu nužni za pružanje navedene usluge radi čega tuženik nije mogao prihvatiti cijenu tužitelja iz Minimalne ponude već je smatrao opravdanim naložiti sklapanje dopune ugovora kojom će se HT obvezati na plaćanje tužitelju naknade za usluge kolokacije primjenjujući po načelu reciprociteta istu cijenu koju tužitelj plaća HT za istu uslugu. Navodi da tuženik nikada nije pozvao tužitelja niti istom ukazao na potrebu dokazivanja da cijene usluge kolokacije tužitelja objavljene u Minimalnoj ponudi ne predstavljaju dodatni teret za druge operatore tj. dodatne troškove koji nisu nužni za pružanje zatražene usluge. Kako je već rečeno u slučaju da je tuženik smatrao da cijene usluge kolokacije tužitelja objavljene u Minimalnoj ponudi predstavljaju dodatni teret za druge operatore morao je provesti postupak izmjene Standardne ponude odnosno Minimalne ponude tužitelja sukladno članku 58. stavak 3. ZEK-a i to po službenoj dužnosti ili po zahtjevu protustranke i/ili drugog operatora, a ne u regulatornom sporu pokrenutom po zahtjevu tužitelja temeljem članka 20. ZEK-a radi utvrđivanja prava na naplatu dodatnih usluga međupovezivanja sukladno prethodno javno objavljenoj i zakonito donesenoj Minimalnoj ponudi, odnosno nakon što tužitelj ispuni u cijelosti Analizom tržišta određenu mu regulatornu obvezu transparentnosti i nediskriminacije, odlučiti post festum prilikom rješenja spora inter partes, a u obrazloženju navodeći kako ne prihvaća cijene iz Minimalne ponude tužitelja. Slijedom toga, razvidno je postupio tuženik protivno odredbama članka 5., 8. i 47. ZUP-a i to ne samo nepotpuno i pogrešno utvrđujući činjenično stanje već pogrešno primjenjujući materijalno pravo odnosno pravni propis na temelju kojeg je riješio upravnu stvar.
U odnosu na načelo reciprociteta u određivanju visine naknade za uslugu kolokacije tako da je određena ista cijena koju tužitelj plaća HT-u za istu uslugu, ističe da tuženik nije u pobijanom rješenju obrazložio razloge određivanja primjene načela reciprociteta niti je proveo ispitni postupak radi utvrđivanja činjenice i okolnosti koje su bitne za razrješenje pravog stanja stvari, već samo paušalno navodi kako ima u vidu nužnost reguliranja odnosa između stranaka te uzima u obzir da bi uklanjanje opreme HT iz kolokacijskog prostora tužitelja moglo dovesti do ukidanja pristupa u svrhu međupovezivanja, unatoč tome što je