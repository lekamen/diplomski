 smislu (u smislu ZZTN i Uredbe o načinu utvrđivanja mjerodavnog tržišta, »Narodne novine« 51/04,), sve detaljno navedeno u točkama 5., 5.1. i 5.2.2 obrazloženja rješenja, uvjeti poslovanja na hrvatskom tržištu proizvodnje i distribucije duhanskih proizvoda (točka 5.3. obrazloženja), posebnosti u prometu cigareta (točka 5.4. obrazloženja), tržišni takmaci TDR-a (točka 5.5. obrazloženja), vladajući položaj i tržišna snaga Adris grupe i TDR-a na mjerodavnom tržištu distribucije (trgovine) cigaretama u RH (točka 6. obrazloženja), tržišni udjeli TDR-a na mjerodavnom tržištu distribucije (trgovine) cigaretama u RH u razdoblju od 2004. do 2010. (točka 6.1. obrazloženja), tržišna snaga Adris grupe i TDR-a na mjerodavnom tržištu (točka 6.2.obrazloženja), analiza prodaje cigareta TDR-a na uzorku od 40 kupaca cigareta u RH razvrstanih po tipu prodajnog mjesta na kojem se prodaju cigarete (točka 6.3. obrazloženja), zlouporaba vladajućeg položaja na mjerodavnom tržištu (točke 7.1. do 11.2. – navedeni i obrazloženi opći uvjeti prodaje duhanskih prerađevina, sporazumi i ugovori), prodajna politika TDR putem sporazuma s poduzetnicima-kupcima koji sadrže odredbe koje za posljedicu imaju isključivanje konkurenata s tržišta (točka 12. obrazloženja), individualizirane količinske obveze praga kupnje za poduzetnike-kupce i odobravanje dodatnih/naknadnih retroaktivnih rabata u slučaju ispunjenja navedene obveze (sve detaljno obrazloženo – točka 12.1.), detaljan i iscrpan osvrt Agencije na TDR-ove argumente iz pisanog očitovanja od 11. veljače 2011. na obavijest Agencije o utvrđenim činjenicama, okolnostima i zaključcima u predmetnom postupku (točka 13. obrazloženja osporenog rješenja-obrazloženje među ostalim glede članka 102. Ugovora o funkcioniranju Europske unije, rabatna politika, mjerodavno tržište, konkurentski proizvodi-cijene, ponuda konkurencije, tržište promocije i oglašavanja cigareta, vladajući položaj TDR-a, postotak isplaćenog dodatnog/naknadnog rabata). U točki 14. obrazloženja rješenja navedena je nova prodajna politika TDR-a koja nije bila predmet ovog postupka (prodajna politika je na snazi od 1. siječnja 2011.) te već zaprimljene dvije inicijative za pokretanje postupka po službenoj dužnosti za utvrđivanje narušavanja tržišnog natjecanja protiv TDR-a a vezano uz navedenu novu prodajnu politiku.
Slijedom takvog detaljno obrazloženog osporenog rješenja, neosnovani su navodi iz tužbi glede povrede pravila postupka (nedostatak pasivne legitimacije Adris grupe, povreda načela saslušanja stranke, materijalne istine u svezi određenih činjenica i okolnosti, proturječnost izreke rješenja i obrazloženja, te pogrešno utvrđenih činjenica i time pogrešne primjene materijalnog prava). Naime, glede osporavanja legitimacije valja reći odnosno ponoviti da su Adris grupa i TDR povezana društva u smislu odredbi Zakona o trgovačkim društvima (»Narodne novine« 111/93., 34/99., 52/00., 118/03.), koji s aspekta propisa o zaštiti tržišnog natjecanja predstavljaju jedan gospodarski subjekt, Adris grupa sudjelovala je u postupku, davala očitovanja, sudjelovala na usmenoj raspravi. Osim toga pri tom valja imati na umu i ovosudnu presudu od 24. ožujka 2010. kojom je odbijena u cjelosti tužba tužitelja Adris grupa i Ronhill d.o.o. sada TDR. U pogledu istaknute povrede načela saslušanja stranke, članak 8. ZUP-a, odnosno načela traženja materijalne istine (članak 7. istog ZUP-a), te povreda ustavnog prava na pravično suđenje valja reći da već iz obrazloženja osporenog rješenja proizlazi da je za utvrđivanje činjeničnog stanja održana i usmena rasprava u smislu odredbe članka 149. ZUP-a (iako je postupak Agencija pokrenula po službenoj dužnosti) te se osim toga strankama omogućilo da se pisano očituju o svim okolnostima i činjenicama za koje smatraju da su bitne i da mogu pridonijeti rješavanju predmetne upravne stvari, TDR-u je omogućen uvid u spis. Spis predmeta dostavljen ovom Sudu sadrži iznimno opsežnu dokumentaciju, što ukazuje na veliki broj obavljenih