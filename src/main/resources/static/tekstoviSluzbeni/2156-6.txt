 tumačenja odredbe čl. 56 b ZDSV od strane DSV-a značilo bi dakle da pravo na javljanje na oglase za slobodna sudačka mjesta imaju samo oni suci koji su imenovani nakon 31. prosinca 2012 godine (za koja imenovanja je preduvjet bio završetak Državne škole za pravosudne dužnosnike) dok bi suci koji su imenovani do 31. prosinca 2012 godine (do kada Državna škola za pravosudne dužnosnike uopće nije postojala) bili potpuno obespravljeni i mogli bi samo bespomoćno gledati kako se njihove kasnije imenovane kolege mogu javljati na natječaje za slobodna sudačka mjesta za razliku od njih – sudaca 'drugog reda' koji na to ne bi imali pravo.
(...)
Stoga DSV nije uopće ispitao podnositeljevu prijavu kako to od njega zahtjeva čl. 29. Ustava RH i čl. 66. Konvencije koji nalažu da se svakoj strani pruži razumna mogućnost da iznese svoje razloge, u uvjetima koji je ne stavljaju u položaj očite neravnopravnosti u odnosu na protivnu stranku zbog čega je postupak za podnositelja bio nepravičan jer je povrijeđeno pravo podnositelja na pristup sudu kao sastavni dio prava na pravično suđenje zajamčenog člankom 29. stavkom 1. Ustava.
Osim procesne neravnopravnosti koja je uzrokovala nepravičnost postupka, postupanje navedenog tijela je krajnje nepravično prema podnositelju i zbog bitnih nedostataka u obrazlaganju zauzetog pravnog stava odnosno zbog pogrešnog tumačenja jasne zakonske norme čl. 56 b ZDSV. Na navedeni način povrijeđena je odredba čl. 29. stavka 1. Ustava jer se pravno stajalište navedeno u osporenom aktu zasniva na ustavnopravno neprihvatljivom tumačenju i primjeni mjerodavnog materijalnog prava, odnosno isto je posljedica proizvoljnog tumačenja i primjene tog prava.«
VI. MJERODAVNO PRAVO
7. Za ocjenu osnovanosti navoda ustavne tužbe u konkretnom slučaju mjerodavni su članak 51. stavci 1. i 2., članak 55., te članci 56.a i 56.b ZoDSV-a.
7.1. Članak 51. ZoDSV-a u tekstu Zakona o državnom sudbenom vijeću iz 2010. (u daljnjem tekstu: ZoDSV/10) glasi:
»Članak 51.
(1) Za suca prekršajnog, općinskog, trgovačkog i upravnog suda može biti imenovana osoba koja je završila Državnu školu za pravosudne dužnosnike.
(2) Za suca županijskog suda, Visokog prekršajnog suda Republike Hrvatske, Visokog trgovačkog suda Republike Hrvatske i Visokog upravnog suda Republike Hrvatske može biti imenovana osoba koja radi kao pravosudni dužnosnik najmanje 8 godina.
(...)«
Članak 51. ZoDSV-a nije mijenjan od stupanja na snagu ZoDSV/10.
7.2. Članak 55. ZoDSV-a u tekstu iz ZoDSV-a/10, glasio je:
»Članak 55.
(1) Kada sudac podnosi prijavu na oglas o slobodnom mjestu suca, Vijeće će od nadležnog sudačkog vijeća zatražiti ocjenu obnašanja sudačke dužnosti.
(2) Na temelju ukupnog broja bodova utvrđenog ocjenom obnašanja sudačke dužnosti i razgovora na kojem se može ostvariti najviše 20 bodova, Vijeće sastavlja listu prvenstva kandidata.
(3) Odluka Vijeća o imenovanju sudaca mora biti utemeljena na ukupno ostvarenom broju bodova i utvrđenoj listi prvenstva kandidata.
(4) Lista prvenstva objavljuje se na internetskim stranicama Vijeća i uključuje ukupan broj bodova i bodove ostvarene po svakom od mjerila navedenim u članku 79. stavku 1. Zakona o sudovima.«
Članak 55. ZoDSV-a/10 dijelom je izmijenjen člankom 7. Zakona o izmjenama i dopunama Zakona o Državnom sudbenom vijeću (»Narodne novine« broj 28/13.; u daljnejm tekstu: ZID ZoDSV/13), koji glasi:
»Članak 7.
U članku 55. stavku 4. riječi: 'navedenim u članku 79. stavku 1.' zamjenjuju se riječima: 'za ocjenjivanje rada sudaca utvrđenim odredbama'.«
7.3. Članci 56.a i 56.b ZoDSV-a dodani su člankom 8. Zakona izmjenama i dopunama Zakona o državnom sudbenom vijeću (u daljnjem tekstu: ZID ZoDSV/13), te glase:
»Članak 56.a
(1) Odluka o imenovanju sudaca mora biti obrazložena. U obrazloženju odluke Vijeće je dužno za svakog kandidata koji je pristupio razgovoru posebno obrazložiti broj bodova dodijeljenih na razgovoru.
(...)«
»Članak 56.b
Suci koji su imenovani na sudačku dužnost prema propisima koji su na snazi do 31. prosinca