podnesaka unose se u sustav JCMS te se pritom unosi broj stranica svakoga pojedinog priloga i broj priloga.
(4) Prilozi koji se zbog oblika ili vrste ne mogu ulagati u spis pohranit će se odvojeno, a u polje za napomene o podnesku u sustavu JCMS unijet će se bilješka o tome gdje se takvi prilozi nalaze na čuvanju.
(5) Sustav JCMS automatski određuje podbroj podneska i priloga uz podnesak.
Članak 31.
U sustavu JCMS poslovni broj predmeta i broj vijeća odnosno rješavatelja kojem je predmet dodijeljen u rad automatski se određuje prilikom osnivanja spisa.
Članak 32.
Podbroj podneska automatski se određuje kod unosa podneska u sustav JCMS prema redoslijedu kojim je upisan.
Članak 33.
Podnesci i sva druga pismena unose se u sustav JCMS i ulažu u odgovarajući spis vremenskim redoslijedom kojim su primljeni ili nastali u sudu, o čemu su dužni brinuti svi sudski službenici koji rukuju spisima, a posebno oni koji su zaduženi za unos podataka.
Članak 34.
Početni i završni broj stranice svakog pismena unutar spisa prikazuje se automatski na popisu pismena.
Početak procesa u sustavu JCMS
Članak 35.
Datum osnivanja spisa u sustavu JCMS je dan kada je prvi put primljen podnesak kojim se osniva spis na bilo kojem sudu.
Zaprimanje podnesaka
Članak 36.
Ako je podnesak dostavljen na lokaciju različitu od lokacije predmeta, pisarnica će ga zaprimiti, evidentirati u sustavu JCMS i fizički dostaviti na lokaciju predmeta.
Članak 37.
Ako je stranka pogrešno podnijela podnesak sudu, isti se upisuje u odgovarajući upisnik za razne predmete sustava JCMS i nakon toga dostavlja nadležnom tijelu.
VII. DODJELA SPISA NA PREKRŠAJNIM SUDOVIMA
Opće odredbe
Članak 38.
Preduvjeti za dodjelu spisa su:
1. u sustav JCMS unesen pravomoćan godišnji raspored poslova i matrica ovlaštenja sa zonom rješavanja predmeta,
2. normirana opterećenja i broj dodijeljenih predmeta po vrsti predmeta 1. siječnja svake godine svim rješavateljima postavljena na nulu,
3. određen upisnik i vrsta predmeta,
4. za prekršajne sudove, naselja predmeta unutar zone rješavanja predmeta,
5. poslovni broj predmeta i datum osnivanja.
Članak 39.
(1) Nakon što u sustavu JCMS budu upisani osnovni podaci o spisu, dodjela novih predmeta u rad rješavateljima obavlja se primjenom algoritma za dodjelu predmeta sustava JCMS. Pojedine vrste predmeta dodjeljuju se rješavateljima prema šifrarnicima vrsta sudskih predmeta iz godišnjeg rasporeda poslova.
(2) Predsjednik suda može pisanom obrazloženom naredbom odrediti ponovljenu automatsku dodjelu predmeta samo u iznimnim slučajevima.
Dodjela spisa u prekršajnim sudovima
Članak 40.
Prilikom automatskog određivanja rješavatelja, algoritam automatski odabire sve rješavatelje u sudu koji su godišnjim rasporedom poslova određeni za rješavanje određene vrste predmeta, koji ovisno o normiranom opterećenju i broju primljenih predmeta rješavatelja unutar tekuće godine, dobiva po jedan predmet u rad.
Članak 41.
(1) U sustavu JCMS automatska dodjela spisa u prekršajnim predmetima određuje se prema mjestu počinjenja prekršaja, a ako se mjesto počinjenja prekršaja ne može utvrditi, prema mjestu prebivališta odnosno boravišta počinitelja ili njegovog sjedišta.
(2) Ako je počinitelj prekršaja maloljetnik, automatska dodjela predmeta određuje se prema prebivalištu odnosno boravištu maloljetnika unutar zone rješavanja predmeta.
(3) U predmetima izvršenja prekršajnopravnih sankcija u kojima se izvršava rad za opće dobro ili kazna zatvora, automatska dodjela predmeta određuje se prema prebivalištu osuđenika.
(4) U predmetima pružanja pravne pomoći, naselje premeta određuje se prema prebivalištu sjedištu odnosno boravištu, sudionika postupka.
Članak 42.
(1) Prilikom automatske dodjele spisa vodi se računa o ravnomjernoj opterećenosti svih rješavatelja unutar suda, pri čemu se uzima u obzir prometna povezanost sjedišta suda i stalnih službi unutar zone rješavanja predmeta.
(2) Ukoliko rješavatelj rješava samo određenu vrstu predmeta, a tijekom automatske dodjele spisa se utvrdi