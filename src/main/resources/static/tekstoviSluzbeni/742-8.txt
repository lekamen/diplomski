 svibnja 2015. godine
V. RAZVOJ I UVOĐENJE NOVIH SUSTAVA, TEHNIKA I TEHNOLOGIJA U ZAŠTITI OD POŽARA
26. Državna uprava za zaštitu i spašavanje, Ministarstvo obrane, Ministarstvo unutarnjih poslova, Hrvatska vatrogasna zajednica i drugi sudjelovatelji će poticati, razvijati i kontinuirano uvoditi nove metode, tehnike i tehnologije u zaštiti od požara.
Izvršitelji zadatka: Državna uprava za zaštitu i spašavanje Ministarstvo obrane Hrvatska vatrogasna zajednica Rok: kontinuirano
27. Ministarstvo zaštite okoliša i prirode nastavit će rad na razvoju Programa za uspostavu integralnog protupožarnog nadzornog sustava u nacionalnim parkovima i parkovima prirode Republike Hrvatske. Uvođenje i operativnu uporabu uskladit će se s odgovarajućim aktivnostima i za njih zadanim rokovima. Ministarstvo zaštite okoliša i prirode će dostaviti potrebne parametre Državnoj upravi za zaštitu i spašavanje za korištenje već postavljenih sustava i za druge događaje koji se nalaze u njihovom vidokrugu.
Izvršitelji zadatka: Ministarstvo zaštite okoliša i prirode Javne ustanove za upravljanje nacionalnim parkovima Državna uprava za zaštitu i spašavanje Sudjelovatelji: Hrvatske šume d.o.o. Vatrogasne zajednice županija Rok: kontinuirano
28. Državna uprava za zaštitu i spašavanje će u suradnji s Ministarstvom unutarnjih poslova i Hrvatskom vatrogasnom zajednicom utvrditi uspostavu jedinstvenoga sustava za prihvat, praćenje i vođenje podataka, evidencija i izvješćivanja za vatrogasne resurse, intervencije, planiranje i korištenje jedinstvenog geo-informacijskog sustava u svrhu pojednostavljenja i potpore za procese upravljanja, koordinacije i ekonomičnog korištenja postojećih ljudskih i materijalnih resursa. Odgovarajućim uputama će se utvrditi unos podataka i cjelovito korištenje jedinstvenog sustava za prihvat, praćenje i vođenje podataka.
Do uspostave jedinstvenog sustava za prihvat, praćenje i vođenje podataka, vatrogasne zajednice županija dužne su Državnoj upravi za zaštitu i spašavanje kontinuirano dostavljati izvješća o svim vatrogasnim intervencijama na području županije sukladno postojećoj propisanoj uputi i obrascu.
Izvršitelji zadatka: Državna uprava za zaštitu i spašavanje Ministarstvo unutarnjih poslova Hrvatska vatrogasna zajednica Vatrogasne zajednice županija Rok: kontinuirano
VI. AKTIVNOSTI UTVRĐENE DRŽAVNIM PLANOM ANGAŽIRANJA VATROGASNIH SNAGA I SNAGA KOJE SUDJELUJU U GAŠENJU POŽARA
29. Državni hidrometeorološki zavod svakodnevno će određivati stvarni indeks opasnosti od nastanka požara na otvorenom prostoru priobalnog i kontinentalnog dijela Republike Hrvatske. Dobivene vrijednosti u razdoblju od 15. travnja do 30. studenog 2015. godine dostavljat će Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja.
Državni hidrometeorološki zavod svakodnevno će određivati prognostički indeks opasnosti od nastanka požara na otvorenom prostoru priobalnog dijela Republike Hrvatske. Dobivene vrijednosti u razdoblju od 1. svibnja do 31. listopada 2015. godine dostavljat će Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja. Stvarni i prognostički indeks opasnosti, sukladno potrebama, izračunavat će se i izvan navedenog vremenskog razdoblja.
Državni hidrometeorološki zavod će polutjedne i tjedne prognoze vremena s posebnim naglaskom na mogućnost pojave električnog pražnjenja u razdoblju od 1. svibnja do 31. listopada 2015. godine, dostavljati Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja, Ministarstvu obrane – Oružanim snagama Republike Hrvatske i Hrvatskim šumama d.o.o. Zavod će od 1. travnja do 30. studenoga 2015. godine (svaki petak najbliži početku i sredini mjeseca) dostavljati mjesečne prognoze za 7 područja (središnja Hrvatska, istočna Hrvatska, gorska Hrvatska, unutrašnjost Dalmacije, sjeverni Jadran, srednji Jadran, južni Jadran). Od travnja do listopada redovito