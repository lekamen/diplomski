32 20.03.2015 Odluka o pokretanju postupka pregovora o sklapanju izmjena i dopuna Kolektivnog ugovora za djelatnost zdravstva i zdravstvenog osiguranja i imenovanju pregovaračkog odbora Vlade Republike Hrvatske
VLADA REPUBLIKE HRVATSKE
653
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) i članka 13. stavka 1. Zakona o reprezentativnosti udruga poslodavaca i sindikata (»Narodne novine«, br. 93/2014 i 26/2015), Vlada Republike Hrvatske je na sjednici održanoj 18. ožujka 2015. godine donijela
ODLUKU
O POKRETANJU POSTUPKA PREGOVORA O SKLAPANJU IZMJENA I DOPUNA KOLEKTIVNOG UGOVORA ZA DJELATNOST ZDRAVSTVA I ZDRAVSTVENOG OSIGURANJA I IMENOVANJU PREGOVARAČKOG ODBORA VLADE REPUBLIKE HRVATSKE
I.
Pokreće se postupak pregovora o sklapanju izmjena i dopuna Kolektivnog ugovora za djelatnost zdravstva i zdravstvenog osiguranja (»Narodne novine«, broj 143/2013).
II.
U pregovarački odbor Vlade Republike Hrvatske za pregovore o sklapanju izmjena i dopuna Kolektivnog ugovora iz točke I. ove Odluke imenuju se:
– prim. Siniša Varga, dr. med. dent., ministar zdravlja
– Tatjana Prenđa Trupec, ravnateljica Hrvatskog zavoda za zdravstveno osiguranje
– Marina Kasunić Peris, pomoćnica ministra rada i mirovinskoga sustava
– prof. dr. sc. Danko Velimir Vrdoljak, sanacijski upravitelj Kliničkog bolničkog centra »Sestre milosrdnice«
– Marija Pećanac, predstavnica Ministarstva zdravlja
– Boris Lukovnjak, ekonomski savjetnik u Udruzi poslodavaca u zdravstvu.
III.
Danom stupanja na snagu ove Odluke prestaje važiti Odluka o pokretanju postupka pregovora o sklapanju izmjena i dopuna Kolektivnog ugovora za djelatnost zdravstva i zdravstvenog osiguranja i imenovanju pregovaračkog odbora Vlade Republike Hrvatske (»Narodne novine«, br. 111/2014, 120/2014 i 129/2014).
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/105 Urbroj: 50301-04/12-15-2 Zagreb, 18. ožujka 2015.
Predsjednik Zoran Milanović, v. r.
