 zdravstvenoj potpori aktivnosti Oružanih snaga u mirnodopskim terenskim uvjetima prema vrsti aktivnosti opisanih u Prilogu 5 ovoga Pravilnika.
(2) Planom i programom obuke za borbene spasioce propisuje se način i postupak osposobljavanja, način stjecanja i obnavljanja ovlaštenja, održavanja stečenih sposobnosti te sadržaj opreme pripadnika Oružanih snaga za dodatnu osposobljenost za borbenog spasioca.
(3) Plan i program obuke iz stavka 2. ovoga članka donosi načelnik Glavnog stožera Oružanih snaga.
Članak 26.
(1) Borbeni bolničar je nezdravstveni pripadnik ustrojstvenih jedinica Oružanih snaga za specijalna djelovanja čija je dužnost propisana ustrojbenim mjestom.
(2) Planom i programom obuke za borbenog bolničara propisuje se način i postupak osposobljavanja, način stjecanja i obnavljanja ovlaštenja, održavanja stečenih sposobnosti te sadržaj opreme pripadnika Oružanih snaga za dodatnu osposobljenost za dužnost borbenog bolničara.
(3) Plan i program obuke iz stavka 2. ovoga članka donosi načelnik Glavnog stožera Oružanih snaga.
Članak 27.
(1) Vozač sanitetskog m/v u sastavu zdravstvenog tima mora biti dodatno osposobljen za sigurnu vožnju i terensku vožnju u skladu s posebnim propisima.
(2) Vozač sanitetskog m/v u sastavu zdravstvenog tima mora biti osposobljen za pružanje prve pomoći u skladu s odredbama Hrvatske vojne norme HRVN STANAG 2122 te za ispomoć zdravstvenom osoblju u timu.
IV. STRUČNI NADZOR ZDRAVSTVENE POTPORE
Članak 28.
(1) Stručni nadzor sustava zdravstvene potpore obavlja ustrojstvena jedinica Ministarstva obrane nadležna za poslove zdravstva.
(2) Stručni nadzor provedbe zdravstvene potpore Oružanih snaga obavljaju ustrojstvene jedinice Glavnog stožera, zapovjedništva grana i pristožernih postrojbi Glavnog stožera Oružanih snaga nadležne za poslove zdravstvene potpore u skladu s propisanim nadležnostima i mjerodavnostima.
(3) Zapovjednik ili čelnik ustrojstvene jedinice koja provodi zdravstvenu potporu obvezan je najkasnije do 10. u tekućem mjesecu dostaviti zapovjedniku ili čelniku nadređene ustrojstvene jedinice izvješća o provedenoj zdravstvenoj potpori u stacionarnim i/ili terenskim uvjetima tijekom prethodnog mjeseca. Sadržaj izvješća propisat će nadležna ustrojstvena jedinica Glavnog stožera u roku od mjesec dana od dana stupanja na snagu ovoga Pravilnika.
V. PRIJELAZNE I ZAVRŠNE ODREDBE
Članak 29.
(1) Naputak o sposobnostima, mjerodavnostima i opremi za borbene spasioce, klasa: 023-03/10-09/1, urbroj: 512M2-03-10-79, od 27. prosinca 2010. godine ostaje na snazi do donošenja posebnog plana i programa obuke iz članka 25. stavka 2. ovoga Pravilnika.
(2) Danom stupanja na snagu ovoga Pravilnika prestaju važiti Naputak o provedbi zdravstvene potpore ustrojstvenim jedinicama OS RH u terenskim uvjetima na teritoriju RH, klasa: 023-03/12-06/1, urbroj: 512M2-020301-12-6 od 1. listopada 2012. godine i Odluka o rasporedu radnog vremena vojnih ordinacija, klasa: 023-03/14-03/1, urbroj: 512-01-14-918 od 8. prosinca 2014.
Članak 30.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-03/14-04/43
Urbroj: 512-01-15-11
Zagreb, 2. prosinca 2015.
Ministar Ante Kotromanović, v. r.
PRILOG 1 – PRILOG 6

