 donesen je niz presuda revizijskog suda koje je II. tužena već dostavila u spis, no drugostupanjski se sud nije niti jednom rečenicom osvrnuo na izneseno, odnosno drugostupanjski se sud opće nije osvrnuo na bilo koji navod iznesen u žalbi, već je u nekoliko općenitih rečenica potvrdio stav prvostupanjskog suda. Moglo bi se slobodno reći da drugostupanjska presuda svoj stav izriče bez vlastitog očitovanja o razlozima revidentove žalbe.«
U odnosu na stajališta Vrhovnog suda prethodno zauzeta u istovrsnim predmetima podnositeljica je istaknula:
»Dosadašnja sudska praksa revizijskog suda nema dvojbi oko ovog pitanja te su stavovi o ovom pitanju vrlo jasni.
1) VRHOVNI JE SUD U SVOJOJ PRESUDI donesenoj pod brojem Rev 1278/07-2 od 07.10.2009., a koja je donesena u postupku koji se temeljio na gotovo identičnim činjeničnim utvrđenjima kao i ovaj postupak, jasno zauzeo i izrazio svoj nedvojbeni stav. Pa je tako navedeno da:
'Dakle, predmet revizijske ocjene je pravilnost i zakonitost drugostupanjske presude u odnosu na tužbeni zahtjev za utvrđenje ništavosti darovnog ugovora sklopljenog između I-tuženika N. B. kao darovatelja i II-tuženika L. A. B. kao daroprimca sklopljenog 16. ožujka 1998., te uspostave zemljišnoknjižnog stanja prije 16. ožujka 1998.
Prvostupanjski sud je utvrdio da je pravomoćnom presudom P-60/98 od 1. rujna 2000. Općinskog suda u Splitu I-tuženik N. B. obvezan platiti tužitelju iznos od 90.328,23 EUR s pripadajućom zateznom kamatom (176.666,66 DEM) koju obvezu nije dobrovoljno ispunio, a u ovršnom postupku je utvrđeno da je I-tuženik svoju nepokretnu imovinu (nekretnine naznačene u izreci prvostupanjske presude) ugovorom o darovanju od 16. ožujka 1998. prenio na svog sina II-tuženika L. A. B., a ovaj darovnim ugovorom od 14. srpnja 2003. na svoju majku III-tuženicu M. B., te je utvrđeno da I-tuženik nema imovine iz koje bi se tužitelj mogao naplatiti.
Prvostupanjski sud na temelju provedenog dokaznog postupka (saslušanjem stranaka, svjedoka, kao i uvidom u dokumentaciju) zaključio je da je ugovor o darovanju od 16. ožujka 1998. sklopljen zbog nedopuštene pobude, a sve kako bi se onemogućilo tužitelja u naplati duga, a kako je osnova ona najneposrednija pobuda koja usmjerava ugovaratelja ne samo da se sklopi ugovor nego i da preuzme obvezu, to da je ugovor o darovanju ništav sukladno odredbi čl. 51. i čl. 53. Zakona o obveznim odnosima ('Narodne novine', broj: 53/91 i dr. – dalje ZOO).
Naime, kako je prvostupanjski sud kao nedopuštenu pobudu utvrdio što je dužnik, a da bi izbjegao prisilnu naplatu svog dugovanja prema tužitelju, darovao II-tuženiku svoje nekretnine, to je pravilan zaključak drugostupanjskog suda da iz tog razloga predmetni ugovor nije ništav, već se takav ugovor sklopljen s trećima na štetu vjerovnika može pobijati prema odredbama čl. 280. do čl. 285. ZOO-a.
To ne znači ujedno da se time isključuje tužiteljevo pravo za utvrđenje ništavim predmetnog darovnog ugovora, pa i na temelju odredbe čl. 53. st. 3. ZOO-a, NO NE NA TEMELJU TAKVOG ČINJENIČNOG SUPSTRATA KOJI PREDSTAVLJA SADRŽAJ ZAHTJEVA IZ ODREDBE ČLANKA 280. ST. 1. ZOO-A, kojim je propisano da svaki vjerovnik čije je potraživanje dospjelo za isplatu bez obzira kada je nastalo može pobijati pravnu radnju svog dužnika koja je poduzeta na štetu vjerovnika.'
2) Gotovo je identično odlučeno i postupku u kojem je Vrhovni sud donio presudu pod brojem Rev-2620/94 od 16.02.1995., gdje je odlučeno kako slijedi,
'Prema tome pogriješili su nižestupanjski sudovi kada su poništili ugovor o darovanju kojim je osujećeno namirenje vjerovnika, pa je u odnosnom dijelu valjalo usvojiti reviziju tuženika i učinke pravnog posla u pravnoj primjeni materijalnog prava i u granicama tužbenog zahtjeva u odnosu na vjerovnika samo otkloniti i to u granicama potrebnim radi namirenja vjerovnikovog potraživanja.
Naime, pravno zaključivanje sudova da je povrijeđen moral na način da se ukazuje na postupanje suprotno propisima, a za koje su predviđene druge sankcije, a ne