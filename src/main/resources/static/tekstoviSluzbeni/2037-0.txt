104 30.09.2015 Rješenje Ustavnog suda Republike Hrvatske broj: U-I-2695/2012 i dr. od 28. rujna 2015.
USTAVNI SUD REPUBLIKE HRVATSKE
2038
Ustavni sud Republike Hrvatske, u sastavu Jasna Omejec, predsjednica, te suci Mato Arlović, Marko Babić, Snježana Bagić, Slavica Banić, Mario Jelušić, Davor Krapac, Ivan Matija, Antun Palarić, Aldo Radolović i Duška Šarin, u povodu prijedloga za pokretanje postupka za ocjenu suglasnosti zakona s Ustavom Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), na sjednici održanoj 28. rujna 2015. jednoglasno je donio
RJEŠENJE
I. Ne prihvaćaju se prijedlozi za pokretanje postupka za ocjenu suglasnosti s Ustavom članka 10. točke 2. i članka 41. Zakona o izborima zastupnika u Hrvatski sabor (»Narodne novine« broj 116/99., 109/00., 53/03., 167/03., 44/06., 19/07., 20/09., 145/10., 24/11. i 93/11.).
II. Odbacuje se prijedlog za pokretanje postupka za ocjenu suglasnosti s Ustavom članka 4. stavka 1. u dijelu koji glasi: »osim onih koji su pravomoćnom sudskom odlukom lišeni poslovne sposobnosti« i članka 9. stavka 1. Zakona o izborima zastupnika u Hrvatski sabor (»Narodne novine« broj 116/99., 109/00., 53/03., 167/03., 44/06., 19/07., 20/09., 145/10., 24/11. i 93/11.).
III. Ovo rješenje objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Prijedlog za pokretanje postupka za ocjenu suglasnosti s Ustavom članka 4. stavka 1. u dijelu koji glasi: »osim onih koji su pravomoćnom sudskom odlukom lišeni poslovne sposobnosti«, te članka 10. točke 2. Zakona o izborima zastupnika u Hrvatski sabor (»Narodne novine« broj 116/99., 109/00. – vjerodostojno tumačenje članka 12. stavka 3., 53/03., 167/03. – odluka o nedavanju vjerodostojnog tumačenja članka 4. u vezi s člancima 15. i 16., 44/06. – članak 27. stavak 1. Zakona o Državnom izbornom povjerenstvu Republike Hrvatske, 19/07., 20/09. – vjerodostojno tumačenje članka 13. stavka 1., 145/10., 24/11. – članak 52. stavak 3. Zakona o financiranju političkih aktivnosti i izborne promidžbe i 93/11. – odluka Ustavnog suda broj: U-I-120/2011 i dr. od 29. srpnja 2011.; u daljnjem tekstu: ZIZHS/99-11) podnijeli su:
– Anka Slonjšak, Pravobraniteljica za osobe s invaliditetom, Savska c. 41/3, Zagreb;
– Sjaj – udruga za društvenu afirmaciju osoba s duševnim smetnjama iz Zagreba, Medulićeva 13, OIB: 59590027908, koju zastupa koordinator Kristijan Grđan;
– Udruga za samozastupanje, Bleiweisova 15, Zagreb, OIB: 50598106243, koju zastupa izvršni direktor Damjan Janjušević;
– GONG, Trg bana J. Jelačića 15/IV, Zagreb, OIB: 61867710134, koji zastupa izvršni direktor Dragan Zelić;
– Centar za mirovne studije, Selska cesta 112a, Zagreb, OIB: 08770925700, koji zastupa Gordan Bosanac;
– B.a.B.e – Budi aktivna, budi emancipirana! Selska 112a, Zagreb, OIB 84490583679, koje zastupa predsjednica Sanja Sarnavka;
– CESI – Centar za edukaciju, savjetovanje i istraživanje, Nova cesta 4, Zagreb, OIB: 81873549225, koji zastupa izvršna direktorica Gordana Obradović-Dragišić;
– Koalicija udruga u zdravstvu, Iblerov trg 9/6, Zagreb, OIB: 26206584885, koju zastupa predsjednica dr. sc. Mensura Dražić;
– Forum za slobodu odgoja, Kralja Držislava 12/1, Zagreb, OIB: 07853602203, koji zastupa predsjednica Vesna Mihoković Puhovski;
– Autonomna ženska kuća Zagreb, p.p. 19., Zagreb, OIB 25904655993, koju zastupa koordinatorica Neva Tolle, i
– Kuća ljudskih prava Zagreb, Selska cesta 112a i c, Zagreb, OIB: 84554015070, koju zastupa predsjednica Upravnog odbora Sanja Sarnavka.
Predmet se u Ustavnom sudu vodi pod brojem U-I-2695/2012, a predlagatelji se u ovom ustavnosudskom postupku označavaju skraćenim nazivom: skupina predlagatelja.
1.1. Ustavni sud je o prijedlogu skupine predlagatelja zatražio i 11. ožujka 2013. zaprimio očitovanje ministra uprave Republike Hrvatske.
2. Politička stranka Hrvatski laburisti – stranka rada, koju zastupa predsjednik Dragutin Lesar (u daljnjem tekstu: Hrvatski laburisti), podnijela je prijedlog za pokretanje