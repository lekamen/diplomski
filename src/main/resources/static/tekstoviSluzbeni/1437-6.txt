a zatim se desnom zateže remen i zabaci o desno rame. Lijeva se ruka prisloni uz tijelo.

Slika 30. Prelazak iz stava na prsa u stav o desno rame sa kratkom strojnicom
S puškom VHS izvodi se u tri razdjela (slika 31.):

Slika 31. Prelazak iz stava na prsa u stav o desno rame s puškom VHS
Prvi razdjel – lijevom rukom oružje se podigne malo naviše. Istodobno se desna ruka provuče ispod remena, držeći lijevom rukom pušku za prednji rukohvat ispod prednjeg ciljnika. Remen se prebaci preko glave i puška donese pred sredinu tijela.
Drugi razdjel – desnom se rukom puška obuhvati za cijev, a lijevom za ručicu za nošenje (šaka je u pothvatu, dlan je okrenut prema van). Lijevom rukom se puška okrene za 180 stupnjeva te se cijev okrene prema dolje, a desnom se obuhvati remen.
Treći razdjel – objema se rukama uz kratak potisak oružje zabaci o desno rame. Lijeva se ruka prisloni uz tijelo.
Članak 30.
Iz stava na prsa u stav na leđa prelazi se na zapovijed: Na – LEĐA!
Kod oružja s preklopnim kundakom i puške VHS izvodi se u dva razdjela (slike 32. i 33):
Prvi razdjel – desnom se rukom puška hvata za cijev ispred prednjeg ciljnika s dlanom okrenutim prema tijelu.
Drugi razdjel – povlačenjem cijevi naniže i udesno, puška se prenese u stav na leđa. Ruke se prislone uz tijelo.

Slika 32. Prelazak iz stava na prsa u stav na leđa kod oružja s preklopnim kundakom

Slika 33. Prelazak iz stava na prsa u stav na leđa kod puške VHS
Kod puške s kompaktnim kundakom i puškostrojnice izvodi se u tri razdjela (slika 34.):
Prvi razdjel – lijevom se rukom obuhvati oružje iznad stražnjega ciljnika (obloga), a desnom kundak. Oružje se podigne naviše, zatim se desna ruka provuče između remena i oružja, skine se remen preko glave i oružje donese kao u prvome razdjelu pri uzimanju puške o desno rame
Drugi razdjel – desnom se rukom uhvati dno kundaka odozdo tako da dlan bude okrenut od tijela, a lijevom rukom se prihvati remen.
Treći razdjel – puška se desnom rukom zabaci preko glave na leđa, tako da remen bude preko lijevog ramena i prsa. Ruke se prislone uz tijelo.

Slika 34. Prelazak iz stava na prsa u stav na leđa s puškom s kompaktnim kundakom i puškostrojnicom
Članak 31.
Iz stava na leđa u stav na prsa prelazi se na zapovijed: Na – PRSA!
Kod puške s preklopnim kundakom, kratke strojnice i puške VHS izvodi se u dva razdjela (slike 35. i 36.):
Prvi razdjel – desnom se rukom puška hvata za cijev ispred prednjeg ciljnika s dlanom okrenutim prema tijelu.
Drugi razdjel – povlačenjem cijevi naviše i ulijevo, puška se prenese u stav na prsa.

Slika 35. Prelazak iz stava na leđa u stav na prsa s oružjem s preklopnim kundakom

Slika 36. Prelazak iz stava na leđa u stav na prsa s puškom VHS
Kod puške s kompaktnim kundakom i puškostrojnice izvodi se u dva razdjela (slika 37.):
Prvi razdjel – desnom se rukom oružje prihvati za kundak te podigne uvis, a lijevom se skine remen preko glave i oružje se donese ispred tijela.
Drugi razdjel – desna ruka se provuče između oružja i remena i remen se zabaci preko glave. Lijevom rukom obuhvati se drvena obloga cijevi, a desnom se obuhvati oružje oko vrata kundaka.

Slika 37. Prelazak iz stava na leđa u stav na prsa kod puške s kompaktnim kundakom i puškostrojnice
Članak 32.
Odlaganje oružja provodi se iz osnovnog stava na zapovijed: Oružje ODLOŽI!
S puškom VHS zapovijed se izvršava u dva razdjela (slika 38.):
Prvi razdjel – iskorači se lijevom nogom korak naprijed i istodobno se desnom rukom, držeći za cijev, skine puška s desnoga ramena. Sagne se i okrene oružje tako da je okvir u lijevo te se oružje odloži. Remen se zategne uz pušku od kundaka prema ustima cijevi.
Drugi razdjel – vojna osoba se vraća u osnovni stav, dno kundaka je uz vrh desne noge.

Slika 38. Odlaganje na podlogu puške VHS
S puškom s kompaktnim kundakom i puškostrojnicom zapovijed se izvršava u dva razdjela (slika 39.):
Prvi razdjel – lijevom se nogom iskorači korak naprijed, sagne se i istodobno okreće oružje tako da je zatvarač okrenut prema tlu te se oružje