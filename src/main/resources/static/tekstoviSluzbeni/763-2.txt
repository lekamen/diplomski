na župana i njegove zamjenike, a odnose se na profesionalno obnašanje dužnosti, odnosno na njihov poseban radnopravni status. Kako ne postoji odredba niti jednog posebnog zakona koja bi izričito propisala da lokalni dužnosnici za primljenu plaću nisu dužni osobno obaviti posao smatra da je poslodavac, konkretno donositelj osporenog Pravilnika, dužan poštujući pri tom pravila i o fiskalno odgovornom ponašanju i trošenju sredstava županijskog proračuna, koji se najvećim dijelom uprihođuju prihodima od poreza na dohodak poreznih obveznika, propisati pravnu normu kojom će detaljnije urediti nesporno pravo na isplatu plaće dužnosnicima za obavljeni posao. Ukazuje da podnositelj propušta navesti zakonski ili podzakonski akt koji izričito propisuje da se na lokalne dužnosnike ne smije primijeniti pravilo o vođenju evidencije o trajanju radnog vremena. Ističe da bi odredba općeg akta bila nezakonita mora biti protivna kogentnoj pravnoj normi ili moralu društva. Predlaže da Sud zahtjev odbaci podredno da donese presudu kojom zahtjev odbija kao neosnovan.
Zahtjev je osnovan.
Pravilnik o dopunama Pravilnika o načinu evidencije i kontrole radnog vremena službenika i namještenika Zadarske županije donio je Župan Zadarske županije dana 30. rujna 2009. na temelju članka 48. stavka 1. Zakona o lokalnoj i područnoj (regionalnoj) samoupravi (»Narodne novine«, broj 33/01., 60/01., 129/05., 109/07., 125/08. i 36/09.) i članka 27. Statuta Zadarske županije (Službeni glasnik Zadarske županije, broj 15/09.).
Odredbe osporenog Pravilnika glase:
Članak 1.
U Pravilniku o načinu evidencije i kontrole radnog vremena službenika i namještenika Zadarske županije klasa: 113-01/08-01/02, urbroj: 2198/1-03-08-2 od 7. svibnja 2008. godine, u članku 1. iza stavka 1. dodaje se novi stavak 2. koji glasi:
»Odredbe ovog Pravilnika na odgovarajući način se primjenjuju i na dužnosnike Zadarske županije«.
Članak 2.
U Pravilniku o načinu evidencije i kontrole radnog vremena službenika i namještenika Zadarske županije, klasa: 113-01/8-01/02, urbroj: 2198/1-03-08-2 od 7. svibnja 2008. godine, u članku 8. iza stavka 2. dodaje se novi stavak 3. koji glasi:
»Dužnosnici nakon usporedbe evidencije radnog vremena sa kontrolne kartice potpisuju svoju Evidenciju o prisutnosti na poslu koja se dostavlja službeniku koji vrši obračun plaće najkasnije do 12,00 sati prvi radni dan u mjesecu za protekli mjesec.«
Članak 3.
Zadužuje se Upravni odjel za samoupravu i upravu za izradu pročišćenog teksta ovog Pravilnika.
Članak 4.
Ovaj Pravilnik stupa na snagu danom donošenja, a primjenjivat će se od 1. listopada 2009. godine.
Temeljem odredbe članka 3. stavka 2. Zakona o upravnim sporovima predmet upravnog spora je i ocjena zakonitosti općeg akta jedinica lokalne i područne (regionalne) samouprave, pravne osobe koja ima javnu ovlast i pravne osobe koja obavlja javnu službu (u daljnjem tekstu: opći akt).
Rješenjem Ustavnog suda broj: U-II-5157/05 i dr. od 5. ožujka 2012. (»Narodne novine«, broj 41/12) Ustavni sud Republike Hrvatske utvrdio je kriterije za razlikovanje drugog propisa i općeg akta pri čemu je naveo da se pod »drugim propisima« u smislu članka 125. alineje 2. Ustava ne smatraju eksterni i interni opći akti koje donose tijela jedinica lokalne i područne (regionalne) samouprave, druge pravne osobe s javnim ovlastima i pravne osobe koje obavljaju javnu službu u smislu članka 3. stavka 2. Zakona o upravnim sporovima.
Odredbom članak 31. stavka 1. Ustavnog zakona o Ustavnom sudu Republike Hrvatske (»Narodne novine«, broj 49/02.) propisano je da su odluke i rješenja Ustavnog suda obvezatni i da ih je dužna poštovati svaka fizička i pravna osoba.
Iz navedenog rješenja proizlazi razlikovanje općih akata tijela jedinica lokalne i područne samouprave na eksterne opće akte i interne opće akte.
Interni opći akti su apstraktni, odnose se na unaprijed neodređen i neizvjestan broj slučajeva, međutim nedostaje im drugo konstitutivno obilježje da bi se mogli smatrati propisom u materijalnom