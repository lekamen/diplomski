91 12.10.2016 Pravilnik o izmjenama i dopunama Pravilnika o sadržaju redovitih izvješća i izvješća na zahtjev Hrvatske agencije za nadzor financijskih usluga
HRVATSKA AGENCIJA ZA NADZOR FINANCIJSKIH USLUGA
1947
Na temelju članka 36. stavka 4., članka 201. stavka 6. i članka 430. stavka 1. točaka 1. i 3. i stavka 2. Zakona o osiguranju (»Narodne novine«, broj 30/15), Hrvatska agencija za nadzor financijskih usluga na sjednici Upravnog vijeća održanoj 7. listopada 2016. donosi
PRAVILNIK
O IZMJENAMA I DOPUNAMA PRAVILNIKA O SADRŽAJU REDOVITIH IZVJEŠĆA I IZVJEŠĆA NA ZAHTJEV HRVATSKE AGENCIJE ZA NADZOR FINANCIJSKIH USLUGA
Članak 1.
(1) U članku 2. stavku 1. točki 4. Pravilnika o sadržaju redovitih izvješća i izvješća na zahtjev Hrvatske agencije za nadzor financijskih usluga (»Narodne novine«, broj 13/16) briše se riječ: »pisano«.
(2) Članak 2. stavak 1. točka 6. Pravilnika mijenja se i glasi:
»6. o ulaganjima na temelju kojih je Društvo posredno ili neposredno steklo kvalificirani udjel u drugoj pravnoj osobi, kao i o svakom daljnjem ulaganju u tu pravnu osobu, dostavljanjem ugovora ili druge isprave o stjecanju, odnosno ulaganju te odobrenju za stjecanje kvalificiranog udjela koje je Društvo ishodilo od nadležnog nadzornog tijela, ako je takvo odobrenje bilo dužno ishoditi, u roku od osam radnih dana od dana stjecanja ulaganja odnosno ishođenja odobrenja,«.
(3) U članku 2. stavku 2. točki 1. Pravilnika brišu se riječi: »(iste je potrebno dostaviti u elektroničkom i u pisanom obliku)« te se prije riječi: »obavijest u skladu s člankom 380. stavkom 6. Zakona o osiguranju,« briše riječ: »pisanu«.
(4) U članku 2. stavku 3. Pravilnika briše se rečenica koja glasi: »Popis se Agenciji dostavlja pisano ili u elektroničkom obliku (excel formatu) na adresu elektroničke pošte insurance.legal@hanfa.hr.«
(5) U članku 2. Pravilnika dodaje se stavak 4. koji glasi:
»(4) Na udruženje (pool) osiguranja, odnosno reosiguranja primjenjuju se na odgovarajući način odredbe ovoga članka.«
Članak 2.
U članku 3. stavku 1. briše se riječ: »pisano«.
Članak 3.
U članku 5. stavku 1. točki 6. briše se riječ: »pisanog«.
Članak 4.
(1) U članku 4. stavku 1. točka 3. Pravilnika mijenja se i glasi:
»3. promjeni člana uprave, odnosno direktora društva za zastupanje u osiguranju odnosno posredovanja u osiguranju i reosiguranju/poslovođe obrta za zastupanje u osiguranju, dostavljanjem preslika ugovora o radu, datuma i mjesta rođenja i OIB-a te osobe, u roku od osam radnih dana od sklapanja ugovora o radu,«.
(2) U članku 4. stavak 7. Pravilnika se briše.
Članak 5.
Članak 7. Pravilnika mijenja se i glasi:
»Članak 7.
(1) Društvo je dužno Agenciji dostavljati dokumentaciju iz članka 2., članka 3. stavka 2. ovoga Pravilnika, a Hrvatski ured za osiguranje dužan je dostavljati Agenciji dokumentaciju iz članka 5. ovog Pravilnika na način i u skladu s Tehničkom uputom za korištenje servisa unosa WEB obrazaca i dostavu dokumentacije u elektroničkom obliku i Uputom za popunjavanje WEB obrazaca za društva za osiguranje odnosno društva za reosiguranje i Hrvatski ured za osiguranje.
(2) Smatra se da je Društvo i Hrvatski ured za osiguranje dostavilo dokumentaciju iz stavka 1. ovoga članka u trenutku kada je dokumentacija zabilježena na poslužitelju za slanje takve dokumentacije.
(3) U opravdanim slučajevima tehničke nemogućnosti dostave ili dostave koja nije pravilno izvršena (pr. kvar na sustavu, nemogućnost čitanja zaprimljene dokumentacije i sl.) na način propisan stavkom 1. ovoga članka, Društvo i Hrvatski ured za osiguranje dužni su dokumentaciju dostaviti u pisanom obliku, neposredno ili poštom u svrhu pravodobnog izvješćivanja. Društvo i Hrvatski ured za osiguranje dužni su dostaviti dokumentaciju na način propisan stavkom 1. ovoga članka čim prestanu razlozi nemogućnosti takve dostave, a najkasnije u roku od 8 dana od prestanka okolnosti koje su prouzročile tehničku nemogućnost takve dostave.
(4) Osim dokumentacije propisane stavkom 1. ovoga članka Društvo i Hrvatski ured za 