 stavaka 7. i 8. ovoga članka obavijestiti prijavljeno tijelo, ako je prijavljeno tijelo bilo uključeno u postupak ocjenjivanja sukladnosti.
(10) Kada nadležni inspektor smatra da se nesukladnost radijske opreme ne odnosi samo na tržište Republike Hrvatske, o ishodu ispitivanja i mjerama koje je odredio gospodarskom subjektu obavijestit će Europsku komisiju i druge države članice Europske unije.
(11) Gospodarski subjekt obvezan je poduzeti mjere, koje je odredio nadležni inspektor, nad svom odgovarajućom radijskom opremom koju je stavio na raspolaganje na tržištu.
(12) Ako gospodarski subjekt ne ukloni nepravilnosti u određenom roku iz stavka 4., 6., 7. i 8. ovoga članka, nadležni inspektor odredit će gospodarskom subjektu odgovarajuće mjere u svrhu zabrane ili ograničavanja stavljanja radijske opreme na raspolaganje na tržištu Republike Hrvatske, povlačenja radijske opreme s tržišta ili povrata od krajnjih korisnika.
(13) Nadležni inspektor će o poduzetim mjerama iz stavaka 8. i 12. ovoga članka bez odgode obavijestiti Europsku komisiju, uz navođenje razloga za određivanje tih mjera.
(14) Obavijest Europskoj komisiji iz stavka 13. ovoga članka sadržava sve dostupne pojedinosti, a osobito podatke potrebne za identifikaciju nesukladne radijske opreme, podrijetlo radijske opreme, vrstu nesukladnosti i povezanog rizika, vrstu i trajanje poduzetih mjera te argumente gospodarskog subjekta. U slučaju kada radijska oprema ne udovoljava bitnim zahtjevima iz članka 5. ovoga Pravilnika, nadležni inspektor u obavijesti osobito navodi razloge nesukladnosti koji mogu biti sljedeći:
a) neispunjenje bitnih zahtjeva iz članka 5. ovoga Pravilnika ili
b) nedostatak u usklađenim normama iz članka 18. ovoga Pravilnika.
(15) Ako druge države članice Europske unije ili Europska komisija u roku od tri mjeseca nakon zaprimanja obavijesti iz stavka 14. ovoga članka ne podnesu prigovor na privremenu mjeru koju poduzima nadležni inspektor, mjera se smatra opravdanom.
(16) Nadležni inspektor osigurava da se odgovarajuće restriktivne mjere koje se odnose na radijsku opremu poduzmu bez odgode.
(17) Nadležno inspekcijsko tijelo će o poduzetim mjerama bez odgode obavijestiti javnost na svojim internetskim stranicama, a prema potrebi i na drugi prikladan način.
(18) Ako nadležni inspektor utvrdi da je za radijsku opremu, koja ne udovoljava bitnim zahtjevima iz članka 5. ovoga Pravilnika, prijavljeno tijelo koje je prijavilo Ministarstvo izdalo potvrdu o EU ispitivanju tipa, o tome će obavijestiti Ministarstvo.
(19) U slučaju iz stavka 18. ovoga članka hrvatsko nacionalno akreditacijsko tijelo će, u skladu s odredbama članka 24. ovoga Pravilnika, obaviti izvanrednu provjeru osposobljenosti prijavljenog tijela, ako je to tijelo ovlašteno u skladu s odredbama ovoga Pravilnika.
(20) Nadležni inspektor će, u slučaju kada je tijelo za ocjenjivanje sukladnosti ovlašteno prema propisima druge države članice Europske unije, izvijestiti Ministarstvo koje o tome bez odgode izvješćuje nadležno tijelo te države.
Zaštitni postupak Europske unije
Članak 28.
Ako Europska komisija utvrdi da je nacionalna mjera iz članka 27. stavaka 7. i 8. ovoga Pravilnika opravdana, nadležni inspektor poduzima potrebne mjere za povlačenje nesukladne radijske opreme te o tome obavješćuje Europsku komisiju. Ako se utvrdi da je mjera neopravdana, nadležni inspektor povlači tu mjeru.
Radijska oprema s formalnim nedostatkom
Članak 29.
Smatra se da je radijska oprema proizvod s formalnim nedostatkom ako se utvrdi jedan od sljedećih nedostataka:
a) oznaka CE nije stavljena u skladu s člankom 30. Uredbe (EZ) br. 765/2008 ili člankom 22. ovoga Pravilnika
b) oznaka CE nije stavljena
c) identifikacijski broj prijavljenog tijela, u slučaju kada se primjenjuje postupak za ocjenjivanje sukladnosti iz Dodatka 3. ovoga Pravilnika, stavljen je protivno članku 22. ovoga Pravilnika, ili nije stavljen
d) EU izjava o sukladnosti nije sastavljena
e) EU izjava o sukladnosti nije pravilno sastavljena
f) tehnička