za ukidanje.
(2) Agencija rješenje o stjecanju statusa povlaštenog proizvođača može poništiti sukladno Zakonu o općem upravnom postupku (»Narodne novine«, br. 47/09.).
(3) Agencija može po službenoj dužnosti provesti obnovu postupka izdavanja rješenja o stjecanju statusa povlaštenog proizvođača sukladno Zakonu o općem upravnom postupku (»Narodne novine«, br. 47/09.).
(4) Agencija rješenje o stjecanju statusa povlaštenog proizvođača može oglasiti ništavim sukladno Zakonu o općem upravnom postupku (»Narodne novine«, br. 47/09.).
(5) U slučaju ukidanja, poništenja ili oglašavanja ništavim rješenja o stjecanju statusa povlaštenog proizvođača raskida se ugovor o otkupu električne energije sklopljen s operatorom tržišta električne energije temeljem Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 33/07.), Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 63/12., 121/12. i 144/12.) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.), odnosno ugovor o tržišnoj premiji i ugovor o otkupu električne energije zajamčenom otkupnom cijenom sklopljen s operatorom tržišta električne energije sukladno članku 32. i članku 35. ovoga Zakona.
(6) Agencija je dužna obavijestiti operatora prijenosnog sustava, operatora distribucijskog sustava i operatora tržišta električne energije o ukidanju, poništenju ili oglašavanju ništavim rješenja o stjecanju statusa povlaštenog proizvođača u roku od osam dana od dana izvršnosti rješenja o ukidanju, poništenju ili oglašavanju ništavim.
(7) Protiv rješenja Agencije iz stavka 1., 2., 3. i 4. ovoga članka nije dopuštena žalba, ali se može pokrenuti upravni spor pred nadležnim upravnim sudom.
Članak 24.
(1) Povlašteni proizvođač koji je od Agencije ishodio rješenje o stjecanju statusa povlaštenog proizvođača električne energije, a koji planira izvršiti promjenu uvjeta korištenja proizvodnog postrojenja, dužan je od Agencije zatražiti prethodnu suglasnost na planirane promjene.
(2) Agencija može zatražiti od Ministarstva mišljenje u vezi s planiranim promjenama uvjeta korištenja proizvodnog postrojenja iz stavka 1. ovog članka.
(3) Po izvršenim promjenama iz stavka 1. ovog članka, za koje promjene je Agencija izdala prethodnu suglasnost, Agencija će na zahtjev povlaštenog proizvođača električne energije izdati rješenje o izmjeni rješenja o stjecanju statusa povlaštenog proizvođača ako su ispunjeni uvjeti utvrđeni člankom 20. i 21. ovoga Zakona.
(4) Agencija može rješenje o stjecanju statusa povlaštenog proizvođača električne energije izmijeniti u sljedećim slučajevima:
1. kada povlašteni proizvođač izvrši promjene na proizvodnom postrojenju, uz suglasnost Agencije, a koje imaju utjecaja na korištenje proizvodnog postrojenja za koje je ishodio status povlaštenog proizvođača
2. kada se vlasništvo, pravo građenja, pravo služnosti ili pravo korištenja proizvodnog postrojenja prenosi na drugu osobu
3. kada se postrojenje gradi fazno ili etapno
4. u drugim slučajevima kada se mijenjaju uvjeti korištenja postrojenja.
(5) Ako Agencija odbije izdavanje suglasnosti na planirane promjene uvjeta korištenja proizvodnog postrojenja iz stavka 1. ovoga članka, povlašteni proizvođač ovlašten je zatražiti izdavanje novog rješenja o stjecanju statusa povlaštenog proizvođača, prema uvjetima važećim na dan podnošenja novog zahtjeva za izdavanje rješenja o stjecanju statusa povlaštenog proizvođača, ako su ispunjeni uvjeti utvrđeni člankom 20. i 21. ovoga Zakona.
(6) Protiv rješenja Agencije iz stavka 3., 4. i 5. ovoga članka nije dopuštena žalba, ali se može pokrenuti upravni spor pred nadležnim upravnim sudom.
Članak 25.
(1) Ministar će pravilnikom detaljno razraditi način i uvjete stjecanja i prestanka statusa povlaštenog proizvođača, tehničke i pogonske uvjete za proizvodna postrojenja,