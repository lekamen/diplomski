vjerojatnosti’ iz same te formulacije jasno je kako se mora raditi o konkretnoj, neposrednoj i gotovo neizbježnoj opasnosti ponovnog počinjenja kaznenog djela za koje je zaprijećena kazna zatvora u trajanju od najmanje tri godine.
U slučaju I. P., takva opasnost svakako ne postoji, a iz nalaza i mišljenja vještaka dr. A. M. ne može se iščitati niti koje bi to kazneno djelo moglo eventualno biti počinjeno, a kamoli da bi s tim u svezi postojao visoki stupanj vjerojatnosti ponovnog počinjenja kaznenog djela.«
12. Nadalje, podnositelj ističe i prigovor da u konkretnom slučaju način na koji je nalaz i mišljenje vještakinje dr. A. M. sačinjen, sudu uopće ne dopušta mogućnost provjere opravdanosti procjene o potrebi produljenja prisilnog smještaja I. P. te u tom smislu ističe:
»Stalni sudski vještak dr. A. M. u svom nalazu i mišljenju od 14. siječnja 2015. godine Ad I navodi kronologiju događaja, Ad 2 citira ranije nalaze liječnika i psihologa, Ad 3 opisuje razgovor s ispitanikom, te potom daje mišljenje u kojem, a nakon ponovljene kronologije, samo navodi kako I. P. temeljem razgovora i nadalje ispunjava kriterije iz čl. 44. ZZODS-a odnosno da se opasnost po okolinu koja proizlazi iz još uvijek prisutnih psihopatoloških fenomena može smanjiti samo nastavkom hospitalnog forenzično-psihijatrijskog tretmana te kako odgovarajući na pitanje suda predlaže produžetak prisilnog smještaja jer da I. P. prema svom psihičkom stanju ispunjava kriterije iz čl. 44. ZZODS-a.«
13. Zaključno, podnositelj smatra da ga je sud morao upozoriti na pravo predlaganja vještaka, budući da je razvidno da ga punomoćnik postavljen po službenoj dužnosti nije na adekvatan način zastupao. U tom smislu ističe:
»Nadalje, odredbom članka 251. ZPP-a propisano je, između ostalog, kako stranka koja predlaže izvođenje dokaza vještačenjem može predložiti osobu vještaka, te kako će sud odrediti predloženog vještaka ako se protivna stranka ne usprotivi predloženom vještaku.
U konkretnom slučaju, sve iako je prisilno smještena osoba stranka koja je predložila provođenje psihijatrijskog vještačenja, stranci nije bila dana mogućnost da predloži i osobu vještaka.
Naime, iz službene bilješke od dana 30. prosinca 2014. godine proizlazi kako je prisilno smještena osoba predložila provođenje vještačenja. Stranka sama kao laik nije znala za postojanje mogućnosti predlaganja osobe vještaka, dok punomoćnik postavljen po službenoj dužnosti nije stranku poučio o postojanju mogućnosti stavljanja takvog prijedloga.
(...)
Bez obzira na okolnost što je u tom trenutku I. P. bio zastupan po punomoćniku postavljenom po službenoj dužnosti, imajući u vidu slabu kvalitetu tog zastupanja, što je više no vidljivo iz sadržaja žalbi uloženih na rješenje Županijskog suda u Zagrebu od dana 20. siječnja 2015. godine podnijetih po punomoćniku koji je od strane uređujućeg suca postavljen po službenoj dužnosti, sud je trebao štiti prava i interese prisilno smještene osobe.
Posebno treba imati u vidu sve okolnosti konkretnog slučaja odnosno činjenicu da je do prisilnog smještaja I. P. došlo temeljem kaznenog postupka u kojem se kao oštećenici i podnositelji prijedloga za kazneni progon pojavljuju suci Općinskog kaznenog suda u Zagrebu (koji u svom radu surađuju s vještacima psihijatrima, odnosno iste postavljaju u kaznenim postupcima u kojima sude), pa svakako postoje opravdane okolnosti da se prisilno smještenoj osobi omogući da sama predloži osobu vještaka kako joj to uostalom i propisano odredbom čl. 251. ZPP-a, na koji bi se način ostvarilo pravo na nezavisnost i nepristranost u suđenju, pravo na procesnu ravnopravnost, kao i zabranu arbitrarnog postupanja, sve kako nalaže odredba čl. 6. st. 1. Konvencije te čl. 29. Ustava.«
Predlaže usvajanje ustavne tužbe, ukidanje osporenih rješenja i vraćanje predmeta na ponovno odlučivanje.
IV. MJERODAVNO PRAVO
MJERODAVNO DOMAĆE PRAVO
Zakon o zaštiti osoba s duševnim smetnjama
14. Kad je riječ o domaćem pravu za ovaj slučaj mjerodavan je članak 44. ZZODS-a koji