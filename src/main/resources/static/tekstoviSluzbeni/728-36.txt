 isključenje primjenjivati sukladno Tablici 8. iz Priloga 4. koji je sastavni dio ovoga Pravilnika.
(5) U slučaju iznimno velikog opsega, ozbiljnosti ili trajanja ili ako se utvrdi ponavljanje namjernog neizvršavanja obveza, korisniku se uskraćuje pravo na ostvarivanje prava za IAKS mjere ruralnog razvoja u tekućoj i sljedećoj kalendarskoj godini.
Nadomještanje stoke
Članak 133.
(1) Životinje koje se nalaze na gospodarstvu smatraju se prihvatljivim za potporu samo ako su evidentirane na Zahtjevu.
(2) Krave dojilje, krave u proizvodnji mlijeka i mliječne krave za koje se podnosi zahtjev za potporu mogu se nadomjestiti u razdoblju obveznog uzgoja.
(3) Ovce i koze za koje se podnosi zahtjev za potporu mogu se nadomjestiti u razdoblju obveznog uzgoja pri čemu se ovca može nadomjestiti kozom, a koza ovcom.
(4) Nadomještanje se vrši u roku od 30 dana od događaja koji je doveo do nadomještanja, a upisuje se u registar na gospodarstvu, u JRDŽ sukladno propisima o označavanju životinja i pisanim putem obavještava Agenciju za plaćanja najkasnije u roku od 10 radnih dana od kad je nadomještanje izvršeno.
Sustav kontrole i administrativne kazne u vezi s višestrukom sukladnošću
Članak 134.
Vezano uz Glavu VI. Uredbe (EU) br. 1306/2013) nepridržavanje pravila višestruke sukladnosti utvrđeno prilikom kontrola ima za posljedicu primjenu administrativnih kazni sukladno Glavi IV. Delegirane uredbe Komisije (EU) br. 640/2014) i Glavi V. Provedbene uredbe Komisije (EU) br. 809/2014.
Članak 135.
Administrativne kazne za površine i za stoku iz ovoga poglavlja primjenjuju se i na plaćanja u iznimno osjetljivim sektorima za koje se podnosi zahtjev za potporu.
Viša sila i iznimne okolnosti
Članak 136.
(1) Ako korisnik ne može ispunjavati kriterije prihvatljivosti ili svoje obveze zbog više sile ili iznimnih okolnosti, zadržava pravo na potporu vezanu uz površinu ili životinje koje su prihvatljive u trenutku djelovanja više sile ili iznimnih okolnosti. Ako se nesukladnost koja je posljedica više sile ili iznimnih okolnosti odnosi na višestruku sukladnost ne primjenjuje se administrativna kazna, u skladu sa člankom 4. Delegirane uredbe Komisije (EU) br. 640/2014.
(2) Viša sila ili iznimne okolnosti su vanjski nepovoljni utjecaji koje nije bilo moguće predvidjeti, spriječiti niti ukloniti, nastali u slučajevima smrti korisnika, dugoročne profesionalne nesposobnosti korisnika, ozbiljne prirodne katastrofe koja uvelike utječe na poljoprivredno gospodarstvo, slučajnog uništenja stočne nastambe na poljoprivrednom gospodarstvu, epizootske ili biljne bolesti koja utječe na dio ili svu stoku ili usjeve korisnika te izvlaštenja cijelog ili velikog dijela poljoprivrednog gospodarstva ako se to izvlaštenje nije moglo predvidjeti na dan podnošenja jedinstvenog zahtjeva.
(3) O slučaju više sile ili iznimnih okolnosti, korisnik, ili njegov ovlaštenik dužan je u pisanom obliku uz prilaganje odgovarajućih dokaza izvijestiti Agenciju za plaćanja u roku od 15 dana od trenutka kada to može učiniti.
(4) O prijavljenim slučajevima više sile ili iznimnih okolnosti odlučuje Povjerenstvo za višu silu i iznimne okolnosti u Agenciji za plaćanja.
7. OBRAČUN I ISPLATA POTPORE
Odobrenje zahtjeva i plaćanje
Članak 137.
(1) Nakon obračuna visine potpore iz poglavlja 2. i 3. ovoga Pravilnika, Agencija za plaćanja za svakoga pojedinog korisnika donosi odluku o visini iznosa prava na potporu za godinu za koju je podnesen jedinstveni zahtjev (dalje u tekstu: odluka o ostvarivanju prava na potporu) sukladno članku 24. Zakona.
(2) Odluka o ostvarivanju prava na potporu stavlja se na raspolaganje korisniku najkasnije do 30. lipnja u godini nakon podnošenja jedinstvenog zahtjeva, pri čemu se danom preuzimanja odluke za pojedinačne korisnike smatra dan kada je odluka o ostvarivanju prava na potporu postavljena na AGRONET.
(3) Iznimno od roka iz stavka 2. ovoga članka, Agencija za plaćanja može donijeti odluku o izmjeni odluke o ostvarivanju prava na potporu i nakon tog roka ako se promijene