 cijelosti ispunjen u skladu s pripadajućim uputama i pojašnjenjima.
(3) U poslovnom planu korisnik mora dokazati ekonomsku održivost projekta.
(4) Ako će za izračun ekonomske održivosti projekta biti potrebni dodatni podaci Agencija za plaćanja će zahtjevom pozvati korisnika na obrazloženje i/ili ispravak sa specifikacijom podataka koje treba dostaviti.
(5) Korisnik je dužan dostaviti Agenciji za plaćanja odgovor na Zahtjev za obrazloženje/ispravak poslovnog plana u roku od pet radnih od slanja elektroničke pošte od strane Agencije za plaćanja.
(6) Zahtjevi za potporu za koje korisnik na zaprimljeni Zahtjev za obrazloženje/ispravak ne dostavi tražene podatke u propisanom roku ili ako ti podaci budu nepotpuni ili neodgovarajućeg sadržaja, bit će odbijeni.
(7) Kriteriji koji će se koristiti za procjenu ekonomske održivosti projekta su sljedeći:
a) razdoblje povrata investicije ne duže od ekonomskog vijeka trajanja projekta bez ostatka vrijednosti projekta
b) neto sadašnja vrijednost jednaka ili veća od nule uz korištenje diskontne stope ne manje od kamatne stope kredita i ne manje od 5 %
c) interna stopa rentabilnosti veća od kamatne stope kredita te veća od 5 %
d) likvidnost projekta – kumulativ financijskog tijeka mora biti pozitivan od prve do posljednje godine ekonomskog vijeka projekta.
(8) Podaci navedeni u poslovnom planu podložni su provjerama nadležnih institucija i nakon isplate EPFRR sredstava i to u periodu od pet godina nakon konačne isplate EPFRR potpore.
Kriteriji odabira
Članak 12.
(1) Kriteriji odabira zahtjeva za potporu koji se primjenjuju na sve podnijete zahtjeve određeni su u Prilogu I. ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje ili Privremeni Odbor za praćenje Programa ruralnog razvoja Republike Hrvatske za razdoblje 2014. – 2020.
(3) Da bi ulaganje bilo prihvatljivo za dodjelu potpore, korisnik mora imati minimalan broj bodova sukladno Prilogu I. ovoga Pravilnika za tip operacije za koji je podnijet Zahtjev za potporu.
III. ZAHTJEV ZA POTPORU, POSTUPAK OBRADE I DONOŠENJE ODLUKA
PODNOŠENJE ZAHTJEVA ZA POTPORU
Članak 13.
(1) Zahtjev za potporu podnosi se temeljem natječaja o provedbi Podmjere 6.4. kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva (www.ruralnirazvoj.hr).
(3) Natječajem iz stavka 1. ovoga članka određuju se rokovi i uvjeti popunjavanja Zahtjeva za potporu putem AGRONET sustava (u daljnjem tekstu: AGRONET) te podnošenja potvrde o podnošenju Zahtjeva za potporu za dodjelu sredstava iz Europskog poljoprivrednog fonda za ruralni razvoj, Podmjera 6.4.
(4) Zahtjev za potporu korisnik popunjava u elektronskom obliku putem AGRONET-a. Nakon popunjavanja Zahtjeva za potporu u AGRONET-u korisnik podnosi potpisanu i ovjerenu štambiljem korisnika potvrdu o podnošenju Zahtjeva za potporu u fizičkom obliku u Agenciju za plaćanja na lokaciju sukladno uvjetima natječaja o provedbi Podmjere 6.4.
(5) Vrijeme podnošenja zahtjeva za potporu je vrijeme slanja (datum, sat, minuta, sekunda) potvrde o podnošenju zahtjeva za potporu u slučaju slanja preporučenom pošiljkom s povratnicom odnosno vrijeme zaprimanja u Agenciju za plaćanja ako je korisnik neposredno predaje.
(6) Način popunjavanja Zahtjeva za potporu i način i mjesto podnošenja potvrde o podnošenju zahtjeva za potporu pojašnjeni su u Vodiču za korisnike potpora iz EPFRR Podmjera 6.4. (u daljnjem tekstu: Vodič za korisnike), koji je objavljen na mrežnim stranicama Agencije za plaćanja (www.apprrr.hr).
(7) Korisnici putem AGRONET-a mogu pregledavati pravne osnove i elektronski popunjavati Zahtjev za potporu/promjenu/isplatu/odustajanje.
(8) Agencija za plaćanje će korisnicima putem AGRONET-a dostavljati:
– Odluke o dodjeli sredstava
– Odluke o odbijanju
– Izmjene odluke o dodjeli sredstava
– Pisma odbijanja
– Potvrde o odustajanju
– Odluke o isplati predujma
–