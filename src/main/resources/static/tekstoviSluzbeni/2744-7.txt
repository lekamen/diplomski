 postupanje s osobama koje proživljavaju rodnu disforiju je rukovođeno svjetonazorom samog zdravstvenog radnika, a znanja su uglavnom dobivena kroz neformalne oblike obrazovanja i medije (Jokić-Begić, Lauri Korajlija, Jurin, 2014.). Čvrsto protokoliziranje postupka je potrebno prije svega radi zaštite samih transpolnih i transrodnih osoba od stigmatizirajućih, nestručnih i parastručnih stavova kojima bi mogli biti izloženi. Važno je, međutim, naglasiti da protokoli ne služe onemogućavanju ostvarivanja rodnog identiteta, već im je svrha facilitiranje postupka.
Protokol pružanja skrbi transrodnim, transpolnim i rodno nenormativnim osobama
Ovaj protokol predstavlja standardizirani postupak izrade mišljenja o utvrđivanju uvjeta i pretpostavki za promjenu spola i životu u drugom rodnom identitetu, temeljen na etičkim i profesionalnim načelima.
Slika 1. Hodogram za izradu mišljenja liječnika i kliničkih psihologa o promjeni spola i životu u drugom rodnom identitetu

Dijagnostiku provode stručnjaci s Liste stručnjaka, a njihov je zadatak voditi i registar osoba koje su uključene u dijagnostički proces, nakon dobivanja informiranog pristanka. Hodogram dijagnostike te izrade mišljenja za Nacionalno zdravstveno vijeće je jednak bez obzira radi li se o odrasloj osobi ili djetetu, no u tretmanu postoje značajne razlike.
Osobe koje zatraže psihosocijalnu i zdravstvenu skrb radi rodne disforije ili žele pravnu promjenu spola trebaju biti upućene stručnjacima s Liste stručnjaka imenovane od strane Ministra zdravlja. Uobičajeno je početi sa stručnjacima iz područja psihijatrije i/ili psihologije koji će procijeniti intenzitet rodne disforije, odnosno potrebe osobe koja im se obrati. Osim toga, oni će osobu uputiti u niz terapijskih opcija ili prilagodbe rodnog izražavanja kojima se može ublažiti rodna disforija i poboljšati kvaliteta života. Ako se radi o izraženim transpolnim tendencijama, osoba će biti upućena na prilagodbu spolnih obilježja kroz individualizirano prilagođene različite medicinske tretmane. Tijekom procesa tranzicije psiholog i/ili psihijatar će biti dostupan transpolnoj osobi i po potrebi pružati savjetodavnu, psihoedukativnu, psihosocijalnu i psihijatrijsku skrb. Psihološka dijagnostika i tretman su opisani u posebnom poglavlju.
Ako osoba želi promijeniti spol u dokumentima i/ili se u dogovoru sa stručnjakom za mentalno zdravlje odluči za feminizaciju/maskulinizaciju tijela putem hormonalne terapije upućuje se endokrinologu s Liste stručnjaka. Endokrinološka dijagnostika i tretman su opisani u posebnom poglavlju.
Ako osoba nakon procesa dijagnostike želi promjenu spola u dokumentima, psihijatar, psiholog i endokrinolog izrađuju svoje mišljenje za Nacionalno zdravstveno vijeće prema Pravilniku o načinu prikupljanja medicinske dokumentacije te utvrđivanju uvjeta i pretpostavki za promjenu spola i životu u drugom rodnom identitetu.
Klasa: 011-02/15-04/37
Urbroj: 534-03-1-1/5-15-41
Zagreb, 11. siječnja 2016.
Ministar prim. Siniša Varga, dr. med. dent., v. r.
PRILOG 1.
KLINIČKI NAPUTCI ZA PRUŽANJE MEDICINSKE I PSIHOSOCIJALNE SKRBI TRANSRODNIM, TRANSPOLNIM I RODNO NENORMATIVNIM OSOBAMA
Uvažavajući Smjernice klinički pristup osobama s rodnom disforijom temelji se na:
– suvremenom znanstveno utemeljenom pristupu zdravstvenoj i psihosocijalnoj skrbi, a ne osobnom svjetonazoru;
– uvažavanju i nepatologiziranju razlika u rodnom izražavanju i identitetu;
– pružanju skrbi na način koji afirmira rodni identitet i ublažava stres rodne disforije;
– davanju osobama koje proživljavaju rodnu disforiju pravodobne, provjerene i znanstveno utemeljene informacije o mogućnostima tretmana, uključujući prednosti i rizike različitih opcija tretmana;
– prilagodbi pružanja zdravstvene skrbi individualnim potrebama osobe s rodnom disforijom, napose njihovom željenom rodnome izražavanju i potrebi za rasterećenjem od rodne disforije;
– omogućavanje jednostavne, pristupačne i adekvatne skrbi;
– informiranom pristanku prije početka tretmana;
–