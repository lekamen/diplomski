 koji je sastavni dio Odluka iz stavka 2. ovoga članka.
(5) Završetkom postupka rješavanja po prigovorima na Odluke iz stavka 2. ovoga članka i prema potrebi ponovne administrativne kontrole pozitivno riješenih prigovora, formirat će se konačna rang- -lista na temelju koje će Upravljačko tijelo donijeti konačne odluke kako slijedi:
a) Odluku o dodijeli sredstava, u slučaju ispunjavanja uvjeta i kriterija propisanih ovim Pravilnikom i Natječajem.
b) Odluku o odbijanju sukladno razlozima navedenim u članku 11. stavku 2. točki b) ovoga Pravilnika i radi nedostatnosti raspoloživih sredstava.
(6) Rang-lista iz stavka 5. ovoga članka je konačna i nalazi se u sklopu Konačnog izvještaja o provedenom Natječaju koji je sastavni dio konačnih Odluka iz stavka 5. ovoga članka.
Članak 13.
(1) U Odluci o dodjeli sredstava sukladno članku 11. stavku 2. točki a) i članku 12. stavku 5. točki a) ovoga Pravilnika, navodi se iznos potpore na temelju podnesenog Zahtjeva za potporu uz naznaku:
a) iznosa dodijeljenog ovlašteniku povlastice;
b) iznosa dodijeljenog pojedinom članu posade.
(2) Iznosi potpore iz stavka 1. ovoga članka isplaćuje se na račun ovlaštenika povlastice.
(3) Ovlaštenik povlastice dužan je u roku od 30 dana od zaprimanja Odluke o dodjeli sredstava iz stavka 1. ovoga članka osigurati da članovi posade zaprime iznos potpore koji im je dodijeljen sukladno Odluci o dodjeli sredstava, ako je isto primjenjivo.
(4) Ovlaštenik je dužan računovodstveno evidentirati isplate potpore iz stavka 3. ovoga članka na način da bude jasno vidljivo da navedeni iznos predstavlja sredstva potpore iz Europskog fonda za pomorstvo i ribarstvo.
Promjene zahtjeva za potporu
Članak 14.
(1) Promjene Zahtjeva za potporu podrazumijevaju promjenu podataka koji se odnose na podneseni Zahtjev za potporu, a uključuju promjenu podataka o korisniku (npr. promjene njegova naziva, osobe ovlaštene za zastupanje, adrese sjedišta, imena banke i/ili broja žiro-računa banke/IBAN, model i/ili poziv na broj primatelja na koji će mu biti isplaćena sredstva).
(2) U slučaju promjena iz stavka 1. ovoga članka, korisnik je dužan od dana podnošenja Zahtjeva za potporu do isteka razdoblja od pet godina od zadnje primljene uplate financijskih sredstava temeljem ovoga Pravilnika Upravljačkom tijelu podnijeti Zahtjev za odobrenje promjene neposredno nakon njihovog nastanka.
(3) Uz Zahtjev za odobrenje promjena iz stavka 2. ovoga članka, korisnik je dužan priložiti odgovarajuću dokumentaciju kojom se predmetna promjena potkrepljuje.
(4) Upravljačko tijelo će za zaprimljeni Zahtjev za odobrenje promjena iz stavka 2. ovoga članka donijeti Odluku o odobrenju promjena ili Odluku o odbijanju promjena te po potrebi donijeti izmjenu Odluke o dodjeli sredstava ili Odluke o isplati.
(5) Izmjenom Odluke o dodjeli sredstava i Odluke o isplati iz stavka 4. ovoga članka ne može se promijeniti iznos potpore koji je već određen Odlukom o dodjeli sredstava iz članka 11. stavka 2. točke a) odnosno članka 12. stavka 5. točke a) te Odlukom o isplati iz članka 18. stavka 1. točke a) ovoga Pravilnika.
(6) Zahtjev za odobrenje promjena iz stavka 2. ovoga članka dostavlja se Upravljačkom tijelu preporučenom poštom s povratnicom na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Zahtjev za odobrenje promjena u okviru mjere I.9. Privremeni prestanak ribolovnih aktivnosti (koćarski ribolov 2016.)«.
Izjava o poništenju obveze
Članak 15.
(1) Izjava o poništenju obveze se izdaje u sljedećim slučajevima:
– negativnog nalaza kontrole na terenu,
– utvrđene nepravilnosti ukoliko je odlukom o utvrđenoj nepravilnosti određeno poništenje obveze uzimajući u obzir težinu utvrđene nepravilnosti ili u slučaju ne poduzimanja korektivnih mjera određenih radi ispravljanja utvrđene nepravilnosti u zadanom roku. Ukoliko je utvrđena nepravilnost ujedno i sumnja na prijevaru, Upravljačko tijelo će o tome izvijestiti Državno odvjetništvo Republike Hrvatske kako bi se pokrenuo postupak