 točke a. ovog članka.
(3) Svjedodžba iz stavka 1. ovog članka ima valjanost za razdoblje od pet godina od dana izdavanja.
(4) Svjedodžbu iz stavka 1. ovog članka izdaje Ministarstvo na obrascu iz Priloga 4. koji je sastavni dio ovog Pravilnika.
Članak 75.d
(1) Svjedodžbu o stručnoj osposobljenosti VTS nadzornika (VTS Supervisor Certificate of Competency) stječe osoba koja:
a. – posjeduje Svjedodžbu o osposobljenosti za zapovjednika broda od 3000 BT ili većeg (STCW II/2), najmanje 12 mjeseci potvrđene plovidbene službe u svojstvu zapovjednika broda od 3000 BT ili većeg i najmanje 12 mjeseci radnog iskustva u VTS službi na poslovima VTS Operatera, ili
– posjeduje Svjedodžbu o osposobljenosti za časnika plovidbene straže na brodovima od 500 BT ili većima (STCW II/1), najmanje 36 mjeseci potvrđene plovidbene službe u svojstvu časnika plovidbene straže i najmanje 36 mjeseci radnog iskustva u VTS službi na poslovima VTS Operatera,
b. završi poseban program izobrazbe za VTS nadzornika iz Priloga B. koji je sastavni dio ovog Pravilnika,
c. posjeduje Svjedodžbu o osposobljenosti za GMDSS radiooperatera (STCW IV/2),
d. posjeduje Potvrdu o osposobljenosti za motrenje i ucrtavanje radarskim uređajem i korištenje ARPA uređaja na radnoj ili upravljačkoj razini,
e. posjeduje Potvrdu o osposobljenosti za korištenje elektroničkog prikazivača pomorskih karata s informacijskim sustavom (ECDIS),
(2) Svjedodžba iz stavka 1. ovog članka ima valjanost za razdoblje od pet godina od dana izdavanja.
(3) Svjedodžbu iz stavka 1. ovog članka izdaje Ministarstvo na obrascu iz Priloga 5. koji je sastavni dio ovog Pravilnika.
Članak 75.đ
(1) Ovjeru osposobljenosti za VTS sektor (VTS Sector Endorsement) stječe osoba koja:
a. posjeduje valjanu Svjedodžbu o stručnoj osposobljenosti VTS operatera i završi posebni program izobrazbe na radu, ili
b. posjeduje valjanu Svjedodžbu o stručnoj osposobljenosti VTS nadzornika
(2) Valjanost Ovjere iz stavka 1. ovog članka potvrđuje se temeljem procjene za razdoblje od 36 mjeseci od datuma procjene.
(3) Ovjeru iz stavka 1. ovog članka izdaje Ministarstvo na obrascu iz Priloga 6. koji je sastavni dio ovog Pravilnika.
Članak 75.e
(1) Ovjeru osposobljenosti VTS instruktora izobrazbe na radu (VTS On-the-Job Training Instructor Endorsement) može posjedovati službenik VTS službe iz članka 75.č ovog Pravilnika ukoliko ima najmanje 5 godine radnog iskustva u VTS službi.
(2) Službenik VTS službe koji posjeduje Ovjeru iz stavka 1. ovog članka može provoditi izobrazbu na radu za VTS sektore naznačene u vlastitoj Ovjeri osposobljenosti za VTS sektor.
(3) Ovjera iz stavka 1. ovog članka izdaje se na obrascu iz Priloga 7. koji je sastavni dio ovog Pravilnika.
Članak 75.f
(1) Izvornici Svjedodžbe o stručnoj osposobljenosti i Ovjere osposobljenosti djelatnika VTS službe moraju biti dostupni u VTS centru tijekom obavljanja službe.
Poglavlje 4. IZOBRAZBA DJELATNIKA VTS SLUŽBE
Članak 75.g
(1) Izobrazba djelatnika VTS službe provodi se kroz sljedeće programe:
a. Program izobrazbe za VTS Operatera prema Prilogu A. koji je sastavni dio ovog Pravilnika (u skladu s IALA V-103/1 VTS Operator Training Model Course)
b. Program izobrazbe za VTS nadzornika prema Prilogu B. koji je sastavni dio ovog Pravilnika (u skladu s IALA V-103/2 VTS Supervisor Training Model Course)
c. Program izobrazbe na radu (On-the-Job Training)
(2) VTS centar dužan je izraditi program izobrazbe na radu, ovjeren od Uprave, koji sadrži najmanje:
– plan i program rada prema područjima izobrazbe u skladu s posebnostima VTS sektora koje nadzire VTS centar
– organizacijsku strukturu izobrazbe koja uključuje obveze, zadaće i odgovornosti djelatnika uključenih u program izobrazbe na radu
– kriterije uspješnosti usvojenosti programskih sadržaja i vještina
(3) Izobrazbu iz stavka 1. ovog članka provodi Uprava.
(4) Uprava odlukom određuje mjesto, vrijeme trajanja, popis polaznika, te način i uvjete održavanja izobrazbe iz stavka 1. ovog članka.
(5) Uprava može provedbu programa ili