 financijskog plana za proteklo razdoblje koje zajedno s obrazloženjem dostavlja Ministarstvu financija do 31. srpnja tekuće godine, odnosno do 31. ožujka tekuće proračunske godine.
IX. OPĆI AKTI
Članak 49.
Opći akti Zavoda su Statut, pravilnici, pravila, kodeksi, poslovnici i odluke kojima se na opći način uređuju pojedina pitanja u vezi s djelatnošću Zavoda.
Članak 50.
(1) Osnovni opći akt Zavoda je Statut.
(2) Statut donosi Upravno vijeće, a suglasnost na isti daje Vlada Republike Hrvatske.
(3) Nakon suglasnosti Vlade Republike Hrvatske, Statut stupa na snagu osmoga dana od dana objave na oglasnoj ploči Zavoda, a isti će se objaviti i u »Narodnim novinama«.
(4) Na izvornike Statuta i općih akata za provedbu Zakona stavlja se pečat.
Članak 51.
Osim općih akata propisanih člankom 13. i 18. ovoga Statuta u Zavodu se donose i opći akti o pitanjima utvrđenim zakonom i drugim propisom.
Članak 52.
(1) Postupak donošenja općeg akta Zavoda pokreće se prijedlogom općeg akta.
(2) Pravo predlaganja općih akata iz nadležnosti Upravnog vijeća ima svaki član Upravnog vijeća, ravnatelj i Stručno vijeće Zavoda.
(3) Pravo predlaganja općih akata iz nadležnosti ravnatelja Zavoda ima Stručno vijeće i ravnatelj.
Članak 53.
Drugi opći akti Zavoda objavljuju se na oglasnoj ploči Zavoda i stupaju na snagu najranije na dan objave na oglasnoj ploči u sjedištu Zavoda.
X. JAVNOST RADA ZAVODA
Članak 54.
(1) Rad Zavoda je javan.
(2) O svome radu Zavod podnosi izvješće Vladi Republike Hrvatske do kraja svibnja tekuće godine za prethodnu godinu.
Članak 55.
(1) Javnost rada Zavoda osigurava se dostupnošću podataka o radu Zavoda te omogućavanjem pristupa drugim informacijama kojima Zavod raspolaže sredstvima javnog informiranja i drugim korisnicima prava na pristup informacijama na jednak način i pod jednakim uvjetima u skladu sa zakonom.
(2) Javnost rada Zavoda osigurava se i objavljivanjem Statuta u »Narodnim novinama«.
(3) Zavod može ograničiti pristup informacijama sredstvima javnog informiranja i drugim korisnicima prava na informaciju u slučajevima propisanim zakonom kojim se uređuje pravo na pristup informacijama.
Članak 56.
Obavijesti o radu i poslovanju Zavoda sredstvima javnog informiranja mogu davati samo ravnatelj Zavoda, odnosno osoba koju ravnatelj za to ovlasti.
XI. TAJNOST PODATAKA
Poslovna tajna
Članak 57.
Poslovnom tajnom smatraju se podaci koji su zakonom, drugim propisom ili općim aktom Zavoda utvrđeni kao poslovna tajna, planovi i mjere fizičko – tehničke zaštite objekata i imovine te mjere informacijske sigurnosti.
Članak 58.
Kao tajna čuvaju se i podaci:
1) koji se kao poslovna i profesionalna tajna saznaju od tijela javne vlasti i drugih pravnih i fizičkih osoba,
2) koji su klasificirani stupnjem tajnosti, a odnose se na poslove koji se obavljaju s Vladom Republike Hrvatske, Ministarstvom obrane, Oružanim snagama Republike Hrvatske, Ministarstvom unutarnjih poslova, Državnim odvjetništvom i sigurnosno – obavještajnim službama,
3) koji sadrže ponude na natječaj, javno nadmetanje ili dražbu – do objave rezultata natječaja, javnog nadmetanja, odnosno dražbe,
4) koji su zakonom, drugim propisom ili općim aktom, donesenim na temelju zakona, utvrđeni kao tajni podaci od posebnog gospodarskog značenja.
Profesionalna tajna
Članak 59.
Profesionalnom tajnom smatraju se osobni podaci radnika, osiguranika i korisnika usluga Zavoda i drugih osoba za koje saznaju radnici Zavoda u obavljanju svoga zanimanja i svojih poslova ili za koje saznaju članovi Upravnog vijeća i drugih tijela Zavoda, a čije bi neovlašteno otkrivanje moglo štetiti interesu osobe na koju se podaci odnose ili članovima njene obitelji.
Članak 60.
(1) Zavod poduzima odgovarajuće tehničke, kadrovske i organizacijske mjere za zaštitu osobnih podataka od gubitka, uništenja, nedopuštenog pristupa, nedopuštene promjene, nedopuštenog objavljivanja i svake druge zlouporabe.
(2) Radnici Zavoda i članovi tijela Zavoda koji u sklopu svojih poslova obrađuju ili saznaju za podatke koji se