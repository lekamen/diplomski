 umješača za naknadom parničnog troška.«
5. Udruge podnositeljice u ustavnoj tužbi tvrde da su osporenom presudom povrijeđene njihove »osobne slobode i prava« zajamčeni člankom 14. i člankom 29. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.).
6. Budući da su protiv osporene drugostupanjske presude udruge podnositeljice, istovremeno s podnošenjem ustavne tužbe, izjavile i reviziju Vrhovnom sudu Republike Hrvatske (u daljnjem tekstu: Vrhovni sud), udrugama podnositeljicama je u predmetu broj: U-III-4906/2013 odgovoreno tzv. revizijskim pismom.
Nakon što je Vrhovni sud rješenjem broj: Revr 1273/13-2 od 4. studenoga 2014. odbacio njihovu reviziju kao nedopuštenu, udruge podnositeljice uputile su 8. siječnja 2015. podnesak Ustavnom sudu kojim su predložile »nastaviti sa postupkom po ustavnoj tužbi". Tim podneskom udruge podnositeljice nisu proširile ustavnu tužbu i u odnosu na rješenje Vrhovnog suda od 4. studenoga 2014.
Sukladno tome, Ustavni sud je nastavio ustavnosudski postupak na temelju ustavne tužbe udruga podnositeljica, sada pod brojem U-III-551/2015.
II. OCJENA USTAVNOG SUDA
7. Ustavni sud prvo primjećuje da Krešimir Mihajlović, kao tužitelj diskriminacije i stranka u parničnom postupku opisanom u točki 2. obrazloženja ovog rješenja, Ustavnom sudu nije podnio ustavnu tužbu protiv drugostupanjske presude Županijskog suda u Zagrebu broj: 77 Gžr-859/13-2 od 18. lipnja 2013. i prvostupanjske presude Općinskog radnog suda u Zagrebu broj: Pr-292/12-24 od 28. veljače 2013.
Ustavnu tužbu protiv drugostupanjske presude podnijele su samo udruge podnositeljice, kojima je u navedenom parničnom postupku priznat status umješača na strani tužitelja diskriminacije. Ustavni sud u ovom se postupku ne bavi osnovanošću odluke nadležnog parničnog suda kojom im je priznat takav status.
8. Udruge podnositeljice – koje su »većinom udruge proizašle iz Domovinskog rata", kako je to istaknuto u njihovom podnesku od 28. siječnja 2015. – u ustavnoj tužbi ističu:
»Umješači su udruge koje ... imaju interes pratiti one postupke pred sudovima i pridruživati se i potporu davati onim stranama u postupku u kojima i kojima se takve vrijednosti« (to jest »pravično suđenje", »objektivan i pošten postupak« i »ravnopravnost svih pred zakonom« – op. Ustavni sud) »i povređuju.«
9. Članak 62. stavak 1. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) u mjerodavnom dijelu glasi:
»Članak 62.
(1) Svatko može podnijeti Ustavnom sudu ustavnu tužbu ako smatra da mu je pojedinačnim aktom tijela državne vlasti ..., kojim je odlučeno o njegovim pravima i obvezama ..., povrijeđeno ljudsko pravo ili temeljna sloboda zajamčena Ustavom ... (u daljnjem tekstu: ustavno pravo).
(...)«
10. U provedenom parničnom postupku sudovi nisu odlučivali o pravima i obvezama udruga podnositeljica, kako to zahtijeva članak 62. stavak 1. Ustavnog zakona. U tom su postupku sudovi odlučivali o tužbenom zahtjevu tužitelja diskriminacije Krešimira Mihajlovića.
Osim toga, udruge podnositeljice nisu podnijele ustavnu tužbu u ime tužitelja diskriminacije Krešimira Mihajlovića (što bi eventualno bile ovlaštene učiniti na temelju posebne punomoći koju bi im on dao), nego u svoje ime.
Sukladno tome, činjenica što je udrugama podnositeljicama priznato svojstvo umješača na strani tužitelja diskriminacije u provedenom parničnom postupku, još uvijek ne znači da su te udruge podnositeljice – u okolnostima konkretnog slučaja – aktivno legitimirane za podnošenje ustavne tužbe u smislu članka 62. stavka 1. Ustavnog zakona.
11. Članak 72. Ustavnog zakona glasi:
»Članak 72.
Ustavni sud će rješenjem odbaciti ustavnu tužbu: ... ako je ustavna tužba nedopuštena. Tužba je nedopuštena ... ako je tužbu podnijela osoba koja nije ovlaštena za njezino podnošenje ...«
Slijedom navedenog, na temelju članka 72. Ustavnog zakona riješeno je kao u točki I. izreke