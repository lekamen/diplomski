 ispita odustane od njegova polaganja iz zdravstvenih ili drugih opravdanih razloga, navedene okolnosti će tajnik ispitnog povjerenstva evidentirati u zapisniku.
Kandidat iz stavka 1. ovoga članka može nastaviti polaganje ispita u roku od 90 dana od dana odustajanja.
Ako kandidat kojemu je prekinuto polaganje stručnog ispita ne pristupi polaganju, odnosno ne nastavi s polaganjem stručnog ispita u roku iz stavka 2. ovoga članka smatrat će se da stručni ispit nije položio.
Članak 33.
Kandidat koji je polagao stručni ispit, a nije položio najviše jedan ispitni predmet, može polagati popravni ispit iz toga ispitnog predmeta (u daljnjem tekstu: popravni ispit).
Rok u kojem se polaže popravni ispit ne može biti kraći od 30 dana niti duži od 60 dana od dana polaganja stručnog ispita na kojem kandidat nije zadovoljio u ispitnom predmetu iz kojeg polaže popravni ispit.
Odredbe ovoga Pravilnika kojima je uređen postupak polaganja stručnog ispita na odgovarajući se način primjenjuje na popravni ispit.
Podaci o polaganju popravnog ispita upisuju se u zapisnik o stručnom ispitu.
Članak 34.
Kandidat koji nije položio stručni ispit može ponovo pristupiti polaganju stručnog ispita najranije protekom roka od 30 dana od dana prethodnog polaganja.
Uvjerenje o položenom stručnom ispitu i Registar izdanih uvjerenja
Članak 35.
O položenom stručnom ispitu Ministarstvo izdaje uvjerenje.
Uvjerenje o položenom stručnom ispitu izdaje se na obrascu SIG-3, dimenzije 210×297 mm, pobliže propisanom u Prilogu 3. koji je sastavni dio ovoga Pravilnika.
Podaci u obrascu uvjerenja o položenom stručnom ispitu ispunjavaju se elektronički.
Uvjerenje o položenom stručnom ispitu potpisuje predsjednik ispitnog povjerenstva.
Članak 36.
Ministarstvo vodi Registar o izdanim uvjerenjima o položenom stručnom ispitu.
Registar se vodi prema obrascu SIG-4, pobliže propisanom u Prilogu 4. koji je sastavni dio ovoga Pravilnika. Registar se sastoji od listova dimenzija 210×297 mm, koji su označeni rednim brojem i moraju biti uvezani.
Troškovi polaganja stručnog ispita
Članak 37.
Visinu troškova polaganja stručnog ispita te način uplate tih troškova određuje ministar posebnom odlukom.
Troškove polaganja stručnog ispita snosi kandidat ili njegov poslodavac.
Kandidatu koji je odgodio polaganje stručnog ispita u skladu s odredbama ovoga Pravilnika uplaćeni iznos troškova iz stavka 1. ovoga članka priznaje se za iduće polaganje stručnog ispita, ako u međuvremenu troškovi polaganja stručnog ispita nisu utvrđeni u višem iznosu.
Kada su troškovi stručnog ispita utvrđeni u višem iznosu od uplaćenog iznosa iz stavka 3. ovoga članka kandidat, odnosno njegov poslodavac nadoplaćuju razliku troškova.
Troškovi popravnog ispita plaćaju se u iznosu od 30% troškova utvrđenih za polaganje stručnog ispita, a snosi ih kandidat ili njegov poslodavac.
V. PRIJELAZNE I ZAVRŠNE ODREDBE
Članak 38.
Osobe koje su prijavile stručni ispit do dana stupanja na snagu ovoga Pravilnika, polagat će stručni ispit prema Pravilniku o stručnom ispitu te upotpunjavanju i usavršavanju znanja osoba koje obavljaju poslove prostornog uređenja i graditeljstva (»Narodne novine« broj 24/08, 141/09, 23/11, 129/11, 109/12, 02/14, 65/14, 136/14, 23/15).
Ispitna povjerenstva osnovana prema Pravilniku o stručnom ispitu te upotpunjavanju i usavršavanju znanja osoba koje obavljaju poslove prostornog uređenja i graditeljstva (»Narodne novine« broj 24/08, 141/09, 23/11, 129/11, 109/12, 02/14, 65/14, 136/14, 23/15) nastavljaju s radom kao Ispitna povjerenstva osnovana prema ovome Pravilniku.
Članak 39.
Registar izdanih uvjerenja o položenom stručnom ispitu koji se vodi prema Pravilniku o stručnom ispitu te upotpunjavanju i usavršavanju znanja osoba koje obavljaju poslove prostornog uređenja i graditeljstva (»Narodne novine« broj 24/08, 141/09, 23/11, 129/11, 109/12, 02/14, 65/14, 136/14, 23/15) nastavlja se voditi kao Registar prema ovome Pravilniku.
Članak 40.
Osobe arhitektonske ili građevinske struke koje na dan stupanja na snagu