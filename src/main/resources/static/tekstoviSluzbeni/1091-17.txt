 stavaka 1. i 2. ovoga članka obvezna je za iznose kovanica i vrijednosti veće od 800.000,00 kuna odnosno drugoj valuti u ekvivalentnom iznosu. Manje količine kovanica i vrijednosti koje se moraju dostaviti zajedno s novčanicama mogu se prevoziti u teretnom prostoru vozila iz članka 29. stavka 2. i članka 30. stavka 2. ovoga Zakona, unutar posebno odvojenih vrećica ili paketa ili mogu biti smješteni u zasebne spremnike s mehaničkim otvaranjem.
Prijenos
Članak 32.
(1) Zaštita gotovog novca – novčanica pri distribuciji prijenosom mora se osigurati smještajem novčanica u specijalne sigurnosne spremnike s elektrokemijskom zaštitom čijom aktivacijom se trajno označavaju i uništavaju novčanice. Sigurnosne spremnike nosi teklić, a zaštitu pruža najmanje jedan zaštitar. Teklić i zaštitar prilikom prijenosa moraju biti opremljeni neprobojnim prslukom minimalne razine zaštite VPAM klase 5 NIJ IIIA ili ekvivalentnog standarda, a zaštitar i vatrenim oružjem.
(2) Primjena zaštite propisana stavkom 1. ovoga članka obvezna je za iznose gotovog novca – novčanica u iznosu do 800.000,00 kuna odnosno drugoj valuti u ekvivalentnom iznosu po pošiljci.
(3) Iznimno od stavka 1. i 2. ovoga članka, prijenos gotovog novca – novčanica u iznosu od 20.000,01 do 150.000,00 kuna odnosno drugoj valuti u ekvivalentnom iznosu, može obavljati poštar ili teklić uz obveznu primjenu sustava s elektrokemijskom zaštitom čijom aktivacijom se trajno označavaju i uništavaju novčanice.
Članak 33.
(1) Prijenos vrijednosti, izuzev kovanica, u iznosu od 150.000,00 do 800.000,00 kuna odnosno drugoj valuti u ekvivalentnom iznosu po pošiljci, može obavljati teklić novčarske institucije uz pratnju zaštitara uz obveznu primjenu spremnika s elektroničkim ili mehaničkim otvaranjem te sustava za zvučnu dojavu prepada. Teklić i zaštitar prilikom prijenosa moraju biti opremljeni neprobojnim prslukom minimalne razine zaštite VPAM klase 5 NIJ IIIA ili ekvivalentnog standarda, a zaštitar i vatrenim oružjem.
(2) Iznimno od stavka 1. ovoga članka, prijenos vrijednosti u iznosu od 20.000,01 do 150.000,00 kuna odnosno drugoj valuti u ekvivalentnom iznosu, može obavljati poštar ili teklić uz obveznu primjenu spremnika s elektroničkim ili mehaničkim otvaranjem te sustava za zvučnu dojavu prepada.
Članak 34.
(1) Svi sustavi elektrokemijske zaštite primijenjeni za zaštitu pri prijevozu i prijenosu gotovog novca – novčanica moraju imati odgovarajuće potvrde o ispitivanju i certifikate koji potvrđuju funkcionalnost sustava. Funkcionalnost sustava elektrokemijske zaštite je odgovarajuća ako je aktivacijom obojeno ili kemijski ili termički oštećeno 100 % novčanica, a postotak obojenosti ili oštećenosti svake novčanice iznosi minimalno 20 %. Ako su novčanice pohranjene unutar posebnih transportnih vrećica, vrećice moraju biti lako propusne za boju, kemikaliju ili termički utjecaj elektrokemijskog sustava zaštite.
(2) Svi spremnici za prijenos s elektroničkim ili mehaničkim otvaranjem te sustavima za zvučnu dojavu prepada moraju imati odgovarajuće potvrde o ispitivanju i certifikate koji potvrđuju funkcionalnost sustava mehaničke i elektroničke zaštite.
Članak 35.
(1) Distribucija gotovog novca i vrijednosti koja se obavlja prijevozom i prijenosom sukladno odredbama članaka 29. do 33. ovoga Zakona mora se započeti i u pravilu obaviti tijekom dana. Izuzetno, ako se radi o distribuciji gotovog novca i vrijednosti koja se potpuno ili djelomično mora obaviti tijekom noći, potrebno je putem pisanih sigurnosnih procedura razmjerno povećati mjere zaštite (dodatna tjelesna i/ili tehnička zaštita te primjerene organizacijske ili druge mjere zaštite).
(2) Tijekom distribucije gotovog novca i vrijednosti koja se obavlja prijevozom i prijenosom sukladno odredbama članaka 29. do 33. ovoga Zakona, nije dopuštena promjena rute prijevoza ili prijenosa koja je određena uputom koja sadrži mjere i radnje potrebne za sigurnu distribuciju novca i vrijednosti, propisanom posebnim propisom koji uređuje uvjete i način