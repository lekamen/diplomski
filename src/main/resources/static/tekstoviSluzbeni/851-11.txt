 nepravovremeno dostavljenih i/ili nepotpunih odgovora na zahtjev za obrazloženje/ispravak,
– sprječavanja posjeta ulaganju predstavnicima Agencije za plaćanja od strane korisnika,
– utvrđene nepravilnosti,
– da se utvrdi da su informacije dostavljene od strane korisnika ili ponuditelja lažne ili pogrešne,
– da se utvrdi da je aktivnost za koju je podnesen zahtjev za potporu za financiranje unutar EPFRR-a, financirana drugim sredstvima proračuna EU.
V. KONTROLA NA TERENU
Ovlaštenje za provedbu kontrole na terenu
Članak 29.
(1) Kontrolu na terenu (lokaciji ulaganja) vrše djelatnici Agencije za plaćanja (u daljnjem tekstu: kontrolori).
(2) Kontrolu na terenu provode kontrolori kontrolom prije isplate i tijekom petogodišnjeg razdoblja nakon izvršenog konačnog plaćanja (ex post kontrola).
(3) Osim redovnih kontrola, kontrole na terenu mogu se provoditi u bilo kojem trenutku.
(4) Osim djelatnika iz stavka 1. ovoga članka kontrolu ulaganja mogu obavljati i djelatnici Službe za unutarnju reviziju Agencije za plaćanja, ARPA-e, revizori Europske komisije, Europski revizorski sud i predstavnici Europske agencije za borbu protiv prijevara (OLAF).
Ovlasti kontrolora
Članak 30.
(1) Pri obavljanju kontrole na terenu kontrolori mogu:
a) pregledati objekte, uređaje, robu te poslovnu dokumentaciju korisnika,
b) izvršiti uvid u dokumente korisnika koji se odnose na stjecanje prava na potporu,
c) provjeravati računovodstvene podatke iz poslovnih knjiga korisnika,
d) provjeravati dokumentaciju, evidencije vezane uz aktivnosti navedene u poslovnom planu,
e) provjeravati vjerodostojnost dokumenata poslanih uz Zahtjev za isplatu,
f) provjeravati rješenja, ugovore, potvrde drugih tijela koja prate rad korisnika,
g) izvještavati nadležna tijela i tražiti provođenje određenog postupka ako sama nije ovlaštena izravno postupiti,
h) prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje kontrole.
(2) Kontrolori mogu izvršiti kontrolu kod pravnih i fizičkih osoba te osoba koje su povezane s korisnikom u vezi predmetnog ulaganja.
(3) Pravne i fizičke osobe iz stavka 2. dužne su omogućiti obavljanje kontrole, pružiti potrebne podatke i informacije, te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
VI. POVRAT SREDSTAVA, PRIGOVORI I STUPANJE NA SNAGU
Povrat sredstava
Članak 31.
(1) Agencija za plaćanja će odlukom o povratu sredstava od korisnika zahtijevati povrat isplaćenih sredstava ako:
a) se utvrdi administrativna pogreška učinjena od strane Agencije za plaćanja, odlukom o povratu sredstava od korisnika će se zatražiti povrat tog iznosa,
b) utvrđena nepravilnost ujedno predstavlja sumnju na prijevaru, odlukom o povratu sredstava Agencija za plaćanja će zahtijevati od korisnika povrat ukupno isplaćenih sredstava potpore,
c) se ne dostavi Zahtjev za isplatu preostalih sredstava u slučaju isplate u ratama,
d) kontrola na terenu utvrdi nepravilnosti vezano za aktivnosti navedene u poslovnom planu,
e) je korisnik nezakonito ostvario pravo na isplatu novčanih sredstava.
(2) Korisnik iz stavka 1. ovoga članka dužan je isplaćena novčana sredstva vratiti u roku od 30 dana od primitka Odluke o povratu sredstava ili u slučaju Prigovora 30 dana od zaprimanja Odluke povjerenstva.
(3) Ukoliko korisnik nije vratio sredstva određena Odlukom o povratu sredstava, na taj iznos se nakon isteka roka iz stavka 2 ovog članka obračunava zatezna kamata.
(4) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Prigovori
Članak 32.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar podnijeti prigovor na odluke koje proizlaze iz ovog Pravilnika, i to iz:
a) članka 23. stavak 2. točka 1. na 