istima uputa na koji način svjedočiti, a sve u cilju da on umanji ili izbjegne kaznenopravnu odgovornost, dakle o postojanju realne opasnosti da bi takve nedozvoljene radnje mogao poduzeti i prema drugim svjedocima koje je tijekom ovog postupka još potrebno ispitati. Ovdje treba napomenuti da svjedokinja Vida Demarin nije bila obuhvaćena mjerama opreza iz članka 98. stavak 2. točka 5. i 6. ZKP određenim I okrivljeniku, međutim takvo postupanje u odnosu na tu svjedokinju ukazuje na opasnost takvog postupanja prema drugim svjedocima za koje je utvrđeno postojanje koluzione opasnosti ranijim rješenjem Suda.
(...)
Također obzirom na činjenicu da rješenjem o provođenju i proširenju istrage od 09. ožujka 2015. I okr. Milanu Bandiću stavlja na teret i da je krivotvorio dokaz koji je upotrijebio u žalbenom postupku pred sudom, isto predstavlja opravdani razlog za zaključak o postojanju sumnje da bi I okr. Milan Bandić boravkom na slobodi, usprkos određenom jamstvu, mogao izmijeniti ili krivotvoriti i druge dokaze, a sve u cilju izbjegavanja kaznenopravne odgovornosti.
I okr. Milan Bandić je i nadalje na funkciji gradonačelnika Grada Zagreba, koju funkciju obavlja već 15 godina, a upravo u tom svojstvu je počinio kaznena djela koja mu se stavljaju na teret rješenjem o istrazi od 20. listopada 2014. i to zlouporabom svojih službenih dužnosti te s tim u svezi zlouporabom autoriteta svojeg društvenog položaja i utjecaja, koja je činio u duljem vremenskom periodu, pri čemu je iskazao visok stupanj kriminalne volje, te oštetio kako proračun RH, tako i proračun Grada Zagreba i Zagrebačkog holdinga d.o.o., za značajne milijunske iznose. Pri tome je za istaknuti da je I okr. Milan Bandić kao gradonačelnik trebao brinuti o interesima Grada Zagreba, a postupao je upravo suprotno, protivno tim interesima.
Činjenica da je usprkos određenoj mjeri jamstva i mjerama opreza I okr. Milan Bandić osnovano sumnjiv da je počinio tri nova kaznena djela za koja je propisana kazna zatvora od pet godina, a koja je počinio neovisno o funkciji koju obnaša, govori u prilog zaključku da čak i u slučaju prestanka obnašanja funkcije gradonačelnika Grada Zagreba, obzirom na brojnost svih kaznenih djela koja mu se stavljaju na teret te spremnost na daljnje činjenje kaznenih djela i izraženu upornost, postoji realna opasnost da bi boravkom na slobodi počinio teže kazneno djelo za koje je prema zakonu moguće izreći kaznu zatvora od pet godina ili težu kaznu. Navedeno je i u korelaciji s već ranije obrazloženim postupanjem u odnosu na svjedokinju Vidu Demarin te krivotvorenjem dokaza, čime je jasno izrazio odnos prema postupku koji se protiv njega vodi te spremnost na daljnja postupanja suprotna zakonski obvezama.
Dakle, radnje koje je I okr. Milan Bandić poduzimao nakon što mu je istražni zatvor zamijenjen jamstvom, a koje su predmet rješenja o provođenju i proširenju istrage od 09. ožujka 2015., govore u prilog zaključku da jamstvo kao blaža mjera kojom se treba postići ista svrha kao i kod istražnog zatvora, u ovom slučaju, usprkos činjenici da je iznos jamčevine 15 milijuna kuna, nije bio dovoljna garancija da I okr. Milan Bandić neće počiniti novo kazneno djelo odnosno utjecati na svjedoke.
Kako je svojim postupanjem I okrivljeni Milan Bandić prekršio osobno obećanje koje je izrekao kao uvjet jamstvu da neće ometati kazneni postupak utjecajem na svjedoke i da neće ponoviti kazneno djelo sud je postupio prema odredbama članka 104. stavak 2. ZKP te je odredio naplatu iznosa jamstva od 15.000.000,00 kn u korist državnog proračuna RH a protiv I okrivljenika odredio istražni zatvor iz istih onih zakonskih razloga zbog kojih je istražni zatvor egzistirao u času zamjene blažim mjerama jamstva i mjerama opreza, a pri tome su mjere opreza ukinute.«
16. Osporenim rješenjem vijeća Županijskog suda u Zagrebu od 18. ožujka 2015. odbijene su žalbe podnositelja i potvrđeno je rješenje suca istrage tog suda od 10. ožujka 2015. Mjerodavni dijelovi obrazloženja osporenog