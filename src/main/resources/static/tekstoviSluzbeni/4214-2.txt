 prvostupanjskog suda i prva odluka drugostupanjskog suda
11. Presudom prvostupanjskog suda broj: P-3683/08-50 od 30. listopada 2009. odbijen je tužbeni zahtjev Marije Jančić.
Prema stajalištu prvostupanjskog suda sporni ugovor o darovanju nije protivan Ustavu, prisilnom propisu ili moralu društva.
11.1. Međutim, rješenjem Županijskog suda u Zagrebu (u daljnjem tekstu: drugostupanjski sud) broj: Gž-1067/10-2 od 23. ožujka 2010. prihvaćena je žalba tužiteljice, ukinuta je navedena presuda prvostupanjskog suda i predmet je vraćen tom sudu na ponovno suđenje.
Prema stajalištu drugostupanjskog suda, prvostupanjski sud nije savjesno i brižljivo ocijenio provedene dokaze, te za svoju ocjenu nije iznio i obrazložio razloge.
Nadalje, drugostupanjski sud uputio je prvostupanjski sud da u ponovljenom postupku ima u vidu kako nema pravni učinak ugovor bez naknade na čije je sklapanje bitno utjecala nedopuštena pobuda jednog ugovaratelja.
c) Osporena prvostupanjska presuda
12. U ponovljenom postupku, prvostupanjskom presudom prihvaćen je tužbeni zahtjev Marije Jančić, odnosno utvrđeni su ništavima darovni ugovor od 28. listopada 1999. i aneks tog ugovora od 3. prosinca 1999.
Prema stajalištu prvostupanjskog suda, na odluku Martina Krpana o darovanju njegovog dijela zajedničkog stana podnositeljici bitno je utjecala nedopuštena pobuda. Naime, on je tim darovanjem želio onemogućiti tužiteljicu i njezinog sada pokojnog supruga da naplate njihovu tražbinu.
U obrazloženju prvostupanjske presude je istaknuto:
»Saslušani I i II tuženici su iskazali da je I. tuženik darovao tadašnjoj supruzi ovdje II tuženoj Vesnici Krpan svoj suvlasnički dio stana jer su rješavali imovinsko-pravna pitanja radi razvoda braka, te da su već u 8. mjesecu 1999. godine podnijeli prijedlog radi razvoda braka. II. tužena je iskazivala da nije imala nikakvih saznanja da je njen suprug dužan bilo kakav iznos tužiteljici te da je darovni ugovor sklopljen sa isključivom namjerom da joj bivši suprug da u vlasništvo ono što je njen otac darovao za kupnju stana.
Dopunski saslušani I tuženik (list 115 spisa) u bitnom je iskazao da kada je darovao bivšoj supruzi 1/2 stana da je znao da ima dug prema tužiteljici i da u tom trenutku kad je darovao 1/2 stana nije imao nikakvu drugu imovinu iz koje bi se mogla naplatiti tužiteljica i nije bio nigdje zaposlen, dok je njegova bivša supruga od njega zahtijevala da joj daruje 1/2 stana jer je to njoj darovao otac, dok II tužena nije znala da ima dugovanja.
Dopunski saslušana II tužena (list 116 spisa) u bitnom je iskazala da nije sporno da je tužiteljica zvala na broj kućnog telefona, međutim da nije razgovarala sa II tuženom o dugovanju jer ništa nije znala o poslovima svog bivšeg supruga niti je ikada slušala njegove razgovore.
(...)
Saslušani svjedok Ksenija Škreblin (list 110-111 spisa) je iskazala da je II tužena njena sestra, kojoj je bivši suprug darovao stan 1999. godine a radi razvoda braka, s obzirom je taj stan bio od njene sestre jer je njihov otac dao novce za kupnju tog stana. Svjedok nije imao saznanja o bilo kakvim dugovima I tuženika.
(...)
Iz iskaza I tuženika koji je bio darovatelj suvlasničkog dijela nekretnine, te okolnosti u vrijeme tog darovanja, kao i činjenice da je taj darovni ugovor sklopljen 28. listopada 1999. godine uz Aneks koji sklopljen 03. prosinca 1999., godine, kao i to da je donesena Presuda na temelju priznanja dana 28. prosinca 1999. godine jer je tuženik do zaključenja glavne rasprave priznao tužbeni zahtjev tužiteljice, sud smatra da je motiv tj. pobuda I tuženika bila onemogućiti tužiteljicu u naplati njenog potraživanja. Time, pobudu ili motiv I tuženika za darovanjem nekretnine sud ocjenjuje kao nedopuštenom pobudom.
(...)
Iako su I i II tuženici iskazali da je to darovanje bilo usmjereno isključivo radi sređivanja imovinsko pravnih pitanja, jer su već bili u postupku razvoda braka, sud nije poklonio vjeru I tuženiku da je darovanje te nekretnine bilo rješavanje imovinsko pravog pitanja radi