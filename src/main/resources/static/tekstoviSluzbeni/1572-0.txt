82 24.07.2015 Zakon o izmjenama i dopunama Zakona o državnom odvjetništvu
HRVATSKI SABOR
1573
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O DRŽAVNOM ODVJETNIŠTVU
Proglašavam Zakon o izmjenama i dopunama Zakona o državnom odvjetništvu, koji je Hrvatski sabor donio na sjednici 10. srpnja 2015. godine.
Klasa: 011-01/15-01/75
Urbroj: 71-05-03/1-15-2
Zagreb, 15. srpnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O DRŽAVNOM ODVJETNIŠTVU
Članak 1.
U Zakonu o državnom odvjetništvu (»Narodne novine«, br. 76/09., 153/09., 116/10., 145/10., 57/11., 130/11., 72/13., 148/13. i 33/15.) u članku 94. dodaje se novi stavak 4. koji glasi:
»(4) Za županijskog državnog odvjetnika i općinskog državnog odvjetnika može se imenovati samo kandidat u odnosu na kojeg se u posebnom postupku utvrdi nepostojanje sigurnosnih zapreka.«.
Dosadašnji stavci 4. i 5. postaju stavci 5. i 6.
Članak 2.
U članku 96. stavak 2. briše se.
Dosadašnji stavak 3. postaje stavak 2.
Članak 3.
U članku 97. stavak 2. briše se.
Dosadašnji stavci 3., 4., 5. i 6. postaju stavci 2., 3., 4. i 5.
Dosadašnji stavak 7., koji postaje stavak 6., mijenja se i glasi:
»(6) Nakon pribavljanja mišljenja iz stavaka 3. i 5. ovoga članka Glavni državni odvjetnik će Državnoodvjetničkom vijeću uz svoj prijedlog dostaviti prijave s dokazima i podacima koje su kandidati priložili te podatke o radu kandidata kojima raspolaže Državno odvjetništvo Republike Hrvatske.«.
Iza dosadašnjeg stavka 8., koji postaje stavak 7. dodaju se novi stavci 8. i 9. i stavak 10. koji glase:
»(8) Za kandidata za kojeg je utvrdilo da je najbolji kandidat Državnoodvjetničko vijeće nadležnoj sigurnosno-obavještajnoj agenciji podnosi zahtjev za provedbu temeljne sigurnosne provjere.
(9) Na temelju izvješća o rezultatu sigurnosne provjere nadležne sigurnosno-obavještajne agencije Vijeće donosi ocjenu o postojanju sigurnosnih zapreka.
(10) Sigurnosna provjera provodi se sukladno Zakonu o sigurnosnim provjerama.«.
U dosadašnjem stavku 9., koji postaje stavak 11., iza riječi: »jednog kandidata« dodaju se riječi: »ili kandidat iz stavka 8. ovog članka odbije dati suglasnost za provođenje sigurnosne provjere ili se u odnosu na tog kandidata utvrdi postojanje sigurnosnih zapreka«.
Članak 4.
»(1) Državnom odvjetniku prestaje dužnost:
1. prestankom državnoodvjetničke dužnosti, danom prestanka dužnosti,
2. izricanjem stegovne kazne, danom pravomoćnosti odluke,
3. razrješenjem.
(2) U slučaju spajanja, pripajanja ili razdvajanja državnih odvjetništava državnim odvjetnicima svih državnih odvjetništava obuhvaćenih ovim preustrojem prestaje dužnost danom spajanja, pripajanja odnosno razdvajanja.
(3) Odluku o prestanku dužnosti Glavnoga državnog odvjetnika u slučaju razrješenja donosi Hrvatski sabor, a odluku kojom se utvrđuje nastup okolnosti prestanka državnoodvjetničke dužnosti Državnoodvjetničko vijeće. Rješenje o prestanku dužnosti županijskog i općinskog državnog odvjetnika u slučaju razrješenja te odluku kojom se utvrđuje nastup okolnosti prestanka državnoodvjetničke dužnosti, pravomoćnosti izrečene stegovne kazne te spajanja, pripajanja ili razdvajanja državnog odvjetništva donosi Državnoodvjetničko vijeće.«.
Članak 5.
U članku 152. stavku 1. podstavci 8. i 9. brišu se.
Dosadašnji podstavci 10., 11. i 12. postaju podstavci 8., 9. i 10.
U stavku 2. riječi: »provođenja postupka upisa kandidata u Državnu školu za pravosudne dužnosnike i postupka polaganja završnog ispita, odlučivanja o prigovoru na završnu ocjenu kandidata u Državnoj školi za pravosudne dužnosnike,« brišu se.
Članak 6.
U članku 156.a stavku 2. iza riječi: »spajanje« stavlja se zarez i dodaju riječ: »pripajanje«.
Članak 7.
U članku 157. stavku 3. iza riječi: »o svom radu« zarez i riječi: »te pisanu izjavu da pristaju na sigurnosne provjere koje se provode u skladu s posebnim propisom. Ako su zatražene provjere kandidat ima pravo upoznati se