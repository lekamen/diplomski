 zakonitosti upravnog akta, te s aspekta članka 48. stavka 1. Ustava jer su iznosi naknade plaće za vrijeme njege djeteta, koje je podnositeljica primila nakon 4. studenoga 2010. podnositeljičina imovina. Te ustavne odredbe glase:
»Članak 19.
(...)
(2) Zajamčuje se sudska kontrola zakonitosti pojedinačnih akata upravnih vlasti i tijela koja imaju javne ovlasti.«
»Članak 29.
Svatko ima pravo da zakonom ustanovljeni ... sud pravično ... odluči o njegovim pravima i obvezama ...«
»Članak 48.
Jamči se pravo vlasništva.
(...)«
Navedena ustavna prava u ovom se slučaju moraju sagledavati u svjetlu vladavine prava (osobito pravne sigurnosti, pravne izvjesnosti i pravne predvidljivosti), kao najviše vrednote ustavnog poretka utvrđene člankom 3. Ustava, kojoj je inherentni dio načelo zakonitosti u djelovanju uprave (članak 19. stavak 1. Ustava).
38. Iz činjenica utvrđenih u provedenom upravnom postupku, koje je prihvatio i Upravni sud u Rijeci kao pravilno i potpuno utvrđene, mjerodavnih propisa, relevantne dokumentacije sadržane u sudskom spisu predmeta te prigovora podnositeljice navedenih u ustavnoj tužbi jasno proizlazi da je ishod konkretnog slučaja posljedica odlučivanja dvaju nadležnih tijela o dvije različite upravne stvari dviju različitih stranaka na temelju dvaju zakona: ZoRiRP-a/08-11 i ZObrt-a/93-10.
Pri tome, podnositeljica nije bila adresat ZObrt-a/93-10. To je bio njezin poslodavac-obrtnik. ZObrt/93-10 je samo refleksno, ali izravno djelovao na ishod postupka koji je u upravnoj stvari podnositeljice proveo HZZO.
39. ZoRiRP/08-11 je priznao pravo na naknadu plaće samo roditelju djeteta s težim smetnjama u razvoju koji je zaposlen ili samozaposlen. Po tom zakonu, prestanak radnog odnosa za takvog roditelja znači i ukidanje tog prava. ZoRiRP/08-11 nije predvidio mogućnost retroaktivnog prestanka radnog odnosa takvog roditelja. Međutim, takva je mogućnost bila otvorena refleksnim djelovanjem ZObrt-a/93-10 na takvog roditelja.
Naime, drugom rečenicom članka 37. stavka 2. ZObrt-a/93-10 (»Obrt se ne može odjaviti unatrag, osim ako je obrtnik ostvario pravo na invalidsku mirovinu pa se prestanak obrta odjavom utvrđuje danom pravomoćnosti rješenja o ostvarivanju prava na invalidsku mirovinu.'') očito se nastojalo ići ususret obrtnicima-invalidima koji su već ostvarili pravo na invalidsku mirovinu. Osnovano se može pretpostaviti da se takvim uređenjem nastojala olakšati njihova pravna situacija vezana uz prestanak obrta tako da se taj prestanak retroaktivno veže uz dan pravomoćnog utvrđenja njihova prava na invalidsku mirovinu.
ZObrt/93-10 istodobno nije predvidio mogućnost refleksnog djelovanja članka 37. stavka 2. ZObrt-a/93-10 na priznata zakonska prava trećih osoba, kad ostvarenje tih njihovih prava izravno ovisi, izvire ili je povezano s datumom prestanka obrta (kao što je slučaj s prestankom radnog odnosa i sa zakonskim pravima koja proizlaze iz radnog odnosa zaposlenika kod takvog poslodavca-obrtnika, što predmet koji se razmatra u ovom ustavnosudskom postupku jasno pokazuje).
40. Proizlazi da su na podnositeljičino pravo na naknadu plaće za njegu djeteta ta dva zakona imala izravni združeni učinak, zbog čega je HZZO, kao nadležno tijelo, imao ustavnu obvezu protumačiti te zakone tako da njihovi učinci ne dovedu do povrede ustavnih prava podnositeljice. HZZO je bio dužan podnositeljičin slučaj rješavati u svjetlu obaju zakona, tako da se uvaže njihovi različiti legitimni ciljevi usmjereni prema različitim adresatima, da se na slučaj podnositeljice primijene načela razmjernosti i legitimnih očekivanja te da se ispita snosi li podnositeljica u specifičnim okolnostima konkretnog slučaja prekomjerni teret, kako ga je sama podnositeljica opisala u svojoj žalbi protiv osporenog prvostupanjskog rješenja HZZO/Rijeka – v. točku 13. obrazloženja ove odluke).
41. Umjesto toga, HZZO je podnositeljičin slučaj riješio izrazito selektivno i formalistički, ograničavajući se samo na striktnu primjenu ZoRiRP-a/08-11, a ignorirajući refleksno 