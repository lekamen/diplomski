 minimalne margine maloprodajnih usluga odnosno ista je uobičajena a usmjerena je izbjegavanju istiskivanja konkurencije preniskim cijenama što se određivanjem odgovarajućih regulatornih obveza na predmetnom tržištu nastoji izbjeći. U odnosu na prijedlog za održavanje rasprave tuženik prepušta Sudu da odluči je li u ovom predmetu ista potrebna. Predlaže Sudu da tužbu odbije kao neosnovanu.
Sud ističe da je tužitelj izvršio uvid u ovaj ovosudni spis dana 15. listopada 2013., dana 21. listopada 2013., te dana 8. travnja 2014., dakle nakon dostavljenog odgovora tuženika (o izvršenim uvidima spisu prileže bilješke), čime je tužitelju dana mogućnost izjasniti se o navodima druge stranke i o svim činjenicama i pravnim pitanjima koja su predmet upravnog spora (članak 6. ZUS-a), a što nije učinio.
Imajući na umu navedeno, sve podatke spisa predmeta, uvide tužitelja u ovosudni spis, činjenicu da se rasprava mora održati samo u slučaju ukoliko to stranke traže izričito i bezuvjetno, Sud je ovaj spor riješio bez rasprave (članak 36. stavak 1. točka 4. Zakon o upravnim sporovima »Narodne novine«, 20/10., 143/12.,152/14, u tekstu: ZUS) jer i prema tužbenim navodima činjenice nisu sporne a tužitelj osporava samo primjenu prava.
Tužbeni zahtjev nije osnovan.
Po ocjeni Suda osporavana odluka donesena je sukladno članku 17. stavku 5. ZEK-a, dakle uz sudjelovanje tužitelja u postupku, te članku 63. stavku 1. i 5., što je sve detaljno navedeno i u obrazloženju odluke.
Prema odredbi članka 63. stavka 1. i 5. ZEK-a, Agencija može odrediti operatorima sa značajnom tržišnom snagom na određenom maloprodajnom tržištu odgovarajuće regulatorne obveze u skladu s odredbama ovoga članka samo ako na temelju postupaka analize tržišta, provedenih u skladu sa člancima 52. do 57. ovoga Zakona, utvrdi da na tom maloprodajnom tržištu nema djelotvornoga tržišnog natjecanja te da regulatorne obveze iz članka 58. do 62. i članka 64. ovoga Zakona ne bi mogle osigurati ostvarivanje regulatornih načela i ciljeva iz članka 5. ovoga Zakona (stavak 1). Operatori iz stavka 1. ovoga članka moraju maloprodajne cijene svojih usluga i načela obračunskog sustava na kojima ih temelje dostaviti Agenciji na uvid najmanje 45 dana prije njihove objave, a Agencija može, prije ili nakon objave tih cijena, odlukom izmijeniti ili ukinuti maloprodajne cijene usluga, ili odrediti načela obračunskog sustava, ako utvrdi da su u suprotnosti s regulatornim obvezama i mjerama iz ovoga članka ili s odredbama posebnog zakona kojim je uređena zaštita potrošača (stavak 5.).
U konkretnom slučaju, prema obrazloženju osporavane odluke, sukladno odluci Vijeća Hrvatske agencije za poštu i elekroničke komunikacije (u tekstu: HAKOM) od 21. ožujka 2012. u postupku analize tržišta maloprodaje širokopojasnog pristupa internetu, Iskon Internet d.d. (u tekstu: Iskon) je kao operator sa značajnom tržišnom snagom na predmetnom tržištu bio obvezan najkasnije do 31. svibnja 2012. godine dostaviti HAKOM-u dokaz da su postojeće cijene za uslugu širokopojasnog pristupa internetu i IPTV usluga u skladu s regulatornim obvezama i mjerama koje su Iskonu određene na predmetnom tržištu, odnosno da su postojeće cijene troškovno usmjerene.
HAKOM je dana 4. lipnja 2012. zaprimio dopis Iskona koji je sadržavao jedinične troškove svih paketa usluga iz ponude Iskona koji u sebi sadrže ADSL i/ili IPTV uslugu. Kako je Iskon dostavio samo jedinične troškove svojih paketa usluga bez pripadajućih pojašnjenja to HAKOM na temelju dostavljenih podataka nije bio u mogućnosti provjeriti jesu li navedene cijene usluga troškovno usmjerene, pa je HAKOM 10. rujna 2012. od Iskona zatražio pojašnjenje dostavljenih jediničnih troškova koje je Iskon 2. listopada 2012. i dostavio.
Po zaprimljenim navedenim podacima, u prostorijama HAKOM-a 21. studenoga 2012., održan je sastanak na kojem su predstavnici Iskona pojasnili dio dostavljenih podataka za koja je HAKOM tražio dodatna pojašnjenja, te su predstavnici Iskona iznijeli razloge nedostavljanja 