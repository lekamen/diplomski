službene kontrole prema Godišnjem planu rada i aktivnosti, prijavama, predstavkama fizičkih i pravnih osoba, traženjima Ministarstva i drugih državnih tijela, kao i po vlastitoj inicijativi inspektora kada je to potrebno.
(4) Kada je to određeno posebnim propisom, poljoprivredna inspekcija obavlja poslove službenih kontrola nad provedbom propisa u drugim područjima te sudjeluje u koordiniranim inspekcijskim nadzorima s drugim inspekcijama.
(5) Poljoprivredni inspektori (u daljnjem tekstu: inspektori) sukladno ovlastima iz ovoga Zakona i posebnim propisima obavljaju stručne poslove u okviru područja nadležnosti, provodeći neposredan uvid u sve akte poslovanja, uvjete i način rada nadziranih pravnih i fizičkih osoba (u daljnjem tekstu: nadzirani subjekt).
(6) U obavljanju službenih kontrola inspektori, primjenjujući kontrolne metode i tehnike (promatranje, provjera, nadgledanje, uzimanje uzoraka i drugo) utvrđuju činjenice i nepravilnosti temeljem kojih poduzimaju zakonom propisane upravne, prekršajne, kaznene i druge propisane mjere.
(7) Sukladno ovlastima po posebnim propisima inspektori provode službene kontrole nad radom ovlaštenih tijela na koja su prenesene određene javne ovlasti kontrole sukladno Uredbi (EZ) br. 882/2004 i posebnom propisu o službenim kontrolama.
(8) Ministarstvo je obvezno osigurati odgovarajući broj inspektora vodeći pri tome računa o broju i rizičnosti objekata pod nadzorom, odnosno o povećanju opsega poslova iz područja inspekcijskog nadzora, osobito na području pojedinih područnih jedinica.
(9) Inspektori područnih jedinica po prethodnom ovlaštenju ministra povremeno mogu obavljati službenu kontrolu u okviru svoga djelokruga izvan svoje mjesne nadležnosti.
Poglavlje B. Područje nadzora poljoprivredne inspekcije
Službene kontrole u području poljoprivrede
Članak 151.
(1) Službene kontrole u području poljoprivrede u smislu ovoga Zakona obuhvaćaju:
1. inspekcijski nadzor korisnika mjera poljoprivredne politike i potpora u poljoprivredi i ruralnom razvoju te mjera potpore u ribarstvu financiranih iz sredstava državnog proračuna Republike Hrvatske
2. inspekcijski nadzor tržišnih standarda za voće i povrće, banane te sustava certifikacije u sektoru hmelja, isključujući nadzor i kontrolu tržišnih standarda za voće i povrće pri uvozu
3. kontrolu transakcija koju provode države članice u svezi s provođenjem naknadne kontrole velikih korisnika potpora svih mjera organizacije tržišta poljoprivrednih proizvoda, osim korisnika izvoznih potpora
4. inspekcijski nadzor drugih područja uređenja tržišta poljoprivrednih proizvoda koja izrijekom nisu stavljena u nadležnost drugih inspektora
5. inspekcijski nadzor pravila o organizacijama proizvođača, udruženjima organizacija proizvođača i sektorskim organizacijama
6. inspekcijski nadzor korisnika mjera informiranja i promocije
7. službene kontrole ekološke proizvodnje i označavanje ekoloških proizvoda uz uzimanje uzoraka te inspekcijski nadzor ovlaštenih kontrolnih tijela za stručnu kontrolu u ekološkoj proizvodnji
8. inspekcijski nadzor integrirane poljoprivredne proizvodnje
9. inspekcijski nadzor obavljanja poljoprivredne ili dopunske djelatnosti u poljoprivredi, osim za pružanje turističkih i ugostiteljskih usluga na poljoprivrednim gospodarstvima koje su uređene posebnim propisom
10. inspekcijski nadzor mjera prikupljanja podataka i izvještavanje o cijenama određenih poljoprivredno-prehrambenih proizvoda i određenih poljoprivrednih inputa
11. službene kontrole standarda kvalitete i označivanja hrane i hrane za životinje biljnog podrijetla na razini primarne proizvodnje i pripadajućih djelatnosti
12. inspekcijski nadzor obavljanja registriranih i neregistriranih djelatnosti i/ili dopunskih djelatnosti u području poljoprivrede.
(2) Inspekcijski nadzor nad provedbom odredbi ovoga Zakona i propisa donesenih na temelju njega koje se odnose na pravila vezana uz trženje i proizvodnju, u dijelu stavka 1. podstavka 2. ovoga članka, a u odnosu na tržišne standarde pri uvozu za