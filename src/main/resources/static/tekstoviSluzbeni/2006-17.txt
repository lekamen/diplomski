 razdoblju nužno je pokrenuti ciklus ulaganja koji će u konačnici omogućiti ostvarivanje strateških ciljeva razvitka željezničke infrastrukture.
Planirani ciljevi i učinci u poboljšanju ili održavanju razine funkcionalnosti željezničke infrastrukture mogu se postići ulaganjima u:
– održavanje funkcionalnosti i propisanih uvjeta za siguran tijek prometa
– obnovu i osuvremenjivanje dotrajale željezničke infrastrukture
– dogradnju, rekonstrukciju i adaptaciju postojeće željezničke infrastrukture
– izgradnju nove željezničke infrastrukture.
Da bi se na temelju predviđenih i realiziranih ulaganja u željezničku infrastrukturu prema prijedlogu Nacionalnog programa za period 2016. – 2020. godine u što kraćem roku postigli kapaciteti mreže ciljane učinkovitosti potrebno je infrastrukturnu mrežu podijeliti na unaprijed definirane tehničko-tehnološke i ekonomske module.
3.7.1. Čvorovi
Čvorovi se u ovoj podjeli promatraju kao zasebne tehnološko-funkcionalne cjeline za potrebe ciljanog segmenta usluga, kako u putničkom tako i u teretnom intermodalnom prijevozu. Čvorovi na koje se odnose predmetna ulaganja su: Zagreb, Varaždin, Osijek, Rijeka i Split. Navedene investicije su u funkciji optimiranja njihove buduće tehnološko-logističke funkcije na prometnoj mreži. Dakle, čvorovi su u prvom redu spojevi za sustav prigradskog i regionalnog putničkog prijevoza na bazi koncepcije integriranog taktnog voznog reda. Nadalje, oni su u isto vrijeme u funkciji tranzita tokova teretnog prijevoza, ali i njihove dodatne logističke prerade u logističko-distributivnim centrima (LDC). Do sada ove tehničko tehnološke logističke cjeline nisu bile adekvatno tretirane, a Strategija prometnog razvoja Republike Hrvatske za razdoblje od 2014. do 2030. godine dodatno naglašava njihovu važnost.
3.7.2. Kolodvori
Kolodvori kao zasebni tehničko-tehnološki moduli u funkciji implementacije kolosiječne mreže ciljane učinkovitosti moraju biti evaluirani u smislu investicija i održavanja na slijedeće načine:
– prije svega u funkciji implementacije integriranog taktnog voznog reda za potrebe putničkog prometa na onom dijelu mreže gdje će se razvijati gradsko-prigradski i regionalni putnički prijevoz
– u funkciji osiguranja dodatnog kapaciteta za direktne teretne vlakove
– u funkciji intermodalnih terminala bilo da se radi o putničkom bilo da se radi o teretnom prijevozu.
3.7.3. Pruge
Kada govorimo o koridorskim prugama u sustavu HŽ Infrastrukture nužno ih je promatrati u kontekstu europske prometne politike. S tim u vezi realizacija investicija za TEN-T mrežu predviđa se preko novog integriranog financijskog instrumenta za investiranje u infrastrukturne prioritete u području prometa u EU, te energetike i telekomunikacija koji se naziva »Connecting Europe Facility« (CEF). Za realizaciju projekata vezanih uz transport u razdoblju 2014. – 2020. godine preko CEF-a će se plasirati 31,7 milijardi EUR, i to za zemlje članice 21,7, a za zemlje koje su u procesu pridruživanja 10 milijardi EUR. Ta sredstva će se koncentrirati na osnovnu (eng. core) mrežu uključujući mrežu osnovnih koridora (eng. Core Network Corridors). Veliki dio tih sredstava koristiti će se za željeznicu i unutarnje plovne putove, uključujući granične prijelaze, nedostajuće veze (missing links), te uska grla. Prve TEN-T smjernice su bile usvojene 1996., a izmijenjene i dopunjene 2004., te ažurirane 2010. godine kako bi pokrile pristupanje 10 novih država članica u EU u 2004. godini. Novopredložene TEN-T smjernice su rezultat dvogodišnjeg postupka savjetovanja sa svim relevantnim dioničarima. Cilj revizije bio je povećati interoperabilnost i međupovezanost između modova prijevoza, kako bi se riješili glavni problemi, kao što su veze koje nedostaju i različitosti infrastruktura između i u državama članicama, te osigurati odgovarajuće planiranje buduće TEN-T mreže do 2050. godine. Predložena infrastruktura pokriva svih pet međugradskih načina prijevoza – željeznički, cestovni, zračni, unutarnji vodni i pomorski promet.