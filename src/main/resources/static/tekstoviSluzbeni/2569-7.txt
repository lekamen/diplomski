
19.8. pod 4.2.8. r.br. 8. iznos osnovice za obračun doprinosa – upisuje se iznos dohotka od druge djelatnosti (r.br. 6.) ako je jednak ili manji od iznosa najviše osnovice za mjesece obavljanja druge djelatnosti (r.br. 7.), a ako je veći upisuje se iznos najviše osnovice za mjesece obavljanje druge djelatnosti (r.br. 7.),
19.9. pod 4.2.8. r.br. 9. iznos doprinosa za mirovinsko osiguranje na temelju generacijske solidarnosti – upisuje se umnožak iznosa osnovice za obračun doprinosa (r.br. 8.) i stope za obračun doprinosa za mirovinsko osiguranje na temelju generacijske solidarnosti propisane člankom 13. Zakona o doprinosima,
19.10. pod 4.2.8. r.br. 10. iznos doprinosa za mirovinsko osiguranje na temelju individualne kapitalizirane štednje – upisuje se umnožak iznosa osnovice za obračun doprinosa (r.br. 8.) i stope za obračun doprinosa za mirovinsko osiguranje na temelju individualne kapitalizirane štednje propisane člankom 17. Zakona o doprinosima,
19.11. pod 4.2.8. r.br. 11. iznos doprinosa za zdravstveno osiguranje – upisuje se umnožak iznosa osnovice za obračun doprinosa (r.br. 8.) i stope za obračun doprinosa za zdravstveno osiguranje propisane člankom 14. Zakona o doprinosima.«.
U dosadašnjoj točki 18. koja postaje točka 20. iza riječi: »imovinskih prava« dodaju se riječi: »te posebnih vrsta imovine«, a iza riječi: »i izdataka,« dodaju se riječi: »računima i«.
Dosadašnja točka 19. postaje točka 21.
U dosadašnjoj točki 20. koja postaje točka 22. riječi: »o neoporezivom iznosu prema članku 10. točki 19. Zakona,« brišu se.
Dosadašnje točke 21. i 22. postaju točke 23. i 24.
Iza dosadašnje točke 23. koja postaje točka 25. dodaje se točka 26. koja glasi:
»26. pod 4.4.5. podaci o ostvarenim primicima odnosno dohotku od kapitala po osnovi kapitalnih dobitaka i uplaćenom predujmu poreza i prireza, prema potvrdama isplatitelja«.
Dosadašnje točke 24. do 31. postaju točke 27. do 34.
Iza stavka 3. dodaje se novi stavak 4. koji glasi:
»(4) Godišnju poreznu prijavu – Obrazac DOH s popunjenim podacima pod 4.2.8. – utvrđivanje obveze doprinosa po osnovi druge djelatnosti, prema članku 187. stavku 1. Zakona o doprinosima popunjava obveznik doprinosa te obveznik obračunavanja i obveznik plaćanja doprinosa po osnovi obavljanja druge djelatnosti koji od te djelatnosti utvrđuje dohodak iz članka 183. stavka 1. Zakona o doprinosima, a koji je pod 4.2.1. stupac 2 iskazao dohodak.«.
Dosadašnji stavci 4., 5. i 6. postaju stavci 5., 6. i 7.
Članak 23.
U članku 89. stavku 1. točki 2. podtočki 2.1. riječi: »pri čemu se posebno iskazuju podaci o iznosu otpisa, te porezno priznatim izdacima reprezentacije, a i podatak o broju zaposlenih sa stanjem na dan 31. prosinca,« brišu se.
U točki 6. iza riječi: »i ugovora« dodaju se riječi: »odnosno potvrda«.
Iza stavka 2. dodaje se stavak 3. koji glasi:
»(3) Popis dugotrajne imovine, ako je porezni obveznik (podnositelj) korisnik sustava elektroničkog servisa Porezne uprave ePorezna, obvezno se podnosi elektroničkim putem u okviru sustava ePorezna na način propisan posebnim propisima, te tehničkim i ostalim uputama.«.
Članak 24.
Iza članka 89. dodaje se članak 89.a te podnaslov 3.2.5. i članci 89.b i 89.c. koji glase:
»Članak 89.a
(1) Izvadak iz poslovnih knjiga iz članka 89. stavka 1. točke 2. podtočke 2.1. ovoga Pravilnika podnosi se na Obrascu P-PPI te obvezno sadrži sljedeće podatke:
1. pod I. opće podatke o poreznom obvezniku (ime i prezime, adresu prebivališta ili uobičajenog boravišta, osobni identifikacijski broj)
2. pod II. podatak o iznosu ukupno ostvarenih primitaka i porezu na dodanu vrijednost sadržanom u primicima te posebno podatke o iznosu ukupno ostvarenih primitaka:
– u gotovini
– putem žiroračuna
– u naravi
– u svezi otuđenja materijalne i nematerijalne imovine te
– poreznog razdoblja u visini iznosa evidentiranih izdataka nastalih temeljem amortizacije dugotrajne imovine prema članku 20. stavku 7. Zakona,
3. pod III. podatak o iznosu ukupno ostvarenih izdataka i porezu na dodanu vrijednost