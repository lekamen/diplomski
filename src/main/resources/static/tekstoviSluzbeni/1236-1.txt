 sustava, radi neposrednog uvida u rezultate koji se postižu po pitanju izbjegavanja sukoba interesa. S obzirom da je interni akt donesen 30. lipnja 2009. isti derogira odredbe prijašnjeg internog akta – Pravilnika o sukobu interesa od 31. listopada 2007. te stoga tužitelj ne može prihvatiti navode Agencije da su ti interni akti međusobno neusklađeni, niti ažurirani. Naime, politika upravljanja osobnim transakcijama od 30. lipnja 2009. donesena je upravo u postupku usklađenja sa Zakonom o tržištu kapitala, tako da je ona donijela neka nova rješenja u odnosu na do tada važeći Pravilnik o sukobu interesa. U odnosu na točku 2. – prestanak ispunjavanja uvjeta pod kojima je odobrenje za rad izdano, tužitelj navodi da je tužitelj krajem 2010. godine uputio Agenciji zahtjev za izdavanje suglasnosti Josipu Galincu za obavljanje funkcije člana uprave tužitelja, međutim da je predmetni zahtjev Agencija odbacila svojim rješenjem od 19. siječnja 2011. i to zbog toga što je predmetni zahtjev uputio tužitelj, a sukladno odredbi članka 22. stavka 2. Zakona o tržištu kapitala propisano je da taj zahtjev podnose članovi, odnosno nadzorni odbor investicijskog društva. Radilo se, dakle, o formalnom nedostatku u podnošenju zahtjeva, te se taj formalni nedostatak mogao ispraviti na način da se podnese novi zahtjev od strane člana tužitelja za davanje suglasnosti za imenovanje Josipa Galinca za člana uprave tužitelja. Detaljno obrazlaže razloge zašto to nije učinjeno. Osim toga tužitelj ističe svoje poslove, pa tako i investicijsko savjetovanje, prvenstveno obavlja elektronskim putem, da školovanje investicijskih savjetnika (pa tako i Nikole Dulčića) u inozemstvu ima za cilj upravo stjecanje dodatnih kvalifikacija, kako bi se te usluge pružale na što višem stručnom nivou. Međutim, napominje da stjecanje novih znanja nije samo poželjno već i neophodno za opstanak na tržištu. Tvrdi da je dana 11. siječnja 2011. predao Agenciji zahtjev za izdavanje odobrenja za rad investicijskom savjetniku za Josipa Galinca, međutim, da do danas Agencija nije donijela nikakvu odluku u vezi s tim zahtjevom. Osim toga, ističe da je 22. srpnja 2011. predao Agenciji zahtjev za izdavanje odobrenja za rad investicijskom savjetniku za Vjerana Jurešu, međutim, da niti o tom zahtjevu Agencija nije do dan danas donijela nikakvu odluku. Vezano uz točku 3. tužbe – kršenje odredbi o pravovremenom i točnom izvještavanju Agencije, tužitelj ističe da je u više navrata dostavljao podatke o svojim obvezama i potraživanjima, kao i podatke o povezanim osobama. Između ostalog, u provođenju nadzora tužitelj je predao Agenciji izjavu o povezanim osobama i izjavu o stanju potraživanja temeljem danih pozajmica. Tom prilikom od strane službenih osoba Agencije nije priopćeno tužitelju da postoji problem s izvještavanjem Agencije o velikim izloženostima i prekoračenju najveće dopuštene izloženosti, niti mu je priopćeno da tužiteljevo tumačenje povezanih osoba nije ispravno. Tužitelj je na naknadni zahtjev Agencije od 8. veljače 2011. ponovno dostavio podatke o stanju pozajmica, nakon čega je Agencija u zapisniku o kontinuiranom nadzoru od 17. veljače po prvi puta utvrdila propust u izvještavanju o velikim izloženostima. Ističe da je u prigovoru na zapisnik o kontinuiranom nadzoru od 22. veljače 2011. i očitovanju od 9. rujna 2011. naveo kako društva iz Grupe Industrogradnja i iz Grupe TO ONE, nije smatralo povezanim osobama u smislu financijskog izvještavanja izloženostima, jer se radi o trgovačkim društvima koja nisu ni vlasnički ni kapitalno povezana. Tužitelj je od početka svoga djelovanja obavještavao Agenciju sukladno pozitivnim propisima te sukladno tumačenjima i praksi Agencije. U odnosu na točku 4. tužbe – sustavno i teško kršenje organizacijskih, tehničkih, kadrovskih ili drugih uvjeta, tužitelj navodi da je uprava tužitelja dana 30. lipnja 2010. donijela odluku o imenovanju Vjerana Juriše za voditelja kontrolinga, te da su tom prilikom ovlašteni djelatnici Agencije u postupku nadzora 