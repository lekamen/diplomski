nužno osigurati povezivanje otoka s kopnom za vrijeme dok te okolnosti traju, ali ne dulje od šest mjeseci.«.
U stavku 3. riječi: »do konačnosti« zamjenjuju se riječima: »do izvršnosti«, a riječ: »koncesionara« zamjenjuje se riječju: »brodara«.
Članak 25.
Članak 42. mijenja se i glasi:
»Kada na liniji iz članka 5. stavka 1. ovoga Zakona ili na nekoj relaciji unutar te linije Agencija utvrdi stvarnu potrebu za povećanjem prijevoznih kapaciteta uputit će brodaru s kojim je sklopljen ugovor o javnoj usluzi, zahtjev za udovoljavanje potreba za povećanim kapacitetom.
Ako brodar iz stavka 1. ovoga članka ne može udovoljiti zahtjevu za povećani kapacitet prijevoza, Agencija može dati suglasnost za obavljanje toga prijevoza drugom brodaru u skladu s člankom 55.b ovoga Zakona.«.
Članak 26.
U članku 43. stavku 1. iza riječi: »koncesionar« dodaju se riječi: »odnosno brodar pružatelj usluga«, a riječi: »u odluci o obavijesti o namjeri davanja koncesije« zamjenjuju se riječima: »odluci o davanju koncesije odnosno odluci o izboru najpovoljnijeg ponuditelja«.
U stavku 2. iza riječi: »davatelj koncesije« dodaju se riječi: »odnosno javni naručitelj«.
Članak 27.
U članku 44. stavak 1. mijenja se i glasi:
»Ako za vrijeme trajanja obveze pružanja javne usluge utvrđene ugovorom o javnoj usluzi nastanu promjene zbog kojih je u javnom interesu potrebno ograničiti ili izvršiti promjene bitnih elemenata ugovora, radi prilagođavanja novonastalom stanju, odgovarajuće će se izmijeniti ugovor o javnoj usluzi.«.
U stavku 2. riječ: »koncesionar« zamjenjuje se riječju: »brodar«.
Članak 28.
Članak 45. mijenja se i glasi:
»Na brodovima na kojima se obavlja javni prijevoz članovi posade zaduženi za poslove sigurnosti putnika moraju se služiti jezikom sukladno propisima o kabotaži u Republici Hrvatskoj.«.
Članak 29.
U članku 46. stavci 1. i 2. mijenjaju se i glase:
»Za vrijeme trajanja obveze pružanja javne usluge davatelj koncesije odnosno javni naručitelj može na zahtjev brodara pružatelja usluge odobriti promjenu broda određenog u ugovoru o javnoj usluzi tako da taj brod zamijeni brodom manjeg ili većeg kapaciteta, ako za to postoje opravdani razlozi, ali pod uvjetom da to ne utječe na kvalitetu i redovito obavljanje javnog prijevoza na određenoj liniji.
U slučaju zamjene brodova prema stavku 1. ovoga članka naknada za obavljanje javne usluge mora se temeljiti na stvarnim troškovima zamjenskog broda, s tim da se visina ove naknade određena ugovorom o javnoj usluzi ne može povećati, ali može biti manja ovisno o stvarnim troškovima zamjenskog broda.«.
Članak 30.
Naslov iznad članka 47. mijenja se i glasi: »5. Povlašteni prijevoz«.
Članak 47. mijenja se i glasi:
»Povlašteni prijevoz obuhvaća prijevoz s popustom putnika i vozila i besplatni prijevoz.
Pravo na povlašteni prijevoz s popustom u javnom prijevozu imaju:
1. hrvatski i strani državljani koji imaju prebivalište na otocima ili na poluotoku Pelješcu te državljani država članica Europskog gospodarskog prostora i članovi njihovih obitelji bez obzira na njihovo državljanstvo koji imaju prijavljen privremeni boravak i koji najmanje 183 dana u jednoj godini borave na otocima ili poluotoku Pelješcu (u daljnjem tekstu: otok),
2. djeca starija od tri do navršenih 12 godina života,
3. vozila fizičkih osoba i stranih državljana iz točke 1. ovoga članka te vozila korisnika leasinga s prebivalištem na otoku koja su registrirana u nadležnom upravnom tijelu u Republici Hrvatskoj,
4. vozila pravnih osoba, odnosno vozila registrirana na obrt, obiteljsko poljoprivredno gospodarstvo (OPG), djelatnost slobodnog zanimanja i korisnika leasinga sa sjedištem korisnika vozila na otoku, a vozila su registrirana u nadležnom upravnom tijelu u Republici Hrvatskoj,
5. zdravstveni djelatnici i djelatnici drugih javnih službi (policija, oružane snage, vatrogasci, lučka kapetanija) čije je stalno mjesto rada na otoku i njihova službena vozila koja se koriste na otoku,
6. zdravstveni djelatnici i njihova službena vozila pri obavljanju