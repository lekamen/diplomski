 postupanje.
OBVEZA IZVJEŠĆIVANJA EUROPSKE KOMISIJE I MEĐUNARODNE POMORSKE ORGANIZACIJE
Članak 24.
(1) Agencija je dužna redovno i ažurno izvješćivati nadležno tijelo Europske komisije (EMSA) o svim događajima pomorskih nesreća i nezgoda iz područja primjene ove Uredbe prema obrascu iz Dodatka II. koji je sastavni dio ove Uredbe, o pokrenutim sigurnosnim istragama, o razlozima nepokretanja sigurnosnih istraga ozbiljnih pomorskih nesreće, te istom tijelu dostavljati nacrte preliminarnih i završnih izvješća kao i privremenih izjava, a sve u svrhu dobivanja mišljenja i tehničkih primjedbi kako bi se poboljšanjem kvalitete izvješća i privremenih izjava doprinijelo postizanju ciljeva sigurnosne istrage sukladno utvrđenim standardima i preporučenoj praksi Europske unije.
(2) Agencija je dužna redovno i ažurno izvješćivati Međunarodnu pomorsku organizaciju (IMO) o svim događajima pomorskih nesreća i nezgoda iz područja primjene ove Uredbe te dostavljati završna izvješća o vrlo ozbiljnim pomorskim nesrećama.
Članak 25.
Agencija podatke o pomorskim nesrećama ili nezgodama podnosi na propisanom obrascu sukladno sustavu izvješćivanja i unosa podataka o pomorskim nesrećama i nezgodama u europsku bazu podataka (EMCIP).
HRVATSKA INFORMACIJSKA PLATFORMA ZA POMORSKE NESREĆE
Članak 26.
(1) Agencija vodi nacionalnu bazu podataka pod nazivom Hrvatska informacijska platforma za pomorske nesreće (engl. Croatian Marine Casualty Information Platform) u koju se pohranjuju podaci o pomorskim nesrećama i nezgodama iz područja primjene ove Uredbe.
(2) Protokol o obavješćivanju i unosu podataka o pomorskim nesrećama i nezgodama u nacionalnu bazu podataka (CMCIP) s potrebnim obrascima za obavješćivanje donosi Agencija i objavljuje na svojim internetskim stranicama.
(3) Agencija će omogućiti svim zainteresiranim gospodarskim i drugim subjektima pomorskog prometa pristup nacionalnoj bazi podataka (CMCIP) radi pretraživanja i izrade stručnih analiza za potrebe unaprjeđenja sigurnosti plovidbe i općenito pomorske sigurnosti, na način i pod uvjetima kako je to određeno Protokolom o obavješćivanju i unosu podataka o pomorskim nesrećama i nezgodama u nacionalnu bazu podataka (CMCIP).
(4) Agencija je dužna poduzeti sve potrebne mjere radi povezivanja nacionalne (CMCIP) i europske (EMCIP) informacijske platforme za pomorske nesreće s ciljem razmijene podataka u realnom vremenu.
STALNI OKVIR SURADNJE
Članak 27.
(1) Agencija će aktivno surađivati i razvijati suradnju s istražnim tijelima drugih država, osobito državama članicama Europske unije u okviru stalne suradnje za istraživanje nesreća u području pomorskog prometa koji uspostavljaju države članice sukladno provedbenoj Uredbi Europske komisije (EU) br. 651/2011 od 5. srpnja 2011. o donošenju poslovnika o stalnom okviru suradnje, koji države članice uspostavljaju u suradnji s Komisijom u skladu s člankom 10. Direktive 2009/18/EZ Europskog parlamenta i Vijeća (SL L 177, 6.7.2011., str. 101.).
(2) Unutar stalnog okvira suradnje iz stavka 1. ovoga članka, Agencija će s istražnim tijelima drugih članica Europske unije sklapati zasebne sporazume o međusobnoj suradnji radi:
1. međusobne pomoći i aktivnog sudjelovanja u provođenju sigurnosnih istraga na području primjene ove Uredbe
2. omogućavanja zajedničke uporabe uređaja, objekata i opreme za tehničko istraživanje podrtina i brodske opreme te drugih predmeta bitnih za sigurnosnu istragu, uključujući izvlačenje i vrednovanje podataka iz VDR-a i drugih elektroničkih naprava
3. osiguravanja međusobne suradnje ili stručnog mišljenja potrebnog za obavljanje posebnih zadataka u okviru sigurnosnih istraga
4. pribavljanja i zajedničkog korištenja informacija bitnih za analizu podataka o nesreći i izradu odgovarajućih sigurnosnih preporuka na razini Europske unije
5. sastavljanja zajedničkih načela za daljnje sigurnosne preporuke i prilagodbu istražnih metoda razvoju tehničkog i znanstvenog napretka
6. odgovarajuće upotrebe sustava za rano uzbunjivanje iz članka 23. ove