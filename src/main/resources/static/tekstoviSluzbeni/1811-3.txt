 funkcionalnom području (IFP) te obnašanje dužnosti prvog dočasnika za upućivanje na Program napredne dočasničke izobrazbe i Program visoke dočasničke izobrazbe
– godine provedene u činu
– ocjena prethodno završene izobrazbe; osim za prvu razinu slijedno-rastuće dočasničke i časničke izobrazbe
– službena ocjena u posljednje dvije ocjenjivane godine
– rezultat na ulaznom testiranju; za slijedno-rastuće dočasničke izobrazbe i treću razinu slijedno-rastuće časničke izobrazbe za Program integranske zapovjedno-stožerne izobrazbe
– znanje stranog jezika; za treću i četvrtu razinu slijedno-rastuće dočasničke odnosno časničke izobrazbe
– sudjelovanje u operacijama potpore miru, operacijama odgovora na krize, humanitarnim operacijama i drugima aktivnostima u inozemstvu
– prioritet ustrojstvene jedinice.
(2) Vrednovanje iz stavka 1. ovoga članka provodi se na tiskanici (Prilog 3) koja se nalazi u prilogu ovoga Pravilnika i njegov je sastavni dio.
Članak 20.
(1) Iznimno od odredbi članka 16. stavaka 3., 4. i 5., članaka 17. i 19. ovoga Pravilnika, kandidati za upućivanje na prvu razinu slijedno-rastuće dočasničke izobrazbe u skladu s iskazanim potrebama u planu prijma i utvrđenim potrebama za određenim vojnostručnim specijalnostima vrednuju se prema sljedećim kriterijima:
– osobni čin
– vrijeme provedeno u službi
– zadnja službena ocjena
– tjelesna spremnost
– stupanj obrazovanja
– znanje stranog jezika
– tečajevi
– sudjelovanje u operacijama potpore miru
– odlikovanja, medalje, pohvale i nagrade
– prioritet ustrojstvene jedinice.
(2) Vrednovanje iz stavka 1. ovoga članka provodi se na tiskanici (Prilog 4) koja se nalazi u prilogu ovoga Pravilnika i njegov je sastavni dio.
(3) Nakon provedenog postupka vrednovanja za dvostruki broj kandidata predviđen iskazanim potrebama u planu prijma i utvrđenim potrebama za određenim vojnostručnim specijalnostima vrši se provjera zdravstvenih, psihičkih, tjelesnih i sigurnosnih uvjeta te provjera da kandidat u zadnje tri godine nije kažnjen za stegovni prijestup.
(4) Kandidati koji ne ispunjavaju uvjete i provjeru iz stavka 3. ovoga članka ne uvrštavaju se na popis kandidata za upućivanje na prvu razinu slijedno-rastuće dočasničke izobrazbe.
Članak 21.
(1) Nakon provedenog postupka odabira iz članka 16. ovoga Pravilnika odnosno vrednovanja iz članka 19. ovoga Pravilnika i provjere uvjeta iz članka 20. stavka 3. ovoga Pravilnika ustrojstvena jedinica Oružanih snaga nadležna za personalne poslove utvrđuje popis kandidata za upućivanje na određenu razinu slijedno-rastuće dočasničke odnosno časničke izobrazbe po rodu, službi, struci odnosno vojnostručnoj specijalnosti.
(2) Popis kandidata za upućivanje na četvrtu razinu slijedno-rastuće časničke izobrazbe dostavlja se Kadrovskom savjetu Ministarstva obrane na razmatranje, a za ostale razine slijedno-rastuće izobrazbe na kadrovske savjete određene razine u Oružanim snagama.
(3) Nakon razmatranja kandidata u skladu sa stavkom 2. ovoga članka izrađuje se konačan popis kandidata za upućivanje na slijedno-rastuće izobrazbe.
Članak 22.
(1) Popisi kandidata iz članka 16. stavka 5. i članka 21. stavka 3. ovoga Pravilnika dostavljaju se ustrojstvenoj jedinici Ministarstva obrane nadležnoj za ljudske resurse, a obavijest o izboru kandidata dostavlja se ustrojstvenoj jedinici u kojoj je kandidat raspoređen.
(2) Ugovori o pravima i obvezama između Ministarstva obrane i kandidata za upućivanje na prvu razinu slijedno-rastuće dočasničke izobrazbe sklapaju se u skladu s člancima 7. – 11. ovoga Pravilnika.
Članak 23.
Ako se odabrani polaznik ne odazove na izobrazbu i/ili kao kandidat za izobrazbu ne prođe na ulaznom testiranju za određenu razinu izobrazbe ukupno dva puta, neće se više razmatrati kao kandidat za istu izobrazbu.
Članak 24.
Iznimno od odredbi članaka 15. – 23. ovoga Pravilnika, kriteriji i postupak odabira kandidata koji se upućuju na prvu razinu slijedno-rastuće časničke izobrazbe utvrđuju se i provode u skladu s odredbama pravilnika kojim se propisuju