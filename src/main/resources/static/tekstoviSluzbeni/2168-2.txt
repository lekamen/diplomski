 sredstava, da sklopi novi ugovor kao Mirnovec pirotehnika ovlašteni distributer koji će u prodaji imati isključivo asortiman Mirnovec pirotehnike.
U ugovorima o poslovnoj suradnji za vrijeme trajanja zakupa poslovnog prostora, koje je Mirnovec pirotehnika sklapala sa zakupodavcima, člankom 3., zakupodavac se obvezuje uputiti radnike da je zabranjeno za vrijeme trajanja ugovora baviti se prodajom pirotehničkih sredstava drugog proizvođača, a člankom 5. stavkom 1. zakupodavac koji prodaju pirotehnike vrši na jednoj, a posjeduje lanac više maloprodaja, obvezuje se da će prodaju pirotehnike na ostalim lokacijama omogućiti isključivo zakupniku – Mirnovec pirotehnici.
S distributerima, Mirnovec pirotehnika je sklapala tipske ugovore o poslovnoj suradnji na vrijeme od sedam godina ili na neodređeno vrijeme. Navedeni ugovori također sadrže odredbe o zabrani nenatjecanja u vremenu na koje je ugovor sklopljen.
U ugovorima o poslovnoj suradnji koje je Mirnovec pirotehnika sklapala s distributerima, člankom 4. stavkom 1. distributer se obvezuje za vrijeme trajanja predmetnog ugovora nabavljati pirotehničke proizvode I, II, III, T1 i P1 razreda isključivo od Mirnovec pirotehnike, a člankom 5. distributer u razdoblju trajanja ugovora Mirnovec pirotehnici jamči ekskluzivitet u prodaji pirotehničkih proizvoda, te se obvezuje da u pogledu predmeta ovog ugovora neće ulaziti u poslovni odnos s konkurentskim trgovačkim društvima odnosno ponuđačima i/ili distributerima.
U slučaju neizvršavanja obveza iz navedenog članka 5. od strane distributera, člankom 10. Mirnovec pirotehnika je ovlašten jednostrano raskinuti ugovor, te zatražiti i naplatiti od distributera ugovornu kaznu u visini utvrđenoj tim člankom. U slučaju jednostranog raskida ugovora od strane distributera, člankom 11. uređena je visina ugovorne kazne koju je Mirnovec pirotehnika ovlašten zatražiti od distributera.
2. Prijedlog Mirnovec pirotehnike za preuzimanje obveze izvršenja određenih mjera i uvjeta, te rokova u kojima će to učiniti, u smislu članka 49. ZZTN-a
Mirnovec pirotehnika je samoinicijativno, u podnesku od 15. lipnja 2015. iskazala namjeru za preuzimanjem obveza u smislu članka 49. ZZTN-a te predložila mjere i uvjete, a 9. srpnja 2015. je Agenciji podnijela i konačan prijedlog za preuzimanje obveze izvršenja određenih mjera i uvjeta kako bi se otklonili mogući negativni učinci njegovog postupanja ili propuštanja postupanja na tržišno natjecanje.
Kako je riječ o tipskim ugovorima Mirnovec pirotehnike, ista je predložila da Agencija prihvati njeno preuzimanje obveze izmjene pojedinih odredbi važećih ugovora o zakupu i ugovora o poslovnoj suradnji u vrijeme trajanja zakupa poslovnog prostora, te izmjene pojedinih odredbi ugovora o poslovnoj suradnji s distributerima, i to u roku od trideset (30) dana od dana dostave rješenja Agencije kojim se prihvaćaju predložene mjere, uvjeti i rokovi, a kako je navedeno u točki 1. izreke rješenja.
Vezano uz navedeni prijedlog Mirnovec pirotehnike od 9. srpnja 2015. Agencija je utvrdila kako prijedlog namjere preuzimanja obveze izvršenja mjera i uvjeta te rokovi u kojima će to Mirnovec pirotehnika učiniti udovoljava formalnim uvjetima iz članka 49. stavka 1. ZZTN-a, odnosno da je isti podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija u smislu članka 49. stavka 4. ZZTN-a može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, te u drugim slučajevima kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
Prijedlog Mirnovec pirotehnike predstavlja dobrovoljnu mjeru i razmjeran je mogućim negativnim učincima koje bi