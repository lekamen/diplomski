 ali ne i u tiskanoj formi,
8. Reful radio d.o.o. – nije dostavljena potvrda nadležne porezne uprave o stanju duga vezano za porezne obveze i obveze za mirovinsko i zdravstveno osiguranje,
9. Megamix d.o.o. – cjelokupno financijsko izvješće dostavljeno je putem web aplikacije ali ne i u tiskanoj formi,
10. Udruga Radio Student – cjelokupno financijsko izvješće dostavljeno je putem web-aplikacije, ali ne i u tiskanoj formi,
11. Fantastično dobra institucija – FADE IN – dostavljen preslik izvadka iz propisanog registra i preslik potvrde porezne uprave o stanju duga vezano uz porezne obveze i obveze za mirovinsko i zdravstveno osiguranje,
12. Udruga za promicanje kulture Kulturtreger – dostavljen preslik izvadka iz propisanog registra,
13. Janus d.o.o. – dostavljen preslik dokumenta o solventnosti,
14. Radio postaja Ploče d.o.o. – dostavljen preslik izvadka iz propisanog registra, a Statut medija samo putem web-aplikacije.
S obzirom na to da se analizirati i ocjenjivati mogu samo programi/projekti iz pravodobne i potpune prijave koje ispunjavaju sve propisane uvjete, na temelju odredbe članka 14. stavka 2. Pravilnika odlučeno je kao u točki XV. izreke ove Odluke.
Pružatelji medijskih usluga iz točke I. izreke ove Odluke dostavili su pravodobne i potpune prijave koje su ispunjavale sve propisane uvjete te su im, nakon analize i ocjene prema članku 14. Pravilnika, dodijeljena sredstva Fonda razmjerno ukupnoj ocjeni i intenzitetu potpore iz članka 4. tog Pravilnika.
Slijedom iznesenog, na temelju odredbe članka 64. Zakona o elektroničkim medijima, članka 130. stavka 1. točke 2. i članka 150. Zakona o općem upravnom postupku (»Narodne novine« broj 47/09), članka 11. stavka 4., članka 12., članka 13., članka 14., članka 17. i članka 18. Pravilnika odlučeno je kao u točki I. – XV. izreke ove Odluke.
UPUTA O PRAVNOM LIJEKU
Protiv ove Odluke nije dopuštena žalba, ali se može pokrenuti upravni spor pred mjesno nadležnim upravnim sudom u roku od 30 dana od dana dostave odluke. Tužba se predaje sudu neposredno u pisanom obliku, usmeno na zapisnik ili se šalje poštom, odnosno dostavlja elektronički.
Klasa: 612-12/15-09/0002
Urbroj: 567-02/01-15-02
Zagreb, 1. srpnja 2015.
VIJEĆE ZA ELEKTRONIČKE MEDIJE
Predsjednica Vijeća Mirjana Rakić, v. r.
