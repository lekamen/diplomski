 u svezi kojih je tužitelj upravo isticao prigovore.
Stoga će tuženik u ponovnom postupku, vezan pravnim shvaćanjem i primjedbama ovog Suda sukladno članu 81. stavku 2. ZUS-a u roku od 30 dana od dana primitka ove presude, a imajući u vidu i navode tužitelja istaknute u tužbi i u tijeku ovog upravnog spora, ponovno odlučiti o zahtjevu tužitelja za rješavanje spora na način da će najprije utvrditi za koju uslugu je tužitelj potpisao zahtjev 13. ožujka 2013. (a ne 18. ožujka 2013. kako to pogrešno tuženik i zainteresirana osoba spominju), što je obuhvaćala H1 Call Plus usluga, iz kojeg razloga su tužitelju dolazili računi i to počevši od prvo zaprimljenog računa (za mjesec svibanj 2013., pa nadalje za mjesec lipanj, srpanj i kolovoza 2013. u iznosu većem od 99,00 kuna), što je u svakom tom računu zainteresirana osoba osnovano tužitelju obračunala, a što nije i sukladno kojem propisu, sve imajući u vidu navode zainteresirane osobe iz odgovora na tužbu da je iz dostavljanih računa za mjesec svibanj, lipanj, srpanj i kolovoza 2013. razvidno da je tijekom svakog od navedenih mjeseci tužitelj nije dosegao 1000 minuta besplatnog razgovora, niti su mu isti naplaćeni te će potom utvrditi je li iznos zaračunat tužitelju za svaki poimence račun i mjesec pravilno izračunat. Ovo tim više, što je iz dopisa Povjerenstva za reklamacije potrošača H1 Telekom d.d. kao i odgovora na tužbu zainteresirane osobe razvidno da je Povjerenstvo za reklamacije potrošača na sastanku održanom 10. siječnja 2014. jednoglasno donijelo odluku kojom se tužiteljeva reklamacija za raskid pretplatničkog odnosa bez plaćanja naknade za privremeni raskid ugovora kao i odobrenje računa prihvaća kao utemeljena isključivo u realizaciji H1 usluge, dok je uvidom u račun za mjesec kolovoz razvidno da je navedena naknada za privremeni raskid ugovora tužitelju uredno naplaćena u iznosu od 368,02 kune. Stoga će tuženik zatražiti od zainteresirane osobe očitovanje za svaki poimence račun koliko je naknada za uspostavu poziva po cijeni od 0,28 kuna naplatilo tužitelju za svaki od navedenih mjeseci, te je li iznos od 99,00 kuna mjesečno predstavljao iznos za H1 Call Plus uslugu s uključenim porezom na dodanu vrijednost ili bez uključenog poreza na dodanu vrijednost te što je po svakom od tih računa naplaćeno mimo iznosa od 99,00 kuna i koliko je iznosio mjesečni paket ugovorne usluge H1 Call Plus, te će nakon zaprimljenog odgovora od zainteresirane osobe te provjerenih činjenica donijeti novu i zakonitu odluku koja će sadržavati sve propisane dijelove u skladu s člankom 98. ZUP-a te u kojoj će biti obrazloženo sve što je u postupku utvrđeno, a navedena odluka sadržavat će i razloge zbog kojih nije usvojen koji od zahtjeva (prigovora) stranaka.
Slijedom navedenog, na temelju članka 58. stavka 1. ZUS-a odlučeno je kao u izreci ove presude.
UPUTA O PRAVNOM LIJEKU
Protiv ove presude nije dopuštena žalba.
Broj: 3 UsI-1180/14-26
Rijeka, 3. prosinca 2015.
Sutkinja Marija Renner Jakovljević, dipl. iur., v. r.
