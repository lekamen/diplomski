 samo dokumenta s detaljnim tehničkim specifikacijama pružanja usluge završavanja (terminacije) poziva, odnosno usluge međupovezivanja, s definiranim mrežnim značajkama, uvjetima, rokovima i cijenama pod nazivom »minimalna ponuda uvjeta međupovezivanja«, a kako je to definirano u regulatornoj obvezi. Osim toga minimalna ponuda međupovezivanja alternativnih operatora može sadržavati i dio u kojem će se definirati uvjeti korištenja zajedničkog prostora (kolokacija) zajedno s rokovima, uvjetima i cijenama pružanja usluge. Obzirom da je tužitelj bio u obvezi najkasnije do 1. srpnja 2013., objaviti minimalnu ponudu međupovezivanja usklađenu s odlukom tuženika od 28. svibnja 2013., i pripadajućim dokumentom Analize tržišta, te istu početi primjenjivati od 1. kolovoza 2013., odmah nakon donošenja citirane odluke tužitelj je radi pojašnjavanja određenih mu regulatornih obveza zatražio održavanje sastanka s predstavnicima stručne službe tuženika kojima je unaprijed dostavio pitanja putem elektroničke pošte, a nakon sastanka dana 24. lipnja 2013., dostavljeni su odgovori tuženika u kojima je odgovoreno da tužitelj ima pravo naplatiti usluge kolokacije od 1. kolovoza 2013. pa je tako usklađena i dopunjena minimalna ponuda s odlukom tuženika od 28. svibnja 2013. i pripadajućim dokumentom Analize tržišta, te je javno objavljena na Internet stranici (www.optima.hr), i dostavljena tuženiku dana 1. srpnja 2013. U razdoblju od tog dana pa do 31. srpnja 2013., niti tuženik niti HT nisu imali primjedbi na poglavlje 8. Minimalne ponude tužitelja koja se odnosi na dodatne usluge međupovezivanja, u kojima je tužitelj definirao uvjete i cijene korištenja pod 1. usluge zakupa prostora u DDF-u (digitalnom distribucijskom razdjeljniku tužitelja) ili zakupa prostora za smještaj vlastitog DDF-a (digitalnog distribucijskog razdjeljnika) i 2. usluge kolokacije opreme za međupovezivanje. Na stranici 14. Minimalne ponude tužitelj je odredio da naplata počinje od trenutka aktivacije usluge odnosno kolokacije opreme operatora za međupovezivanje u prostor Optime. U slučaju da operator već ima kolociranu opremu za međupovezivanje u prostoru Optime, naplata usluge kolokacije započinje danom primjene ove Minimalne ponude o čemu će Optima i operator sklopiti odgovarajući dodatak o međupovezivanju.
Tako izmijenjena i dopunjena Minimalna ponuda tužitelja stupila je na snagu 1. kolovoza 2013. čime je tužitelj ispunio u cijelosti Analizom tržišta određenu mu regulatornu obvezu transparentnosti i nediskriminacije. Obzirom da tuženik nakon dostavljanja na uvid Minimalne ponude tužitelja i prilikom objave iste 1. srpnja 2013., nije imao primjedbi na sadržaj Minimalne ponude u dijelu definiranih dodatnih usluga međupovezivanja niti je držao da je tužitelj objavom ponude postupio protivno članku 58. stavak 2. Zakona o elektroničkim komunikacijama (dalje u tekstu: ZEK), to naknadno utvrđivanje u sporu koji je prethodio donošenju pobijanog rješenja –sadržava li već objavljena Minimalna ponuda tužitelja koja je stupila na snagu 1. kolovoza 2013. godine dodatne troškove predstavlja ne samo nepotpuno i pogrešno utvrđeno činjenično stanje već pogrešnu primjenu pravnog propisa na temelju kojeg se rješava upravna stvar. Smatra da u slučaju da je tuženik smatrao cijene usluge kolokacije tužitelja objavljenim u Minimalnoj ponudi dodatnim teretom za druge operatore morao je sukladno članku 58. stavku 3. ZEK-a provesti postupak izmjene Standardne ponude odnosno Minimalne ponude tužitelja bilo u svrhu provedbe regulatornih obveza koje određuje u skladu s odredbama zakona bilo u svrhu ostvarivanja regulatornih načela i ciljeva iz članka 5. ZEK-a, a ne u postupku koji je prethodio donošenju pobijanog rješenja po zahtjevu tužitelja odlučiti da ne prihvaća cijenu iz Minimalne ponude tužitelja. Zbog činjenice da je HT odbijao sklopiti dopunu ugovora sukladno Minimalnoj ponudi tužitelja kojom bi se reguliralo korištenje dodatnih usluga međupovezivanja tužitelj je pokrenuo regulatorni spor