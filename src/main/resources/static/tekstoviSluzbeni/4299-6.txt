 filmske ili druge tehničke snimke, to će se navesti u zapisniku i priključiti zapisniku.
(10) Zapisnik se mora voditi uredno, u njemu se ne smije ništa dodati ili mijenjati, a prekrižena mjesta moraju ostati čitljiva.
(11) Zapisnik se vodi uporabom računala, osim ako zbog posebnih okolnosti to nije moguće, te će se takve okolnosti naznačiti u zapisniku.
(12) Ako zapisnik ima više listova, oni će se označiti rednim brojevima.
(13) Sve preinake, ispravci i dodaci unose se na kraju zapisnika i moraju ih ovjeroviti osobe koje potpisuju zapisnik.
(14) Ako se radnja nije mogla obaviti bez prekida, u zapisniku će se naznačiti dan i sat kad je nastao prekid te dan i sat kad se radnja nastavlja.
(15) Ako je bilo prigovora u svezi sa sadržajem zapisnika, navest će se u zapisniku i ti prigovori.
Potpisivanje zapisnika
Članak 22.
(1) Ispitana osoba, osobe koje su obvezno nazočne radnjama, osumnjičenik, branitelj i oštećenik, ako su nazočni, imaju pravo pročitati zapisnik ili, ako ne znaju ili ne mogu čitati, zahtijevati da im se zapisnik pročita, o čemu ih je službena osoba koja poduzima radnju dužna upozoriti, a u zapisniku će se naznačiti je li upozorenje učinjeno i je li zapisnik pročitan.
(2) Zapisnik potpisuje ispitana osoba, a ako se zapisnik sastoji od više stranica, ispitana osoba potpisuje svaku stranicu.
(3) Na kraju zapisnika potpisat će se tumač, ako ga je bilo te svjedoci i druge osobe čija je nazočnost obvezna pri poduzimanju radnje.
(4) Ako zapisnik ne piše zapisničar, zapisnik potpisuju osobe koje su nazočne radnji, a ako takvih osoba nema ili ne mogu shvatiti sadržaj zapisnika, zapisnik potpisuju dva svjedoka, osim ako nije moguće osigurati njihovu nazočnost, te će se takva okolnost posebno naznačiti u zapisniku.
(5) Osoba koja ne zna pisati umjesto potpisa stavlja otisak kažiprsta desne ruke, a zapisničar ispod otiska upisuje njezino ime i prezime. Ako se zbog nemogućnosti da se stavi otisak desnog kažiprsta stavlja otisak kakva drugog prsta ili otisak prsta lijeve ruke, u zapisniku će se naznačiti od kojeg je prsta i s koje ruke uzet otisak.
(6) Ako ispitana osoba nema obje ruke, pročitat će zapisnik, a ako ne zna pisati, zapisnik će joj se pročitati, i to će se zabilježiti u zapisniku.
(7) Ako ispitana osoba odbije potpisati zapisnik ili staviti otisak prsta, to će se zabilježiti u zapisniku i navesti razlog odbijanja.
(8) Zapisnik na kraju potpisuje osoba koja je obavila radnju te zapisničar.
IV. ZAVRŠETAK UPRAVNE ISTRAGE
Članak 23.
Upravna istraga pomorske nesreće završava izdavanjem prekršajnog naloga, podnošenjem optužnog prijedloga ili odlukom o nepokretanju prekršajnog progona.
Izdavanje prekršajnog naloga
Članak 24.
Ako upravnom istragom bude utvrđeno počinjenje pomorskog prekršaja za koji se može izdati prekršajni nalog, voditelj upravne istrage izdat će prekršajni nalog počinitelju tog pomorskog prekršaja.
Podnošenje optužnog prijedloga
Članak 25.
Ako upravnom istragom bude utvrđeno počinjenje pomorskog prekršaja za koji se ne može izdati prekršajni nalog, voditelj upravne istrage podnijet će sudu, odnosno državnom tijelu nadležnom za vođenje prekršajnog postupka u prvom stupnju, optužni prijedlog protiv počinitelja pomorskog prekršaja.
Odluka o nepokretanju prekršajnog progona
Članak 26.
(1) Ako upravnom istragom bude utvrđeno da ne postoji osnova sumnje u počinjenje pomorskog prekršaja u svezi pomorske nesreće koja je bila predmet istrage, voditelj upravne istrage odlučit će o nepokretanju prekršajnog progona.
(2) Voditelj upravne istrage dužan je u roku osam dana od donošenja odluke o nepokretanju prekršajnog progona, pisano izvijestiti oštećenika, ako oštećenik postoji, o razlozima nepokretanja prekršajnog progona, uz uputu da može samostalno, u svojstvu ovlaštenog tužitelja, podnijeti optužni prijedlog sudu.
Obavijest o sumnji na počinjenje kaznenog djela
Članak 27.
(1) Ako upravnom istragom bude utvrđena osnova sumnje u počinjenje kaznenog djela u svezi pomorske nesreće koja je predmet upravne istrage, 