 bez obveze javne usluge donosi Upravno vijeće Agencije.
Naknada iz stavka 1. ovoga članka prihod je državnog proračuna Republike Hrvatske.«.
Članak 38.
Članak 56. mijenja se i glasi:
»Povremeni prijevoz putnika u obalnom pomorskom prometu je prijevoz koji se ne obavlja prema utvrđenim redovima plovidbe i ne smatra se javnim linijskim prijevozom.
Povremeni prijevoz putnika ne smije sadržavati elemente linijskog javnog prijevoza, kao što su javno objavljeni red plovidbe, između dviju ili više luka u skladu s objavljenim plovidbenim redom i cjenikom usluge.
Povremeni prijevoz je namijenjen potrebama za jednokratnim prijevozom i nema funkciju prijevoza dnevne migracije.
Povremenim prijevozom putnika iz stavka 1. ovoga članka smatra se osobito prijevoz kao sastavni dio turističke ponude (dio izletničkog programa, turističkog paket-aranžmana, transfera putnika) te prijevoz taksijem i prijevoz djelatnika pravnih i fizičkih osoba za njihove potrebe.
Brodar koji obavlja prijevoz putnika kao sastavni dio turističke ponude ne smije obavljati transfer odnosno prijevoz putnika koji nisu korisnici turističke usluge.
Prijevoz taksijem je povremeni prijevoz putnika bez utvrđenog reda plovidbe i prema javno objavljenom cjeniku, za prijevoz pojedinaca ili grupe od najviše 12 putnika.
Prijevoz taksijem može obavljati pravna ili fizička osoba registrirana za tu djelatnost, s prijavljenim brodom, odnosno brodicom za gospodarsku namjenu.«.
Članak 39.
Naslov glave IV. iznad članka 59. mijenja se i glasi: »IV. UPRAVNI I INSPEKCIJSKI NADZOR«.
Članak 59. mijenja se i glasi:
»Upravni nadzor nad radom Agencije obavlja Ministarstvo.
Inspekcijski nadzor nad provedbom ovoga Zakona i propisa donesenih na temelju njega obavlja Inspekcija za sigurnost plovidbe Ministarstva (u daljnjem tekstu: Inspekcija).
Poslove inspekcijskog nadzora obavljaju i drugi državni službenici Ministarstva u okviru posebnog ovlaštenja koje izdaje Ministar.«.
Članak 40.
Iza članka 59. dodaju se članci 59.a do 59.d koji glase:
»Članak 59.a
Inspekcija je nadležna neposredno nadzirati provođenje ovoga Zakona i propisa donesenog na temelju njega, a osobito:
1. nadzirati brodare u obavljanju javnog prijevoza sukladno ugovoru o javnoj usluzi,
2. nadzirati provođenje povlaštenog prijevoza i
3. nadzirati obavljanje međunarodnog javnog prijevoza, javnog linijskog prijevoza bez obveze javne usluge i povremenog prijevoza.
Članak 59.b
U obavljanju inspekcijskog nadzora inspektori su ovlašteni:
1. narediti otklanjanje nepravilnosti i određujući rok u kojem se nepravilnosti moraju otkloniti,
2. oduzeti predmete odnosno otočne iskaznice i vinjete,
3. zabraniti obavljanje javnog prijevoza koji se obavlja bez ugovora o javnoj usluzi na liniji za koju je propisana obveza javne usluge,
4. izdati prekršajni nalog,
5. podnijeti optužni prijedlog za pokretanje prekršajnog postupka,
6. davatelju koncesije odnosno javnom naručitelju dostaviti zapisnik s utvrđenim nepravilnostima u izvršavanju ugovora o javnoj usluzi,
7. poduzeti druge mjere i izvršiti druge radnje na koje je inspektor ovlašten ovim Zakonom, propisima donesenim na temelju ovoga Zakona te zakonom kojim se uređuju prekršaji.
Otočne iskaznice za putnike, vozila i vinjetu za vozila oduzete zbog zloupotrebe inspektor će proglasiti nevažećim za razdoblje do šest mjeseci.
U slučaju utvrđenog ponovljenog korištenja otočne iskaznice iz stavka 1. ovoga članka suprotno odredbama ovoga Zakona i propisa donesenih na temelju njega, privremeno se oduzima otočna iskaznica na rok do šest mjeseci, za svaki ponovljeni slučaj utvrđene zloupotrebe.
Članak 59.c
Prije početka obavljanja inspekcijskog nadzora inspektor je dužan o nadzoru obavijestiti odgovornu osobu pravne osobe, osim ako smatra da bi obavještavanje umanjilo učinkovitost nadzora.
Pravne i fizičke osobe koje podliježu nadzoru iz članka 59.a ovoga Zakona dužne su inspektoru omogućiti obavljanje nadzora.
O obavljenom inspekcijskom nadzoru inspektor je dužan sastaviti zapisnik.
Članak 59.d
Ako