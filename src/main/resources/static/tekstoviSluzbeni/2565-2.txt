 plaćanje smatra se prihvaćenom ako je:
(a) instrukcija za plaćanje u skladu s pravilima koja utvrđuje pružatelj mrežnih usluga sustavu TARGET2,
(b) instrukcija za plaćanje u skladu s pravilima i uvjetima formatiranja ASCB-ove komponente sustava TARGET2,
(c) banka namire na popisu banaka namire iz članka 4. stavka 1.,
(d) u slučaju međusistemske namire, relevantni sporedni sustav na popisu sporednih sustava s kojima se međusistemska namira može provesti i
(e) u slučaju privremenog isključenja banke namire iz sudjelovanja u sustavu TARGET2 pribavljen izričit pristanak SCB-a isključene banke namire.
Članak 6.
Unos instrukcija za plaćanje u sustav i njihova neopozivost
(1) Instrukcije za odobrenje uzimaju se prihvaćenima u relevantnu komponentu sustava TARGET2 u trenutku i neopozivima od trenutka kada ih je prihvatio ASCB. Instrukcije za terećenje smatraju se prihvaćenima u relevantnu komponentu sustava TARGET2 u trenutku i neopozivima od trenutka kada ih je prihvatio SCB.
(2) Primjena stavka 1. ovog članka nema učinak ni na jedno pravilo sporednog sustava koje propisuje trenutak prihvata u sporedni sustav i/ili neopozivost naloga za prijenos dostavljenih tom sporednom sustavu u trenutku ranijem od trenutka prihvata odnosne instrukcije za plaćanje u relevantnu komponentu sustava TARGET2.
Članak 7.
Postupci namire
(1) Ako sporedni sustav zahtijeva upotrebu postupka namire, odnosni ASCB nudi jedan ili više postupaka namire utvrđenih u nastavku:
(a) postupak namire 1 (prijenos likvidnosti),
(b) postupak namire 2 (namira u realnom vremenu),
(c) postupak namire 3 (dvostrana namira),
(d) postupak namire 4 (standardna višestrana namira),
(e) postupak namire 5 (istodobna višestrana namira) i
(f) postupak namire 6 (namjenska likvidnost i međusistemska namira).
(2) Središnje banke namire podržavaju namiru instrukcija za plaćanje sporednih sustava u skladu s izborom postupaka namire iz stavka 1. ovog članka putem, među ostalim, namire instrukcija za plaćanje na PM računima i podračunima banaka namire.
(3) Daljnje pojedinosti u vezi s postupcima namire iz stavka 1. ovog članka sadržane su u člancima od 10. do 15. ove Odluke.
Članak 8.
Nepostojanje obveze otvaranja PM računa
Sporedni sustavi nisu obvezni postati izravni sudionici u komponenti sustava TARGET2 ili voditi PM račun kada upotrebljavaju ASI.
Članak 9.
Računi za podršku postupcima namire
(1) Osim PM računa, sljedeće vrste računa mogu se otvoriti u PM-u i upotrebljavati od strane središnjih banaka sporednih sustava, sporednih sustava i banaka namire za postupke namire iz članka 7. stavka 1. ove Odluke:
(a) tehnički računi,
(b) zrcalni računi,
(c) računi jamstvenog fonda i
(d) podračuni.
(2) Kada ASCB nudi postupak namire 4, 5 ili 6 za povezane modele (engl. interfaced models), on otvara tehnički račun u svojoj komponenti sustava TARGET2 za odnosne sporedne sustave. Takve račune ASCB može ponuditi kao mogućnost za postupke namire 2 i 3. Posebni tehnički računi otvaraju se u vezi s postupcima namire 4 i 5. Stanje na tehničkim računima mora biti nula ili pozitivno na kraju postupka namire relevantnog sporednog sustava i stanje na kraju dana mora biti nula. Tehnički računi identificiraju se putem BIC-a relevantnoga sporednog sustava.
(3) Kada nudi postupke namire od 1 do 6 za integrirane modele, ASCB mora, a kada nudi postupak namire 3 ili 6 za povezane modele, ASCB može otvoriti zrcalne račune u svojoj komponenti sustava TARGET2. Zrcalni računi specifični su PM računi koje ASCB vodi u svojoj komponenti sustava TARGET2 radi upotrebe od strane sporednih sustava. Zrcalni računi identificiraju se putem BIC-a relevantnog ASCB-a.
(4) Kada nudi postupak namire 4 ili 5, ASCB može otvoriti račun jamstvenog fonda u svojoj komponenti sustava TARGET2 za sporedne sustave. Stanja na tim računima upotrebljavaju se za namiru instrukcija za plaćanje sporednih sustava u slučaju da ne postoji dostupna likvidnost na PM računu banke namire. Imatelji računa jamstvenog fonda mogu biti središnje banke