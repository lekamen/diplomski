27 25.03.2016 Presuda i Rješenje Visokog upravnog suda Republike Hrvatske broj: Usoz-315/13-10 od 23. veljače 2016.
VISOKI UPRAVNI SUD REPUBLIKE HRVATSKE
798
PRESUDA
i
RJEŠENJE
Visoki upravni sud Republike Hrvatske u vijeću sastavljenom od sudaca toga suda Lidije Vukičević, predsjednice vijeća, Mire Kovačić, Eveline Čolović Tomić, mr. sc. Ivice Kujundžića, mr. sc.Inge Vezmar Barlek, članova vijeća, uz sudjelovanje sudske savjetnice Ivane Mamić Vuković, zapisničarke, u postupku ocjene zakonitosti općeg akta pokrenutog povodom obavijesti Damira Fresla iz Samobora, Starogradska 44, po službenoj dužnosti i povodom zahtjeva, na sjednici održanoj 23. veljače 2016.
presudio je
Ukida se dio Cjenika pogrebnih usluga društva za obavljanje komunalnih djelatnosti Komunalac d.o.o. iz Samobora, urbroj: 3608/08 od 8. srpnja 2008. godine, pod brojem V. OSTALE USLUGE, R. br. 8, šifra 460010, s nazivom »Prijenos prava korištenja sudskim rješenjem i dobrovoljnom izjavom na krvne srodnike (roditelji – djeca), jed. mjere – dokum, cijena bez PDV-a 163,93 kn, cijena s PDV-om 200,00 kn.
riješio je
Zahtjev za ocjenu zakonitosti suglasnosti Gradskog poglavarstva Grada Samobora, zaključak, klasa: 022-05/08-01/25, ur.broj: 238-11-10/5-08-50 od 8. srpnja 2008. godine, se odbacuje.
Obrazloženje
Damir Fresl iz Samobora podnio je ovom Sudu 3. srpnja 2013. godine podnesak u kojem zahtijeva ocjenu zakonitosti Cjenika pogrebnih usluga Komunalca d.o.o., Samobor, urbroj: 3608/08 od 8. srpnja 2008. godine te ocjenu zakonitosti suglasnosti Gradskog poglavarstva Grada Samobora: zaključak, klasa: 022-05/08-01/25, urbroj: 238-11-10/5-08-50.
Podnositelj je dostavio dokumentaciju iz koje je vidljivo da je rješenjem Općinskog suda u Samoboru broj: 10-O-363/11-7 od 11. studenog 2011. godine naslijedio pravo korištenja i raspolaganja grobnim mjestom broj groba 1945/2, red 1. polje XI, Gradsko groblje Samobor. Navodi da je 13. siječnja 2012. godine predao pisani zahtjev za provedbu pravomoćnog sudskog rješenja, ali to rješenje Komunalac d.o.o., Samobor, Ulica 151. samoborske brigade HV 2, Samobor nije proveo, jer kao uvjet traži platiti račun od 200,00 kn, iako se ne radi ni o kakvoj pogrebnoj usluzi ili isporučenoj opremi za potrebe pogrebne usluge.
Sud je pozvao društvo Komunalac d.o.o. Samobor, društvo za obavljanje komunalnih djelatnosti da se očituje na navode predlagatelja, a u svom odgovoru od 13. ožujka 2015. godine urbroj: S-9-1/15 smatra kako predmet ovog postupka ne može biti Cjenik pogrebnih usluga, jer ne ispunjava osnovne elemente koje treba sadržavati upravni akt, a koji su propisani člankom 98. Zakona o općem upravnom postupku. Poziva se na članak 3. stavak 1. točka 1. Zakona o upravnim sporovima koji propisuje da predmeti upravnog spora jesu: 1. ocjena zakonitosti pojedinačne odluke kojom je javnopravno tijelo odlučilo o pravu, obvezi ili pravnom interesu stranke u upravnoj stvari (upravni akt) protiv koje nije dopušteno izjaviti redovni pravni lijek.
U kronološkom pregledu postupaka koji su vođeni povodom prigovora predlagatelja, kao potrošača, a sada podnositelja zahtjeva za ocjenu zakonitosti Cjenika pogrebnih usluga navode da niti u jednom od tih postupaka nije utvrđen propust T.D. Komunalac d.o.o. u svezi s rješavanjem zahtjeva podnesenog od strane predlagatelja.
Iznijeta je činjenica da je Gospodarski inspektorat Državnog inspektorata, Područne jedinice Zagreb, Odjela prometa roba i usluga donio rješenje, klasa: UP/I-336-02/12-01/198, urbroj: 556-16-01/56-12-03 od 30. studenoga 2012. godine kojim je privremeno zabranio pružanje usluga naplate upisa, prijepisa i izdavanja dokumenata o pravu korištenja grobnih mjesta na grobljima. Na predmetno rješenje Komunalac d.o.o. je pravovremeno izjavio žalbu, a Povjerenstvo za žalbe Državnog inspektorata uvažilo žalbu uzevši u obzir činjenicu da je za Cjenik pogrebnih usluga na temelju kojega se naplaćuje upis, prijepis, izdavanje pisanih dokumenata na zahtjev stranke, kao i prijenos prava korištenja grobnog