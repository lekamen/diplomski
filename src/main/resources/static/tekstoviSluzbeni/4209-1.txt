 mijenja se i glasi:
»1) Sjeme žitarica koje se uvozi i stavlja na tržište mora biti originalno pakirano i označeno OECD certifikatom na pakiranju izdanim od nadležnog tijela zemlje izvoznice.
2) Svaku pošiljku partije sjemena koja se uvozi uz OECD certifikat o sortnosti mora pratiti i ISTA ili AOSA certifikat o kakvoći sjemena koji ne može biti stariji od 8 mjeseci.
3) Za pošiljku sjemena iz uvoza smatra se da je istovjetna sjemenu proizvedenom prema Zakonu i ovome Pravilniku ukoliko je OECD certifikat o sortnosti iz stavka 1. i 2. ovoga članka od nadležnog tijela zemlje i ako u pogledu sorte, kategorije i kakvoće sjemena pošiljka sjemena udovoljava zahtjevima propisanim Zakonom i ovim Pravilnikom.
4) Prilikom pregleda pošiljke sjemena na graničnom prijelazu ili na određenim mjestima unutar države koji su pod carinskim nadzorom fitosanitarni inspektor kontrolira da li je:
– dobavljač propisno upisan i registriran u Upisniku dobavljača sjemena,
– pakiranje sjemena originalno pakirano i pošiljka sjemena označena u skladu sa stavkom 1. i 2. ovoga članka,
– OECD Certifikat koji prati partiju sjemena izdan od nadležnog tijela zemlje izvoznice,
– sjeme udovoljava uvjetima propisanim ovim Pravilnikom i Zakonom u pogledu sorte, kategorije i kvalitete.
5) Uvoznik vodi evidenciju o uvezenim količinama sjemena preko 2 kg s podacima o:
– vrsti,
– sorti,
– kategoriji,
– zemlji proizvodnje sjemena,
– nadležnom tijelu zemlje koje je izdalo certifikat o sortnosti,
– državi izvoznici,
– uvozniku,
– količini sjemena.
6) Obrazac evidencije iz stavka 5. ovoga članka propisan je u Obrascem 7b. koji se nalazi u Dodatku 6. ovoga Pravilnika.
7) Izvješće o uvezenim količinama sjemena preko 2 kg uz navođenje podataka iz Obrasca 7b. uvoznik dostavlja Zavodu najkasnije u roku 30 dana od dana uvoza.
8) U slučaju uvoza sjemena u skladu s odredbom članka 31. stavak 1. Zakona, po pojedinom uzorku sjemena bilo da se radi o populaciji, sorti, hibridu ili samooplodnoj liniji može se uvesti do 5 kg sjemena kukuruza i sirka, odnosno do 10 kg sjemena ostalih žitarica.
9) U slučaju uvoza sjemena u skladu sa odredbom članka 73. stavka 1. Zakona, građani Republike Hrvatske mogu uvesti do 10 kg žitarica, kukuruza do 1 kg i sirka do 0,5 kg.«
Članak 14.
U Dodatku 1. u točki 5. mijenja se prva rečenica koja glasi:
»Usjevi za proizvodnju certificiranog sjemena hibrida zobi, golozrne zobi, crne zobi, ječma, riže, pšenice, tvrde pšenice, pravog pira i samooplodne pšenoraži te usjevi za proizvodnju certificiranog sjemena hibrida ječma tehnikom koja nije citoplazmatska muška sterilnost (CMS).«.
Iza točke 5. dodaje se točka 5.a koja glasi:
»5.a Usjevi za proizvodnju osnovnog i certificiranog sjemena hibrida ječma tehnikom citoplazmatske muške sterilnosti:
(a) Usjev mora biti u skladu sa sljedećim standardima u pogledu udaljenosti od susjednih izvora peludi koja može rezultirati nepoželjnim stranim oprašivanjem:
Usjev Najmanja udaljenost za proizvodnju osnovnog sjemena 100 m za proizvodnju certificiranog sjemena 50 m
(b) Usjev mora imati dovoljan sortni identitet i čistoću u pogledu svojstava komponenata.
Usjev posebno mora biti u skladu sa sljedećim standardima:
i. Postotak broja biljaka koje očito nisu pravi pripadnici tipa ne smije prelaziti:
– za usjeve koji se upotrebljavaju za proizvodnju osnovnog sjemena, 0,1% za liniju održavanja i obnavljanja te 0,2% za žensku komponentu CMS-a,
– za usjeve koji se upotrebljavaju za proizvodnju certificiranog sjemena, 0,3% za liniju obnavljanja i žensku komponentu CMS-a te 0,5% u slučaju da je ženska komponenta CMS-a jednostruki hibrid.
ii. Razina muške sterilnosti ženske komponente iznosi najmanje:
– 99,7% za usjeve koji se upotrebljavaju za proizvodnju osnovnog sjemena,
– 99,5% za usjeve koji se upotrebljavaju za proizvodnju certificiranog sjemena.
iii. Zahtjevi iz točaka i. te ii. ispituju se službenim testovima nakon provjere.
(c) Certificirano sjeme može se proizvoditi u miješanom uzgoju ženske muško-sterilne komponente s muškom