 podnošenje zahtjeva
Članak 80.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za ZL na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze ZL korisnika
Članak 81.
ZL korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Zabranjena je upotreba mineralnog gnojiva ili stajskog gnoja.
3. Zabranjena je upotreba sredstava za zaštitu bilja.
4. Košnja je dozvoljena isključivo ručno ili strižnim kosilicama.
5. Termin i način košnje određen je za svakog leptira. Košnja se mora obaviti do 1. listopada.
Vrsta Kod* i naziv područja Termin i način košnje Phengaris alcon alcon HR2001220 – Livade uz potok Injaticu HR2001305 – Zvečevo HR5000020 – NP Plitvička jezera HR2001409 – Livade uz Bednju II kositi iza 15. 9. svake druge godine Coenonympha oedippus HR2000544 – Vlažne livade uz potok Malinska HR2000619 – Mirna i šire područje Butonige HR2000545 – Vlažne livade kod Marušića HR2000546 – Vlažne livade uz Jugovski potok (Štrcaj) HR2000543 – Vlažne livade uz potok Bračana (Žonti) HR2001015 – Pregon kositi iza 15. 9. na 1/3 površine svake godine Phengaris nausithous HR2000672 – Zovje HR2001346 – Međimurje HR2001347 – Donje Međimurje kositi do 15.6 ili iza 15.9. svake druge godine Phengaris teleius HR2000368 – Peteranec HR2000672 – Zovje HR2001346 – Međimurje HR2001347 – Donje Međimurje HR2001409 – Livade uz Bednju II kositi do 15.6 ili iza 15.9. svake druge godine
* prema Uredbi o ekološkoj mreži (»Narodne novine« broj 124/2013)
6. Ukoliko travnjaci služe za ispašu, ispaša može biti samo u jesen (najranije od košnje 15. rujna do kraja tekuće godine); dozvoljeno je maksimalno 1,0 uvjetnih grla/ha ovaca, koza, goveda i kopitara. Minimalni pašni pritisak je 0,3 uvjetnih grla/ha.
7. Ručno treba odstranjivati pojedinačne biljke koje nisu prikladne za ispašu ispašu (Amorpha fruticosa (čivitnjača), Asclepias syriaca L. (cigansko perje, prava svilenica), Xanthium spinosum L. (trnovita dikica, čičak), Xanthium strumarium L. ssp. italicum (Moretti) D.L. (obalna dikica)).
8. Hidromelioracijski zahvati nisu dozvoljeni.
9. Korisnik mora voditi evidenciju o provođenju svih radnji iz točki 1-8 koje se odnose na obveze iz ove operacije. Evidencija se vodi sukladno Obrascu 5. iz Priloga 4. koji je sastavni dio ovoga Pravilnika.
10. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
OPERACIJA 10.1.6. Uspostava poljskih traka (PT)
Uvjeti za ostvarenje potpore za operaciju 10.1.6.
Članak 82.
(1) Uvjeti za ulazak u sustav potpore za Uspostavu poljskih traka (dalje u tekstu: PT korisnik) jesu:
1. Poljoprivredno zemljište na kojem se provodi poljoprivredna proizvodnja registrirano je u ARKOD sustavu i označeno je kao oranica, minimalne površine 1 ha.
2. PT korisnik podnosi Agenciji za plaćanja jedinstveni zahtjev na kojem traži ulazak u sustav potpore za Uspostavu poljskih traka na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, PT korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Uspostavu poljskih