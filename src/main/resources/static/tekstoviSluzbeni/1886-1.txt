 odobravanje. Aktivnosti iz poslovnog plana prihvatljive su od mjeseca kojim počinje petogodišnje razdoblje na koje se odnosi poslovni plan.
(4) Za potporu su prihvatljivi sljedeći troškovi:
(a) najam odgovarajućeg prostora za ispunjavanje ciljeva iz poslovnog plana
(b) nabava uredske opreme, uključujući računalni hardver i softver
(c) plaća administrativnog osoblja
(d) režije
(e) pravne usluge i troškovi upravnih postupaka.
(5) U slučaju kupnje prostora prihvatljivi troškovi ograničeni su na troškove najma tog prostora po tržišnim cijenama.
(6) Prilikom dostavljanja poslovnog plana proizvođačka organizacija će dostaviti i prikaz planiranih troškova iz stavka 4. ovoga članka na razini godišnjih razdoblja. Prikaz mora biti u tabličnom obliku, a iznos planiranih troškova mora biti izražen u hrvatskim kunama (HRK).
(7) Prikaz planiranih troškova mora biti u skladu s troškovima koji se nalaze na Listi prihvatljivih troškova iz Priloga V koji je sastavni dio ovoga Pravilnika.
(8) Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) radi provjeru iznosa troškova u dostavljenim prikazima troškova na način da ih uspoređuje s referentnim iznosima koje je odredila. Ukoliko su iznosi iz dostavljenih prikaza troškova viši od referentnih, Agencija za plaćanja će umanjiti iznos potpore. Ukoliko su iznosi niži od referentnih, prihvaća se iznos iz ponude.
(9) Proizvođačka organizacija kojoj je dodijeljena potpora za početak rada proizvođačkih organizacija u skladu s člankom 9. stavkom 1. točkom (a) ovoga Pravilnika ne može koristiti potporu u skladu s člankom 9. stavkom 1. točkom (b) ovoga Pravilnika.
(10) Potpora iz članka 9. stavka 1. točka (a) može se dodijeliti proizvođačkoj organizaciji koju je u skladu s odredbama ovoga Pravilnika Ministarstvo priznalo i odobrilo joj poslovni plan, pod uvjetom da kao pravna osoba nije registrirana duže od 6 mjeseci prije datuma podnošenja zahtjeva za priznavanje Ministarstvu.
(11) Iznimno od stavka 10. ovoga članka pravo na dodjelu potpore imaju proizvođačke organizacije koje je Ministarstvo priznalo na temelju Pravilnika o proizvođačkim organizacijama u sektoru voća i povrća (»Narodne novine« br. 4/10 i 120/10) i Pravilnika o priznavanju proizvođačkih i međusektorskih organizacija te o uređenju ugovornih odnosa u sektoru mlijeka i mliječnih proizvoda (»Narodne novine« br. 67/13).«
Članak 6.
Članak 11. mijenja se i glasi:
»Članak 11.
(1) Proizvođačkim organizacijama iz članka 10. stavka 1. ovoga Pravilnika može se dodijeliti potpora iz članka 9. stavka 1. točka (a) ovoga Pravilnika do najviše 750.000 HRK u prvoj godini provedbe poslovnog plana.
(2) Intenzitet najviše godišnje potpore iz stavka 1. ovoga članka postupno se smanjuje po godinama na sljedeći način:
– u 1. godini stopa potpore iznosi do 100 %
– u 2. godini stopa potpore iznosi do 95 %
– u 3. godini stopa potpore iznosi do 90 %
– u 4. godini stopa potpore iznosi do 85 %
– u 5. godini stopa potpore iznosi do 80 %«
Članak 7.
Naslov iznad članka 13. mijenja se i glasi: »Zahtjev za isplatu potpore«.
Članak 13. mijenja se i glasi:
»Članak 13.
(1) Proizvođačka organizacija nakon odobrenja poslovnog plana od strane Ministarstva podnosi Agenciji za plaćanja pisani Zahtjev za isplatu potpore, neposredno ili poštom.
(2) Zahtjev za isplatu potpore proizvođačka organizacija podnosi do 30. rujna tekuće godine, a iznimno u 2015. godini zahtjev se podnosi do 15. studenoga 2015.
(3) Zahtjev za isplatu potpore podnosi se za svako godišnje razdoblje provedbe poslovnog plana, a nalazi se u Prilogu IV ovoga Pravilnika i objavljuje se na službenoj internetskoj stranici Agencije za plaćanja (www.apprrr.hr).
(4) Uz popunjeni i potpisani Zahtjev za isplatu potpore proizvođačka organizacija prilaže:
(a) za početak rada proizvođačke organizacije, odnosno prvo godišnje razdoblje provedbe poslovnog plana, pisanu izjavu kojom izjavljuje da će provoditi aktivnosti u skladu s odobrenim poslovnim planom;
(b) u drugom,