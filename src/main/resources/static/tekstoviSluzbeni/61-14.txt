broj i/ili prosječna težina tuna veća od one prijavljene prilikom ulova i prebacivanja u tegalj, Ministarstvo ili, u slučaju uvoza nadležno tijelo države pod čijom je zastavom tuna ulovljena, će izdati rješenje o puštanju ribe. Puštanje tuna mora se obaviti u skladu sa procedurom o puštanju definiranom člankom 22. stavcima 7., 8. i 9. U slučaju puštanja ribe ovlaštenik povlastice za uzgoj mora angažirati regionalnog promatrača.
(5) Podaci dobiveni upotrebom stereoskopske kamere koriste za ispunjavanje obrasca ICCAT Deklaracije o stavljanju tuna u uzgojne kaveze (Prilog 5. ovoga Pravilnika), ispunjavanje odgovarajućih odjeljaka BCD obrasca, te za donošenje odluka o puštanju ribe, a sve u skladu sa Prilogom 18. ovog Pravilnika. Konačni podaci dostavljaju se regionalnom promatraču i u slučaju uvoza državi pod čijom zastavom je tuna ulovljena.
(6) Ispunjeni obrazac ICCAT Deklaracije o stavljanju tuna u uzgojni kavez dostavlja se putem web-aplikacije Ministarstvu najkasnije u roku 3 dana od završetka postupka stavljanja ribe u uzgojni kavez. Postupak se ne smatra završenim dok se ne završe potencijalni postupci i puštanje ribe koje je pokrenuo ribarski inspektor.
Izlov tuna iz uzgojnih kaveza
Članak 30.
(1) Ovlaštenici povlastice za uzgoj tune koji obavljaju izlov tune iz uzgojnih kaveza dužni su najmanje 8 sati prije očekivanog vremena izlova poslati obavijest o izlovu putem web-aplikacije Ministarstva na obrascu Obavijest o izlovu tuna iz uzgojnih kaveza (Prilog 9. ovoga Pravilnika).
(2) Zabranjen je izlov tuna iz uzgojnih kaveza bez prisutnosti ICCAT regionalnog promatrača.
(3) Tijekom izlova tuna iz uzgojnih kaveza obavezna je kontrola od strane ribarske inspekcije.
(4) Sva izlovljena tuna mora biti izvagana.
(5) Sva tehnička plovila koja sudjeluju u izlovu tuna iz uzgojnih kaveza moraju biti registrirana na ICCAT listi »BFT OtherVessels« i imati ICCAT broj.
(6) Ribarska inspekcija prilikom nadzora izlova tuna s uzgajališta i prekrcaja na plovilo za preradu i prijevoz kontrolira ispravnost i usklađenost svih radnji i dokumentacije s odredbama ovoga Pravilnika.
(7) Po završetku izlova tuna s uzgajališta, ribarska inspekcija evidentira količinu tuna ispod minimalne veličine od 30 kg, o čemu sastavlja Zapisnik te ovlašteniku povlastice za uzgoj tune usmenim Rješenjem naređuje postupanje.
(8) Konačni podaci o izlovu tuna iz uzgojnih kaveza dostavljaju se za svaki kavez posebno putem web-aplikacije Ministarstva najkasnije u roku od 48 sati od završenog izlova tuna na Obrascu prijave izlova tuna iz uzgajališta (Prilog 7. ovoga Pravilnika).
(9) Na temelju ICCAT programa znanstvenog uzorkovanja u svrhu dobivanja podataka o dužini i težini tuna izlovljenih iz uzgojnih kaveza, mora se uzorkovati (dužina ili težina) 100 komada za svakih 100 tona žive tune, odnosno 10% od ukupnog broja tuna u pojedinom uzgojnom kavezu. Uzorkovanje se mora provesti prilikom svakog izlova na svim uzgojnim kavezima od strane osoba ovlaštenih od Ministarstva za provođenje znanstvenog uzorkovanja.
(10) Ovlaštenici povlastice za uzgoj tune moraju omogućiti nesmetani rad i pružiti tehničku, stručnu i drugu pomoć osobama ovlaštenim od Ministarstva za provođenje znanstvenog uzorkovanja.
(11) Nakon završetka izlova, riba koja preostane u uzgojnim kavezima i nije pokrivena BCD-om će se osloboditi u skladu s procedurom o puštanju koja je definirana člankom 22. stavcima 7., 8. i 9.
Dostava podataka
Članak 31.
(1) Ovlaštenici povlastice za uzgoj tuna dužni su najkasnije 15 dana prije početka ribolovne sezone za plivarice tunolovke dostaviti Ministarstvu ispunjeni obrazac ICCAT Deklaracije o prijenosu tuna (Prilog 16. ovoga Pravilnika). Obrazac se dostavlja putem web-aplikacije i elektronski.
(2) Fizičke i pravne osobe iz stavka 1. ovog članka dužne su jednom godišnje Ministarstvu dostavljati podatke o uzgoju tuna sukladno odredbama Pravilnika o očevidniku o uzgoju ribe i drugih morskih organizama (»Narodne novine« broj 76/2011, 52/2012 i 16/2013).
ISKRCAJ I PREKRCAJ