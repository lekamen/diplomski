 viši čin.
(2) Zapovjednik broda Oružanih snaga kao i zapovjednik plovnog sastava brodova Oružanih snaga, kada se brod ili plovni sastav brodova Oružanih snaga nalazi izvan teritorijalnog mora Republike Hrvatske, ima pravo pokretanja i vođenja stegovnog postupka te izricanja stegovnih mjera kao i njegov neposredno nadređeni časnik.
Članak 9.
(1) Pokretanje stegovnog postupka za kršenje vojne stege počinjeno u prijašnjoj ustrojstvenoj jedinici u ovlasti je čelnika ustrojstvene jedinice u kojoj je stranka raspoređena na službu u vrijeme utvrđivanja njezine stegovne odgovornosti.
(2) Stegovni postupak iz stavka 1. ovoga članka može biti pokrenut i na temelju obavijesti čelnika prijašnje ustrojstvene jedinice, koji je u tom slučaju uz obavijest obvezan priložiti sve raspoložive dokaze o mogućem kršenju vojne stege.
(3) U slučaju iz stavaka 1. i 2. ovoga članka, čelnik koji je pokrenuo postupak obavješćuje o tome čelnika ustrojstvene jedinice u kojoj je stranka bila raspoređena na službu u vrijeme kršenja vojne stege, a tijekom postupka može od njega zatražiti i izvođenje pojedinih dokaza ili poduzimanje drugih radnji s ciljem utvrđivanja činjeničnog stanja i stegovne odgovornosti stranke.
(4) Kada tijekom postupka dođe do promjene ustrojstvene jedinice u kojoj je stranka na službi, spis predmeta ustupit će se čelniku ustrojstvene jedinice u koju se stranku raspoređuje, a postupak će nastaviti voditi čelnik te ustrojstvene jedinice.
(5) Podnositelj stegovne prijave zadržava položaj stranke u postupku zbog stegovnog prijestupa i u slučaju kada tijekom postupka pred vojnostegovnim sudom dođe do promjene ustrojstvene jedinice u kojoj je vojna osoba protiv koje se vodi postupak na službi.
(6) Pokretanje stegovnog postupka za kršenje vojne stege počinjeno u ustrojstvenoj jedinici u koju je stranka privremeno upućena u ovlasti je čelnika ustrojstvene jedinice u vrijeme utvrđivanja stegovne odgovornosti.
(7) Čelnik iz stavka 6. ovoga članka o pokretanju stegovnog postupka izvješćuje čelnika ustrojstvene jedinice u koju je stranka raspoređena na službu, osim ako nije riječ o istom čelniku.
(8) Kada je stranka stavljena na raspolaganje, razriješena dužnosti zbog liječenja i bolovanja ili je udaljena iz službe, pokretanje stegovnog postupka za kršenje vojne stege u ovlasti je čelnika ustrojstvene jedinice u čijoj se evidenciji stranka vodi.
(9) Iznimno od stavka 8. ovoga članka, ako je stranka za vrijeme raspolaganja privremeno upućena u drugu ustrojstvenu jedinicu, pokretanje stegovnog postupka provodi se na način propisan u stavku 6. ovoga članka.
II. STEGOVNI POSTUPAK ZA STEGOVNE POGREŠKE
1. Prvostupanjski postupak
Članak 10.
(1) Stegovni postupak za stegovne pogreške pokreće se donošenjem zaključka protiv kojeg žalba nije dopuštena.
(2) Kada pokretanje stegovnog postupka za stegovnu pogrešku putem vojne policije inicira osoba koja nije Zakonom ovlaštena za pokretanje stegovnog postupka, vojna policija će dostaviti zahtjev za pokretanje stegovnog postupka čelniku ustrojstvene jedinice u koju je osoba protiv koje se inicira pokretanje postupka raspoređena na službu.
(3) Zaključak o pokretanju stegovnog postupka donosi, postupak vodi, stegovne mjere izriče i druge odluke u stegovnom postupku za stegovnu pogrešku donosi nadređena osoba na dužnosti zapovjednika satnije, njoj ravne ili više razine.
(4) Zaključak o pokretanju stegovnog postupka dostavlja se stranci.
(5) Kada se stranci ne može dostaviti zaključak o pokretanju stegovnog postupka, zaključak će se javno istaknuti na oglasnoj ploči ustrojstvene jedinice u koju je stranka raspoređena na službu, odnosno oglasnoj ploči ustrojstvene jedinice u koju je stranka privremeno upućena.
Članak 11.
(1) Nadređena osoba koja je donijela zaključak o pokretanju stegovnog postupka zbog stegovne pogreške ispitat će stranku i svjedoke, o tome sastaviti zapisnik i prikupiti sve raspoložive dokaze.
(2) Stranci se mora omogućiti izjašnjavanje o svim činjenicama, okolnostima, dokazima i izjavama svjedoka 