 na pranje i dovoljno velike da osiguraju dobru čitljivost.
Oznake specifičnog označavanja moraju sadržavati informacije o imenu i trgovačkoj marki, tvorničkoj oznaci tipa obuće, tvorničko ime, oznaku veličine, broj specifične norme, piktogram (Prilog 9.) koji prikazuje specifičnu opasnost, dizajn odjeće, razinu zaštitnog djelovanja ili ako je traženo kategoriju kojoj pripadaju te upute o načinu održavanja.
Članak 16.
Zaštitna radna obuća za djelatnike u timovima na terenu izvanbolničke hitne medicinske službe uključuje niske zaštitne radne cipele, visoke zaštitne radne cipele i poluvisoke zaštitne radne čizme.
Odabir tipa zaštitne radne obuće mora biti sukladan Procjeni rizika.
Članak 17.
Niske zaštitne radne cipele (visina gornjišta do 113 mm), visoke zaštitne radne cipele (visina gornjišta najmanje 113 mm) i poluvisoke zaštitne radne čizme (visina gornjišta najmanje 178 cm) moraju zadovoljavati sljedeće uvjete:
– mogu biti crne ili neke druge tamnije boje
– dijelovi cipele/čizme koji su u neposrednom kontaktu s nogom moraju biti od ugodnog materijala za nogu
– moraju imati anatomski oblikovan potplat i perivi uložak u cipeli
– potplat mora svojim profilom i zbog svojstava materijala od koga je napravljen omogućavati dobar kontakt s podlogom u svim vremenskim uvjetima (hladnoća, led, snijeg, voda)
– potplat mora imati zaštitu od oštećivanja oštrim predmetima sukladno HRN EN ISO 20345:2008 razine S3 (osim ako to nije drugačije određeno u Procjeni rizika) odnosno slijednici navedene norme
– moraju biti otporne na proklizavanje sukladno HRN EN ISO 13287:2008 odnosno slijednici navedene norme
– moraju imati antistatičko svojstvo
– potplat mora jamčiti udoban hod i omogućavati dugotrajno nošenje
– moraju biti nepropusne za vodu
– moraju se moći prati
– materijal od kojih su izrađene mora osiguravati prozračnost cipele i dugotrajno nošenje
– moraju biti otporne na različita otapala, ulja, goriva i druge nagrizajuće tvari
– moraju biti što je moguće manje težine
– moraju osiguravati brzo obuvanje
– moraju pružati zaštitu prstima i nozi sukladno Procjeni rizika.
III. OSOBNA ZAŠTITNA OPREMA
ZAŠTITNA KACIGA
Članak 18.
U medicinskom automobilu Tima 1 moraju biti tri zaštitne kacige, a u medicinskom automobilu Tima 2 moraju biti dvije zaštitne kacige.
Zaštitna kaciga mora:
– biti bijele ili narančasto-crvene boje (RAL 3024 – Luminous red)
– ispunjavati uvjete propisane HRN EN 16473:2015, Vatrogasne kacige -- Kacige za tehničko spašavanje odnosno slijednicom navedene norme
– biti što je moguće manje težine
– biti izrađena od materijala velike čvrstoće (kao na primjer kevlar)
– imati remen s kopčama za jednostavno zakopčavanje ispod brade
– oblikom osiguravati zaštitu vrata i potiljka
– imati zaštitni vizir za zaštitu očiju i lica
– imati mogućnost montaže antifona
– imati postavljen nosač za baterijsku svjetiljku za rad u uvjetima lošije vidljivosti
– mora biti jednostavna za čišćenje i održavanje
– mora s obje strane imati nalijepljen amblem iz Priloga broj 2.
– mora postojati više različitih veličina odnosno univerzalna veličina za odraslu osobu s dodatnom mogućnošću reguliranja veličine.
ZAVRŠNE ODREDBE
Članak 19.
Hrvatski zavod za hitnu medicinu provodi nadzor nad primjenom Standarda zaštitne radne odjeće, obuće i osobne zaštitne opreme radnika u djelatnosti izvanbolničke hitne medicine.
Članak 20.
Ovaj Standard stupa na snagu osmog dana od dana objave u »Narodnim novinama«.
Klasa: 510-10/16-02/07
Urbroj: 386-01-16-11
Zagreb, 31. kolovoza 2016.
Ravnateljica Hrvatskog zavoda za hitnu medicinu prim. mr. Maja Grba-Bujević, dr. med., v. r.
PRILOG 1.
PIKTOGRAMI ZA ZAŠTITNU ODJEĆU KOJI SU NAVEDENI U ZAHTJEVIMA ZA ZAŠTITNU RADNU ODJEĆU U OVOM STANDARDU, A NORMAMA SU DEFINIRANI
Zahtjevi za zaštitnu odjeću od hladnoće, kiše i vlage definirani su normama:
1. HRN EN 14058:2005 Zaštitna odjeća za zaštitu od hladne okoline
Zaštitna odjeća koja služi za zaštitu od pothlađivanja tijela pri umjereno niskim temperaturama do –5 °C. Ona se koristi kao 