121 04.11.2015 Presuda Upravnog suda u Zagrebu broj: UsI-4901/13-15 od 9. rujna 2015.
UPRAVNI SUD U ZAGREBU
2307
PRESUDA
Upravni sud u Zagrebu, po sucu toga suda Vlahu Bassegli Gozze te Danijele Šipušić, zapisničarke, u upravnom sporu tužitelja Hrvatski Telekom d.d. u Zagrebu, Savska cesta 32, protiv tuženika Hrvatske regulatorne agencije za mrežne djelatnosti u Zagrebu, Ulica Roberta Frangeša Mihanovića 9, uz sudjelovanje zainteresirane osobe Elizabete Petrunić iz Karlovca, Udbinja 37, radi rješavanja spora između korisnika i operatera, 9. rujna 2015.,
presudio je
I. Poništava se odluka Hrvatske agencije za poštu i elektroničke komunikacije, klasa: UP/I-344-08/13-01/1233, urbroj: 376-05/SAH-13-05, od 31. siječnja 2013.
II. Nalaže se tuženiku da u roku od 30 dana, od dana zaprimanja prijepisa ove presude, donese novu odluku po prigovoru zainteresirane osobe.
III. Ova presuda objavit će se u »Narodnim novinama«.
Obrazloženje
Točkom I. osporene odluke djelomično je usvojen prigovor zainteresirane osobe, izjavljen protiv izdanog računa tužitelja te točkom II naloženo operatoru umanjenje iznosa iskazanog na računu za pružene usluge u travnju 2012. godine, na način da se izračun naplate naknade, radi prijevremenog raskida ugovora, prilagodi zakonom propisanom trajanju pretplatničkog ugovora.
Osporavajući zakonitost citirane odluke tužitelj smatra kako je ona donesena u stvari u kojoj tuženik nije nadležan postupati, jer ugovor o pružanju usluge najma informatičke opreme nije pretplatnički ugovor u smislu odredbe članka 41. Zakona o elektroničkim komunikacijama. Navodi kako je Zakonom jasno razgraničena javna komunikacijska usluga, od usluge najma informatičke opreme koja je u konkretnom slučaju ugovorena i koja je naplaćivana posebnim računom. Ističe da Ugovor o najmu opreme nije utemeljen na Općim uvjetima poslovanja Hrvatskog Telekoma d.d. za pružanje usluga u javnoj nepokretnoj komunikacijskoj mreži, jer se ti uvjeti odnose na uslugu prijenosa obavijesti između pristupnih točaka mreže. Ukazuje i kako Ugovor nije sklopio u svojstvu operatora javnih komunikacijskih usluga, a koja usluga se odnosi na prijenos signala u elektroničkim komunikacijskim mrežama, već u svojstvu najmodavca informatičke opreme te se takav odnos regulira isključivo odredbama konkretnog ugovora i odredbama Zakona o obveznim odnosima. Iz ovog razloga smatra kako je tuženik rješavao u predmetu koji potpada pod nadležnost redovnog suda te predlaže Sudu da uvaži navode tužbe, usvoji tužbeni zahtjev i osporenu odluku oglasi ništavom.
Tuženik, u svom odgovoru na tužbu, ukazuje kako je tužitelj prigovore koji se odnose na povrede Zakona o općem upravnom postupku iznio tek u tužbi, iako je tijekom postupka, koji je prethodio osporenoj odluci, imao mogućnost aktivno sudjelovati. Predlaže Sudu da odbije tužbu iz razloga navedenih u obrazloženju osporene odluke.
Zainteresirana osoba, iako uredno pozvana rješenjem ovoga suda, Poslovni broj: UsI-4901/13-3, od 10. prosinca 2013., do dana zaključenja rasprave u ovom upravnom sporu, nije dostavila odgovor na tužbu.
Sud je 17. lipnja 2015. i 2. rujna 2015. održao usmenu i javnu raspravu, zaključenu u prisutnosti opunomoćenice tuženika, u prisutnosti opunomoćenika tužitelja i odsutnosti uredno pozvane zainteresirane osobe, čime je strankama, u skladu s odredbom članka 6. Zakona o upravnim sporovima (»Narodne novine«, broj 20/10., 143/12. i 152/14.), dana mogućnost da se izjasne o zahtjevima i navodima drugih stranaka te o svim pitanjima koja su predmet ovog upravnog spora.
Radi ocjene zakonitosti osporene odluke Sud je u istu izvršio uvid te je, radi točnog utvrđenja činjeničnog stanja, izvršio uvid u spis tuženika i priložene isprave.
Na temelju razmatranja svih činjeničnih i pravnih pitanja Sud je, sukladno članku 55. stavak 3. Zakona o upravnim sporovima, utvrdio da je tužbeni zahtjev osnovan.
Spisu prileži Ugovor o pružanju usluge informatičke opreme, broj: 31278752/10, od 24. kolovoza 2010., sklopljen između tužitelja