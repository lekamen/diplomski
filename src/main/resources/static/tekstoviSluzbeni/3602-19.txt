 odgovarajućeg revizijskog traga; prati pripremu i provedbu projekata; prati financijske tokove i ostale pokazatelje vezane uz provedbu projekata; obavlja administrativne i provjere na terenu. Izrađuje izvještaje, dokumente i druge tekstove; pruža podršku i sudjeluje u odabiru prioriteta i provođenju natječaja za projekte razvojne suradnje, te obavlja i druge poslove iz svog djelokruga.
4.4.2. Služba za humanitarnu pomoć
Članak 43.
Služba za humanitarnu pomoć sudjeluje u oblikovanju međunarodne politike humanitarne pomoći sukladno načelima međunarodnog humanitarnog prava i dobre humanitarne prakse (Good humanitarian donorship); promiče prioritete hrvatske humanitarne politike na globalnim, EU-ovim i regionalnim forumima te ih ugrađuje u dotične strateške dokumente; pronalazi, prikuplja, analizira i usustavljuje hrvatska iskustva, znanja i kapacitete te istražuje mogućnosti njihovog preoblikovanja u prijedloge projekata humanitarne pomoći; promiče usklađenost i osigurava povezanost i međuovisnost humanitarne politike s vanjskom politikom kao i nacionalnim politikama koje sadrže vanjsku sastavnicu; izrađuje analize o humanitarnim nepogodama te Vladi Republike Hrvatske upućuje prijedloge djelovanja; prati, analizira i koordinira nacionalne mogućnosti u pružanju humanitarne pomoći; izrađuje nacionalna stajališta u području humanitarne pomoći; analizira prioritete, kapacitete i mogućnosti suradnje s institucijama EU-a, međunarodnim institucijama i drugim donatorima u pogledu projektnih i programskih partnerstva u području humanitarne pomoći; predlaže sklapanje sporazuma (bilateralnih, trilateralnih i multilateralnih) o humanitarnom partnerstvu te provodi odgovarajući međunarodnopravni postupak; koordinira međuresornu suradnju u području humanitarne pomoći te surađuje s drugim izvaninstitucionalnim partnerima, potiče njihovo umrežavanje i suradnju u kontekstu humanitarne pomoći; sudjeluje u izradi Nacionalne strategije razvojne suradnje Republike Hrvatske, Provedbenog programa Nacionalne strategije te Izvješća o provedbi Nacionalne strategije; izrađuje proračun za humanitarnu pomoć Ministarstva; sudjeluje u izradi i provedbi komunikacijske strategije za potrebe podizanja javne svijesti o ciljevima i važnosti pružanja humanitarne pomoći te osigurava redovito izvještavanje javnosti putem medija, javnih rasprava i stručnih skupova; vrši evaluaciju i nadzor projekata, izrađuje plan evaluacije projekata i provodi monitoring provedbe projekata humanitarne pomoći u skladu s Provedbenim planom Ministarstva, te osigurava prikupljanje podataka o provedbi koji su potrebni za financijsko upravljanje, nadzor, provjeru, reviziju i vrednovanje, čuva dokumente i evidencije o provedbi radi osiguravanja odgovarajućeg revizijskog traga; prati pripremu i provedbu projekata; prati financijske tokove i ostale pokazatelje vezane uz provedbu projekata; obavlja administrativne i provjere na terenu; izrađuje izvještaje, dokumente i druge tekstove; pruža podršku i sudjeluje u odabiru prioriteta i provođenju natječaja za projekte humanitarne pomoći, te obavlja i druge poslove iz svog djelokruga.
5. UPRAVA ZA GLOBALNE POSLOVE
Članak 44.
Uprava za globalne poslove sudjeluje u predlaganju i provođenju vanjske politike Republike Hrvatske u EU i međunarodnim organizacijama na područjima političkog djelovanja, sigurnosti, ljudskih prava, gospodarstva i održivog razvoja; sudjeluje u predlaganju i provodi vanjskopolitičku aktivnost Republike Hrvatske unutar Organizacije Sjevernoatlanskog ugovora (u daljnjem tekstu: NATO); koordinira međuresorsku suradnju i djelovanje državne uprave na tom planu; prati politička, sigurnosna, gospodarska i socijalna pitanja Ujedinjenih naroda (u daljnjem tekstu: UN), djelovanje Opće skupštine, Vijeća sigurnosti, Gospodarskog i socijalnog vijeća (u daljnjem tekstu: ECOSOC), Vijeća za ljudska prava, Političkog Foruma UN-a na visokoj razini za održivi razvoj (HLPF), Komisije za izgradnju mira te tijela i specijaliziranih agencija UN-a;