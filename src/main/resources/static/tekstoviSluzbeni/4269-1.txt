 kvalitete s dopuštenim odstupanjima (tolerancijama)
13. Temeljna topografska baza podataka (TTB) osnovna je topografska baza podataka koju vodi Državna geodetska uprava
14. Topografska baza podataka je baza podataka koja sadrži podatke o topografskim objektima
15. Topografska izmjera je izmjera topografskih objekata, koji se mogu pridružiti nekoj objektnoj cjelini (naselja, prometnice, vode, vegetacija, reljef i područja), prostorno ih geometrijski jednoznačno odrediti, atributima kvantitativno i kvalitativno pobliže opisati i imenovati
16. Topografska karta je karta s velikim brojem informacija o mjesnim prilikama prikazanog područja, koje se odnose na geografska imena, naselja, prometnice, vode, reljef, vegetaciju i niz drugih pojava potrebnih za opću orijentaciju, pri čemu su svi objekti prikazani s istom važnošću
17. True ortofoto je ortofoto na kojem su i objekti koji nisu definirani digitalnim modelom reljefa prevedeni u ortogonalnu projekciju
18. Zračne snimke su snimke Zemljine površine snimljene iz zraka
19. CROTIS – Croatian Topographic Information System (Hrvatski topografski informacijski sustav) je model topografskih podataka
20. DMR – digitalni model reljefa
21. DMV – digitalni model visina
22. DOF – digitalna ortofotokarta
23. DOF 2 – digitalni ortofotoplan u mjerilu 1:2000
24. DOF 5 – digitalna ortofotokarta u mjerilu 1:5000
25. DTK – detaljna topografska karta u mjerilima od 1:25 000 do 1:250 000 (DTK 25 – DTK 250)
26. GNSS – globalni navigacijski satelitski sustavi (GPS, GLONASS)
27. GSD – prostorna veličina slikovnog elementa na terenu (Ground Sampling Distance)
28. GRS80 – geodetski referentni sustav (1980) definiran globalnim referentnim elipsoidom i modelom gravitacijskog polja
29. HOK – Hrvatska osnovna karta u mjerilu 1:5000 ili 1:10 000 (HOK 5 ili HOK 10)
30. HTRS96 – Hrvatski terestrički referentni sustav za epohu 1995.55 je položajni referentni koordinatni sustav Republike Hrvatske
31. HTRS96/LCC – projekcijski koordinatni sustav uspravne Lambertove konformne konusne projekcije
32. HTRS96/TM – projekcijski koordinatni sustav poprečne Mercatorove projekcije
33. HVRS71 – Hrvatski visinski referentni sustav za epohu 1971.5
34. KB – kartografska baza
35. PTK – pregledna topografska karta u mjerilu od 1:300 000 i sitnijem
36. TB – topografska baza i
37. TTB – Temeljna topografska baza.
DIO DRUGI TOPOGRAFSKA IZMJERA
Članak 5.
(1) Topografska izmjera obuhvaća pripremu, terensko određivanje geodetskih točaka, snimanje zemljišta, kartiranje i prikupljanje podataka o prirodnim i izgrađenim objektima i područjima.
(2) Podaci topografske izmjere osnova su za uspostavljanje, izradu i održavanje topografskih baza podataka.
(3) Topografska izmjera izvodi se geodetskim metodama (fotogrametrijom, ortogonalom, tahimetrijom, nivelmanom, trigonometrijskim mjerenjem visina, globalnim sustavima za satelitsko pozicioniranje i dr.).
GLAVA I. FOTOGRAMETRIJSKE METODE IZMJERE
Članak 6.
Fotogrametrijske metode osnovne su metode topografske izmjere, a za izmjeru se koriste aerofotogrametrijske snimke i drugi izvornici (satelitske snimke, radarska i laserska mjerenja).
POGLAVLJE I. AEROFOTOGRAMETRIJSKO SNIMANJE
Članak 7.
(1) Aerofotogrametrijsko snimanje je snimanje iz zraka koje se izvodi mjernom kamerom.
(2) Za potrebe aerofotogrametrijskog snimanja u svrhu izrade službenih državnih karata i ostalih proizvoda Državne geodetske uprave koristi se mjerna kamera koja zadovoljava uvjete navedene u specifikaciji proizvoda za snimanje iz zraka i orijentacijske točke.
Članak 8.
Aerofotogrametrijsko snimanje teritorija Republike Hrvatske izvodi se sukladno programu Državne geodetske uprave iz članka 5. Zakona o državnoj izmjeri i katastru nekretnina (»Narodne novine«, broj 16/07, 152/08, 124/10 i 56/13, u daljnjem tekstu: Zakon) u mjerilu snimanja ne sitnijem od 1:15 000 ili prostornom veličinom slikovnog elementa na terenu do 30 cm (GSD ≤ 30 cm).
Članak 9.
(1) Aerofotogrametrijsko snimanje osnova je za izradu i održavanje Temeljne