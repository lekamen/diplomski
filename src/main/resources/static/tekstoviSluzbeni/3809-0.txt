45 13.05.2016 Odluka o raspoređivanju sredstava za rad političkih stranaka i nezavisnih zastupnika
ODBOR ZA USTAV, POSLOVNIK I POLITIČKI SUSTAV
1158
Na temelju članka 7. Zakona o financiranju političkih aktivnosti i izborne promidžbe (»Narodne novine« broj 24/11., 61/11., 27/13. i 2/14. – Odluka Ustavnog suda Republike Hrvatske) i članka 60. Poslovnika Hrvatskoga sabora (»Narodne novine« broj 81/13.) Odbor za Ustav, Poslovnik i politički sustav Hrvatskoga sabora na sjednici održanoj 6. svibnja 2016. godine donio je
ODLUKU
O RASPOREĐIVANJU SREDSTAVA ZA RAD POLITIČKIH STRANAKA I NEZAVISNIH ZASTUPNIKA
I.
Ovom Odlukom raspoređuju se sredstva za rad političkih stranaka i nezavisnih zastupnika u iznosu od 17.675.000,00 kuna za razdoblje od 1. siječnja do 30. lipnja 2016.
Dio sredstava za rad političkih stranaka u razdoblju od 1. siječnja do 31. ožujka 2016. godine, isplaćen je sukladno Odluci o privremenom financiranju poslova, funkcija i programa državnih tijela i drugih proračunskih korisnika Državnog proračuna Republike Hrvatske u prvom tromjesečju 2016. godine (»Narodne novine« broj 109/15. i 130/15.) u iznosu od 13.750.000,00 kuna.
Sredstva iz stavka 1. ove točke raspoređuju se na način da se utvrdi jednak iznos sredstava za svakog zastupnika u Hrvatskom saboru tako da pojedinoj političkoj stranci pripadaju sredstva razmjerno broju njenih zastupnika i nezavisnim zastupnicima u trenutku konstituiranja Hrvatskoga sabora.
Svakom izabranom zastupniku podzastupljenog spola pripada i pravo na naknadu u visini od 10% iznosa predviđenog za svakog zastupnika.
II.
Prema kriterijima iz točke I. ove Odluke političkim strankama i nezavisnim zastupnicima u razdoblju od 1. siječnja do 30. lipnja 2016. godine raspoređuju se sredstva:
1. Hrvatska demokratska zajednica (44 zastupnika i 6 zastupnica) 5.784.961,19 kuna 2. Socijaldemokratska partija Hrvatske (27 zastupnika i 16 zastupnica) 5.098.997,41 kuna 3. Most nezavisnih lista (12 zastupnika i 3 zastupnice) 1.749.207,63 kune 4. Hrvatska narodna stranka – liberalni demokrati (3 zastupnika i 5 zastupnice) 971.782,02 kune 5. Hrvatska inicijativa za dijalog – HRID (1 zastupnik i 2 zastupnice) 365.847,35 kuna 6. Hrvatski laburisti – Stranka rada (2 zastupnika i 1 zastupnica) 354.414,62 kune 7. Istarski demokratski sabor (3 zastupnika) 342.981,89 kuna 8. Hrvatska stranka prava dr. Ante Starčević (3 zastupnika) 342.981,89 kuna 9. Hrvatska stranka umirovljenika (1 zastupnik i 1 zastupnica) 240.087,32 kune 10. Bandić Milan 365 – Stranka rada i solidarnosti (1 zastupnik i 1 zastupnica) 240.087,32 kune 11. Hrvatski demokratski savez Slavonije i Baranje (2 zastupnika) 228.654,59 kuna 12. Samostalna demokratska srpska stranka (2 zastupnika) 228.654,59 kuna 13. Hrvatska socijalno-liberalna stranka (2 zastupnika) 228.654,59 kuna 14. Ermina Lekaj – Prljaskaj (Hrvatska narodna stranka – liberalni demokrati) 125.760,03 kune 15. Hrvatska seljačka stranka (1 zastupnik) 114.327,30 kuna 16. Hrvatska demokršćanska stranka (1 zastupnik) 114.327,30 kuna 17. Blok umirovljenika zajedno (1 zastupnik) 114.327,30 kuna 18. Hrast – pokret za uspješnu Hrvatsku (1 zastupnik) 114.327,30 kuna 19. Nezavisna lista Stipe Petrine (1 zastupnik) 114.327,30 kuna 20. Narodna stranka – Reformisti (1 zastupnik) 114.327,30 kuna 21. Živi zid (1 zastupnik) 114.327,30 kuna 22. Vladimir Bilek (Hrvatska narodna stranka – liberalni demokrati) 114.327,30 kuna 23. Veljko Kajtazi (nezavisni zastupnik) 114.327,30 kuna 24. Furio Radin (nezavisni zastupnik) 114.327,30 kuna 25. Šandor Juhas (nezavisni zastupnik) 114.327,30 kuna 26. Mirko Rašković (nezavisni zastupnik) 114.327,30 kuna
III.
Raspoređena sredstva iz ove Odluke doznačuju se na središnji račun političkih stranaka, odnosno na posebni račun nezavisnih zastupnika.
IV.
Od iznosa od 17.675.000,00 kuna, iznos od 15.712.500,00 kuna odnosi se na zakonsku obvezu financiranja političkih stranaka i nezavisnih zastupnika za razdoblje od 1. travnja do 30. lipnja 2016. godine, a iznos od 1.962.500,00 kuna