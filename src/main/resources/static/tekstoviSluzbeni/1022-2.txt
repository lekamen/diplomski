godišnjeg odmora kada on to želi, uz obvezu da o tome izvijesti poslodavca najmanje tri dana prije njegovog korištenja.
Članak 19.
Ako u kalendarskoj godini u kojoj je zasnovan radni odnos, radnik nema šest mjeseci radnog staža, ima pravo na jednu dvanaestinu godišnjeg odmora za svaki navršeni mjesec dana rada.
Članak 20.
Radnik koji odlazi u mirovinu prije 1. srpnja tekuće godine ostvaruje pravo na puni godišnji odmor.
Članak 21.
Poslodavac će Planom – Proizvodnim kalendarom utvrditi korištenje godišnjih odmora kojeg će objaviti u internom glasilu do 31. ožujka tekuće godine.
Od Plana – Proizvodnog kalendara moguća su odstupanja zbog potreba procesa rada.
Članak 22.
Tijekom kalendarske godine radnik ima pravo na plaćeni dopust do ukupno najviše 7 radnih dana za značajne osobne potrebe u slučaju:
1. sklapanja braka                                         3 radna dana
2. poroda supruge                                         3 radna dana
3. smrti člana uže obitelji    (supružnik, dijete, roditelj, brat, sestra,    pastorak, posvojenik, dijete bez roditelja    uzeto na uzdržavanje, osoba koju je po    zakonu zaposlenik dužan uzdržavati ako    su živjeli u zajedničkom kućanstvu, osoba    koja sa zaposlenikom živi u izvanbračnoj    zajednici, očuh, maćeha) 4 radna dana
4. smrt roditelja supružnika                              2 radna dana
5. selidbe (jedanput godišnje)                          2 radna dana
6. teške bolesti člana uže obitelji                      5 radnih dana
7. elementarne nepogode koja je teže    oštetila imovinu radnika                                 5 radnih dana
8. dobrovoljnog davanja krvi, uz dogovor    s neposrednim rukovoditeljem za    svako davanje (na dan organiziranog davanja    krvi 4 sata poslije marende i drugi radni    dan za oporavak)                                        1,5 radnih dana.
Izuzetno, radnik ima pravo na više od 7 radnih dana plaćenog dopusta u jednoj kalendarskoj godini, ako se tijekom iste godine ponovi slučaj iz točaka 3., 4., 6. i 7. ovog članka.
Korištenje dopusta počinje neposredno po nastanku slučaja.
IV. PLAĆE I NAKNADE PLAĆE
Članak 23.
Poslodavac je dužan radniku za njegov rad isplatiti plaću koja se sastoji od:
1. osnovne plaće
2. stimulativnog dijela
3. dodataka, i to:
3.1. dodatka na staž;
3.2. dodatka na otežane uvjete rada;
3.3. dodatka na osnovnu plaću za rad u posebnim uvjetima.
Plaća se isplaćuje najmanje jednom mjesečno. Rok za isplatu plaće je najkasnije 15. u mjesecu za prethodni mjesec.
U slučaju zakašnjenja isplate plaće više od 5 dana sindikat može, sukladno Zakonu o radu, organizirati industrijske akcije, a poslodavac neće pokretati sudske tužbe protiv sindikata.
Osnovna plaća
Članak 24.
Radnik ima pravo na osnovnu plaću za puno radno vrijeme, normalni učinak i normalne uvjete rada, koja se utvrđuje tako da se iznos osnovice plaće utvrđene u bruto iznosu množi s koeficijentom složenosti radnog mjesta na koje je radnik raspoređen.
Tom iznosu dodaje se stalni mjesečni dodatak od 450,00 kn bruto.
Osnovica plaće
Članak 25.
Osnovica plaće za najjednostavniji rad utvrđuje se u visini od 1.600,00 kn bruto za 174 prosječna mjesečna sata.
Članak 26.
Stranke ovog Kolektivnog ugovora će svake godine u mjesecu listopadu tekuće godine raspravljati o osnovici plaće, kao bitnom elementu plana poslovanja za narednu godinu. Polaznu osnovu za raspravu o osnovici plaće čini stanje i poslovanje Društva.
Ukoliko ugovorne strane dogovore novu osnovicu plaće, mora se sklopiti Aneks Kolektivnom ugovoru u odnosu na članak 25. Kolektivnog ugovora s primjenom od 1. 1. slijedeće godine.
Članak 27.
Za utvrđivanje osnovnog koeficijenta složenosti, ovisno o složenosti, poslovi se razvrstavaju u deset grupa poslova s koeficijentom složenosti u rasponu od 1 do 3,2, i to kako slijedi:
GP OPIS KF Podstupnjevi radnih mjesta A  B  C  D  E  F
I. skupina poslova podrazumijeva jednostavan rutinski rad koji ne zahtijeva posebno obrazovanje. 1,00        II. skupina poslova podrazumijeva manje