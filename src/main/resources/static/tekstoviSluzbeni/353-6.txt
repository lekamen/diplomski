 predlaganja niti jedna od potpisnica sporazuma o potpori prema mišljenju Agencije i drugih relevantnih nadležnih tijela ne ispunjava uvjete za ranu intervenciju u skladu s člankom 264.g ovoga Zakona.
(4) Odredbe ovoga članka kao i članaka 43.f do 43.m ovoga Zakona ne odnose se na ostale ugovore o financiranju unutar grupe kod kojih niti jedna od njegovih potpisnica u trenutku sklapanja nije bila u fazi rane intervencije, a koji nisu sklopljeni s ciljem osiguranja međusobne financijske potpore kada jedna ili više potpisnica ispune uvjete za ranu intervenciju u skladu s člankom 264.g ovoga Zakona.
(5) Investicijsko društvo može pružiti financijsku potporu drugoj članici grupe koja ima financijske poteškoće i bez sklopljenog sporazuma o potpori, i to ako su ispunjeni svi sljedeći uvjeti:
1. o tome je u pojedinačnom slučaju samo donijelo odluku,
2. pružanje takve financijske potpore u skladu je s politikom grupe i
3. ako to ne predstavlja rizik za cijelu grupu.
(6) Sklapanje sporazuma o potpori nije preduvjet investicijskom društvu koje je članica grupe za poslovanje na području Republike Hrvatske.
(7) Sporazumom o potpori može se osigurati financijska potpora:
a) matičnog društva društvu kćeri,
b) društva kćeri matičnom društvu,
c) društva kćeri drugom društvu kćeri iste grupe ili
d) između članica grupe u bilo kojoj drugoj kombinaciji.
(8) Financijska potpora iz ovoga članka može se pružiti u jednoj ili više transakcija, uključujući i one sklopljene između korisnika potpore i trećih osoba, na jedan od sljedećih načina:
1. odobravanjem kredita ili zajma,
2. izdavanjem garancije ili pružanjem jamstva,
3. zalaganjem imovine kao instrumenta osiguranja ili
4. kombinacijom neke od točaka 1. do 3. ovoga stavka.
(9) Kada sukladno uvjetima sporazuma o potpori članica grupe pristane biti davatelj financijske potpore, može zahtijevati od korisnika potpore da se ugovorno obveže na pružanje financijske potpore tom davatelju potpore.
(10) Sporazum o potpori mora sadržavati i način izračuna naknada za svaku transakciju provedenu u skladu sa sporazumom o potpori, a uključujući zahtjev da se sve naknade koje se plaćaju sukladno sporazumu o potpori utvrde u trenutku pružanja financijske potpore.
(11) Pri sklapanju sporazuma o potpori i definiranju izračuna naknada potpisnice sporazuma dužne su voditi računa o sljedećem:
1. da je sklopljeni sporazum o potpori odraz njihove slobodne volje,
2. da svaka potpisnica sporazuma o potpori djeluje u svojem najboljem interesu, pri čemu se u obzir mogu uzeti sve izravne ili neizravne koristi koje potpisnica sporazuma o potpori može steći kao posljedicu pružanja financijske potpore,
3. da svaki korisnik financijske potpore mora svakom davatelju financijske potpore dati sve relevantne informacije prije utvrđivanja naknada za pružanje financijske potpore i prije donošenja odluke o pružanju financijske potpore,
4. da pri određivanju naknada za pružanje financijske potpore davatelj financijske potpore može u obzir uzeti informacije kojima raspolaže na temelju činjenice da je član iste grupe kao i korisnik financijske potpore, a koje nisu javno dostupne i
5. da način izračuna naknade za pružanje financijske potpore ne mora uzeti u obzir očekivani privremeni učinak događaja koji nisu u vezi s poslovanjem te grupe na cijene na tržištu.
(12) Nitko osim potpisnica sporazuma o potpori ne može ostvariti pravo ili potraživanja odnosno izvršiti radnju iz sporazuma o potpori.
Procjena sporazuma o potpori kada je Agencija konsolidirajuće nadzorno tijelo
Članak 43.f
(1) Matično investicijsko društvo u Europskoj uniji sa sjedištem u Republici Hrvatskoj dužno je Agenciji kao konsolidirajućem nadzornom tijelu podnijeti zahtjev za izdavanje suglasnosti za sklapanje sporazuma o potpori. Zahtjevu se prilaže prijedlog teksta sporazuma o potpori s nazivima članica grupe koje namjeravaju biti potpisnice sporazuma o potpori.
(2) Agencija će bez odgađanja proslijediti zahtjev iz stavka 1. ovoga članka nadležnim tijelima drugih država 