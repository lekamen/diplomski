
(1) Lako zapaljive tvari i kemikalije moraju biti čuvane u originalnoj ambalaži u zatvorenom prostoru ili u posebnom ormaru u skladu s odgovarajućim propisima.
(2) Komplet lijekova za terapiju anafilaktičkog šoka i ampulirani lijekovi u skladu s potrebama djelatnosti moraju biti smješteni u ordinaciji uz izvještajni postupnik, a lijekovi koji sadrže droge moraju se čuvati u metalnom ormaru s ključem uz vođenje evidencije.
(3) Lijekovi i medicinski proizvodi moraju se čuvati odvojeno, u prostoru ili u ormarima koji se mogu zaključati, u skladu sa zahtjevima proizvođača i farmakopejskim uvjetima.
Članak 9.
(1) Medicinska oprema i uređaji moraju udovoljavati zahtjevima propisanim Zakonom kojim se utvrđuju zahtjevi za medicinske proizvode.
(2) Priključenja medicinske opreme na pojedine instalacijske sustave moraju se izvesti prema normi HRN EN 793.
(3) Uređaji koji proizvode ionizirajuće zračenje, a koriste se u dijagnostičke svrhe, moraju udovoljavati normi HRN EN 60601-1-3 Medicinski električni uređaji-1 dio: Opći zahtjevi za zaštitu od zračenja u dijagnostičkoj opremi s X-zračenjem.
Članak 10.
Postupanje s otpadom koji nastaje pri pružanju zdravstvene zaštite mora biti organizirano u skladu s važećim standardima i posebnim propisima koji uređuju ovo područje.
Članak 11.
Na građevinskom objektu u kojem Vojno zdravstveno središte obavlja određenu zdravstvenu djelatnost potrebno je na vidljivom mjestu istaknuti oznaku s nazivom vojne zdravstvene ustanove i radno vrijeme.
III. UVJETI U POGLEDU PROSTORA, OPREME I DJELATNIKA ZA POJEDINE DJELATNOSTI
1. DJELATNOST OPĆE MEDICINE
Liječnička ordinacija
Članak 12.
(1) Liječnička ordinacija mora imati sljedeće prostorije:
– prostoriju za pregled bolesnika
– prostoriju za medicinsku sestru
– čekaonicu najmanje površine 6 m²
– sanitarni čvor za bolesnike i djelatnike.
(2) Prostorija za pregled bolesnika je najmanje površine 12 m² .
(3) Prostor čekaonice i sanitarni čvor mogu biti zajednički do najviše tri ordinacije u skupnoj praksi.
(4) U ordinaciji se može uspostaviti prostor namijenjen smještaju i čuvanju lijekova za potrebe liječničke ordinacije najmanje površine 5 m².
Članak 13.
(1) Osnovna medicinsko-tehnička oprema liječničke ordinacije jest:
– računala za liječnika i medicinsku sestru sa zajedničkim pisačem, metalni ormar za osobne zdravstvene kartone s ključem, radni stol za liječnika, radni stol za medicinsku sestru, stolicu za liječnika i medicinsku sestru s podešavanjem visine i mogućnošću pokretanja, stolicu za bolesnika u prostoriji medicinske sestre, garderobne vješalice u sobi medicinske sestre i liječnika, telefon u sobi medicinske sestre i liječnika, tlakomjer s različitim širinama manžeta, autoklav/suhi sterilizator, ležaj za pregled bolesnika, paravan, ormar za instrumente i lijekove, stolić za instrumente, toplomjere (2 kom.), fonendoskop (slušalice), špatule za pregled ždrijela za jednokratnu uporabu, plahte za jednokratnu uporabu, rukavice za jednokratnu uporabu, plastičnu posudu za medicinski otpad i posude za ostali otpad
– komplet lijekova za terapiju anafilaktičkog šoka i potrebnom opremom za održavanje vitalnih funkcija (praćenje srčane akcije i saturacije kisika, neinvazivno mjerenje tlaka), bocu s kisikom s dozimetrom i raspršivačem i ampulirane lijekove u skladu s potrebama djelatnosti koji moraju biti smješteni u ordinaciji, lijekove koji sadrže droge koji se moraju čuvati u ormaru sef izvedbe uz vođenje evidencije u skladu s posebnim propisima.
(2) Ordinacija u kojoj je uspostavljen prostor za smještaj i čuvanje lijekova mora posjedovati hladnjak ili odjeljak u hladnjaku ili klimatizirani prostor za čuvanje lijekova na temperaturi od 2-8 °C. U ovoj ordinaciji moraju se voditi sljedeće knjige evidencije: knjiga evidencije potrošnje lijekova, knjiga preslike recepata i knjiga rokova. Evidencija se mora voditi u pisanom ili elektroničkom obliku.
(3) U ordinaciji u kojoj se obavljaju mali kirurški zahvati u lokalnoj anesteziji potrebno je osigurati sljedeću