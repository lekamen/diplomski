106 05.10.2015 Dopuna Pravilnika o kaznenoj evidenciji
MINISTARSTVO PRAVOSUĐA
2076
Temeljem članka 14.a Zakona o izmjenama i dopunama Zakona o pravnim posljedicama osude, kaznenoj evidenciji i rehabilitaciji (»Narodne novine« br. 105/15; u daljnjem tekstu Zakon) ministar pravosuđa donosi
DOPUNU PRAVILNIKA
O KAZNENOJ EVIDENCIJI
Članak 1.
Ovom Dopunom Pravilnika o kaznenoj evidenciji propisuje se oblik i sadržaj obrasca zahtjeva za izdavanje potvrde o podacima iz kaznene evidencije iz članka 14.a st. 1. Zakona te sadržaj potvrde iz članka 14.a st. 3. Zakona koju će općinski sud izdati podnositelju zahtjeva radi provjere podataka iz kaznene evidencije, a u svrhu kandidiranja za zastupnika u Hrvatski sabor.
Članak 2.
Zahtjev za izdavanje potvrde o podacima iz kaznene evidencije podnosi se na propisanom obrascu VI a.
Članak 3.
Sadržaj potvrde koju će općinski sud izdati podnositelju zahtjeva propisan je na obrascu VI b.
Članak 4.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 740-02/15-02/212
Urbroj: 514-05-01-02-01-15-01
Zagreb, 1. listopada 2015.
Ministar Orsat Miljenić, v. r.






