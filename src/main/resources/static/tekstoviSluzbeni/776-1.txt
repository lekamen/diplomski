tvrdi da se na ugovoru ne nalazi njegov potpis. Pri tužbenim navodima ustraje podneskom od 11. veljače 2015. godine.
Tužitelj predlaže da Sud poništi osporenu odluku tuženika, da predmet vrati tuženiku na ponovni postupak, te da naloži tuženiku da tužitelju nadoknadi troškove ovoga upravnog spora, pri čemu tužitelj nije specificirao navedene troškove, niti je označio njihov iznos.
Tuženik u odgovoru na tužbu ostaje, u bitnome, kod navoda osporavane odluke, te dodaje u bitnome, da je pretplatnički ugovor vlastoručno potpisan od strane pretplatnika, da je operator tužitelju dostavio obavijest o prihvaćanju zahtjeva za zasnivanje pretplatničkog ugovora, da je tužitelj koristio predmetnu uslugu i uredno za nju pružao račune od ožujka 2011. do ispostave spornih računa, pa upiranje tužitelja da nije potpisao pretplatnički ugovor predstavlja zlouporabu. Ujedno smatra da je konkludentnom radnjom plaćanja ispostavljenih računa tužitelj priznao postojanje ugovora, pri čemu nije osporavao osnovanost ispostavljenih računa. Tuženik predlaže da Sud odbije tužbeni zahtjev.
Zainteresirana osoba Hrvatski Telekom d.d. Zagreb u odgovoru na tužbu, u bitnome se pridružuje razlozima navedenima u obrazloženju osporavane odluke tuženika i u tuženikovom odgovoru na tužbu, te opisuje svoju komunikaciju s tužiteljem koja je prethodila podnošenju prigovora ovdje tuženiku.
Na raspravi provedenoj 18. veljače 2015., u odsutnosti uredno pozvanog tužitelja, službena osoba tuženika i opunomoćenica zainteresirane osobe izlažu kao u odgovorima na tužbu.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je donesena osporena odluka, te u spisu ovog spora.
Na temelju razmatranja svih činjeničnih i pravnih pitanja, Sud je utvrdio da tužbeni zahtjev nije osnovan.
Prema članku 43. stavku 3. ZEK-a, operatori javnih komunikacijskih usluga moraju osigurati krajnjim korisnicima svojih usluga primjerenu zaštitu od zlouporaba i prijevara u javnoj komunikacijskoj mreži te ih upoznati s tom zaštitom u pisanom obliku, prije početka pružanja javnih komunikacijskih usluga.
Odredbom članka 24. stavka 1. Pravilnika propisano je da, u svrhu zaštite krajnjeg korisnika svojih usluga, operatori javnih komunikacijskih usluga moraju: nadzirati uobičajeno ponašanje krajnjih korisnika prigodom uporabe javnih komunikacijskih usluga, te ih u najkraćem mogućem roku upozoriti o svakom neuobičajenom i iznenadnom povećanju troška korištenja javnih komunikacijskih usluga tijekom svakog pojedinačnog obračunskog razdoblja; upozorenje krajnjem korisniku uslijedit će ako je trošak korištenja javnih komunikacijskih usluga dvostruko veći od prosječnog iznosa računa za javne komunikacijske usluge u prethodna tri mjeseca, osim ako nije drugačije utvrđeno odlukom Agencije (t. 1.); u slučajevima kada krajnji korisnik koristi uslugu u razdoblju manjem od tri mjeseca korisnika u najkraćem mogućem roku upozoriti u trenutku kada ukupan trošak korištenja javnih komunikacijskih usluga bude dvostruko veća od ugovorenog iznosa minimalne mjesečne potrošnje odnosno mjesečne naknade (t. 2.); operator javnih komunikacijskih usluga u slučaju opravdane sumnje na zlouporabu u korištenju javnih komunikacijskih usluga krajnjem korisniku može obustaviti pružanje usluge ako je navedeno korištenje četverostruko veće od prosječnog iznosa računa za javne komunikacijske usluge u prethodna tri mjeseca (t. 3.).
Tuženik je pravilno utvrdio da je ovdje zainteresirana osoba kao operator u predmetnom slučaju u cijelosti ispunila svoje obveze propisane odredbama članka 43. stavka 3. ZEK-a i članka 24. stavka 1. Pravilnika, zbog čega u okviru tuženikove nadležnosti ne postoji pravno uporište za utvrđivanje odgovornosti zainteresirane osobe u odnosu na tužitelja, sve zbog razloga iznesenih u obrazloženju osporavane odluke tuženika (prethodno citiranih u ovom obrazloženju), koji razlozi proizlaze iz spisa predmeta upravnog postupka, te koje razloge prihvaća i ovaj Sud.
Nadalje, tuženik