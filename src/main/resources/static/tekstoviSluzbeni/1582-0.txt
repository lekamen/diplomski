82 24.07.2015 Presuda Viskog upravnog suda Republike Hrvatske broj: UsII-68/13-8 od 3. lipnja 2015.
VISOKI UPRAVNI SUD REPUBLIKE HRVATSKE
1583
PRESUDA
Visoki upravni sud Republike Hrvatske u vijeću sastavljenom od sudaca toga suda Blanše Turić, predsjednice vijeća, Borisa Markovića i Sanje Štefan, članova vijeća, te više sudske savjetnice Jadranke Jelić, zapisničarke, u upravnom sporu tužitelja Hrvatski Telekom d.d., Savska cesta 32, Zagreb, kojeg zastupa Maja Mandić, po generalnoj punomoći Su-992/2009, protiv tuženika Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, koju zastupa dr. sc. Dražen Lućić, predsjednik Vijeća, uz sudjelovanje zainteresirane osobe VIPnet d.o.o., Vrti put 1, koju zastupa Nikola Klisović, rukovoditelj odjela za pravne poslove, u predmetu rješavanja spora između operatora, u nejavnoj sjednici vijeća održanoj 3. lipnja 2015.
presudio je
I. Odbija se kao neosnovana tužbeni zahtjev za poništenje rješenja, Hrvatske regulatorne agencije za mrežne djelatnosti klasa: UP/I-344-08/13-03/07, urbroj: 376-04-13-13 od 28. lipnja 2013.
II. Ova presuda objavit će se u »Narodnim novinama«.
Obrazloženje
Osporenim rješenjem točkom I. izreke utvrđuje se da VIPnet d.o.o ima pravo na naknadu i to:
a) za zakašnjenje u realizaciji usluge širokopojasnog pristupa internetu (uključujući i uslugu samostalnog širokopojasnog pristupa) prema popisu korisnika i za razdoblje iz specifikacije Hrvatskog Telekoma d.d. od 10. lipnja 2013. uzimajući u obzir naknade za kašnjenje u realizaciji usluge iz članka 8.2.1. Standardne ponude Hrvatskog Telekoma d.d. za uslugu veleprodajnog širokopojasnog pristupa,
b) za zakašnjenje u otklanjanju kvarova/smetnji za uslugu veleprodajnog širokopojasnog pristupa u skladu s naknadama iz članka 8. 2.3. Standardne ponude Hrvatskog Telekoma d.d. za uslugu veleprodajnog širokopojasnog pristupa pri čemu je u obračun ukupnog iznosa potrebno uključiti naknadu za sve korisnike za koje je VIPnet zahtijevao u specifikaciji od 18. travnja 2013., na način da se visina naknade za kašnjenje u otklonu kvara za 133 korisnika za koje je Hrvatski Telekom d.d. u svojoj specifikaciji od 10. lipnja 2013. utvrdio da smetnja/kvar nije u domeni odgovornosti HT-a, utvrđuje prema razdoblju trajanja kvara/smetnje koje je VIPnet utvrdio u svojoj specifikaciji od 18. travnja 2013., dok se za preostale korisnike naknada za kašnjenje u otklonu kvara/smetnji utvrđuje prema razdoblju koje je Hrvatski Telekom d.d. utvrdio u svojoj specifikaciji od 10. lipnja 2013.,
c) za zakašnjenje u realizaciji usluge najma korisničke linije prema popisu korisnika i razdoblju iz specifikacije Hrvatskog Telekoma d.d. od 10. lipnja 2013. uzimajući u obzir naknade za zakašnjenje iz članka 5. Standardne ponude Hrvatskog Telekoma d.d. za uslugu najma korisničke linije.
Točkom II. izreke rješenja naloženo je Hrvatskom Telekomu d.d. u roku od 8 dana od dana primitka ovog rješenja izvršiti obračun naknade sukladno točki I. ovog rješenja i obračunati iznos, isplatiti VIPnetu d.o.o. u navedenom roku.
Tužitelj u pravovremeno podnesenoj tužbi prvenstveno osporava tuženikovu nadležnost i ovlasti za odlučivanje o predmetnoj stvari smatrajući ga ništavim s obzirom da je donesena u stvari iz sudske nadležnosti, dok državno tijelo može postupati u nekoj stvari samo ako je na to izričito pravnim normama ovlašteno. Ističe da je predmetni spor pokrenuo VIPnet radi isplate naknade za kašnjenje u realizaciji veleprodajnih usluga, te otklanjanja kvarova/ smetnji, a tuženik je tužitelju naložio izvršiti obračun naknada i obračunati iznos isplatiti VIPnetu. Smatra da je predmet ovog spora isplata naknade (ugovorne kazne) za zakašnjenja u ispunjavanju određenih ugovornih obveza, a to nije obveza iz Zakona o elektroničkim komunikacijama, već obveza iz ugovora i Zakona o obveznim odnosima, dakle ne radi se o sporu iz članka 20. Zakona, slijedom čega bi bio nadležan za