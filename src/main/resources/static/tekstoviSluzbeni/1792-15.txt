 Ministarstva i Oružanih snaga te operativnih odjela za financije prikuplja očitovanja i podatke potrebne za izračune i provjere vještačenja te na temelju prikupljenih podataka obavlja izračune i očitovanja za potrebe ustrojstvene jedinice Ministarstva nadležne za građansko-pravne poslove i drugih nadležnih tijela, obavlja obračune po sudskim odlukama te evidentiranje i knjiženje obveza i potraživanja iz svog djelokruga u glavnu knjigu. O izvršenim plaćanjima, naplati i pljenidbi računa Državnog proračuna izvješćuje ustrojstvenu jedinicu Ministarstva nadležnu za građansko-pravne poslove. Obavlja i druge poslove iz svog djelokruga.«.
Članak 36.
Naslovi iznad članaka 149., 150., 151., 152., 153., 154., 155. i 155.a i članci 149., 150., 151., 152., 153., 154., 155. i 155.a brišu se.
Članak 37.
Članak 156. mijenja se i glasi:
»Inspektorat obrane je ustrojstvena jedinica Ministarstva, razine samostalnog sektora, koja obavlja nezavisne i pravodobne inspekcijske nadzore radi utvrđivanja zakonitosti postupanja u primjeni propisa u području obrane, provedbe propisa koji reguliraju ocjenjivanje spremnosti Oružanih snaga te izradu zapisnika s pregledom stanja i prijedlogom mjera. Inspekcijski nadzor provodi se u Ministarstvu, Oružanim snagama i civilnim nositeljima obrambenih priprema s ciljem poboljšanja stanja, odvraćanjem i sprječavanjem nezakonitih postupanja, jačanjem odgovornosti i podsticanjem na motivaciju, učinkovitost i djelotvornost na svim razinama. Inspektorat obrane surađuje s drugim državnim tijelima u provedbi inspekcijskog nadzora iz njihove nadležnosti.
Za obavljanje poslova Inspektorata obrane ustrojavaju se:
11.1. Služba inspekcije obrane
11.2. Služba inspekcije resursa.«.
Članak 38.
Naslov iznad članka 157. i članak 157. mijenjaju se i glase:
»11.1. Služba inspekcije obrane
Članak 157.
Služba inspekcije obrane provodi inspekcijski nadzor radi utvrđivanja zakonitosti postupanja u primjeni propisa u upravljanju obrambenim sustavom, obučenosti za združene i multinacionalne oblike vojnog sudjelovanja za međunarodne operacije u kojima sudjeluju Oružane snage, obučenosti grana Oružanih snaga, uporabe i stanja zapovjedno-informacijsko- komunikacijskih sustava, primjeni propisa koji reguliraju ocjenjivanje spremnosti stožera, zapovjedništava, postrojbi i ustanova Oružanih snaga te u implementaciji Ciljeva sposobnosti, primjeni usvojenih hrvatskih vojnih normi (HRVN) i ratificiranih NATO dokumenata. Nadzire provedbu dokumenata iz područja obrambene politike i planiranja te međunarodne obrambene suradnje, civilnih nositelja obrambenih priprema, planova zaštite civilnih i vojnih lokacija i građevina posebno važnih za obranu, dužnosti i prava državljana Republike Hrvatske u obrani, civilno-vojnog kriznog upravljanja.
Za obavljanje poslova Službe inspekcije obrane ustrojavaju se:
11.1.1. Odjel za potporu i koordinaciju
11.1.2. Odjel za inspekciju obrane
11.1.3. Odjel za inspekciju civilnih nositelja obrambenih priprema i planiranja.«.
Članak 39.
Naslov iznad članka 158. i članak 158. mijenjaju se i glase:
»11.1.1. Odjel za potporu i koordinaciju
Članak 158.
Odjel za potporu i koordinaciju usklađuje rad ustrojstvenih jedinica Inspektorata obrane, prati zakonske propise, planove i mjere tijela važnih za sustav obrane Republike Hrvatske. Prati, proučava i analizira strateške dokumente u području obrane, projekte važne za razvoj Oružanih snaga. Planira bilateralnu suradnju, koordinira rad Inspektorata obrane s ostalim ustrojstvenim jedinicama Ministarstva, Glavnog stožera i civilnim institucijama. Planira proračun Inspektorata obrane i prati njegovu realizaciju, sudjeluje u izradi izvješća, planira i provodi potporu provedbe nadzora, vodi evidenciju i pohranjuje poštu te obavlja i druge administrativne i stručne poslove u okviru svog djelokruga po nalogu glavnog inspektora obrane.«.
Članak 40.
Naslov iznad članka 159. i članak 159. mijenjaju se i glase:
»11.1.2. Odjel za inspekciju obrane
Članak 159.
Odjel za inspekciju obrane