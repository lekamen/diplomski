 prigovaraju i diskriminaciji kojoj su izloženi u odnosu na svoje susjede, te su mišljenja da je tuženik u okviru svojih ovlasti bio dužan naložiti provođenje ugovora koji je na snazi, neovisno o tome radi li se o univerzalnoj ili drugoj usluzi. Nejasnim smatraju zašto ih je više zaposlenika zainteresirane osobe kontaktiralo tijekom 2012. ako je tada ugovor već bio izvan snage, te ne vide vezu između dostavljene sudske prakse i predmeta ovog spora.
Podneskom od 22. prosinca 2015. tuženik navodi da je njegov zaposlenik Goran Jurin u svojstvu inspektora, kao stručna osoba, posredovao u cilju postizanja dogovora, sukladno načelu visoke razine zaštite korisnika iz članka 5. stavka 4. točke 2. ZEK-a, da zahtjev od 26. prosinca 2011. kojim su tužitelji navodno zatražili pružanje univerzalne usluge nije vezan uz predmet ovog spora koji se odnosi na zahtjev za zasnivanje usluga od 23. srpnja 2008., da pored sâme neaktivacije usluge nije propisan posebni oblik odustanka operatora od zahtjeva (raskida ugovora), da dostavljena sudska praksa potvrđuje stajalište tuženika prema kojem pružanje usluge izvan okvira univerzalne usluge ovisi isključivo o poslovnoj odluci operatora, te podsjeća na opseg univerzalne usluge prema tada važećim propisima.
Tužitelji se u podnesku od 4. siječnja 2016. pozivaju na pravo na fiksni garantirani priključak, što je osobito značajno u razvoju infrastrukture u ruralnim područjima i na otocima kao prioritetnome državnom interesu, tvrde da su postojali a i danas postoje tehnički uvjeti u okviru razumnog zahtjeva tužitelja za telefonskim i internetskim priključkom, dodaju da je zaposlenik tuženika Goran Jurin (saslušan kao svjedok u ovome sporu) više od godinu dana pokušavao kod zainteresirane osobe postići izvođenje traženog priključka, te da postoji razuman zahtjev tužiteljâ koji je na snazi, ali do danas nije realiziran.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je donesena osporena odluka, te u spisu ovog spora. Pored toga, na prijedlog tužiteljâ, saslušani su svjedoci Goran Jurin (zaposlenik tužitelja koji je obilazio predmetnu lokaciju) i Štefan Vidoni (stanovnik naselja Kampelje). Rješenjima od 30. lipnja 2105., 2. rujna 2015. i 8. veljače 2016. odbijeni su daljnji dokazni prijedlozi tužitelja, zbog razloga iznesenih u tim rješenjima.
Na temelju razmatranja svih činjeničnih i pravnih pitanja, Sud je nakon provedene rasprave, utvrdio da tužbeni zahtjev nije osnovan.
Odredbom članka 35. stavka 1. ZEK-a propisano je da univerzalne usluge moraju biti dostupne svim krajnjim korisnicima usluga po pristupačnoj cijeni na cijelom području Republike Hrvatske, na temelju razumnog zahtjeva krajnjeg korisnika usluga, neovisno o njihovoj zemljopisnoj lokaciji. Univerzalne usluge pružaju se uz uvažavanje načela objektivnosti, transparentnosti, razmjernosti i nediskriminacije te uz što manje narušavanje tržišnog natjecanja.
Predmetna stvar vezana je uz zahtjev tužiteljâ od 23. srpnja 2008., kada je na snazi bio Pravilnik o osnovnim telekomunikacijskim uslugama (»Narodne novine«, broj 123/05), prema kojem je univerzalna usluga pristupa internetu obuhvaćala brzinu od 28,8 kbit/s (čl. 20. st. 4.), a pristup osnovnim uslugama na fiksnoj lokaciji ostvaruje se putem nepokretne ili pokretne telekomunikacijske mreže (čl. 19. st. 2.).
Stoga tuženik osnovano ističe da zahtjev tužiteljâ nadilazi okvire tada propisane univerzalne usluge, da korisnik ne može birati tehnologiju pružanja univerzalne usluge (kada ponuđena tehnologija ulazi u propisane okvire), te da je ponudom tehnologije FGSM operator (ovdje zainteresirana osoba) ponudio jedan od načina realizacije univerzalne usluge, ispunivši na taj način obveze koje u tom pogledu ima kao operator univerzalnih usluga.
Pri takvom stanju stvari, imajući na umu stvarnu nadležnost tuženika u sporovima između krajnjeg korisnika usluga i operatora javnih komunikacijskih usluga u pogledu povrede odredaba pretplatničkog ugovora (čl. 