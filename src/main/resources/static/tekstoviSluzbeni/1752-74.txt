 Poslovnik o radu Uprave (Shareholders Agreement – SHA; u daljnjem tekstu: Dioničarski ugovor iz 2003.),
– Ugovor o kupoprodaji dionica koji se odnosi na 25% + jedna dionica od izdanog dioničkog kapitala društva INA INDUSTRIJA NAFTE d.d., s Dodacima 1 do 6, između MOL-a i INA-e, i
– Ugovor o suradnji koji se odnosi na Inu-Industriju nafte d.d., između MOL-a i INA-e.
221. U Izvješćima Hrvatskog sabora (god. XIV., broj 374 od 30. rujna 2003., str. 69. – 77.) prikazan je tijek 35. izvanredne sjednice Hrvatskog sabora održane 18. srpnja 2003., na kojoj se raspravljalo o Izvješću Vlade o prodaji 25% plus jedne dionice INA-e, koje je izvješće Hrvatski sabor prihvatio (81 glas »za«). Navodi se prikaz sadržaja tog izvješća, kako je prenesen u Izvješćima Hrvatskog sabora (str. 70. i 71.):
»... privatizacija INA-e temelji [se] na odredbama Zakona o privatizaciji INA-Industrija nafte d.d. koji je Hrvatski sabor donio 19. ožujka, a na snagu je stupio 5. travnja 2002. godine. Na temelju odredbe članka 4. stavka 4. tog Zakona Vlada RH je 18. travnja iste godine donijela Odluku o redoslijedu i dinamici privatizacije INA-e, na koju je suglasnost dao Hrvatski sabor. Sukladno odredbi članka 4. stavka 1. točke 3. Zakona postupak privatizacije pokrenut je prodajom 25 posto plus jedne dionice strateškom ulagatelju.
(...)
Postupak prodaje započeo je objavom poziva za iskazivanje interesa koji je objavljen u tiskovinama ‘Vjesnik’ i ‘Financial Times’ 10. svibnja 2002. godine. U predviđenom roku, do 14. lipnja 2002. godine, preliminarne ponude s iskazom interesa za kupnju 25 posto plus jednu dionicu dioničkog društva dostavilo je 10 renomiranih tvrtki. Nakon sveobuhvatnog ocjenjivanja ponuda, na osnovi utvrđenih kriterija za vrednovanje, Vlada je 22. srpnja 2002. napravila uži izbor i odlučila da se pet ponuditelja (OMV, MOL, Lukoil and The Latsis Group, Rosneft i Edison Gas) pozovu na ‘due dillingence’ te da podnesu konačne obvezujuće ponude.
Od zainteresiranih uže odabranih ponuditelja, ‘due dilligence’ su obavili MOL, OMV i Rosneft. U tijeku procesa Lukoil je odustao od sudjelovanja. ... Spomenuta tri ponuditelja obavila su razgovore i diskusije s članovima uprave INA d.d. i iskazala interes za daljnjim sudjelovanjem u procesu privatizacije, te su pozvani da do 17. siječnja 2003. dostave svoje ponude. Budući da su u svojim ponudama uvjetovali cijenu, odnosno dali primjedbe na bitne sastojke predloženih ugovora o transakciji, nakon detaljnog ocjenjivanja ponuda s njima su u tri navrata (krajem travnja, sredinom svibnja i početkom srpnja ove godine) obavljeni pregovori.
(...)
Savjet za privatizaciju INE – Industrije nafte d.d. je na sjednici 11. srpnja procijenio ponude i predložio Vladi da prihvati ponudu MOL-a kao financijski najpovoljniju. Postupak prodaje dionica u cijelosti je obavljen sukladno odredbama članka 6. Zakona o privatizaciji INA-e prema kojem Vlada snosi odluku o broju dionica koje se prodaju strateškom ulagatelju, provodi postupak prodaje, izbor strateškog partnera i zaključuje ugovor o prodaji.
U Dioničarskom ugovoru strateški ulagatelj stječe određena upravljačka prava koja se pojavljuju u obliku tzv. ‘zadržanih pitanja’. Riječ je o pitanjima za koja je Upravi INA-e potrebna suglasnost Nadzornog odbora (utvrđena su u prijedlogu novog Statuta INA-e). Uprava će morati tražiti suglasnost tog tijela za: odobrenje Godišnjeg budžeta Društva u odnosu na kapitalne izdatke i odobrenje bilo kakvog kapitalnog izdatka koji prelazi deset posto tada važećeg budžeta Društva; odobrenje i/ili izmjenu Poslovnog plana Društva, zasnivanje bilo kakvog osiguranja na nekretnini ili osnovnim sredstvima ili potraživanjima (ili izdavanje jamstva) kada iznos glavnice osiguranja (ili odgovornosti po jamstvu) prelazi 80 mln. kn ili kad ukupna vrijednost raspolaganja tim sredstvima prelazi 200 mln. kuna u tekućoj financijskoj godini. Pritom treba voditi računa o tome da sve odluke Upravnog odbora moraju biti u skladu s dugoročnim poslovnim planom, strategijom 