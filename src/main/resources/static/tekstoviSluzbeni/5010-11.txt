 pregled (tiskanica UZP-RI) ispunjava nadležna osoba ustrojstvene jedinice koja upućuje pripadnike Oružanih snaga na zdravstveni pregled. Popunjena Uputnica za zdravstveni pregled (tiskanica UZP-RI), Potvrda izabranog doktora medicine (tiskanica P) i Upitnik anamnestičkih podataka (tiskanica I) prilažu se uz Karton zdravstvenog pregleda (tiskanica ZP).
9.2.2. Karton zdravstvenog pregleda (iskanica ZP) ispunjavaju djelatnici izvršitelji pregleda.
9.2.3. Psihološki nalaz ispunjava vojni psiholog.
Specijalist medicine rada, specijalisti ostalih grana medicine, zdravstveni tehničari i vojni psiholozi odgovorni su za uredno i točno upisivanje podataka u tiskanice i zdravstvenu dokumentaciju.
Izvršitelji zdravstvenih pregleda i psihologijskih ispitivanja u postupanju s medicinskom i psihološkom dokumentacijom dužni su pridržavati se važećih zakonskih odredbi o postupanju i zaštiti tajnosti podataka.
Podatke se u zdravstvenu dokumentaciju upisuje čitko i točno, uz upisivanje i zaokruživanje ponuđenog odgovora, te se ovjeravaju potpisom i faksimilom doktora medicine, vojnog psihologa i pečatom zdravstvene ustanove.
9.3. Pohrana dokumentacije koja se vodi prema ovim uputama
9.3.1. Dokumentacija iz točke 9.1. od rednog broja 1. do 11. pohranjuje se kod izvršitelja na rok od trideset godina, uz istodobni unos podataka o donesenoj ocjeni/ocjenama zdravstvene sposobnosti i utvrđenoj krvnoj grupi i Rh faktoru u odgovarajući modul informacijskog sustava personalnog upravljanja Ministarstva obrane i Oružanih snaga. Unos podataka obavljaju ovlašteni djelatnici naručitelja pregleda u skladu s člankom 14. stavkom 5. ovoga Pravilnika.
9.3.2. Zdravstvena ustanova – izvršitelj pregleda obvezna je ustrojiti evidenciju o izvršenim pregledima koju pohranjuje na rok od petnaest godina.
PRILOG 5
POPIS BOLESTI I SRODNIH ZDRAVSTVENIH PROBLEMA
Popis bolesti i srodnih zdravstvenih problema sastavljen je u skladu s Međunarodnom klasifikacijom bolesti i srodnih zdravstvenih problema, Deseta revizija (u daljnjem tekstu: MKB) što podrazumijeva da je dijagnoza potvrđena u skladu s načelima medicinske struke.
U slučaju izlječenja od bolesti i srodnih zdravstvenih problema, a bez zaostalih funkcionalnih i drugih oštećenja one se ne klasificiraju prema ovom Popisu nego se prikupljeni podaci unose u skupinu anamnestičkih podataka.
Za pojedine bolesti, tjelesne mane, nedostatke, ozljede i posljedice ozljeda stavljena je uz točku Popisa i oznaka (*), što upućuje izvršitelja pregleda da prije donošenja prijedloga ocjene zdravstvene sposobnosti, obvezno uvaži upute odnosno smjernice dane za navedenu točku Popisa. Upute čine sastavni dio Popisa.
Oznaka (#) označava da je tijekom zdravstvenog pregleda utvrđena promjena zdravstvenog stanja koja zahtijeva daljnju dijagnostičku obradu i/ili liječenje koji su u nadležnosti izabranog doktora medicine primarne zdravstvene zaštite.
Prilikom ocjenjivanja zdravstvene sposobnosti tijekom provedbe izvanrednog pregleda iz članka 11. ovoga Pravilnika donose se zasebne ocjene zdravstvene sposobnosti vezano uz predmet odabira, zdravstvenu sposobnost za dosadašnje ustrojbeno mjesto/dužnost i zdravstvenu sposobnost za djelatnu vojnu službu/službu u Oružanim snagama.
Kandidati i sudionici operacija potpore miru i drugih aktivnosti u inozemstvu kod kojih se prilikom zdravstvenog pregleda za potrebe sudjelovanja u operacijama utvrdi stupanj funkcionalnog oštećenja organa/organskog sustava koji predstavlja zdravstvenu kontraindikaciju za sudjelovanje u operaciji potpore miru i drugoj aktivnosti u inozemstvu ocijenit će se zdravstveno nesposobnim za sudjelovanje u operaciji. To se odnosi i na donošenje ocjene zdravstvene sposobnosti za daljnju vojnu izobrazbu, premještaja na zahtjevnija ustrojbena mjesta i sl.
Ocjena zdravstvene sposobnosti kandidata i sudionika operacija potpore miru i drugih aktivnosti u inozemstvu donosi se uz primjenu dodatnih kriterija utvrđenih na temelju pravilnika kojim se uređuju obveze ustrojstvenih jedinica