69 27.07.2016 Pravilnik o sadržaju, obliku i načinu vođenja očevidnika inspekcijskog nadzora u sustavu civilne zaštite
DRŽAVNA UPRAVA ZA ZAŠTITU I SPAŠAVANJE
1655
Na temelju članka 84. stavka 2. Zakona o sustavu civilne zaštite (»Narodne novine«, br. 82/15), ravnatelj Državne uprave za zaštitu i spašavanje donosi
PRAVILNIK
O SADRŽAJU, OBLIKU I NAČINU VOĐENJA OČEVIDNIKA INSPEKCIJSKOG NADZORA U SUSTAVU CIVILNE ZAŠTITE
Članak 1.
Ovim Pravilnikom uređuje se sadržaj, oblik i način vođenja očevidnika o provedenim inspekcijskim nadzorima u sustavu civilne zaštite iz djelokruga Državne uprave za zaštitu i spašavanje (u daljnjem tekstu: Očevidnik).
Članak 2.
(1) Očevidnik o provedenim nadzorima i izrečenim mjerama vode viši inspektor za civilnu zaštitu, inspektor za civilnu zaštitu, viši inspektor za vatrogastvo i inspektor za vatrogastvo (u daljnjem tekstu: inspektor) za svaku godinu posebno, u elektroničkom obliku.
(2) Inspektor, koji u skladu s odredbom članka 76. stavka 3. Zakona o sustavu civilne zaštite, privremeno obavlja nadzor na području više područnih jedinica, vodi zasebni očevidnik za obavljene nadzore za svaku područnu jedinicu za vrijeme obavljanja nadzora.
(3) Inspektor je dužan prvog radnog dana u tekućoj godini popuniti podatke u Očevidniku u elektroničkom obliku a podatke o pojedinom nadzoru dužan je popunjavati redovito tijekom godine, ovisno o dinamici provođenja nadzora i saznanja o podacima koje je potrebno evidentirati.
(4) Inspektor vodi podatke u Očevidniku ažurno i uredno kako bi se u svako doba mogao utvrditi broj obavljenih nadzora, nadzirane fizičke ili pravne osobe, utvrđeno stanje te poduzete mjere i faze provođenja mjera.
Članak 3.
(1) U Očevidnik se upisuju sljedeći podaci o pojedinom nadzoru i poduzetim mjerama na temelju nadzora:
1. redni broj nadzora
2. podaci o nadziranoj pravnoj osobi i odgovornoj osobi
3. vrsti nadzora (redovni, izvanredni)
4. normativni temelj nadzora
5. zapisnik o inspekcijskom nadzoru
6. utvrđeno činjenično stanje
7. upravno rješenje s naloženim mjerama
8. upravni spor
9. ishod upravnog spora
10. kontrola izvršenja rješenja
11. obavijest o pokretanju prekršajnog postupka
12. prekršajni postupak
13. presuda/rješenje prekršajnog suda
14. napomena.
15. inspektor – samostalni izvršitelj koji provodi nadzor/postupak.
(2) Obrazac Očevidnika nalazi se u prilogu 1. ovog Pravilnika i čini njegov sastavni dio.
Članak 4.
(1) Inspektor upisuje Podatke u Očevidnik odmah, a najkasnije idući radni dan od dana sastavljanja zapisnika o obavljenom inspekcijskom nadzoru, odnosno poduzetoj mjeri ili saznanju o promjeni stanja upravnog ili prekršajnog postupka koje je potrebno evidentirati.
(2) Ako je terenski rad inspektora trajao dulje od jednog dana, inspektor upisuje podatke u Očevidnik idući radni dan po povratku u mjesto rada.
Članak 5.
(1) Podaci u Očevidniku koji se vode u elektroničkom obliku moraju omogućiti naknadni prikaz, pretraživanje i ispis Očevidnika u obliku i sadržaju propisanom odredbama ovoga Pravilnika.
(2) Podaci u elektroničkom obliku moraju biti zaštićeni od neovlaštenog pristupa, upisivanja, mijenjanja ili brisanja.
(3) Svi podaci iz stavka 1. ovoga članka moraju imati izrađenu sigurnosnu kopiju, koju inspektor obnavlja najmanje jedanput mjesečno te pohranjuje na sigurnom mjestu, izvan prostorije u kojoj se nalazi računalo s izvornim računalnim podacima.
Članak 6.
Inspektor je dužan najkasnije do 5. siječnja tekuće godine popuniti sve stranice Očevidnika o nadzorima koje je obavio u prethodnoj godini te na zadnjoj stranici ovjeriti Očevidnik potpisom i pečatom, a sve ispisane stranice Očevidnika, uključujući prednju i zadnju stranicu, obvezan je uvezati i tako uvezane trajno pohraniti.
Članak 7.
Ako se u obavljenom nadzoru pokreće i/ili vodi upravni i/ili prekršajni postupak i u narednoj/narednim godinama, podaci o tome se upisuju u elektronički obrazac u kojem je evidentiran zapisnik o nadzoru, a ručno se upisuju u Očevidnik one godine u kojoj je obavljen nadzor.
Članak 