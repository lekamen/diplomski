 tih strojeva.
(3) Nadzor iz stavka 1. ovoga članka provodi se primjenom odredbi Zakona o trošarinama, Općeg poreznog zakona te primjenom odredbi o nadzoru sukladno propisima kojima se uređuju poslovi i ovlasti carinske službe.
(4) Korisnici prava i s njima povezane osobe su dužni u svakom trenutku tijelima nadzora predočiti, omogućiti uvid i dostaviti sve evidencije, isprave i podatke te osigurati nesmetano obavljanje nadzora. Tijela nadzora mogu provjeravati trgovačke, knjigovodstvene, tehnološke i druge evidencije, isprave i podatke koji se odnose na poslovanje korisnika prava i svake druge osobe koja je izravno ili neizravno poslovno i na drugi način uključena u radnje s energentima koji se koriste ili se mogu koristiti za pogon strojeva.
(5) Tijela nadzora mogu pregledati strojeve, sve spremnike energenata korisnika prava, kao i energente koji se koriste kao pogonsko gorivo za pogon strojeva, te od korisnika prava i drugih osoba tražiti dostavu računa, otpremnica, izdatnica, popratnica, komercijalnih, trgovačkih, službenih i drugih isprava te drugih dokaza potrebnih za pravilno i potpuno utvrđivanje činjenica u postupku nadzora.
IV. PRAĆENJE PRIMJENE PRAVILNIKA
Članak 9.
Carinska uprava u suradnji sa Hrvatskim centrom za razminiranje prati primjenu ovoga Pravilnika.
Članak 10.
(1) Pravo na povrat plaćene trošarine na plinsko ulje za pogon strojeva za pripremu površina u razminiranju ostvaruje se uz uvjete i na način određen propisima o državnim potporama.
(2) U slučaju nastupa obveze povrata državne potpore temeljem propisa o državnim potporama, isplaćeni iznosi povrata trošarine iz državnog proračuna Republike Hrvatske naplaćuju se od korisnika prava.
V. PRIJELAZNE I ZAVRŠNE ODREDBE
Članak 11.
Nepridržavanje odredaba ovoga Pravilnika podliježe prekršajnim odredbama Zakona o trošarinama (»Narodne novine«, br. 22/13, 32/13, 81/13, 100/15 i 120/15).
Članak 12.
Odredbe ovoga Pravilnika primjenjuju se i na korisnike prava na povrat trošarine na plinsko ulje utrošeno za razminiranje koji su upisani u registar korisnika prava na povrat trošarine na plinsko ulje utrošeno za razminiranje prema odredbama Pravilnika o trošarinama (»Narodne novine«, br. 64/13, 129/13, 11/14, 70/14, 157/14, 8/15 i 83/15).
Članak 13.
Ovaj Pravilnik objavit će se u »Narodnim novinama«, a stupa na snagu osmoga dana od dana objave.
Klasa: 011-02/15-01/51
Urbroj: 513-02-1710/1-15-1
Zagreb, 19. studenoga 2015.
Ministar financija mr. sc. Boris Lalovac, v. r.
PRILOG 1 – PRILOG 4
