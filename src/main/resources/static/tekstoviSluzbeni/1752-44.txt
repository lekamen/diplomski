 službe.
Optuženi Ivo Sanader je iskoristio svoj položaj zamjenika ministra vanjskih poslova u Vladi Republike Hrvatske i ovlast da pregovara u ime Vlade Republike Hrvatske sa Hypo bank, Die Kartner Landesbank Klagenfurt.
Ovo kazneno djelo pripada skupini kaznenih djela s korupcijskim svojstvima, neodvojiv je dio organiziranog i gospodarskog kriminaliteta, ogledalo loše vlasti i njezinih posljedica. U postupanju optuženog Sanadera očito je da su službene ovlasti iskorištene za druge ciljeve, a ne za one dopuštene, odgovarajuće zadacima službe. Optuženi Ivo Sanader vodio se neodgovarajućim motivima odnosno koristio je službene ovlasti u nedopuštene svrhe, ... Svojim postupanjem, kao zamjenik ministra vanjskih poslova u Vladi RH, optuženi Ivo Sanader narušio je ugled i dignitet Republike Hrvatske, a sve u cilju zadovoljenja osobnih, materijalnih, u konkretnom slučaju, a obzirom na vrijeme u kojem se RH nalazila, najnižih potreba. Optuženom Ivi Sanaderu povjeren je određeni djelokrug poslova, poslova koji su u to vrijeme bili od iznimnog značaja za RH, no on je unatoč tome, postupao prvenstveno vodeći se osobnim interesima, koristoljubljem.
Dakle, svako iskorištavanje položaja i ovlasti od strane službene osobe, upravo da ono i postoji, samo za sebe još ne mora nužno predstavljati učin ovog kaznenog djela, već eventualno kakvu povredu za koju postoji stegovna, prekršajna ili druga odgovornost, a ne i nužno, u svakom slučaju, kaznena odgovornost. Kaznena odgovornost pretpostavlja nedopuštenu svrhu koja je također u konkretnom slučaju nesporno utvrđena u vidu sebi pribavljene imovinske koristi i to provizije u gotovini u visini od 5% odobrenog kredita od 140.000.000,00 ATS, što iznosi 7.000.000,00 ATS.
Slijedom ovako utvrđenog činjeničnog stanja sud je optuženog Ivu Sanadera proglasio krivim za kazneno djelo opisano pod točkom 1. izreke presude i osudio ga na kaznu zatvora u trajanju od tri godine i šest mjeseci.«
139. Sukladno tome, prema pravomoćnom utvrđenju sudova, podnositelj je počinio djelo/31-1 u slučaju Hypo jer je, kao službena osoba, iskoristio svoj položaj i ovlasti u nedopuštene svrhe time što je sebi pribavio znatnu imovinsku korist, »sve u cilju zadovoljenja osobnih, materijalnih, .... najnižih potreba«, vodeći se »neodgovarajućim motivima«, »osobnim interesima« i »koristoljubljem«, čime je »narušio ugled i dignitet Republike Hrvatske«.
140. Kad je riječ o djelu/31-1 (to jest kvalificiranom obliku kaznenog djela zlouporabe položaja i ovlasti kojim je pribavljena znatna imovinska korist), podnositelj je u ustavnoj tužbi iznio prigovor njegove zastare. Za ostale prigovore u slučaju Hypo vezane uz djelo/31-1, koji nisu utemeljeni na članku 31. Ustava, v. točke od 179. do 190. obrazloženja ove odluke.
1.2. Prigovor zastare kaznenog djela zlouporabe položaja i ovlasti (djela/31-1)
141. Temeljni je prigovor podnositelja da je ZoNKD-RPiPP »u konkretnom slučaju primijenjen isključivo ... zbog činjenice da je za taj progon već nastupila zastara«, odnosno »isključivo kako bi se neosnovano premostio problem zastare kaznenog progona te pod svaku cijenu omogućilo procesuiranje optuženog Ive Sanadera, kao jedine osobe u odnosu na koju je u RH taj zakon do tada primijenjen«.
1.3. Ocjena Ustavnog suda
142. Ustavni sud podsjeća da je novi stavak 4. članka 31. Ustava unesen u ustavni tekst 20 godina nakon donošenja Ustava i 15 godina nakon počinjenja kaznenog djela u slučaju Hypo. Samo djelo u slučaju Hypo počinjeno je 16 godina prije pokretanja istrage i 19 godina prije donošenja pravomoćne presude.
143. USKOK je nalog za provođenje istrage u slučaju Hypo izdao 3. ožujka 2011. pod brojem K-US-48/11, IS-US-6/11. Optužnica protiv podnositelja, broj: K-US-48/11 IS-US-6/11, podignuta je 31. kolovoza 2011.
144. Sukladno tome, nalog za provođenje istrage u slučaju Hypo izdan je tri mjeseca prije stupanja na snagu ZoNKD-RPiPP-a (2. lipnja 2011.). Njime je istraga protiv podnositelja pokrenuta zbog postojanja osnova sumnje:
»... da je kao