 drugi akti nadležnih tijela i dužnosnika ABB-a stupaju na snagu danom donošenja, osim ako u njima nije drukčije određeno.
Ako je protiv pojedine odluke iz stavka 3. ovog članka dopuštena žalba ili drugi pravni lijek, oni ne odgađaju izvršenje odluke, osim u slučajevima isključenja iz članstva sukladno člancima 18. i 19. ovog Statuta.
Načelo javnosti
Članak 10.
Djelovanje ABB-a je javno.
Javnost djelovanja ABB-a osigurava se sudjelovanjem članova ABB-a u radu njegovih tijela na svim organizacijskim razinama, izvješćivanjem članova ABB-a, uvidom ovlaštenih tijela državne vlasti u dokumentaciju ABB-a, izdavanjem vlastitih publikacija te objavom dokumenata i priopćenja o djelovanju ABB-a.
Ovlaštene osobe imaju pravo i dužnost izvještavati javnost o političkom djelovanju i o radu ABB-a.
Članak 11.
Sastanci i sjednice tijela ABB-a u pravilu su otvoreni za javnost, osim onih dijelova sastanaka i sjednica na kojima se iznose podaci kojima se rješavaju vitalni unutarstranački odnosi koji su isključeni za javnost temeljem odluka Središnjeg odbora ABB-a.
ČLANSTVO
Vrste članstva, organiziranje i evidencija članstva
Članak 12.
Članstvo u ABB-u može biti redovito i počasno.
Redoviti članovi ABB-a s prebivalištem u Republici Hrvatskoj stranački se organiziraju u pravilu po teritorijalnom načelu.
Članom ABB-a postaje se potpisivanjem pristupnice i upisom u registar članova.
Glavni tajnik ABB-a vodi središnju evidenciju svih članova ABB-a, prema kojoj se mjerodavno utvrđuje status člana ABB-a i ukupan broj članova.
ABB ima počasne članove. Njih proglašava Sabor ABB-a na prijedlog Predsjednika, a to su državljani RH koji su izrazito pridonijeli promidžbi ABB-a.
Redovito članstvo
Članak 13.
Redovitim članom ABB-a može postati hrvatski državljanin koji ispunjava sljedeće uvjete:
• da ima navršenih 18 godina života i poslovnu sposobnost;
• da nije član druge političke stranke sa sjedištem u Republici Hrvatskoj;
• da u službenu pristupnicu unese istinite podatke i vlastoručno je potpiše i koji prihvaća programska načela i Statut stranke.
Prava i dužnosti člana ABB-a
Članak 14.
Prava člana ABB-a su:
1) sudjelovati u radu ABB-a i poticati njegov rad;
2) birati i biti biran u tijela ABB-a;
3) dobiti iskaznicu ABB-a;
4) biti izvještavan o radu ABB-a;
5) podnijeti ostavku na dužnost u ABB-a-u na koju je izabran ili imenovan;
6) istupiti iz ABB-a.
Dužnosti člana ABB-a su:
1) djelovati u skladu sa Statutom ABB-a te općim i drugim aktima i odlukama nadležnih tijela i dužnosnika ABB-a;
2) svojim djelovanjem štititi interese i ugled ABB-a;
3) plaćati članarinu, osim u slučajevima utvrđenim Odlukom o članarini ABB-a.
Prestanak članstva
Članak 15.
Članstvo u ABB-u prestaje:
1) istupanjem iz članstva;
2) brisanjem iz evidencije članstva;
3) isključenjem iz članstva.
Istupanje iz članstva
Članak 16.
Istupanjem iz članstva prestaje članstvo u ABB-u voljom dotadašnjeg člana.
Za istupanje iz članstva daje se pisana izjava koja ne mora biti obrazložena.
Brisanje iz evidencije članstva
Članak 17.
Brisanje iz evidencije članstva provodi se nastupom jedne od sljedećih okolnosti:
• ako je prilikom učlanjenja u ABB potpisnik pristupnice dao netočne ili neistinite podatke;
• ako član ABB-a nije platio članarinu ni 6 mjeseci nakon što ga je nadležni dužnosnik ABB-a pismeno upozorio na obvezu plaćanja članarine;
• ako član ABB-a pristupi drugoj političkoj stranci u Republici Hrvatskoj;
• ako član ABB-a bude kandidat na bilo kojoj drugoj listi bez suglasnosti ABB-a;
• smrću člana ABB-a.
Protiv brisanja iz evidencije članstva zbog razloga iz stavka 1. alineje 1., 2. i 3. ovog članka žalba nije dopuštena, ali se brisani član može ponovo učlaniti u ABB nakon što se otklone razlozi zbog kojih je brisan iz evidencije.
Središnji odbor ABB-a donosi Odluku o postupku brisanja iz evidencije članstva ABB-a.
Isključenje iz članstva
Članak 18.
Isključenjem iz članstva, kao disciplinskom mjerom koja se izriče samo za teže povrede članskih obveza, prestaje članstvo u ABB-u članu koji:
• 