 komunalnom gospodarstvu (»Narodne novine« broj 36/95., 109/95., 21/96., 70/97., 128/99., 57/00., 129/00., 59/01., 82/04., 110/04., 178/04., 38/09., 79/09., 153/09., 153/09., 49/11., 84/11., 90/11., 144/12., 56/13., 94/13., 153/13.) čime je, prema mišljenju podnositelja, pogodovano interesima društva Genera istraživanja d.o.o.
Pojašnjavajući postupanje upravnog tijela, podnositelj navodi da upravna tijela nisu poduzela ništa da pokušaju naplatiti konačnu i izvršnu obvezu društva Genera istraživanja d.o.o, utvrđenu rješenjem o komunalnom doprinosu od 9. kolovoza 2004., koje je potvrđeno rješenjem Ministarstva od 26. srpnja 2010., te tako postalo konačno 14. rujna 2010. Dapače, da je potom, po službenoj dužnosti, upravni postupak obnovljen, te je doneseno osporeno rješenje kojim je promijenjen obveznik komunalnog doprinosa (novi vlasnik nekretnine/podnositelj ustavne tužbe).
Podnositelj je istaknuo da je osporenim rješenjem odbijena njegova žalba i održano na snazi rješenje o komunalnom doprinosu doneseno na teret podnositelja u obnovljenom postupku, u kojem podnositelj nije imao mogućnost sudjelovanja.
6. Podnositelj Ustavnom sudu prvenstveno predlaže odgodu ovrhe osporenog rješenja do donošenja odluke o ustavnoj tužbi, te usvajanje ustavne tužbe i ukidanje osporenog rješenja.
7. U podnesku zaprimljenom u Ustavnom sudu 3. prosinca 2014. podnositelj je izvijestio Ustavni sud da su ga djelatnici Grada Zagreba kontaktirali 1. prosinca 2014., te ga opomenuli na obvezu plaćanja i telefaksom mu dostavili izvršno rješenje, s karticom dinamike naplate i brojem računa Grada Zagreba na koje treba uplatiti u rješenju određeni iznos od 5.800.818,40 kuna. Podnositelju je istodobno naznačeno da će u slučaju neplaćanja uslijediti ovrha.
IV. OCJENA USTAVNOG SUDA
8. Člankom 67. stavkom 2. Ustavnog zakona određeno je:
»Članak 67.
(...)
Na prijedlog podnositelja ustavne tužbe Ustavni sud može odgoditi ovrhu do donošenja odluke, ako bi ovrha prouzročila podnositelju tužbe štetu koja bi se teško mogla popraviti, a odgoda nije suprotna javnom interesu niti bi se odgodom nanijela nekome veća šteta.«
9. Ustavni sud ocjenjuje da konkretni ustavnosudski postupak zahtijeva uvid u spis predmeta koji je u tijeku pred Upravnim sudom u Zagrebu radi razmatranja dopuštenosti ustavne tužbe, a poslije toga, utvrdi li ustavnu tužbu dopuštenom, i s aspekta mogućih povreda ustavnih prava podnositelja, koja su u ustavnoj tužbi opširno argumentirana.
U konkretnom slučaju se radi o upravnom postupku u kojem je upravno tijelo u istom predmetu zauzelo oprečno stajalište u odnosu na svoje prethodno doneseno rješenje, u postupku u kojem podnositelj nije imao mogućnost sudjelovanja, mada se odlučivalo o predmetu u kojem je prethodnim rješenjem bilo riješeno u korist podnositelja. Upravno tijelo je osporeno rješenje donijelo na temelju ovlaštenja iz članka 261. Zakona o općem upravnom postupku (»Narodne novine« broj 53/91. i 103/96.).
Ocjena je Ustavnog suda da je riječ o složenom predmetu, pri čemu s ustavnog aspekta osobito važnom smatra postojeću praksu Visokog upravnog suda Republike Hrvatske u istovrsnim slučajevima (koju je potrebno ispitati).
Stoga ovaj slučaj ima ustavnu dimenziju koju Ustavni sud ne smije zanemariti.
10. Polazeći od svih navedenih činjenica i smatrajući očitim da odgoda ovrhe u konkretnom slučaju nije suprotna javnom interesu niti bi se tom odgodom nekome nanijela veća šteta, a da bi izvršenje osporenog rješenja podnositelju moglo prouzročiti štetu koja bi se teško mogla popraviti, Ustavni sud prihvatio je prijedlog za odgodu ovrhe osporenog rješenja u ovom slučaju.
Riječ je o privremenoj odgodi, koja traje do donošenja odluke Ustavnog suda o dopuštenosti, odnosno osnovanosti ustavne tužbe. Ovo rješenje ni na koji način ne prejudicira odluku o tim pitanjima.
11. Sukladno navedenom, na temelju članka 67. stavka 2. Ustavnog zakona doneseno je rješenje kao u izreci.
12. Točka III. ovog rješenja temelji se na članku 29. stavku 1. Ustavnog zakona.
Broj: