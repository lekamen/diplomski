 kaznenopravne zaštite djece i ispitivanja djeteta kao svjedoka po Zakonu o kaznenom postupku.
17.d Upisnik suca za mladež (Kim)
Članak 218.d
U upisnik Kim općinski i županijski sudovi upisuju prijedloge državnog odvjetnika za određivanje pritvora ili istražnog zatvora prema maloljetniku, žalbe na rješenja državnog odvjetnika o provođenju pripremnog postupka prema maloljetniku, prijedloge državnog odvjetnika za provođenje dokaznog ročišta, prijedloge državnog odvjetnika za određivanje, produljenje ili ukidanje mjere opreza, prijedloge za privremeno stavljanje pod nadzor CSS radi pružanja pomoći i zaštite ili privremenog smještaja u ustanovu socijalne skrbi kao i sve druge predmete iz nadležnosti suca za mladež koji se odnose na pripremni postupak prema Zakonu o sudovima za mladež.
17.e Upisnik za razne kaznene predmete iz članka 21. Zakona o USKOK-u i upisnik za razne kaznene predmete ratnih zločina (Kr-Us i Kr-Rz)
Članak 218.e
U upisnik Kr-Us i Kr-Rz županijski sudovi upisuju zamolnice drugih sudova za obavljanje radnji u kaznenom postupku, kao i sve ostale kaznene predmete koje nije moguće upisati u neki drugi upisnik, a odnose se na kaznena djela iz nadležnosti USKOK-a odnosno predmeta ratnih zločina.
17.f Upisnici za izvanraspravno kazneno vijeće (Kv I i Kv II)
Članak 218.f
(1) U upisnik Kv I županijski sudovi upisuju predmete iz nadležnosti izvanraspravnog kaznenog vijeća tog suda osim onih koji se upisuju u upisnik Kv II ili neki drugi upisnik.
(2) U upisnik Kv II županijski sudovi upisuju predmete iz nadležnosti izvanraspravnog kaznenog vijeća tog suda u postupku po žalbi i predmete izručenja osim onih koji se upisuju u neki drugi upisnik.
17.g Upisnik za izvanraspravno kazneno vijeće (Kv-t)
Članak 218.g
U upisnik Kv-t županijski sudovi upisuju predmete iz nadležnosti izvanraspravnog vijeća tog suda u postupku po žalbi protiv rješenja suca istrage u predmetima koji se vode u upisniku Kir-t, kao i u postupku po zahtjevu suca istrage o neslaganju sa nalogom državnog odvjetnika o određivanju posebnih dokaznih radnji kojima se privremeno ograničavaju određena ustavna prava građana.
17.h Upisnik za optužno vijeće za predmete iz članka 21. Zakona o USKOK-u (Kov-Us) i upisnik za optužno vijeće za predmete ratnih zločina (Kov-Rz)
Članak 218.h
U upisnike Kov-Us općinski i županijski sudovi upisuju predmete iz nadležnosti optužnog vijeća za predmete iz članka 21. Zakona o USKOK-u.
U upisnik Kov-Rz županijski sudovi upisuju predmete iz nadležnosti optužnog vijeća za predmete ratnih zločina.«.
Članak 57.
Članak 219. mijenja se i glasi:
»(1) U upisnik K-Us općinski i županijski sudovi upisuju optužnice za kaznena djela iz nadležnosti USKOK-a.
(2) U upisnik K-Rz županijski sudovi upisuju optužnice za kaznena djela ratnih zločina za koja je županijski sud nadležan u prvom stupnju.«.
Članak 58.
Članak 220. s naslovom iznad njega mijenjaju se i glase:
»19. Upisnik za predmete iz članka 21. Zakona o USKOK-u za izvanraspravno vijeće (Kv-Us), upisnik za predmete ratnih zločina za izvanraspravno vijeće (Kv-Rz), upisnik izvanraspravnog kaznenog vijeća za predmete europskog uhidbenog naloga (Kv-eun) i upisnik izvanraspravnog kaznenog vijeća za predmete po ostalim oblicima pravosudne suradnje u kaznenim stvarima s državama članicama Europske unije (Kv-eu)
Članak 220.
(1) U upisnik Kv-Us općinski i županijski sudovi upisuju predmete iz nadležnosti izvanraspravnog kaznenog vijeća tog suda za predmete iz članka 21. Zakona o USKOK-u.
(2) U upisnik Kv-Rz županijski sudovi upisuju predmete iz nadležnosti izvanraspravnog kaznenog vijeća tog suda za predmete ratnih zločina.
(3) U upisnik Kv-eun županijski sudovi upisuju predmete iz nadležnosti izvanraspravnog kaznenog vijeća tog suda koji se odnose na europski uhidbeni nalog.
(4) U upisnik Kv-eu županijski sudovi upisuju predmete iz nadležnosti izvanraspravnog kaznenog vijeća po ostalim oblicima pravosudne suradnje u kaznenim stvarima s državama članicama Europske unije.«.
Članak 59.
Iza članka 223.