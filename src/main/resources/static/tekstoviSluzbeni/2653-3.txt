 konsolidacije iz članka 23. Zakona Agenciji dostavljaju dokumentaciju radi javne objave ovisno o veličini grupe, na način kako je propisano za pojedinačne izvještaje u stavcima 1., 2., 3. i 4. ovoga članka.
(8) Poduzetnici koji tijekom poslovne godine nisu imali poslovnih događaja i u poslovnim knjigama nemaju podatke o imovini i obvezama Agenciji dostavljaju izjavu o neaktivnosti.
(9) Uz dokumentaciju za potrebe javne objave poduzetnici su dužni dostaviti i dokaz o izvršenoj uplati naknade za uslugu javne objave.
Rokovi za dostavu dokumentacije za potrebe javne objave
Članak 12.
(1) Dokumentaciju iz članka 11. ovoga Pravilnika Agenciji dostavljaju:
1. poduzetnici u roku od četiri mjeseca od posljednjeg dana poslovne godine, i
2. poduzetnici obveznici konsolidacije u roku od devet mjeseci od posljednjeg dana poslovne godine.
(2) U slučaju statusnih promjena, pokretanja stečajnog postupka ili pokretanja postupka likvidacije poduzetnik Agenciji dostavlja dokumentaciju prema članku 30. stavku 6. Zakona u roku od 90 dana od dana nastanka statusne promjene, pokretanja stečaja ili pokretanja postupka likvidacije.
(3) Poduzetnici iz stavka 2. ovoga članka sastavljaju godišnje financijske izvještaje sa stanjem na dan koji je prethodio danu upisa statusne promjene, pokretanja stečajnog postupka ili pokretanja postupka likvidacije.
(4) Poduzetnici u stečaju predaju godišnji financijski izvještaj za svaku poslovnu godinu, od pokretanja stečajnoga postupka pa do njegovoga zaključenja u roku od četiri mjeseca od posljednjega dana poslovne godine.
(5) Poduzetnici u likvidaciji predaju jedan godišnji financijski izvještaj za razdoblje od pokretanja postupka likvidacije do njezina završetka, u roku od 4 mjeseca po završetku likvidacijskoga postupka.
Sadržaj dokumentacije za predaju za statističke i druge potrebe
Članak 13.
(1) Poduzetnici i osobe iz članka 4. stavka 3. Zakona dostavljaju Agenciji za statističke i druge potrebe: bilancu, račun dobiti i gubitka i dodatne podatke za statističke i druge potrebe sukladno članku 32. Zakona.
(2) Poduzetnici i osobe kojima je poslovna godina jednaka kalendarskoj u računu dobiti i gubitka koji podnose za statističke i druge potrebe iskazuju konačan financijski rezultat.
(3) Iznimno od stavka 2. ovoga članka, poduzetnici i osobe kojima se poslovna godina razlikuje od kalendarske, podatke u bilanci, računu dobiti i gubitka i dodatne podatke za statističke i druge potrebe prilagođavaju kalendarskoj godini.
(4) Poduzetnici koji predstavljaju matično društvo ne dostavljaju konsolidirani godišnji financijski izvještaj za statističke i druge potrebe za skupinu u kojoj su matično društvo.
(5) Poduzetnici u stečaju i likvidaciji predaju godišnji financijski izvještaj za statističke i druge potrebe za svaku kalendarsku godinu do okončanja stečajnoga postupka, odnosno likvidacijskoga postupka u roku iz članka 14. ovoga Pravilnika.
(6) Poduzetnici koji su sudionici statusne promjene – gubitak pravne osobnosti, osim dokumentacije za javnu objavu dužni su sastaviti i dostaviti u Agenciju i podatke iz stavka 1. ovoga članka.
Rokovi za dostavu dokumentacije za statističke i druge potrebe
Članak 14.
Poduzetnici i osobe iz članka 4. stavka 3. Zakona dostavljaju dokumentaciju iz članka 13. ovoga Pravilnika sukladno odredbama Zakona Agenciji do 30. travnja tekuće godine za prethodnu kalendarsku godinu.
Istovremena dostava dokumentacije za potrebe javne objave i statističke i druge potrebe
Članak 15.
(1) Poduzetnici kojima je poslovna godina jednaka kalendarskoj istovremeno dostavljaju godišnji financijski izvještaj za statističke i druge potrebe i za javnu objavu.
(2) Poduzetnici kojima se poslovna godina razlikuje od kalendarske godine do 30. travnja tekuće godine za prethodnu kalendarsku godinu dostavljaju godišnji financijski izvještaj za statističke i druge potrebe, a za javnu objavu u roku od 4 mjeseca po isteku njihove poslovne godine. Ti poduzetnici nemaju mogućnost istovremene dostave dokumentacije za javnu