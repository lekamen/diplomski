 snagu ovoga Zakona fond osiguranja depozita iz članka 13. ovoga Zakona preuzima imovinu i obveze Fonda osiguranja depozita iz Zakona o osiguranju depozita (»Narodne novine«, br. 177/04., 119/08., 153/09. i 80/13.).
Stupanje na snagu
Članak 33.
Ovaj Zakon stupa na snagu prvoga dana od dana objave u »Narodnim novinama«, osim članka 21. ovoga Zakona koji stupa na snagu 1. lipnja 2016.
Klasa: 022-03/15-01/97
Zagreb, 10. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
PRILOG I. (uz članak 17.)
INFORMATIVNI PREDLOŽAK ZA DEPONENTA
Osnovne informacije o zaštiti depozita Depozite u [umetnite naziv kreditne institucije] štiti: Državna agencija za osiguranje štednih uloga i sanaciju banaka Ograničenje zaštite: 100.000 eura po deponentu po kreditnoj instituciji u kunskoj protuvrijednosti prema srednjem tečaju Hrvatske narodne banke važećeg na dan osiguranog slučaja. Ako u istoj kreditnoj instituciji imate više depozita: Svi su vaši depoziti u istoj kreditnoj instituciji »agregirani«, a ukupan iznos ograničen je na 100.000 eura u kunskoj protuvrijednosti prema srednjem tečaju Hrvatske narodne banke važećeg na dan osiguranog slučaja. Ako dijelite račun s drugom osobom / drugim osobama: Ograničenje od 100.000 eura u kunskoj protuvrijednosti prema srednjem tečaju Hrvatske narodne banke važećeg na dan osiguranog slučaja primjenjuje se na svakog deponenta zasebno. Razdoblje nadoknade u slučaju propasti kreditne institucije: 20 radnih dana do 31. prosinca 2018. 15 radnih dana u razdoblju od 1. siječnja 2019. do 31. prosinca 2020. deset radnih dana u razdoblju od 1. siječnja 2021. do 31. prosinca 2023. sedam radnih dana od 1. siječnja 2024. nadalje Valuta nadoknade: HRK Svi depoziti u stranim valutama obračunavaju se u kunskoj protuvrijednosti prema srednjem tečaju Hrvatske narodne banke važećem na dan osiguranog slučaja. Kontakt: Državna agencija za osiguranje štednih uloga i sanaciju banaka Jurišićeva 1/II 10000 Zagreb, Hrvatska Telefon: +385 (1) 48 13 222 Faks: +385 (1) 48 19 107 E-pošta: dab@dab.hr Više informacija: http://www.dab.hr/ Potvrda deponenta o primitku:  
Dodatne informacije: Ako je depozit nedostupan zato što kreditna institucija ne može ispuniti svoje financijske obveze, deponenti se isplaćuju iz sustava osiguranja depozita. Tom isplatom pokriveno je najviše 100.000 eura po kreditnoj instituciji. To znači da se svi depoziti u istoj kreditnoj instituciji zbrajaju kako bi se odredila razina pokrića. Primjerice, ako deponent na štednom računu ima 90.000 eura, a na tekućem 20.000 eura, isplatit će mu se samo 100.000 eura. U slučaju zajedničkih računa ograničenje od 100.000 eura primjenjuje se na svakog deponenta. Međutim, depoziti na računu na koji pravo imaju dvije ili više osoba, kao članovi poslovnog partnerstva, udruženja ili grupacije slične prirode bez pravne osobnosti, agregiraju se i tretiraju kao sredstva jednog deponenta za potrebe izračunavanja ograničenja od 100.000 eura u kunskoj protuvrijednosti prema srednjem tečaju Hrvatske narodne banke važećeg na dan osiguranog slučaja. U pojedinim slučajevima depoziti koji predstavljaju privremeni visoki saldo zaštićeni su u dodatnom iznosu do 30.000 eura u kunskoj protuvrijednosti, prema srednjem tečaju Hrvatske narodne banke, odnosno do uključivo ukupne razine do 130.000 eura u kunskoj protuvrijednosti, prema srednjem tečaju Hrvatske narodne banke, tri mjeseca nakon knjiženja iznosa ili tri mjeseca od trenutka kada takvi depoziti postanu pravno prenosivi, a odnose se na depozite: 1) od prodaje nekretnine u kojoj je deponent imao prebivalište ili boravište 2) od transakcija vezanih uz događaje sklapanja braka, razvoda, umirovljenja, otpuštanja, invaliditeta, bolesti ili smrti, odnosno 3) utemeljene na plaćanju naknade iz osiguranja ili odštete za žrtve kaznenih djela ili žrtve pravosudnih pogrešaka. Dodatne informacije mogu se dobiti na http://www.dab.hr/. Nadoknada Sustavom osiguranja depozita upravlja Državna agencija za osiguranje štednih uloga i