 posla pisanom izjavom o tome ne obavijesti odgovarajuću komoru u skladu s odredbom članka 61. stavka 1. podstavaka 1. i 2. ovoga Zakona
– uz izjavu iz članka 61. stavka 1. ne priloži dokumentaciju u skladu s odredbom članka 62. stavaka 1. i 2. ovoga Zakona.
Članak 96.
Novčanom kaznom od 35.000,00 do 50.000,00 kuna kaznit će se za prekršaj strana ovlaštena osoba koja obavlja posao u Republici Hrvatskoj bez sklopljenog ugovora o profesionalnom osiguranju u skladu s odredbama članka 63. ovoga Zakona.
Članak 97.
Novčanom kaznom od 35.000,00 do 50.000,00 kuna kaznit će se za prekršaj strana ovlaštena osoba ako bez potvrde iz članka 65. stavka 1. ovoga Zakona u svojstvu odgovorne osobe obavlja ili obavi posao iz djelatnosti prostornog uređenja, projektiranja i/ili stručnog nadzora građenja, vođenja građenja, voditelja projekta ili ispitivanja i prethodnih istraživanja.
Članak 98.
(1) Novčanom kaznom od 10.000,00 do 15.000,00 kuna kaznit će se za prekršaj ovlašteni arhitekt, odnosno ovlašteni inženjer, ovlašteni voditelj građenja, odnosno ovlašteni voditelj radova za uporabu strukovnog naziva u složenici sa strukovnim smjerom protivno ovom Zakonu.
(2) Novčanom kaznom od 15.000,00 do 35.000,00 kuna kaznit će se za prekršaj ovlašteni arhitekt, odnosno ovlašteni inženjer, ovlašteni voditelj građenja, odnosno ovlašteni voditelj radova za neovlašteno korištenje znaka Komore.
Članak 99.
(1) Novčanom kaznom od 50.000,00 do 150.000,00 kuna kaznit će se za prekršaj Komora, odnosno druga nadzirana pravna osoba ako Ministarstvu u svrhu provođenja nadzora ne dostavi zatraženi podatak, dokument ili izvješće u traženom roku iz članka 77. ovoga Zakona.
(2) Novčanom kaznom od 25.000,00 do 50.000,00 kuna kaznit će se za prekršaj fizička osoba, odnosno fizička osoba obrtnik ako Ministarstvu u svrhu provođenja nadzora ne dostavi zatraženi podatak, dokument ili izvješće u traženom roku iz članka 77. ovoga Zakona.
(3) Za prekršaj iz stavka 1. ovoga članka novčanom kaznom od 5000,00 do 10.000,00 kuna kaznit će se i odgovorna osoba u Komori, odnosno drugoj pravnoj osobi.
Članak 100.
(1) Novčanom kaznom od 100.000,00 do 200.000,00 kuna kaznit će se za prekršaj Komora, odnosno druga nadzirana pravna osoba ako u traženom roku ne postupi po rješenju Ministarstva iz članka 78. stavka 1. ovoga Zakona.
(2) Novčanom kaznom od 25.000,00 do 50.000,00 kuna kaznit će se za prekršaj fizička osoba, odnosno fizička osoba obrtnik ako u traženom roku ne postupi po rješenju Ministarstva iz članka 78. stavka 1. ovoga Zakona.
(3) Za prekršaj iz stavka 1. ovoga članka novčanom kaznom od 10.000,00 do 20.000,00 kuna kaznit će se i odgovorna osoba u Komori, odnosno drugoj pravnoj osobi.
Članak 101.
(1) Prekršajni postupak za prekršaje propisane ovim Zakonom ne može se pokrenuti nakon proteka tri godine od dana kad je prekršaj počinjen.
(2) Izrečene prekršajne kazne ne mogu se izvršiti ako od dana pravomoćnosti odluke o prekršaju proteknu tri godine, a zastara počinje teći od dana kada je počinitelj prekršaja primio pravomoćnu odluku urednom dostavom, odnosno od dana kada je prvostupanjska odluka postala pravomoćna.
XI. PRIJELAZNE I ZAVRŠNE ODREDBE
Članak 102.
(1) Postupci davanja i oduzimanja suglasnosti za započinjanje obavljanja djelatnosti građenja, započeti do stupanja na snagu ovoga Zakona, po odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) i Pravilnika o suglasnosti za započinjanje obavljanja djelatnosti građenja (»Narodne novine«, br. 43/09.) obustavit će se po službenoj dužnosti.
(2) Iznimno od stavka 1. ovoga članka ako stranka po čijem je zahtjevu postupak pokrenut to zatraži, postupak će se dovršiti prema odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) i propisa donesenih na temelju tog Zakona.
(3) Suglasnosti za započinjanje obavljanja