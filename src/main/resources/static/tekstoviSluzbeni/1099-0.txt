56 22.05.2015 Odluka o izmjenama Odluke o osnivanju Savjeta za mlade
VLADA REPUBLIKE HRVATSKE
1100
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 21. svibnja 2015. godine donijela
ODLUKU
O IZMJENAMA ODLUKE O OSNIVANJU SAVJETA ZA MLADE
I.
U Odluci o osnivanju Savjeta za mlade (»Narodne novine«, broj 102/2012), u točki III. stavak 1. mijenja se i glasi:
»Savjet čine:
– zamjenik ministra socijalne politike i mladih
– predstavnik Ministarstva socijalne politike i mladih
– predstavnik Ministarstva znanosti, obrazovanja i sporta
– predstavnik Ministarstva zdravlja
– predstavnik Ministarstva rada i mirovinskoga sustava
– predstavnik Ministarstva kulture
– predstavnik Ministarstva poduzetništva i obrta
– predstavnik Ministarstva graditeljstva i prostornoga uređenja
– predstavnik Ministarstva pravosuđa
– predstavnik Ministarstva regionalnoga razvoja i fondova Europske unije
– predstavnik Ministarstva vanjskih i europskih poslova
– predstavnik Ureda za udruge
– predstavnik Ureda za ljudska prava i prava nacionalnih manjina
– predstavnik Ureda za ravnopravnost spolova
– predstavnik Udruge gradova u Republici Hrvatskoj
– predstavnik Udruge općina u Republici Hrvatskoj
– predstavnik Hrvatske zajednice županija
– tri predstavnika znanstvenih i obrazovnih ustanova
– sedam predstavnika udruga mladih i za mlade.«.
Iza stavka 3. dodaje se novi stavak 4. koji glasi:
»Zamjenik ministra socijalne politike i mladih je zamjenik predsjednika Savjeta.«.
Dosadašnji stavci 4. – 7. postaju stavci 5. – 8.
II.
U točki IV. stavak 1. mijenja se i glasi:
»Članove i zamjenike članova Savjeta imenuje Vlada Republike Hrvatske.«.
U stavku 2. riječi: »Saveza Udruge gradova i Udruge općina Republike Hrvatske« zamjenjuju se riječima: »Udruge gradova u Republici Hrvatskoj, Udruge općina u Republici Hrvatskoj«.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/186
Urbroj: 50301-04/04-15-2
Zagreb, 21. svibnja 2015.
Predsjednik Zoran Milanović, v. r.
