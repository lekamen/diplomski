 dostupne telefonske usluge u mjesnom ili međumjesnom prometu koja se pruža na fiksnoj lokaciji za poslovne korisnike. U tužbi tužitelj podnosi zahtjev za donošenje rješenja odgodnom učinku tužbe sukladno odredbe članka 26. stavka 2. Zakona o upravnim sporovima smatrajući da bi mu izvršenjem navedenih naloga iz rješenja nastala šteta koja bi se teško mogla popraviti. Zabranom sklapanja ugovora, presumira se tužitelja krivim za propast očekivanog ugovornog odnosa i korištenje usluga koje su bile predmet postupka javne nabave, pa bi sukladno tome, ako se ne bi utvrdilo suprotno, trebala postojati njegova odgovornost za štetu nastalu drugoj ugovornoj strani. Ukoliko bi za tužitelja nastupila šteta, ona ne bi bila samo imovinska već moguće i neimovinska, jer bi se ovakav prisilni prestanak postojanja ugovornih odnosa reflektirao i na tužiteljev ugled kojeg ima kod svojih korisnika. S obzirom na sve tužbene razloge, tužitelj smatra da ima osnova za određivanje odgodnog učinka tužbe kako bi se spriječio nastanak štete, kako za tužitelja tako i za korisnika usluga sve dok sud ne utvrdi sve relevantne činjenice. Vezano za nepravilnu primjenu zakonu tužitelj navodi da osporeno rješenje tuženika pogrešno tumači i primjenjuje odredbe ZEK-a na način da zabranjuje tužitelju nuđenje, ugovaranje i pružanje usluga po cijenama koje nisu prethodno dostavljene tuženiku na uvid, i koje nisu sukladne regulatornoj obvezi nadzora maloprodajnih cijena, a iz čega proizlazi da bi takvim postupanjem tužitelj prekršio regulatornu obvezu nadzora maloprodajnih cijena na tržištu pristupa javnoj komunikacijskoj mreži na fiksnoj lokaciji za privatne i poslovne korisnike, te na tržištu javnodostupne telefonske usluge u mjesnom i/ili međumjesnom prometu koje se pruža na fiksnoj lokaciji za poslovne korisnike. Odredbom članka 41. stavak 11. ZEK-a izričito je propisano da se odredbe predmetnog članka ne primjenjuju na pretplatničke ugovore (ugovore sklopljene s operatorom o pružanju javnodostupnih elektroničkih komunikacijskih usluga) sklopljene u postupku javne nabave, te je stoga tužitelj svoje ponude na nadmetanja gore navedenih naručitelja dostavio sukladno izričitoj odredbi predmetnog članka ZEK-a. Prema mišljenju tužitelja odredba članka 41. stavka 1. ZEK-a izričito dopušta tužitelju da svoju ponudu u postupcima javne nabave koncipira bez utjecaja na regulatorne obveze, odnosno ima pravo u postupcima javne nabave cijene za svoje usluge određivati ovisno o konkretnim okolnostima i potrebama pojedinog naručitelja, izraženih u natječajnoj dokumentaciji. Nadalje, tužitelj smatra kako je tuženik pogrešno primijenio zakon i kada je naložio tužitelju da u roku od 30 dana od dana primitka rješenja raskine ugovore sklopljene povodom provedenih postupaka javnih nabava navedenih u točki 3. podtočkama a. b. i c. izreke rješenja. Ovlasti tuženika o provođenju inspekcijskog postupka propisane su u članku 112. ZEK-a. Tužitelj smatra kako mjere izrečene od strane tuženika mogu biti određene na način da se njima, ako se utvrdi postupanje protivno zakonu i propisima donesenima na temelju zakona, postigne usklađivanja obavljanje djelatnosti elektroničkih komunikacija s odredbama važećih Zakona tako s odredbama podzakonskih propisa. Međutim, taksativno navedena ovlaštenja iz članka 112. ZEK-a ne daju tuženiku ovlast zabraniti sklapanje ugovora ili naložiti raskidanje već sklopljenog ugovora. Naime, tužitelj smatra kako je u konkretnom slučaju, uspostava primjene regulatorne obveze nadzora maloprodajnih cijena već ostvarena kroz nalog iz točke 2. izreke rješenja, kojim je tužitelju zabranjeno nuđenje, ugovaranje ili pružanje usluga po cijenama koje nisu prethodno dostavljene tuženiku na uvid i koje nisu sukladne regulatornoj obvezi nadzora maloprodajnih cijena. Slijedom navedenog, tužitelj smatra da zabrana sklapanja predmetnih ugovora iz javne nabave u postupcima javne nabave naručitelja navedenih u točki 3. a. b. i c. izreke rješenja odnosno da je u obvezu raskinuti ugovore u