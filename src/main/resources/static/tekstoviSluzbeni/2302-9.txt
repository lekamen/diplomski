 operatora prijenosnog sustava.
Članak 73.
(1) Ako se izmjena ugovornog rasporeda odnosi na trgovinu preko granica Republike Hrvatske, operatori prijenosnih sustava odobrit će izmjenu ugovornog rasporeda ako su s traženom izmjenom suglasne ugovorne strane iz ugovora o kupoprodaji električne energije te operatori prijenosnog sustava s obje strane državne granice.
(2) Ako se izmjena ugovornog rasporeda odnosi na trgovinu unutar granica Republike Hrvatske Operator tržišta odobrit će izmjenu ugovornog rasporeda ako su s traženom izmjenom suglasne ugovorne strane iz ugovora o kupoprodaji električne energije, najkasnije tokom idućeg radnog dana nakon roka iz članka 72. stavka 5. ovih Pravila.
Članak 74.
(1) Operator prijenosnog sustava može odbiti traženu izmjenu ugovornog rasporeda prekogranične kupoprodaje električne energije u skladu s pravilima o dodjeli i korištenju prekograničnih prijenosnih kapaciteta.
(2) Voditelju bilančne grupe kojem je odbijena izmjena ugovornog rasporeda člana bilančne grupe, operator prijenosnog sustava dužan je obrazložiti razloge odbijanja.
(3) Voditelju bilančne grupe kojem je odbijena izmjena ugovornog rasporeda kupoprodaje električne energije unutar granica Republike Hrvatske člana bilančne grupe, Operator tržišta dužan je obrazložiti razloge odbijanja.
Članak 75.
Najkasnije do 12:00 sati sljedećeg dana, operator prijenosnog sustava je obvezan dostaviti Operatoru tržišta sve odobrene izmijenjene ugovorne rasporede tijekom dana isporuke (dan D) te ugovorne rasporede iz članka 71. stavka 3. ovih Pravila.
Članak 76.
Sve odobrene izmjene ugovornih rasporeda iz članka 73. i članka 75. ovih Pravila moraju biti u skladu s odredbama ovih Pravila.
IX. NADZOR
Članak 77.
Upravni nadzor nad provedbom ovih Pravila provodi ministarstvo nadležno za energetiku.
X. IZMJENE I DOPUNE PRAVILA
Članak 78.
(1) U slučaju potrebe za izmjenama i/ili dopunama ovih Pravila, Operator tržišta samoinicijativno ili na prijedlog Agencije pokreće postupak izmjena i/ili dopuna ovih Pravila.
(2) Predlagatelji izmjena i dopuna ovih Pravila iz prethodnog stavka ovog članka dostavljaju Operatoru tržišta obrazloženi prijedlog za izmjenu i dopunu Pravila u pisanom obliku.
XI. PRIJELAZNE I ZAVRŠNE ODREDBE
Članak 79.
(1) Do 31. prosinca 2016. operator distribucijskog sustava sudjeluje na tržištu električne energije kao jedinstven energetski subjekt u ulozi operatora distribucijskog sustava i opskrbljivača u okviru javne usluge te mora biti član bilo koje tržišne bilančne grupe.
(2) Ugovorni raspored bilančne grupe iz stavka 1. kojoj se operator distribucijskog sustava priključi sadrži podatke propisane u članku 54. i 55. ovih Pravila.
Članak 80.
Operatori sustava, Operator tržišta i ostali tržišni sudionici dužni su uskladiti poslovanje s odredbama ovih Pravila do 1. lipnja 2016.
Članak 81.
Operator tržišta može ograničiti ili privremeno obustaviti primjenu ovih Pravila samo u okolnostima više sile definirane Zakonom o energiji.
Članak 82.
Ova Pravila tumači Operator tržišta.
Članak 83.
Stupanjem na snagu odredbi članaka od 1. do 2., članka 3. stavka 1. od alineje 1. do 11., članaka od 4. do 16., članaka od 19. do 34., članka 38. stavka 1., članaka od 39. do 68., članka 69. od stavka 1. do 3., članaka od 70. do 76. i članka 79. ovih Pravila prestaju važiti Pravila djelovanja tržišta električne energije (»Narodne novine«, broj 135/06, 146/10 i 90/12).
Članak 84.
Ova Pravila stupaju na snagu osmog dana od dana objave u »Narodnim novinama«, osim odredbi članaka od 1. do 2., članka 3. stavka 1. od alineje 1. do 11., članaka od 4. do 16., članaka od 19. do 34., članka 38. stavka 1., članaka od 39. do 68., članka 69. od stavka 1. do 3., članaka od 70. do 76. i članka 79., koje stupaju na snagu 1. lipnja 2016.
Klasa: 310-01/15-01/71
Urbroj: 251-544-01/1-15-1
Zagreb, 30. listopada 2015.
Direktor Boris Abramović, v. r.
