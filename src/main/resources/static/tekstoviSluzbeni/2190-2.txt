 kojima se opisuju prostorni planovi tijekom postupka izrade i donošenja te dokumentacija koja prati izradu i donošenje prostornih planova, a služi za održavanje i preuzimanje šifrarnika propisanih pravilnikom kojim se propisuje sadržaj prostornih planova
− modul eKatalog u koji se unose metapodaci kojima se opisuju važeći prostorni planovi i prostorni planovi stavljeni izvan snage za potrebe razmjene s drugim modulima ISPU-a te za pružanje usluga pronalaženja, pregledavanja i preuzimanja prostornih podataka u okviru NIPP-a
− modul eDozvola koji služi za izdavanje akata za provedbu zahvata u prostoru
− modul eInspekcija koji služi za prikaz zahvata u prostoru za koje su donesena izvršna rješenja građevinske inspekcije prema posebnom propisu
− modul eArhiv u koji se unose podaci o aktima za građenje izdani prije uspostave modula eDozvola i metapodaci o njima
− modul eNekretnine koji služi za unos podataka u zbirku kupoprodajnih cijena, te za izradu i prikaz plana približnih vrijednosti zemljišta i izdavanje izvadaka iz plana i zbirke u skladu s posebnim propisom koji uređuje procjenu vrijednosti nekretnina
− ISPU-lokator koji služi za pristup podacima iz svih slojeva od značaja za bilo koju odabranu lokaciju i točno pozicioniranje u prostor oznaka koje opisuju te podatke
− ulazni modul NIPP-a koji služi za prihvat podataka nastalih izvan geoportala ISPU, a koji su od utjecaja na podatke o prostoru.
(3) ISPU je moguće proširivati i drugim modulima od utjecaja na prostorno planiranje i/ili praćenje stanja u prostoru.
Dostava podataka i registar javnopravnih tijela
Članak 6.
(1) Podatke i informacije značajne za prostorno uređenje i izradu prostornih planova javnopravna tijela pripremaju i dostavljaju u ISPU strukturno i sadržajno uređene u skladu s pravilnikom koji propisuje sadržaj prostornih planova.
(2) Popis javnopravnih tijela iz stavka 1. ovoga članka sadržan je u Registru javnopravnih tijela koji je sastavni dio modula eDozvola.
(3) Javnopravna tijela dužna su podatke iz stavka 1. ovoga članka učiniti dostupnima putem internetskih servisa za razmjenu podataka te ih ažurirati sukladno rokovima određenim posebnim propisima kojima se uređuje NIPP.
(4) Internetski servisi za razmjenu podataka moraju biti izrađeni u skladu s posebnim propisima kojima se uređuje NIPP.
(5) Subjekti ISPU-a za korištenje internetskih servisa za razmjenu podataka ne plaćaju naknadu.
Podaci geodetske izmjere o zahvatima u prostoru
Članak 7.
Za potrebe unosa podataka o zahvatima u prostoru u modulu eDozvola ovlašteni inženjeri geodezije i pravne osobe koji obavljaju poslove državne izmjere i katastra nekretnina dužni su dostavljati podatke geodetske izmjere u gml formatu.
Preuzimanje i razmjena podataka
Članak 8.
(1) Subjekti ISPU-a mogu iz ISPU-a preuzeti za korištenje u vlastitim aplikacijama ili za proizvodnju novih prostornih podataka iz svoje nadležnosti podatke, metapodatke i druge informacije iz članka 4. stavka 5. ove Uredbe, putem standardnih internetskih servisa za razmjenu podataka.
(2) Podaci iz ISPU-a se preuzimaju bez naknade.
(3) Subjekti ISPU-a koji su proizveli nove podatke korištenjem podataka preuzetih iz ISPU-a, obvezni su bez naknade te podatke učitati u ISPU ili ih učiniti dostupnima ostalim subjektima na drugi pogodan način.
Neusklađenost i nedostavljanje podataka
Članak 9.
(1) Ako su podaci, odnosno informacije iz članka 6. stavka 1. ove Uredbe međusobno neusklađeni, stručni izrađivač prostornog plana (u daljnjem tekstu: stručni izrađivač) može u dogovoru s nositeljem izrade prostornog plana te u skladu sa smjernicama za izradu plana i koncepcijom plana izraditi planersko rješenje u prijedlogu prostornog plana koristeći međusobno neusklađene podatke, odnosno informacije samo okvirno.
(2) Ako nadležno javnopravno tijelo ne dostavi u propisanom roku podatke, odnosno informacije iz članka 6. stavka 1. ove Uredbe ili podaci ne postoje, stručni izrađivač pri izradi prijedloga prostornog plana može u dogovoru s nositeljem izrade