 jest cijena jednaka neto vrijednosti imovine UCITS fonda po udjelu koja se izračunava u skladu s važećim propisima.
Cijena udjela u UCITS fondu
Članak 173.
(1) Izdavanje i otkup udjela u UCITS fondu obavlja se tijekom određenog dana po cijeni koja u vrijeme izvršenja zahtjeva za izdavanje ili otkup udjela nije određena, nego odrediva, u skladu s ovim Zakonom i propisima donesenima na temelju ovoga Zakona, odnosno prospektom UCITS fonda. Na utvrđenu cijenu dozvoljeno je obračunavati i naplaćivati ulazne i izlazne naknade.
(2) Nije dopušteno izdavanje i otkup udjela u UCITS fondu za iznos manji ili veći od utvrđene cijene udjela (neto vrijednosti imovine po udjelu).
(3) Cijena udjela u UCITS fondu se izračunava prema sljedećoj formuli:
neto vrijednost imovine UCITS fonda podijeljena brojem izdanih udjela, pri čemu je:
1. neto vrijednost imovine izračunata u skladu s pravilnikom iz članka 168. stavka 2. ovoga Zakona i
2. broj izdanih udjela jednak broju udjela u trenutku izračuna cijene, uzevši u obzir izdavanja i otkupe izvršene od trenutka zadnjeg izračuna cijene do trenutka izračuna nove cijene.
Otkup udjela UCITS fondova
Članak 174.
(1) Otkup udjela UCITS fonda je pravni posao kojim ulagatelj konačno i bezuvjetno otuđuje udjele UCITS fonda, a društvo za upravljanje ih otkupljuje te se udjeli isplaćuju iz imovine UCITS fonda.
(2) Ulagatelj može u svakom trenutku otuđiti sve ili dio svojih udjela u UCITS fondu i zahtijevati isplatu tih udjela iz imovine UCITS fonda, pod uvjetima navedenima u prospektu UCITS fonda, a društvo za upravljanje ima obvezu otkupiti te udjele, osim u slučajevima kada je to propisano odredbama ovoga Zakona.
(3) Ulagatelj ima pravo zahtijevati otkup udjela u UCITS fondu pod uvjetom da je ovlašten njima slobodno raspolagati.
Otkup in specie
Članak 175.
(1) Otkup in specie, odnosno otkup prijenosom odgovarajućeg postotka svake vrste imovine UCITS fonda u ukupnoj vrijednosti jednakoj vrijednosti udjela UCITS fonda koji se time otkupljuju, dopušten je, u mjeri u kojoj je to moguće i provedivo, u slučaju kada bi se prodajom imovine UCITS fonda, prijeko potrebnom za zadovoljenje zahtjeva za otkup velike vrijednosti, u nepovoljan položaj doveli ostali ulagatelji UCITS fonda i pod uvjetom da prospekt UCITS fonda predviđa otkup in specie.
(2) Kada bi se otkupom udjela iz članka 174. ovoga Zakona u nepovoljan položaj doveli ostali ulagatelji, dozvoljena je kombinacija otkupa in specie iz stavka 1. ovoga članka i otkupa iz članka 174. ovoga Zakona, pod uvjetom da je to predviđeno prospektom UCITS fonda.
Zamjena udjela u UCITS fondovima
Članak 176.
Zamjena udjela u UCITS fondovima je istovremeni otkup udjela u jednom UCITS fondu i izdavanje udjela u drugom UCITS fondu kojim upravlja isto društvo za upravljanje, od strane istog ulagatelja, i to za novčana sredstva koja se ulagatelju isplaćuju na ime otkupa udjela u UCITS fondu.
POGLAVLJE III.
Obustava izdavanja i otkupa udjela UCITS fonda
Članak 177.
(1) Otkup udjela UCITS fonda može se obustaviti samo ako društvo za upravljanje i depozitar smatraju da postoje osnovani i dostatni razlozi za obustavu otkupa u interesu imatelja ili potencijalnih imatelja udjela. Iz naznačenih razloga se istodobno mora obustaviti i izdavanje udjela.
(2) Ako depozitar nije suglasan s odlukom društva za upravljanje o obustavi izdavanja i otkupa udjela, dužan je o tome bez odgode obavijestiti Agenciju, a obustavu nije dopušteno provesti.
(3) Društvo za upravljanje dužno je obustavu izdavanja i otkupa udjela bez odgode prijaviti Agenciji, nadležnim tijelima matične države članice UCITS fonda i nadležnim tijelima svih država u kojima se trguje udjelima UCITS fonda te o navedenom istodobno obavijestiti depozitara.
(4) Ako društvo za upravljanje ne obavijesti depozitara da je ispunilo obvezu iz stavka 3. ovoga članka, predmetnu obvezu društva za upravljanje dužan je ispuniti depozitar.
(5) Društvo za upravljanje dužno je svaku obustavu izdavanja i otkupa udjela objaviti na svojim mrežnim