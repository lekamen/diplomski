 d), piše se: »U članku 2. stavak 2., članku 4. stavku 1. podstavak 3. i članku 6. stavku 3. podstavku 2. točka 5. brišu se«.
(6) Na način utvrđen odredbom stavka 5. ovoga članka brišu se članci koji se nalaze u istom poglavlju, te se na taj način omogućuje da se mijenjaju ili dopunjuju članci koji se po redoslijedu nalaze između odredaba koje se brišu.
Prijelazne i završne odredbe propisa o izmjenama i dopunama propisa
Članak 57.
(1) Prijelazne i završne odredbe propisa o izmjenama i dopunama propisa objedinjuju se u posebno poglavlje ili odjeljak.
(2) Prijelaznim odredbama propisa o izmjenama i dopunama propisa može se propisati obveza usklađivanja nižih propisa koji su doneseni na temelju toga propisa, pri čemu se obvezno utvrđuje rok za usklađivanje i moguće posljedice ako se usklađivanje ne obavi.
(3) Kada se propisom o izmjenama i dopunama propisa utvrđuje obveza donošenja nižeg propisa, nužno je u prijelaznim odredbama ovlaštenoj osobi ili tijelu propisati rok za donošenje toga akta.
DIO ČETVRTI AMANDMANI NA KONAČNI TEKST PRIJEDLOGA
Podnošenje amandmana
Članak 58.
(1) Amandman je akt kojim se podnosi prijedlog za izmjenu, dopunu ili brisanje određene odredbe propisa ili njezina dijela, u tekstu konačnog prijedloga propisa.
(2) Amandman mogu podnijeti samo ovlaštenici prava na podnošenje prijedloga propisa, a to su prema hrvatskom pravnom sustavu svaki zastupnik u Hrvatskom saboru, skupina zastupnika ili klub zastupnika, radno tijelo Hrvatskoga sabora i Vlada Republike Hrvatske.
(3) Amandman može podnijeti podnositelj konačnog prijedloga propisa, i u tom slučaju ako je podnesen do okončanja rasprave o konačnom prijedlogu propisa, tada postaje sastavnim dijelom toga konačnog prijedloga, na koji drugi ovlašteni podnositelji mogu podnijeti amandman.
(4) Amandman se podnosi u pisanom obliku s obrazloženjem, i to od uvrštavanja određenog propisa za raspravu u dnevni red do zaključenja rasprave o propisu na čije se odredbe podnosi.
(5) Odredba stavka 2. ovoga članka odnosi se na odgovarajući način i na druge propise koje donose druga predstavnička tijela ovlaštenih subjekata.
(6) Iznimno od odredbe stavka 3. ovoga članka, ako tako odluči predstavničko tijelo koje donosi propis, može se odrediti dulji rok za podnošenje amandmana, na prijedlog člana predstavničkog tijela ili kada to podnositelj prijedloga propisa zatraži.
Obuhvat amandmana
Članak 59.
(1) Jednim amandmanom mogu se obuhvatiti sve izmjene, dopune ili brisanje određene odredbe ili njezina dijela koje su sadržane u jednom članku, a može se podnijeti i na naziv propisa.
(2) Jednim podneskom može se podnijeti više amandmana na više članaka.
(3) Nije prihvatljivo podnositi amandman na amandman, osim u slučaju iz članka 58. stavka 3. ovih Pravila.
Oblik (forma) amandmana
Članak 60.
(1) Na oblik (formu) amandmana odnose se sve odredbe ovih Pravila koje su utvrđene za pisanje izmjene i dopune propisa.
(2) Ako se podnosi više amandmana, oni se označuju rednim odnosno rimskim brojevima, a podnose se prema redoslijedu članaka na koje se odnose.
(3) U podnesku kojim se podnose amandmani u uvodnom dijelu nužno je navesti puni naziv i oznaku konačnog prijedloga propisa te pravnu osnovu koja ovlašćuje podnositelja na mogućnost podnošenja amandmana.
DIO PETI ISPRAVAK PROPISA
Što se može ispraviti
Članak 61.
(1) Ispravkom se propisa ispravljaju pogreške odnosno razlike između potpisanog (proglašenog) i objavljenog teksta propisa.
(2) Ispravkom se ne mogu otklanjati nedostaci uočeni u izvornom tekstu.
(3) Ispravak teksta propisa se može dati tek nakon njegova objavljivanja u službenom glasilu, i to u istom službenom glasilu.
Tko i kako daje ispravak
Članak 62.
(1) Donositelj propisa daje ispravak, i to u jednom od sljedećih brojeva službenog glasila nakon objavljivanja propisa.
(2) Donositelj svojom odlukom ili poslovnikom određuje osobu i službu koja će u njegovo ime dati ispravak.
(3) U ispravku se istodobno navodi pogrešan i ispravljen tekst propisa, mjesto i vrijeme davanja