50 01.06.2016 Zakon o izmjenama Zakona o službi u Oružanim snagama Republike Hrvatske
HRVATSKI SABOR
1334
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA ZAKONA O SLUŽBI U ORUŽANIM SNAGAMA REPUBLIKE HRVATSKE
Proglašavam Zakon o izmjenama Zakona o službi u Oružanim snagama Republike Hrvatske, koji je Hrvatski sabor donio na sjednici 18. svibnja 2016.
Klasa: 011-01/16-01/23
Urbroj: 71-06-01/1-16-2
Zagreb, 23. svibnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA ZAKONA O SLUŽBI U ORUŽANIM SNAGAMA REPUBLIKE HRVATSKE
Članak 1.
U Zakonu o službi u Oružanim snagama Republike Hrvatske (»Narodne novine«, br. 73/13. i 75/15.) članak 225. mijenja se i glasi:
»(1) Djelatni vojnik/mornar primljen u djelatnu vojnu službu na neodređeno vrijeme izdvojit će se iz Oružanih snaga po stjecanju uvjeta za umirovljenje prema godišnjem planu izdvajanja osoblja, a najkasnije do 31. prosinca 2019.
(2) Djelatni časnik koji ima srednju stručnu spremu izdvojit će se iz Oružanih snaga po stjecanju uvjeta za umirovljenje prema godišnjem planu izdvajanja osoblja, a najkasnije do 31. prosinca 2019.
(3) Iznimno od stavaka 1. i 2. ovoga članka, osobe koje ne steknu uvjete za umirovljenje do rokova propisanih stavkom 1., odnosno stavkom 2. ovoga članka, izdvojit će se iz Oružanih snaga u kalendarskoj godini u kojoj steknu uvjete za umirovljenje.«.
Članak 2.
U Zakonu o izmjenama i dopunama Zakona o službi u Oružanim snagama Republike Hrvatske (»Narodne novine«, br. 75/15.) članak 58. briše se.
Članak 3.
U Zakonu o izmjenama i dopunama Zakona o službi u Oružanim snagama Republike Hrvatske (»Narodne novine«, br. 75/15.) u članku 70. iza riječi: »od dana stupanja na snagu ovoga Zakona« stavlja se točka, a riječi: »i članka 58. ovoga Zakona koji stupa na snagu 1. siječnja 2017.« brišu se.
Članak 4.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/41
Zagreb, 18. svibnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
