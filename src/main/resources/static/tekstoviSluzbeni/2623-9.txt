 odbor.
VIII. UPIS U IMENIKE, UPISNIKE, EVIDENCIJE I REGISTRE
Članak 37.
(1) Članstvo u Komori i pravo na uporabu strukovnog naziva stječe se upisom u odgovarajući imenik, u skladu s uvjetima propisanim Zakonom, posebnim zakonom kojim se uređuju poslovi i djelatnosti prostornoga uređenja i gradnje i ovim Statutom.
(2) Član Komore u skladu s uvjetima propisanim Zakonom i ovim Statutom može se upisati u više imenika Komore, odnosno Imenik ovlaštenih arhitekata, Imenik ovlaštenih arhitekata urbanista, Imenik ovlaštenih voditelja građenja arhitektonske struke i Imenik ovlaštenih voditelja radova arhitektonske struke te steći pravo na uporabu više strukovnih naziva u obavljanju djelatnosti projektiranja i/ili stručnog nadzora građenja i poslova ovlaštenih arhitekata, ovlaštenih krajobraznih arhitekata, ovlaštenih arhitekata urbanista, ovlaštenih voditelja građenja arhitektonske struke, ovlaštenih voditelja građenja krajobrazne struke, ovlaštenih voditelja radova arhitektonske struke i ovlaštenih voditelja radova krajobrazne struke.
(3) Upisom u Imenik ovlaštenih voditelja građenja arhitektonske struke automatski se stječe pravo za obavljanje poslova ovlaštenih voditelja radova arhitektonske struke.
(4) U Imenik ovlaštenih arhitekata upisuju se i ovlašteni krajobrazni arhitekti, koji su u okviru zadaća svoje struke ovlašteni obavljati poslove propisane ovim Statutom.
(5) U Imenik ovlaštenih voditelja građenja arhitektonske struke upisuju se i ovlašteni voditelji građenja krajobrazne struke, koji su u okviru zadaća svoje struke ovlašteni obavljati poslove propisane ovim Statutom.
(6) U Imenik ovlaštenih voditelja radova arhitektonske struke upisuju se i ovlašteni voditelji radova krajobrazne struke, koji su u okviru zadaća svoje struke ovlašteni obavljati poslove propisane ovim Statutom.
(7) Upisom u imenike Komore smatra se da su članovi Komore prihvatili obvezu obavljati poslove u skladu s ovlastima utvrđenim Zakonom, aktima Komore, posebnim zakonima i propisima donesenim temeljem tih zakona.
Članak 38.
(1) Članovi su za članstvo u Komori dužni plaćati članarinu, kao redovito godišnje davanje.
(2) Obveza plaćanja članarine nastupa s prvim danom u mjesecu koji slijedi dan upisa u imenik Komore.
(3) Počasni članovi Komore te članovi Komore u statusu mirovanja oslobođeni su plaćanja članarine.
(4) Članovi Komore dužni su Komori plaćati naknadu za profesionalno osiguranje koja može biti sadržana u iznosu članarine, sukladno općem aktu kojeg donosi Skupština.
(5) Visina i način plaćanja članarina Komore utvrđuje se općim aktom koji donosi Skupština.
Upis u imenike
Članak 39.
(1) Uvjeti za upis u Imenik ovlaštenih arhitekata, Imenik ovlaštenih arhitekata urbanista, Imenik ovlaštenih voditelja građenja arhitektonske struke, Imenik ovlaštenih voditelja radova arhitektonske struke i Imenik stranih ovlaštenih arhitekata propisani su Zakonom, Zakonom o reguliranim profesijama i priznavanju inozemnih stručnih kvalifikacija i ovim Statutom.
(2) Postupak upisa u imenike iz stavka 1. ovoga članka Komore propisuje se općim aktom Komore, koji donosi Upravni odbor Komore.
(3) Postupak priznavanja inozemne stručne kvalifikacije za strane osobe propisuje se općim aktom Komore, kojeg donosi Skupština Komore.
(4) Pravilnici iz stavaka 2. i 3. ovoga članka definiraju postupak, sadržaj i obrasce zahtjeva, te uvjete i potrebnu dokumentaciju za njihovo podnošenje.
Mirovanje članstva u Komori
Članak 40.
(1) Članu Komore članstvo miruje ako:
– ako je u pritvoru,
– ako mu je izrečena stegovna mjera zabrane obavljanja poslova,
– ako je izabran ili imenovan na kakvu plaćenu javnu dužnost ili na dužnost predsjednika Komore na temelju ugovora o radu,
– ako se zaposli u tijelima državne uprave ili lokalne ili područne (regionalne) samouprave,
– ako to sam zatraži.
(2) Rješenje o mirovanju donosi nadležno tijelo Komore po službenoj dužnosti ili na zahtjev člana Komore.
(3) Za vrijeme mirovanja članstva pečat i iskaznica ovlaštenog arhitekta, ovlaštenog krajobraznog 