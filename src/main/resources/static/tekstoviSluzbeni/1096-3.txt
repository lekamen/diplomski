na rezultate analize, snosi stranka izravnim plaćanjem laboratoriju koji je proveo analizu na temelju izdanog računa.«.
Dosadašnji stavak 16. postaje stavak 17.
Članak 10.
U članku 18. stavku 1. iza riječi: »poljoprivredu« dodaju se riječi: »u skladu s člankom 33. Uredbe (EZ) br. 882/2004«.
Stavak 2. mijenja se i glasi:
»(2) Iznimno od stavka 1. ovoga članka, nacionalni referentni laboratorij za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a, s naglaskom na GM hranu, GM hranu za životinje te za hranu i hranu za životinje koja sadrži i/ili se sastoji ili potječe od GMO-a, i referentni laboratorij za predmete i materijale koji dolaze u neposredan dodir s hranom, ovlašćuje, odnosno određuje ministar nadležan za zdravlje.«.
U stavku 6. brojevi: »1. i 2.« zamjenjuju se brojevima: »1., 2. i 5.«, a riječi: »u »Narodnim novinama« i« brišu se.
Članak 11.
U članku 19. stavku 1. iza riječi: »poljoprivredu« dodaju se riječi: »u skladu s člankom 12. Uredbe (EZ) br. 882/2004«.
Stavak 2. mijenja se i glasi:
»(2) Iznimno od stavka 1. ovoga članka, službene laboratorije za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a, s naglaskom na GM hranu, GM hranu za životinje te za hranu i hranu za životinje koja sadrži i/ili se sastoji ili potječe od GMO-a, GM hranu i GM hranu za životinje, i službene laboratorije za predmete i materijale koji dolaze u neposredan dodir s hranom ovlašćuje ministar nadležan za zdravlje.«.
U stavku 5. riječi: »u »Narodnim novinama« i« brišu se.
U stavku 6. podstavku 3. iza riječi: »tijelu« dodaju se riječi: »koje je dostavilo uzorak«.
Članak 12.
U članku 24. stavku 1. riječi: »Ministarstvo financija, Carinska uprava (u daljnjem tekstu: Carinska uprava)« zamjenjuju se riječima: »Carinska uprava«.
Članak 13.
U članku 26. stavci 1. i 2. mijenjaju se i glase:
»(1) U svrhu provedbe članka 31. Uredbe (EZ) br. 882/2004 i članka 6. Uredbe (EZ) br. 852/2004 ministar nadležan za poljoprivredu, uz prethodnu suglasnost ministra nadležnog za zdravlje, donosi pravilnik o registraciji i odobravanju objekata kojim su propisani uvjeti koje moraju ispunjavati subjekti u poslovanju s hranom u svrhu postupka registracije i odobravanja objekata, o obliku, sadržaju i načinu vođenja Upisnika registriranih i odobrenih objekata, vođenju središnje evidencije te o objektima koji podliježu odobravanju po posebnim uvjetima, a ministar nadležan za poljoprivredu donosi pravilnik o visini naknade u postupcima registracije i odobravanja objekata i subjekata u poslovanju s hranom.
(2) Subjekt u poslovanju s hranom koji posluje u objektima koji ne podliježu odobravanju prema posebnim propisima o higijeni hrane iz stavka 1. ovoga članka, obvezan je podnijeti zahtjev za registraciju ministarstvu nadležnom za poljoprivredu ili ministarstvu nadležnom za zdravlje prema podjeli nadležnosti u skladu s posebnim propisima o higijeni hrane, prije početka obavljanja djelatnosti.«.
U stavku 3. podstavku 2. na kraju rečenice umjesto točke stavlja se zarez te dodaje podstavak 3. koji glasi:
»– istekom roka na koji je izdano rješenje.«.
PRIJELAZNE I ZAVRŠNE ODREDBE
Članak 14.
Obvezuju se ministri pravilnike iz članka 4. stavka 4. koji je dodan člankom 3. ovoga Zakona, članka 7. stavka 13. koji je dodan člankom 5. ovoga Zakona i članka 26. stavka 1. koji je izmijenjen člankom 13. stavkom 1. ovoga Zakona donijeti u roku od jedne godine od dana stupanja na snagu ovoga Zakona.
Članak 15.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/52
Zagreb, 8. svibnja 2015.
HRVATSKI SABOR
Predsjednik Hrvatskoga sabora Josip Leko, v. r.
