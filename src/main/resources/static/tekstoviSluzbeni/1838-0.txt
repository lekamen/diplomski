95 04.09.2015 Pravila za statutarnu certifikaciju pomorskih brodova, nadvođe
MINISTARSTVO POMORSTVA, PROMETA I INFRASTRUKTURE
1839
Na temelju članka 77. stavka 3. Pomorskog zakonika (»Narodne novine« br. 181/2004., 76/2007., 146/2008., 61/2011., 56/2013. i 26/2015.) ministar pomorstva, prometa i infrastrukture donosi
PRAVILA
ZA STATUTARNU CERTIFIKACIJU POMORSKIH BRODOVA, NADVOĐE
Članak 1.
1. Pravila za statutarnu certifikaciju pomorskih brodova, nadvođe sadrže zahtjeve za dodjelu nadvođa brodova hrvatske državne pripadnosti, u skladu s odredbama Međunarodne konvencije o teretnim linijama kako je izmijenjena Protokolom iz 1988. godine kako je zadnje izmijenjen Rezolucijom MSC.345(91) te zahtjeve za dodjelu nadvođa i za brodove na koje se Konvencija ne odnosi kao i za ribarske brodove.
2. Sastavni dio ovih Pravila su prilozi:
a) Prilog I: »Opći dio«;
b) Prilog II: »Označavanje teretne linije«;
c) Prilog III: »Uvjeti za dodjeljivanje nadvođa«;
d) Prilog IV: »Dodjeljivanje najmanjeg nadvođa«;
e) Prilog V: »Posebni zahtjevi za brodove kojima se dodjeljuje nadvođe za prijevoz tereta drva na palubi«;
f) Prilog VI: »Uvjeti za dodjeljivanje nadvođa brodovima koji ne obavljaju međunarodna putovanja i manjim brodovima koji ih obavljaju«;
g) Prilog VII: »Posebni uvjeti za dodjeljivanje nadvođa ribarskim brodovima«.
PRIJELAZNE I ZAVRŠNE ODREDBE
Članak 2.
Stupanjem na snagu ovih Pravila prestaju vrijediti Pravila za statutarnu certifikaciju pomorskih brodova, Dio 6. – Nadvođe iz 2009. godine objavljena u »Narodnim novinama« br. 65/2009.
Članak 3.
Ova Pravila stupaju na snagu prvoga dana od dana objave u »Narodnim novinama«.
Klasa: 342-11/15-01/86
Urbroj: 530-03-2-15-1
Zagreb, 21. kolovoza 2015.
Ministar dr. sc. Siniša Hajdaš Dončić, v. r.
PRILOG I. – PRILOG VII.

