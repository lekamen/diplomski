 stavkom 1. ovoga članka, izuzimajući svjetlo iz članka 3.08 stavka 1. točke a) ovoga Pravilnika, i:
Noću
umjesto zelenog svjetla jasno ili obično crveno svjetlo vidljivo sa svih strana.
Pored navedenoga, ako je ribarska oprema razapeta po vodoravnoj dužini većoj od 150 m računajući od plovila, tada u pravcu ribarske opreme moraju imati:
Noću:
jasno ili obično bijelo svjetlo, postavljeno na vodoravnoj udaljenosti od najmanje 2 m i najviše 6 m od dva crvena svjetla i bijelog svjetla propisanih ovim člankom, a postavljena na visinu ne višu od navedenog bijelog svjetla, ni nižu od svjetala propisanih člankom 3.08 stavkom 1. točke b) ovoga Pravilnika,
Danju:
crni konus okrenut vrhom prema gore.
Članak 3.36 – Dodatno obilježavanje plovila kod ronilačkih radova
(1) Svako plovilo koje se upotrebljava kod ronilačkih radova mora, pored već propisanih oznaka ovim Pravilnikom, imati vjernu reprodukciju zastave »A« iz Međunarodnog signalnog kodeksa na visini od najmanje 1 m, postavljenu tako da bude vidljiva sa svih strana i noću i danju.
(2) Kada je to prikladno, ovakva plovila mogu, umjesto oznaka propisanih u stavku 1. ovoga članka, imati oznake navedene u članku 3.34 stavku 1. ovoga Pravilnika.
Članak 3.37 – Dodatno obilježavanje plovila koja obavljaju razminiranje
Plovilo koje obavlja radove čišćenja mina mora, pored oznaka propisanih ovim Pravilnikom, imati:
Noću:
tri jasna ili obična zelena svjetla, vidljiva sa svih strana, raspoređena u obliku trokuta čija je baza vodoravna, a leži na ravni koja je okomita na uzdužnu os plovila. Gornje svjetlo na vrhu ili u blizini vrha prednjeg jarbola i druga svjetla, na svakom kraju križa prednjeg jarbola,
Danju:
tri crna balona postavljena na način propisan za svjetla.
Članak 3.38 – Dodatno obilježavanje plovila koja obavljaju pilotažu
Plovilo za vrijeme pilotaže mora, pored već propisanih oznaka ovim Pravilnikom, umjesto svjetala propisanih člankom 3.08 stavkom 1. točkom a) ovoga Pravilnika, imati dva jasna ili obična svjetla postavljena jedno iznad drugoga, vidljiva sa svih strana, gornje svjetlo bijelo, a donje crveno, smještena na vrhu ili blizu vrha jarbola.
Glava 4 ZVUČNI ZNAKOVI; RADIOTELEFONIJA; NAVIGACIJSKE NAPRAVE
Članak 4.01 – Opće odredbe
(1) Kada se prema odredbama ovoga Pravilnika ili bilo kojim drugim pravilima koja su na snazi predviđaju zvučni znakovi, izuzimajući zvona, tada se zvučni znakovi moraju davati:
a) na motornim plovilima, izuzimajući čamce bez radarske opreme, pomoću mehanički pokretanih uređaja za davanje zvučnih znakova, koji su postavljeni dovoljno visoko da se zvuk može slobodno širiti naprijed i ako je to moguće nazad. Uređaji za davanje zvučnih znakova moraju odgovarati propisima iz Glave I Priloga 6 ovoga Pravilnika,
b) na plovilima koja nemaju motorni pogon i na motornim čamcima koji nemaju uređaj za davanje zvučnih znakova, pomoću trube ili roga. Ovi zvučni znakovi moraju odgovarati propisima iz Glave I Priloga 6 ovoga Pravilnika.
(2) Zvučni znakovi motornog plovila moraju biti praćeni istodobnim svjetlosnim znakovima, s njima usklađenima. Svjetlosni znakovi moraju biti žuti, jasni i vidljivi sa svih strana. Ova odredba se ne primjenjuje na čamce ni na znak koji je predviđen člankom 6.32 stavkom 4. točkom a) ovoga Pravilnika, koji se odašilje uređajima s plovila koja plove nizvodno uz pomoć radara, ni na zvukove koji se daju uz pomoć zvona.
(3) Kada plovila plove u sastavu, propisane zvučne znakove daje samo plovilo na kojem se nalazi zapovjednik sastava.
(4) Zvuk zvona mora trajati oko 4 sekunde. Može biti zamijenjen serijom zvukova udaraca metala o metal u istom trajanju.
Članak 4.02 – Korištenje zvučnih znakova
(1) Bez povrede drugih odredbi ovoga Pravilnika, svako plovilo, izuzimajući čamce navedene u stavku 2. ovoga članka, mora, kada je potrebno, davati zvučne znakove navedene u Glavi III Priloga 6 ovoga Pravilnika.
(2) Čamci koji plove samostalno ili koji tegle ili bočno prevlače samo čamce mogu, kada je potrebno, davati opće zvučne znakove navedene