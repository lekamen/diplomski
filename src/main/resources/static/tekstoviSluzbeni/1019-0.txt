52 13.05.2015 Pravilnik o načinu rada Povjerenstva za zaštitu prava korisnika usluga
HRVATSKA REGULATORNA AGENCIJA ZA MREŽNE DJELATNOSTI
1020
Na temelju članka 19. stavka 1. i članka 51. stavka 4. Zakona o elektroničkim komunikacijama (»Narodne novine« br. 73/08, 90/11, 133/12, 80/13 i 71/14), članka 12. stavka 1. i članka 55. stavka 4. Zakona o poštanskim uslugama (»Narodne novine« br. 144/12 i 153/13) i članka 31. stavka 1. Zakona o regulaciji tržišta željezničkih usluga (»Narodne novine« br. 71/14), a u svezi sa člankom 25. stavkom 1. Zakona o zaštiti potrošača (»Narodne novine« br. 41/14), Vijeće Hrvatske regulatorne agencije za mrežne djelatnosti donosi
PRAVILNIK
O NAČINU RADA POVJERENSTVA ZA ZAŠTITU PRAVA KORISNIKA USLUGA
Opće odredbe
Članak 1.
(1) Pravilnikom o načinu rada Povjerenstva za zaštitu prava korisnika usluga (dalje: Pravilnik) pobliže se propisuje imenovanje, način rada i druga pitanja u vezi s radom Povjerenstva za zaštitu prava korisnika usluga (dalje: Povjerenstvo), kao savjetodavnog tijela Hrvatske regulatorne agencije za mrežne djelatnosti (dalje: HAKOM) u rješavanju sporova između krajnjih korisnika usluga i operatora javnih komunikacijskih usluga u skladu s odredbama Zakona o elektroničkim komunikacijama, u sporovima između korisnika i davatelja poštanskih usluga, u skladu s odredbama Zakona o poštanskim uslugama te u rješavanju prigovora putnika na odluke željezničkog prijevoznika u skladu s odredbama Zakona o regulaciji tržišta željezničkih usluga i člankom 25. stavkom 1. Zakona o zaštiti potrošača.
(2) HAKOM rješava sporove i prigovore na temelju prijedloga Povjerenstva, u skladu s odredbama Zakona o elektroničkim komunikacijama, Zakona o poštanskim uslugama, Zakona o regulaciji tržišta željezničkih usluga i Zakona o zaštiti potrošača (dalje: zakoni).
(3) Povjerenstvo se osniva pri HAKOM-u te ima svojstvo i zadaće savjetodavnog tijela prema odredbama Zakona o zaštiti potrošača. Povjerenstvo se sastoji od predstavnika stručne službe HAKOM-a i predstavnika udruga potrošača.
Članovi Povjerenstva
Članak 2.
(1) Povjerenstvo se sastoji od sedam članova, uključujući predsjednika i zamjenika predsjednika Povjerenstva, pri čemu je pet predstavnika iz stručne službe HAKOM-a, a dva su predstavnici udruga za zaštitu potrošača.
(2) Na zahtjev HAKOM-a, predstavnike Povjerenstva iz udruga za zaštitu potrošača predlažu registrirani savezi udruga za zaštitu potrošača. Predstavnici Povjerenstva ne mogu istodobno biti članovi povjerenstva za reklamacije potrošača pri operatorima javnih komunikacijskih usluga, davateljima poštanskih usluga i željezničkim prijevoznicima.
(3) Predsjednika, zamjenika predsjednika i članove Povjerenstva iz stavka 1. ovoga članka odlukom imenuje i razrješava Vijeće HAKOM-a na razdoblje od dvije godine, s mogućnošću ponovnog imenovanja.
(4) Predsjednik Povjerenstva imenuje se iz redova radnika stručne službe HAKOM-a, a zamjenik predsjednika Povjerenstva imenuje se iz redova predstavnika udruga za zaštitu potrošača.
(5) Povjerenstvo donosi prijedloge većinom glasova svih članova Povjerenstva, na sjednicama Povjerenstva.
(6) Naknade za članove Povjerenstva iz udruga za zaštitu potrošača određuju se odlukom Vijeća HAKOM-a.
Način rada Povjerenstva
Članak 3.
(1) Povjerenstvo na temelju prikupljenih podataka, dokumentacije i očitovanja, utvrđuje činjenice i okolnosti za svaki pojedini slučaj te u skladu sa zakonima i općim aktima HAKOM-a podnosi HAKOM-u prijedlog odnosno mišljenje o rješenju spora i prigovora iz članka 1. stavka 1. ovog pravilnika.
(2) Na temelju prijedloga, odnosno mišljenja Povjerenstva iz stavka 1. ovog članka, HAKOM odlučuje o sporu i prigovoru na transparentan, objektivan i nediskriminirajući način, u najkraćem mogućem roku, a najkasnije u roku od četiri mjeseca od dana podnošenja zahtjeva za rješavanje spora iz područja elektroničkih komunikacija i poštanskih usluga odnosno u roku od 60 dana od dana dostave urednog zahtjeva za rješavanje prigovora putnika.
(3) Odluka o