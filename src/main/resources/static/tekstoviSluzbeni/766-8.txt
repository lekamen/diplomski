 odobrenju projekta za koji nije podnio Zahtjev za isplatu. U tom slučaju dužan je bez odgađanja Agenciji za plaćanja poslati popunjeni obrazac Zahtjeva za odobrenje izmjena, revidirani Plan aktivnosti i pisano obrazloženje razloga izmjene Plana aktivnosti.
(2) Izmjena projekta može se odobriti samo jedanput.
(3) Uz Zahtjev iz stavka 1. ovoga članka Korisnik je dužan dostaviti obrazloženja i ponude kojima dokazuje opravdanost iznosa koji su izmijenjeni u Planu aktivnosti.
(4) U slučaju promjena iniciranih od strane Agencije za plaćanja izdati će se Odluka o izmjeni odluke o odobrenju projekta koja sadržava obrazloženje razloga izmjene.
(5) Korisnik može podnijeti zahtjev za produljenje projekta na propisanom obrascu Zahtjeva za odobrenje izmjena koji se objavljuje na internetskim stranicama Agencije za plaćanja tijekom razdoblja za koje je izdana Odluka o odobrenju projekta i to isključivo za dio sredstava za koja nije podnesen Zahtjev za isplatu.
(6) Uz Zahtjev za odobrenje izmjena iz stavka 5. ovoga članka Korisnik je dužan priložiti revidirani Plan aktivnosti za razdoblje u kojem traži produljenje, analizu s podacima o prodaji u trećoj zemlji na koju se odnosi projekt i preslike predmetnih izvoznih deklaracija kojima dokazuje da je njegova prodaja odnosno izvoz u zemlju za koju je odobren projekt () porastao najmanje 2%.
(7) Agencija za plaćanja u tijeku administrativne kontrole Zahtjeva za odobrenje izmjena i priložene dokumentacije može, zatražiti od Korisnika dopune, ispravke ili dodatna obrazloženja ukoliko to bude potrebno sukladno članku 13. stavku 2. i 3. ovoga Pravilnika. Korisnik je dužan dopuniti, ispraviti, obrazložiti zahtjev za odobrenje izmjena dostavom tražene dokumentacije preporučenom poštom u roku iz Zahtjeva za dopunu.
(8) Agencija za plaćanja izdaje Odluku o odbijanju zahtjeva za odobrenje izmjena odluke o odobrenju projekta:
a) ukoliko utvrdi da nisu ispunjeni uvjeti za izmjenu projekta propisani Pravilnikom,
b) ukoliko Korisnik nije poštovao rok za dostavu dopune, ispravka ili obrazloženja te
c) ukoliko je Korisnik započeo s provedbom aktivnosti za koje traži izmjene projekta prije zaprimanja Odluke o odobrenju izmjena projekta.
(9) Ukoliko se administrativnom kontrolom utvrdi da je zahtjev za odobrenje izmjena prihvatljiv, Agencija za plaćanja će izdati Odluku o izmjeni odluke o odobrenju projekta.
(10) Izmjenom Odluke o odobrenju projekta ne može se odobriti iznos potpore veći od iznosa koji je određen Odlukom o odobrenju projekta.
(11) Odluke iz stavka 8. i 9. ovoga članka Agencija za plaćanja izdaje u roku od 60 dana od dana zaprimanja potpunog zahtjeva za odobrenje izmjena.
(12) Ukoliko se nakon konačne isplate sredstava potpore promjene podaci koji se odnose na Korisnika – naziv, adresa, naziv banke, IBAN, ime osobe ovlaštene za zastupanje Korisnik je obvezan prijaviti navedene promjene Agenciji za plaćanja tijekom pet (5) godina od datuma konačne isplate, ali neće biti dodatnih izmjena Odluke o odobrenju projekta.
X. ISPLATA SREDSTAVA
Članak 23.
(1) Sredstva iz programa za mjeru Promidžba odobrena Odlukom o odobrenju projekta, isplaćuju se na račun Korisnika, na temelju podnijetog:
(a) Zahtjeva za isplatu predujma,
(b) Zahtjeva za isplatu po završenoj aktivnosti za pojedinu godinu provedbe projekta,
(c) Zahtjeva za isplatu po završetku svih aktivnosti.
(2) Zahtjev za isplatu predujma iz stavka 1a. ovoga članka Podnositelj je dužan najaviti na prijavnom obrascu za mjeru Promidžba. Isti se mora podnijeti na obrascu Zahtjeva za isplatu najkasnije u roku 60 dana nakon dana zaprimanja Odluke o odobrenju projekta. Agencija za plaćanja isplaćuje predujam po dostavljanju valjanog jamstva iz članka 24. ovoga Pravilnika.
(3) Korisnik je dužan pisanim putem Agenciji za plaćanja najaviti Zahtjev za isplatu iz stavka 1b. ovoga članka najmanje 30 dana prije njegovog podnošenja. Pojedina isplata po završetku aktivnosti iz Plana aktivnosti za pojedinu godinu isplaćuje se po obračunu prihvatljivih troškova za