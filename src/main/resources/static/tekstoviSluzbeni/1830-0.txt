95 04.09.2015 Odluka o izmjeni naknade u sustavu gospodarenja otpadnim uljima
VLADA REPUBLIKE HRVATSKE
1831
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 183. stavka 2. Zakona o održivom gospodarenju otpadom(»Narodne novine«, broj 94/13), Vlada Republike Hrvatske je na sjednici održanoj 3. rujna 2015. godine donijela
ODLUKU
O IZMJENI NAKNADE U SUSTAVU GOSPODARENJA OTPADNIM ULJIMA
I.
Ovom Odlukom se propisuje izmjena iznosa naknade propisane Pravilnikom o gospodarenju otpadnim uljima (»Narodne novine«, br. 124/06, 121/08, 31/09, 156/09, 91/11, 45/12 i 86/13) u sustavu gospodarenja otpadnim uljima.
II.
U članku 23. stavku 2. Pravilnika o gospodarenju otpadnim uljima mijenja se iznos naknade i iznosi 0,60 kn/litri svježeg mazivog ulja.
III.
Naknada koja se utvrđuje ovom Odlukom plaća se od 1. listopada 2015. godine.
IV.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/358 Urbroj: 50301-05/25-15-2 Zagreb, 3. rujna 2015.
Predsjednik Zoran Milanović, v. r.
