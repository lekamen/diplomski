 ćemo se onda i pridržavati. Na kraju, još vas jednom molim za termin sastanka s vijećnicima, kako bismo u izravnom razgovoru mogli objasniti situaciju na spomenutim radijskim postajama. Svakim danom dajemo 110 posto svojih mogućnosti kako bismo spasili četiri lokalne radio postaje, te ih unaprijedili i učinili neizostavnom akterom lokalne zajednice.
Na temelju snimaka dostavljenih u očitovanju nakladnika od 5. prosinca 2014. izvršena je analiza programskog sadržaja te je utvrđeno kako programska osnova odstupa za 88,32%. Pritom je glazba činila gotovo 97% ukupnog programa. U nastavku je tablica s utvrđenim odstupanjima:
ODSTUPANJA U PROGRAMSKOJ OSNOVI SKUPINA SADRŽAJA Nova PO-a 9/2013 PO (minute) ANALIZA (minute) ANALIZA (udio) Odstupanje (minute) Odstupanje (udio) Informativni program 19,31% 1946 149 1,62% -1797 -17,69% Zabavni program 6,89% 694 - - -694 -6,89% Glazbeni program 52,79% 5321 8919 96,95% +3598 +44,16% Obrazovni program i program za djecu 2,75% 277 - - -277 +2,75% Sportski program 3,44% 346 25 0,27% -321 -3,17% Umjetnost i kultura 1,03% 103 - - -103 -1,03% Vjerski program - - - - - Oglašavanje 13,79% 1390 107 1,16% -1283 -12,63% VRIJEME I UDIO ODSTUPANJA U PROGRAMSKOJ OSNOVI 8073 88,32%
Nadalje, utvrđeno je da program ne sadrži emisije lokalnog karaktera, kao ni vlastite emisije (emisije su zajedničke za sve radijske postaje Soundset). Iz analize je također vidljivo da očevidnici sadrže nepotpune i/ili netočne podatke.
Utvrđeno je kako nakladnik nije dostavio tražene podatke o zaposlenim osobama (izvod iz evidencije Hrvatskog zavoda za mirovinsko osiguranje o broju zaposlenih).
Naposljetku, utvrđeno je kako je nakladnik podmirio dug s osnova naknade za koncesiju.
Dopisom od 28. siječnja 2015., klasa: 612-12/14-05/0145, urbroj: 567-03/01-15-05 od nakladnika je zatraženo očitovanje o utvrđenim prekršajima.
Dana 9. veljače 2015. zaprimljeno je očitovanje nakladnika u kojemu se navodi:
Soundset Play (nakladnik MEA MEDIA d.o.o.) počeo je s emitiranjem govornog programa u ponedjeljak, 2. veljače. Rezultat je to nastojanja da se dotadašnji radio Aktiv digne na noge i da se području Grada Varaždina omogući odabir kvalitetne lokalne radijske postaje. Soundset Play tako je angažirao nekolicinu suradnika, voditelja i novinara, koji realiziraju radijski program, ispunjen većinski lokalnim sadržajem. Trenutno su tu jutarnji program u trajanju od tri sata, te lokalne vijesti koje se emitiraju svakih sat vremena. U sljedećih nekoliko tjedana s emitiranjem će početi i autorska glazbena emisija, te dvije emisije lokalnog sadržaja, od kojih je jedna središnji dnevnik koji će se baviti tematikom varaždinskog područja. Iz Zagreba, odnosno sa Soundset Plavog, Soundset Play preuzima isključivo nacionalne vijesti i središnju informativnu emisiju. U izradi je i nova programska osnova koja će uskoro biti upućena na uvid nadležnim službama u Agenciji za el. medije, a nakon što ista bude prihvaćena, krenut će se u potpunu realizaciju programa prema istoj. I ovom prilikom vam zahvaljujemo na razumijevanju po pitanju vremenskih rokova. Cilj nam je zaposliti lokalne djelatnike koji će proizvesti kvalitetan lokalni sadržaj, a sve u službi građana s područja Grada Varaždina i okolice. Kao dokaz da je Soundset Play počeo izvršavati zakonske obaveze, prilažemo i snimke programa od ovog tjedna.
Sukladno odredbi članka 23. st. 5. ZEM-a za promjenu odnosno dopunu programske osnove koja se odnosi na više od 10% njezinog sadržaja na temelju kojeg je dana koncesija nakladnik mora pribaviti prethodnu suglasnost Vijeća.
Odredba čl. 38. st. 2. ZEM-a, propisuje obvezni minimalni dnevni udio vlastite proizvodnje od 30 posto, a odredba čl. 36. st. 6. istog Zakona emitiranje vijesti i obavijesti s područja koncesije mora činiti najmanje 10 posto tjednog vremena objavljivanja.
Odredbom čl. 15. Pravilnika o minimalnim uvjetima za obavljanje audio i audiovizualnih medijskih usluga i vođenju očevidnika (»Narodne novine« broj 83/14 – dalje: Pravilnik) propisano