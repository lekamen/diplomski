 socijalne politike iz svih područja (socijalne skrbi, odgoja i obrazovanja, zdravstva, pravosuđa, civilnog društva, vjerskih i humanitarnih zajednica, u drugim djelatnostima, te iz samostalne profesionalne djelatnosti) kako bi se omogućila dostupnost u provedbi stručnog nadzora.
(6) Način rada Povjerenstva iz stavka 1. ovoga članka uređen je Poslovnikom o radu.
Članak 5.
(1) Povjerenstvo za stručni nadzor imenuje dva magistra socijalnog rada ili magistra socijalne politike s Liste stručnjaka za provođenje stručnog nadzora.
(2) Magistar socijalnog rada i magistar socijalne politike iz stavka 1. ovog članka koji provodi stručni nadzor mora:
– biti član Komore i imati odobrenje za samostalan rad,
– imati najmanje 5 (pet) godina radnog iskustva u struci,
– imati isti ili viši stupanj zvanja kao i socijalni radnik čiji rad stručno nadzire.
Članak 6.
(1) Stručni nadzor može biti redoviti, izvanredni i kontrolni.
(2) Redoviti stručni nadzor provodi se na temelju godišnjeg plana, kojeg donosi Upravni odbor Komore najkasnije do 15. siječnja tekuće godine.
(3) Godišnji plan stručnog nadzora objavljuje se na web stranici Komore.
(4) Redoviti stručni nadzor provodi se nad radom socijalnog radnika u pravilu jednom unutar četiri godine.
(5) Predsjednik Povjerenstva najmanje jednom godišnje podnosi ministru nadležnom za socijalnu skrb izvješće o provedenom stručnom nadzoru.
Članak 7.
(1) Izvanredni stručni nadzor provodi se izvan utvrđenog godišnjeg plana stručnog nadzora, na temelju pisane i potpisane pritužbe na rad člana Komore, na zahtjev ministra nadležnog za socijalnu skrb te drugih državnih tijela izvršne ili sudbene vlasti.
(2) Predsjednik Povjerenstva određuje provođenje izvanrednog stručnog nadzora temeljem zahtjeva iz stavka 1. ovog članka, a može i sam odrediti njegovo provođenje temeljem saznanja iz javnih glasila koja ukazuju da je potrebno provesti nadzor.
NAČIN PROVOĐENJA STRUČNOG NADZORA
Članak 8.
(1) U skladu s godišnjim Planom stručnog nadzora, Predsjednik Povjerenstva donosi odluku o provođenju stručnog nadzora.
(2) Ako se odluka odnosi na stručni nadzor u ustanovi socijalne skrbi, zdravstva, znanosti, odgoja i obrazovanja i pravosuđa, udruzi, vjerskoj zajednici, trgovačkom društvu i drugoj pravnoj osobi koja obavlja djelatnost socijalne skrbi, provest će se stručni nadzor nad radom socijalnih radnika u dijelu koji se odnosi na djelatnost socijalnog rada.
(3) Odluka treba sadržavati podatke o socijalnom radniku kod kojeg će se provesti stručni nadzor, podatke o stručnjaku s Liste koji će provesti stručni nadzor, mjestu i vremenu provođenja stručnog nadzora te druge podatke važne za provođenje stručnog nadzora.
Članak 9.
(1) Odluka o provođenju stručnog nadzora mora se dostaviti socijalnom radniku nad čijim će se radom provesti stručni nadzor i stručnjaku s Liste koji će provesti stručni nadzor, najkasnije 8 (osam) dana prije provođenja stručnog nadzora.
(2) Kod izvanrednog stručnog nadzora i u slučaju kada to zahtijeva hitnost, stručni nadzor se može provesti i bez prethodne najave uz obavijest telefonskim putem socijalnom radniku nad čijim će se radom provesti stručni nadzor, a odluka iz stavka 1. ovog članka uručit će mu se prije provođenja nadzora.
Članak 10.
(1) Uz odluku iz članka 8. stavka 1. ovoga Pravilnika, socijalnom radniku se dostavlja i upitnik, kojeg je isti obvezan popuniti te ga dostaviti stručnjaku s Liste koji provodi stručni nadzor, najkasnije tri dana prije početka provođenja stručnog nadzora.
(2) Ukoliko se nadzor provodi u ustanovi socijalne skrbi, udruzi, vjerskoj zajednici, trgovačkom društvu ili drugoj pravnoj osobi, upitnik iz stavka 1. ovog članka, popunjavaju socijalni radnik i odgovorna, odnosno druga ovlaštena osoba u pravnoj osobi.
(3) Ukoliko se provodi izvanredni stručni nadzor u skladu s čl. 9. st. 2. Pravilnika, popunjavanje upitnika izvršit će se neposredno prije početka provođenja stručnog nadzora.
Članak 11.
Upitnik iz članka 10. ovoga Pravilnika sadrži:
– opće podatke o ustanovi