A. K. – roditelja A. B., o čemu jasno svjedoči nekoliko presuda Prekršajnog suda u Pagu ... a koji prekršaji su iz kategorije nasilja u obitelji, kako fizičkog, tako i verbalnog, te čestih intervencija djelatnika Policijske postaje N. na njihovoj adresi u K., sud je mišljenja da je djeci bolje s majkom i da ne žive sa ocem, djedom i bakom kao sudionicima čestih sukoba ove vrste.
Suprotno od mišljenja A. B., ovaj sud je stajališta da takvo okruženje nije dobro i ne djeluje poticajno na psihofizički razvoj djece, unatoč njegovoj urednoj plaći i činjenici da ima obiteljsku kuću, te da ... u školi radi 6 godina, da je zaposlen na neodređeno vrijeme, da ima plaću oko 5.500,00 kn, da ima stan, da ima auto (...).
No, kako je u prvotnoj presudi već pojašnjeno, to nije od važnosti za odluku ovog suda (...).
(...)
Način održavanja susreta i druženja djece ... sa ocem ... je određen polazeći od utvrđenja da je C. B. sa djecom boravila u CDZŽD u razdoblju od 15. svibnja 2013. g. do 17. siječnja 2014. g., da su temeljem rješenja o ovrsi djeca preseljena u K. 17. siječnja 2014., te da od tada borave sa ocem ... a C. B. da je boravak u Caritasovom domu ... istekao, pa da je 29. siječnja 2014. g. preselila kod djeda M. M. u R. ...
C. B. je u iskazima navodila da ne osporava pravo ocu djece na susrete i druženja s njima, iako je on znao vikati na X., vući ga za uši i udarati ... te da je spremna na suradnju i dogovor, jer da smatra da je djeci za razvoj potreban otac, te da se viđaju i imaju dobar odnos. Smatra da bi djeca trebala imati oba roditelja.
Odluka o vremenu održavanja susreta i druženja djece s ocem donesena je uvažavajući uobičajeno radno vrijeme oca kako je u iskazu naveo od 7:00-15:00 sati i da vikendom ne radi, te činjenicu da ima automobil.
Dakle, u najboljem interesu mldb. djece je, po viđenju ovog suda, da žive s majkom, a da sa ocem održavaju susrete i druženja kako je odlučeno u izreci ove odluke.«
2.6. Presudom i rješenjem drugostupanjskog suda djelomično je odbijena žalba prvopodnositelja i potvrđena presuda prvostupanjskog suda od 30. travnja 2014. pod točkama 4. i 5. izreke presude, kao i dopunska presuda istog suda od 23. lipnja 2014. te je djelomično preinačena presuda prvostupanjskog suda (od 30. travnja 2014.) pod točkama 1. i 2. izreke (u pogledu računanja roka od kada je prvopodnositelj dužan uzdržavati mldb. djecu). Drugostupanjski sud je rješenjem uvažio žalbu prvopodnositelja i djelomično preinačio rješenje prvostupanjskog suda pod točkom 3. izreke, kojom je odlučeno o prijedlogu za određivanje privremene mjere na način da je odbijen prijedlog tužiteljice i mldb. djece za određivanjem privremene mjere radi osiguranja nenovčane tražbine.
Drugostupanjski sud je u obrazloženju presude istaknuo:
»...povreda je sanirana donošenjem dopunske presude za donošenje koje su, suprotno žalbenim navodima tuženika, bile ispunjene pretpostavke iz čl. 340. st. 2. i 4. ZPP jer je zahtjev u vezi kojeg je tražena dopuna presude dovoljno raspravljen, presudu je donijela ista sutkinja koja je donijela i prvotnu presudu pa nije trebalo ponovno otvarati glavnu raspravu.
(...)
Suprotno žalbenim navodima, prvostupanjski sud je u cijelosti, a ne parcijalno uzeo u obzir izvještaj CDZŽD te je analizirao i izvještaj Stručnog tima toga Doma od 26. studenog 2013. godine o svakodnevnom funkcioniranju majke C. B. s mlt. djecom kojim su uočeni propusti u roditeljskoj skrbi.
Što se tiče tvrdnje tuženika da je odluka o tome kako je najbolji interes djece da žive s majkom donesena mimo konačne odluke i mišljenja CZSS S. od 18. ožujka 2014. godine i CZSS R., za istaći je da je prvostupanjski sud dao jasne razloge zašto smatra da je u najboljem interesu djece da žive s majkom, navodeći da je djeci starosti od 4 godine i 7 mjeseci i 1 godine i 2 mjeseca potrebna toplina, nježnost i stalnost koju majka može pružiti, a uvažavajući prije svega njezinu nezamjenjivu ulogu u socio-emocionalnom razvoju, odnosno optimalnom razvoju djece te dobi.
Prije