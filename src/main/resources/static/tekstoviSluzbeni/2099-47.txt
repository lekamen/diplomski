 tradicionalnom kamenom pločom
– dozvoljeno je okolno, tradicionalno uređenje, popločavanje kamenom, izgradnja nužne uslužno-posjetiteljske infrastrukture (klupa, sjedala od kamena ili drva te postavljanje informacijskih oglasnih ploča)
– u sklopu zone moguća je izgradnja parkirališta s 10 parkirnih mjesta (PM).
Članak 115.
(1) Zona posjetiteljske infrastrukture »Gornja Brela« planira se kao sekundarni ulaz s parkiralištem za 20 automobila i građevinom ulazne recepcije i nadzorničke postaje Javne ustanove Parka, a nalazi se u zoni korištenja (zona III) – podzona posjetiteljske infrastrukture (3b). Površina podzone iznosi 0,32 ha i prikazana je na kartografskom prikazu 5.3.1. Zona posjetiteljske infrastrukture Gornja Brela u mjerilu 1 : 5000.
(2) Ova zona se nalazi unutar površine koja je PPU-om općine Brela predviđena za javnu i društvenu namjenu (D) – infopunkt PP Biokovo u površini od 4,47 ha, pa se ovim Planom smanjuje na novoplaniranu površinu. Unutar zone moguća je izgradnja građevine (manjeg posjetiteljsko-informacijskog centra), koja se sastoji od: ulazne recepcije, suvenirnice, postaje službe čuvara prirode Javne ustanove Parka, prostora za pohranu spasilačke opreme, pomoćne, radne, skladišne i sanitarne prostorije prema sljedećim uvjetima:
– ukupna građevinska (bruto) površina građevine ne može biti veća od 60 m2, maksimalne visine 3,5 metra do vijenca, kosine krovišta 27° – 35°
– u okviru građevina planiran je i WC za posjetitelje
– dozvoljen je samo tradicionalni način građenja, s uklapanjem u prirodnu cjelinu
– dozvoljeni vanjski materijali izrade su kamen i drvo, a pokrivanje krovišta dozvoljeno je isključivo tradicionalnom kamenom pločom na drvenoj konstrukciji krova
– pokrivanje krovišta dozvoljeno je isključivo tradicionalnom kamenom pločom
– u sklopu posjetiteljsko-informacijskog centra dozvoljena je izgradnja nužne uslužno posjetiteljske infrastrukture (klupe, sjedala od kamena ili drva te postavljanje informacijskih oglasnih ploča).
Članak 116.
(1) Zona posjetiteljske infrastrukture »Donja Gora« – Podgora planirana je na području saniranog odlagališta otpada. Nalazi se zoni korištenja (zona III) – podzona posjetiteljske infrastrukture (3b). Površina zone je 6,7 ha i prikazana je na kartografskom prikazu 5.3.2. Zona posjetiteljske infrastrukture Donja Gora – Podgora u mjerilu 1 : 5 000.
(2) Ova zona planira se kao posjetiteljsko-rekreacijska (rekreacija, izletište) s pratećim sadržajima: brdski biciklizam, prateći ugostiteljski sadržaji, edukacijski sadržaji (škola u prirodi, edukacijske staze), adrenalinski park, prateća infrastruktura (pristupna servisna cesta) i rekreacijske površine.
(3) Unutar zone planira se gradnja ugostiteljsko-turističke građevine (restoran – konoba). Građevina se mora graditi tradicionalnim načinom izvođenja, uklopljenim u prirodnu cjelinu i uporabom tradicijskih materijala. Arhitektonski se može oblikovati kao jedinstvena građevina ili tradicionalni sklop sastavljen od više pojedinačnih građevina, međusobno povezane u jednu funkcionalnu cjelinu, prema sljedećim uvjetima:
– maksimalna građevinska (bruto) površina sklopa građevina je 500 m2
– visina je prizemlje (visina vijenca je 4 metra)
– krov kosi (»na dvije vode«), nagiba 27° – 35°, a za pokrov koristiti kamene ploče ili tradicionalni crijep (kupa kanalica)
– dozvoljeno je okolno uređenje, popločavanje kamenom.
(4) Postojeća građevina koja se nalazi unutar zone uz državnu cestu D512 (građevina u funkciji bivšeg odlagališta), može se rekonstruirati i prenamijeniti u sadržaje za pružanje usluga posjetiteljima (suvenirnica, kafić, ugostiteljska građevina brze prehrane). Rekonstrukcija se predviđa u zatečenim gabaritima.
(5) Unutar zone moguća je izgradnja ukopanih »čatrnja – gustirna« za vodu, mogu se postaviti sjenice, klupe i sjedala od kamena ili drva. Mogu se graditi građevine tradicionalne rekreacije (boćališta) i dječja igrališta.
(6) U sklopu zone moguće je realizirati adrenalinski park prema posebnim uvjetima nadležnog