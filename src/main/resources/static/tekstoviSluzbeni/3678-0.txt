39 28.04.2016 Odluka o utvrđivanju godišnje kvote dozvola za zapošljavanje stranaca za kalendarsku godinu 2016.
VLADA REPUBLIKE HRVATSKE
1027
Na temelju članka 74. Zakona o strancima (»Narodne novine«, br. 130/11 i 74/13), Vlada Republike Hrvatske je na sjednici održanoj 20. travnja 2016. godine donijela
ODLUKU
O UTVRĐIVANJU GODIŠNJE KVOTE DOZVOLA ZA ZAPOŠLJAVANJE STRANACA ZA KALENDARSKU GODINU 2016.
I.
Ukupna godišnja kvota dozvola za zapošljavanje stranaca u Republici Hrvatskoj iznosi 3.115 dozvola.
II.
Godišnja kvota za produženje već izdanih dozvola za zapošljavanje stranaca u Republici Hrvatskoj iznosi 800 dozvola.
III.
Godišnja kvota dozvola za novo zapošljavanje stranaca u Republici Hrvatskoj iznosi 2.300 dozvola, i to kako slijedi:
1. POLJOPRIVREDA I ŠUMARSTVO                      20 dozvola
2. BRODOGRADNJA                                           1.500 dozvola
3. GRADITELJSTVO                                               500 dozvola
4. TURIZAM I UGOSTITELJSTVO                          85 dozvola
5. KULTURA                                                              34 dozvole
6. PROMET                                                              123 dozvole
7. ZDRAVSTVO                                                         15 dozvola
8. PRERAĐIVAČKA INDUSTRIJA                         18 dozvola
9. ZNANOST I OBRAZOVANJE                              5 dozvola.
IV.
Uvažavajući stanje na tržištu rada, utvrđuje se godišnja kvota dozvola za sezonsko zapošljavanje koja iznosi 15 dozvola za zapošljavanje u poljoprivredi i šumarstvu.
V.
Tijelo nadležno za izdavanje dozvola strancima dostavit će, jednom u tri mjeseca, podatke o izdanim dozvolama Hrvatskom zavodu za zapošljavanje, radi usporedbe s Pregledom potreba za zapošljavanje stranaca po djelatnostima i zanimanjima za 2016. godinu, koji je sastavni dio ove Odluke.
Temeljem prikupljenih podataka o broju produženih i izdanih dozvola strancima, Hrvatski zavod za zapošljavanje dostavlja izvješće ministarstvu nadležnom za rad i tržište rada, jednom u tri mjeseca.
VI.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/16-04/48
Urbroj: 50301-04/12-16-2
Zagreb, 20. travnja 2016.
Predsjednik Tihomir Orešković, v. r.
PREGLED POTREBA ZA ZAPOŠLJAVANJE STRANACA PO DJELATNOSTIMA I ZANIMANJIMA ZA 2016. GODINU
DJELATNOST NAZIV ZANIMANJA Ukupno Poljoprivreda i šumarstvo Pomoćni stočar i pastir 20 Sezonsko zapošljavanje – cjepljari voćaka i vinove loze 15 Ukupno: 35 Brodogradnja Ravnač 5 Brusač 230 Brodomonter 200 Zavarivač 30 Brodocjevar 150 Brodotesar – skelar 90 Elektrozavarivač 575 Bojadiser/Antikorozist 220 Ukupno: 1.500 Graditeljstvo Tesar 150 Zidar 60 Armirač 100 Monter suhe gradnje – knaufer 20 Soboslikar – ličilac 20 Betonirac 40 Elektroinstalater 10 Krovopokrivač 30 Fasader 50 Keramičar 20 Ukupno: 500 Turizam i ugostiteljstvo Turistički animator 10 Turistički zastupnik 5 Kuhar nacionalne kuhinje Japan 5 Koreja 5 Srednja i Južna Amerika 5 Ostali 15 Maser posebnih vrsta masaža 35 Instruktor ronjenja 5 Ukupno: 85 Kultura Dramski umjetnik 1 Baletni umjetnik 14 Baletni pedagog 1 Solist opere 1 Orkestralni umjetnik 13 Operni pjevač 3 Dirigent 1 Ukupno: 34 Promet Vozač teretnih vozila u međunarodnom prijevozu Rusija, Ukrajina, Kazakstan 20 Ostalo 50 Pilot zrakoplova 24 Mehaničar zrakoplova i motora – specijalizirani 19 Kabinsko osoblje 10 Ukupno: 123 Zdravstvo Doktor medicine sa specijalističkom naobrazbom 5 Doktor dentalne medicine sa specijalističkom naobrazbom 5 Doktor medicine 5 Ukupno: 15 Prerađivačka industrija Programer za strojeve u pletionici/tkaonici Shima ili za druge specijalizirane strojeve 5 Specijalist mehaničar za strojeve u pletionici/tkaonici Shima ili za druge specijalizirane strojeve 5 Puhač stakla 5 Nadzornik sashimi kvalitete obrade proizvoda 2 Komercijalist – specijalist za japansko sashimi tržište 1 Ukupno: 18 Znanost i obrazovanje Lektor stranog jezika – izvorni govornik 5 Ukupno: 5 SVEUKUPNO 2.315
