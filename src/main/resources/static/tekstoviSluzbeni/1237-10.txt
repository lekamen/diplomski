 utvrđivanja, provedbe i izvlaštenja na pomorskom dobru, te izrade stručnih podloga za dodjelu koncesija na pomorskom dobru u kojima je davatelj Vlada Republike Hrvatske, posebice u odnosu na razne djelatnosti koje se obavljaju na pomorskom dobru (iznajmljivanje sredstava, ronjenje, plažni sadržaji, komercijalno-rekreacijski sadržaji i dr.) te prati, analizira i nadzire druge oblike gospodarskog korištenja pomorskog dobra. Priprema očitovanja na predstavke građana i drugih tijela iz područja svoga rada i predlaže mjere za poboljšanje.
Za obavljanje poslova Službe pomorskog dobra, ustrojavaju se sjedeći odjeli:
3.1.2.1. Odjel za upravljanje i nadzor pomorskog dobra i koncesijski sustav
3.1.2.2. Odjel za granice pomorskog dobra.
3.1.2.1. Odjel za upravljanje i nadzor pomorskog dobra i koncesijski sustav
Članak 27.
Odjel za upravljanje i nadzor pomorskog dobra i koncesijski sustav sudjeluje u pripremi nacrta prijedloga zakonskih i podzakonskih akata iz područja pomorskog dobra i koncesija na pomorskom dobru, prati i analizira upravljanje pomorskim dobrom od strane jedinica lokalne i područne (regionalne) samouprave, obavlja upravni nadzor nad gospodarenjem i korištenjem pomorskog dobra i provođenjem koncesijskog sustava na pomorskom dobru, prati izvršavanje županijskih godišnjih planova upravljanja pomorskim dobrom po pitanju granica i provedbe utvrđenog pomorskog dobra, osigurava i provodi radnje vezane za namjensko trošenje proračunskih sredstava za poslove utvrđivanja, provedbe i izvlaštenja na pomorskom dobru, vodi upisnik koncesija na pomorskom dobru u kojima je davatelj Vlada Republike Hrvatske, prati i daje upute jedinicama lokalne i područne (regionalne) samouprave za vođenje upisnika koncesija na pomorskom dobru, priprema prijedloge odluka i ugovora o koncesiji na pomorskom dobru u kojima je davatelj Vlada Republike Hrvatske, koordinira i saziva Stručno tijelo za ocjenu ponuda za davanje koncesija na pomorskom dobru koje daje Vlada Republike Hrvatske, te Povjerenstva za oduzimanje koncesija na pomorskom dobru koje daje Vlada Republike Hrvatske i analizira koncesijske sustave, osigurava i provodi radnje vezane za namjensko trošenje proračunskih sredstava za poslove izrade stručnih podloga za dodjelu koncesija, te prati, analizira i nadzire druge oblike gospodarskog korištenja pomorskog dobra posebice u odnosu na razne djelatnosti koje se obavljaju na pomorskom dobru (iznajmljivanje sredstava, ronjenje, plažni sadržaji, komercijalno-rekreacijski sadržaji i dr.). Priprema očitovanja na predstavke građana i drugih tijela iz područja svog rada i predlaže mjere za poboljšanje.
3.1.2.2. Odjel za granice pomorskog dobra
Članak 28.
Odjel za granice pomorskog dobra priprema nacrte prijedloga zakonskih i podzakonskih akata iz područja pomorskog dobra, koordinira i vodi rad Povjerenstva za granice pomorskog dobra Ministarstva koje u upravnom postupku utvrđuje granice pomorskog dobra/lučkog područja, obavlja sve stručno-tehničke poslove vezane uz rad Povjerenstva za granice pomorskog dobra Ministarstva, daje upute županijskim povjerenstvima za granice pomorskog dobra, vodi očevidnik utvrđenih granica pomorskog dobra/lučkog područja, te priprema očitovanja na predstavke građana i drugih tijela iz područja svog rada i predlaže mjere za poboljšanje.
3.2. Sektor pomorske plovidbe, pravnih, međunarodnih poslova i EU
Članak 29.
Sektor pomorske plovidbe, pravnih, međunarodnih poslova i EU priprema nacrte prijedloga zakonskih i podzakonskih akata iz područja pomorstva, priprema i izrađuje nacrte međunarodnih ugovora i drugih akata iz područja pomorstva, sudjeluje u radu međunarodnih organizacija u području pomorstva, sudjeluje u izradi i prati propise Europske unije u području pomorstva, te osigurava usuglašavanje zakonodavstva Republike Hrvatske u području pomorstva sa pravnom stečevinom Europske unije, sudjeluje u izradi strateških dokumenata iz područja pomorstva, daje mišljenja na zakonske prijedloge drugih nadležnih tijela, vodi