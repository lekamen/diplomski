 osobnih odnosa s djetetom i poticanja osobnih odnosa s roditeljem s kojim dijete ne stanuje za dobrobit djeteta, uputiti roditelje u načine i mogućnosti unapređenja roditeljskih kompetencija,
– procijeniti eventualnu ugroženost dobrobiti djeteta i prisutnosti nasilja u obitelji,
– ukoliko su stranke pretežito sporazumne, pomoći im u izradi plana razrješenja spornih pitanja u svim njegovim sastavnicama.
(3) Pravnik član stručnog tima centra dužan je stranke detaljno informirati i objasniti postupak i pravne posljedice pokretanja sudskog postupka, kao i objasniti im postupak i pravne posljedice u slučaju postizanja sporazuma.
(4) Članovi stručnog tima iz stavka 1. ovog članka dužni su izraditi izvješće o provedenom obveznom savjetovanju prije pokretanja sudskih postupaka u vezi s djetetom i dostaviti ga strankama koje su sudjelovale u postupku savjetovanja.
Članak 9.
Izvješće o obveznom savjetovanju prije pokretanja sudskih postupaka u vezi s djetetom mora sadržavati sljedeće:
1. osobna imena i osobne identifikacijske brojeve stranaka uključenih u postupak obveznog savjetovanja,
2. podatak o spremnosti svake od stranaka uključenih u postupak obveznog savjetovanja za sporazumno rješavanje spora,
3. podatak o spremnosti svake od stranaka za uključivanje u obiteljsku medijaciju, ako u postupku obveznog savjetovanja nije postignut sporazum o uređivanju spornih pitanja u vezi s ostvarivanjem roditeljske skrbi i osobnih odnosa u vezi s djetetom,
4. osobna imena stranaka koje namjeravaju pokrenuti sudski postupak u vezi s djetetom,
5. podatke o sadržaju provedenog obveznog savjetovanja prije pokretanja sudskog postupka u vezi s djetetom koji se odnose na:
– upoznavanje stranaka o pravnim i psihosocijalnim posljedicama sudskog postupka,
– upućivanje stranaka o dužnosti vođenja brige o dobrobiti djeteta tijekom uređivanja spornih obiteljskih odnosa,
– upoznavanje stranaka s negativnim učincima sukoba u obitelji u odnosu na dijete i objasniti prednosti sporazumnog uređenja obiteljskih odnosa,
– upućivanje stranaka o dužnosti razgovora s djetetom i uvažavanja mišljenja djeteta,
– upoznavanje stranaka o mogućnosti postizanja sporazuma i izrade plana o razrješenju spornih pitanja u vezi s ostvarivanjem roditeljske skrbi i osobnih odnosa u vezi s djetetom,
– upoznavanje s prednostima obiteljske medijacije i informiranje bračnih drugova i drugih stranaka o dostupnim obiteljskim medijatorima.
6. tvrdnje o obiteljskom nasilju, ako se navode, te ocjena o mogućnosti ravnopravnog sudjelovanja stranaka u postupku obiteljske medijacije.
IV. ZAVRŠNE ODREDBE
Članak 10.
Stupanjem na snagu ovoga pravilnika prestaje važiti Pravilnik o obveznom savjetovanju (»Narodne novine«, broj 106/14).
Članak 11.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/1
Urbroj: 519-03-1-2/2-15-208
Zagreb, 2. studenoga 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
