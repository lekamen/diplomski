ili izmijenjenih voznih redova na kojima se mijenja vrijeme polaska, u odnosu na vozne redove postojećih ili novopredloženih linija, a koji imaju više zajedničkih stajališta, u obzir se uzima vremenski razmak zaštite polazaka za dva najudaljenija zajednička stajališta. Taj vremenski razmak zaštite polazaka primjenjuje se i za sva druga zajednička stajališta.
(2) Vozni red za novu ili izmijenjenu liniju na kojoj se mijenja vrijeme polaska za koji postoji opravdani prigovor s jednim ili više voznih redova postojećih linija, može se uskladiti samo ako je dobivena suglasnost svih zainteresiranih prijevoznika.
(3) Ako je u postupku usklađivanja vozni red za liniju koja ima više polazaka, a postoji opravdani prigovor na jedan od polazaka, vozni red se ne usklađuje u cijelosti.
(4) Ako je u postupku usklađivanja vozni red za liniju koja ima različito razdoblje održavanja ili učestalost održavanja u odnosu na vozni red postojeće linije kojim se prigovara, takav vozni red se može uskladiti.
(5) Ako je u postupku usklađivanja vozni red na liniji na kojoj se koriste trajektne luke, iste je potrebno navesti u napomeni, ali se ne smatraju stajalištem i ne mogu se osporavati stajalištima navedenim u istom mjestu, u voznom redu postojećih ili novopredloženih linija.
(6) Ako je u postupku usklađivanja vozni red koji u istom mjestu ima dva autobusna kolodvora odnosno stajališta, primjenjuje se propisani vremenski razmak zaštite polazaka za to mjesto.
(7) Ako su u postupku usklađivanja voznih redova dva vozna reda koja imaju dva zajednička stajališta, a prometuju različitim itinerarima, primjenjuje se vremenski razmak zaštite polazaka za kraću relaciju između ta dva stajališta.
(8) U postupku usklađivanja voznih redova može se prigovarati voznim redovima postojećih linija, izmijenjenih linija na kojima se mijenja vrijeme polaska i novopredloženih linija. Ako na predloženi vozni red postoji opravdani prigovor voznim redom postojeće županijske, međužupanijske ili međunarodne linije za treće države ili voznim redom međunarodne linije za treće države za koju je postupak izdavanja dozvole u tijeku ali ne dulje od tri godine od dana podnošenja zahtjeva, takvim voznim redom ne može se prigovarati na druge novopredložene vozne redove.
(9) Ako su u postupku usklađivanja vozni red kojim se mijenja postojeća linija i vozni red za novu liniju, a međusobno se nalaze unutar vremenskog razmaka zaštite polazaka, uskladit će se vozni red kojim se predlaže izmjena postojeće linije.
(10) Pri usklađivanju voznih redova za izmjenu postojećih linija, na kojima je navedeno više polazaka, usklađuje se samo polazak ili polasci čija se izmjena predlaže.
(11) Ako se u postupku usklađivanja dva ili više voznih redova nalaze unutar propisanog vremenskog razmaka zaštite polazaka, a svi predlagatelji voznih redova nisu uložili prigovore, usklađuje se vozni red predlagatelja koji su uložili prigovor.
(12) U postupku usklađivanja novih voznih redova na međunarodnim linijama za treće države prihvaća se zadržavanje na pojedinim stajalištima u trajanju do 30 minuta, a na međužupanijskim i županijskim linijama do 15 minuta.
(13) U postupku usklađivanja voznih redova neće biti usklađeni vozni redovi na kojima brzina kretanja autobusa između pojedinih stajališta nije u skladu sa zakonom kojim se uređuje sigurnost pometa na cestama.
Županijske linije
Članak 8.
(1) Pri usklađivanju voznih redova za županijske linije primjenjuje se sljedeći vremenski razmak zaštite polazaka/dolazaka u odnosu na vozne redove postojećih županijskih linija ili vozne redove izmijenjenih ili novopredloženih linija:
Dužina linije, odnosno relacije između dva najudaljenija zajednička stajališta Najmanja vremenska razlika u minutama km prije/poslije do 10 10 11– 30 20 31– 50 30 preko 51 45
(2) Vozni red za novu ili izmijenjenu županijsku liniju na kojoj se mijenja vrijeme polaska ne može se uskladiti ako u odnosu na vozni red postojeće županijske linije ima dva ili više zajedničkih stajališta, a predloženi se 