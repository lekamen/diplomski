će barem jedna osoba koja je ovlaštena sklopiti nagodbu bez naknadnog odobrenja ili suglasnosti drugih osoba ili tijela. O svim ograničenjima ovlasti za zastupanje stranke će unaprijed obavijestiti Centar i izmiritelja.
6. Izmiritelj može sa strankama održavati zajedničke ili odvojene sastanke. Izmiritelj će prenijeti sadržaj odvojenog sastanka s jednom strankom drugoj stranci, samo ako ga prva stranka na to izričito ovlasti.
7. Na sastancima u postupku mirenja ne vodi se zapisnik. Osobne bilješke koje vode sudionici sastanaka mirenja uništit će se na kraju mirenja.
8. Izmiritelj može sudjelovati u sastavljanju nagodbe i predlagati njezin sadržaj.
9. Centar i izmiritelj nisu stranke ovog sporazuma niti nagodbe sklopljene u postupku mirenja.
10. Na sva pitanja koja nisu izričito riješena ovim sporazumom, primjenjuje se Pravilnik o mirenju Centra i prinudne odredbe Zakona o mirenju, oba pravna dokumenta u verzijama koje su na snazi u času sklapanja ovog sporazuma.
Arbitražna klauzula
Svi sporovi koji proizlaze iz ovog ugovora i u vezi s njim, uključujući i sporove koji se odnose na pitanja njegovog valjanog nastanka, povrede ili prestanka, kao i na pravne učinke koji iz toga proistječu, konačno će se riješiti arbitražom u skladu s važećim Pravilnikom o arbitraži pri Stalnom arbitražnom sudištu Hrvatske gospodarske komore (Zagrebačkim pravilima).
Ako je jedna od stranaka u sporu Republika Hrvatska:
»Stranka koja namjerava podnijeti tužbu dužna je prije podnošenja tužbe Stalnom arbitražnom sudištu obratiti se drugoj stranci sa zahtjevom za mirno rješenje spora u kojem se slučaju na odgovarajući način primjenjuju odredbe članka 186.a Zakona o parničnom postupku (»Narodne novine«, br. 53/91, 91/92, 58/93, 112/99, 88/01, 117/03, 88/05, 02/07, 84/08, 123/08, 57/11, 148/11, 25/13 i 89/14).
Eventualne isplate na koje Republika Hrvatska bude obvezana bit će određene u najmanje pet obroka koji dospijevaju jednom godišnje, od kojih prvi obrok dospijeva na naplatu najranije [datum], što uključuje i pravo na pripadajuću kamatu.«
Odredbe o:
(a) broju arbitara
(b) hrvatskom pravu
(c) hrvatskom jeziku arbitražnog postupka
(d) mjestu arbitraže u Zagrebu
(e) ovlašteniku za imenovanje
Fakultativna odredba o mogućnosti pobijanja pravorijeka zbog novih činjenica ili dokaza (članak 36. stavak 5. Zakona o arbitraži, »Narodne novine«, broj 88/01):
»Uz razloge za pobijanje pravorijeka navedene u članku 36. stavku 2. Zakona o arbitraži, pravorijek se može pobijati tužbom i ako stranka koja ga pobija sazna za nove činjenice ili nađe ili stekne mogućnost da upotrijebi nove dokaze na temelju kojih bi za nju mogao biti donesen povoljniji pravorijek da su te činjenice ili dokazi bili upotrijebljeni prije zaključenja raspravljanja koje je prethodilo donošenju pobijanog pravorijeka. Ovaj razlog može se isticati samo ako tužitelj bez svoje krivnje nije mogao te okolnosti iznijeti u arbitražnom postupku.«
Ovaj sporazum sastavljen je u [broj] primjeraka od čega po jedan za svaku stranku i po jedan za Centar/Stalno arbitražno sudište.
 Za [tvrtka]                        Za [tvrtka]
_______________         _______________
[Ime i prezime]                [Ime i prezime]
PRILOG 2.
PROTOKOL O RADU POVJERENSTVA ZA IZVANSUDSKO RJEŠAVANJE SPOROVA
I.
Prijedlog za razmatranje spora Povjerenstvu može podnijeti:
1. tijelo državne uprave iz čijeg djelokruga proizlazi spor
2. pravna osoba kojoj je jedini osnivač ili član odnosno imatelj udjela u pretežitom dijelu Republika Hrvatska koja je stranka u sporu
3. tijelo državne uprave ili pravna osoba s javnim ovlastima koje su osnovane posebnim zakonima u čijem su djelokrugu poslovi koji se odnose na djelatnost pravne osobe kojoj je jedini osnivač ili član odnosno imatelj udjela u pretežitom dijelu Republika Hrvatska koja je stranka u sporu
4. državno odvjetništvo ili
5. stranka koja je u sporu s Republikom Hrvatskom.
II.
Povjerenstvu se uz prijedlog dostavlja izvješće koje sadrži kratak pregled činjeničnog stanja s pozivanjem na