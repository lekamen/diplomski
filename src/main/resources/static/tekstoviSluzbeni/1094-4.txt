 stavlja se zarez, a riječi: »ili istospolni partner« zamjenjuju se riječima: »životni partner ili neformalni životni partner«.
U stavku 9. iza riječi: »izvanbračni drug« stavlja se zarez, a riječi: »ili istospolni partner« zamjenjuju se riječima: »bivši životni partner ili neformalni životni partner, osobe koje imaju zajedničko dijete«.
Stavak 11. mijenja se i glasi:
»(11) Neformalni životni partner je osoba koja živi u istospolnoj zajednici koja ima trajniji karakter.«.
U stavku 13. iza riječi: »tajnom« zarez i riječi: »a nije riječ o klasificiranom podatku sukladno posebnom zakonu« brišu se.
Iza stavka 22. dodaje se novi stavak 23. koji glasi:
»(23) Imovinom se smatra imovina bilo koje vrste, neovisno o tome je li materijalna ili nematerijalna, pokretna ili nepokretna, odnosno pravni dokumenti ili instrumenti kojima se dokazuje pravo na ili interes za takvu imovinu.«.
Dosadašnji stavci 23. i 24. postaju stavci 24. i 25.
Iza dosadašnjeg stavka 25., koji postaje stavak 26., dodaju se stavci 27., 28., 29. i 30. koji glase:
»(27) Vrijednost imovine, imovinske štete, imovinske koristi, porezne obveze i državne potpore je velikih razmjera ako prelazi 600.000,00 kuna. Razaranja prouzročena kaznenim djelima su velika ako prelaze 600.000,00 kuna.
(28) Vrijednost imovine je većeg opsega ako prelazi 200.000,00 kuna.
(29) Vrijednost stvari, imovinskog prava i imovinske koristi je velika ako prelazi 60.000,00 kuna. Vrijednost imovinske koristi i štete je znatna ako prelazi 60.000,00 kuna.
(30) Vrijednost stvari, imovinskog prava i imovinske koristi je mala ako ne prelazi 1000,00 kuna.«.
Članak 26.
U članku 91. stavku 1. točka 8. mijenja se i glasi:
»8. opsežno uništavanje i oduzimanje imovine koje nije opravdano vojnom nuždom i koje je provedeno nezakonito i samovoljno,«.
Članak 27.
U članku 103. iza riječi: »članka 97.« dodaju se riječi: »do članka 102.«.
Članak 28.
U članku 117. stavku 2. iza riječi: »službe ili« dodaju se riječi: »odgovorna osoba u obavljanju«.
Članak 29.
U članku 118. stavku 2. iza riječi: »službe ili« dodaju se riječi: »odgovorna osoba u obavljanju«.
Članak 30.
U članku 119. stavku 2. iza riječi: »službe ili« dodaju se riječi: »odgovorna osoba u obavljanju«.
Članak 31.
U članku 136. stavku 3. iza riječi: »djetetu,« dodaju se riječi: »osobi s težim invaliditetom, bliskoj osobi«, a iza riječi: »službe ili« dodaju se riječi: »odgovorne osobe u obavljanju«.
Članak 32.
U članku 137. stavku 2. iza riječi: »djetetu« stavlja se zarez, riječ: »ili« briše se, a iza riječi: »invaliditetom« dodaju se riječi: »ili bliskoj osobi«.
Članak 33.
U članku 138. stavku 2. iza riječi: »djetetu« stavlja se zarez, a riječi: »ili osobi s težim invaliditetom ili bliskoj osobi« zamjenjuju se riječima: »osobi s težim invaliditetom, bliskoj osobi, odvjetniku u obavljanju njegove djelatnosti ili prema odgovornoj osobi u obavljanju javne ovlasti«.
Članak 34.
U članku 139. stavak 3. mijenja se i glasi:
»(3) Ako je kazneno djelo iz stavka 1. i 2. ovoga članka počinjeno prema službenoj ili odgovornoj osobi u obavljanju javne ovlasti ili u vezi s njezinim radom ili položajem, ili prema novinaru u vezi s njegovim poslom, ili prema odvjetniku u obavljanju njegove djelatnosti, ili prema većem broju ljudi, ili ako je prouzročilo veću uznemirenost stanovništva, ili ako je osoba kojoj se prijeti dulje vrijeme stavljena u težak položaj,
počinitelj će se kazniti kaznom zatvora od šest mjeseci do pet godina.«.
Članak 35.
U članku 140. stavku 1. riječi: »uspostavi ili nastoji uspostaviti« zamjenjuju se riječima: »nastoji uspostaviti ili uspostavlja«.
U stavku 2. riječi: »istospolnog partnera« zamjenjuju se riječima: »životnog partnera ili neformalnog životnog partnera«.
Članak 36.
U članku 141. stavku 2. iza riječi: »službe ili« dodaju se riječi: »odgovorna osoba u obavljanju«.
Članak 37.
U članku 142. stavku 3. iza riječi: »službe ili« dodaju se riječi: »odgovorna osoba u obavljanju«.
Članak 38.
U članku 143. stavku 3. iza riječi: »službe ili« dodaju se