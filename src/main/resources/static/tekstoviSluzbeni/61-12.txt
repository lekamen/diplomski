se precrta jednom linijom te se unese pravi podatak uz paraf ovlaštenika povlastice ili zapovjednika plovila.
(10) Obrazac deklaracije ispunjava se u 4 primjerka tako da se treća kopija obrasca deklaracije dostavlja Ministarstvu faksom u roku od 24 sata nakon završetka prebacivanja/prekrcaja, druga kopija izdaje se plovilu koje je obavilo ribolov, prvu kopiju zadržava plovilo koje obavlja tegalj, preradu ili prijevoz tuna za osobnu evidenciju u knjizi koju je dužno na plovilu čuvati najmanje godinu dana, dok se original dostavlja Ministarstvu poštom ili osobno u roku od 3 dana nakon povratka iz ribolova.
MJERE UPRAVLJANJA UZGOJNIM KAPACITETOM
Članak 24.
(1) Ukupni uzgojni kapacitet ograničava se na onaj prijavljen ICCAT-u na dan 1. srpnja 2008. godine i iznosi 7880 tona.
(2) U 2015. godini ukupna ulazna količina tuna na uzgajališta ne smije biti veća od 2947 tona, a rasporedit će se sukladno kriterijima koje će odlukom propisati ministar.
(3) Maksimalna ulazna količina divljih tuna iz ulova ostvarenog sukladno kvoti dodijeljenoj Republici Hrvatskoj, po jednom ovlašteniku povlastice za uzgoj tuna upisanom u Registar ICCAT-a, ne može biti veća od 126 tona u 2015. godini. U 2016. i 2017. godini, ovisno o daljnjem povećanju državne kvote za plivarice tunolovke, maksimalna ulazna količina divljih tuna iz ulova može se uvećati za najviše 25% od povećanja kvote za plivarice tunolovke za pojedinu godinu u odnosu na prethodnu.
Uzgoj tuna
Članak 25.
Samo ovlaštenici povlastice za uzgoj tuna upisani u Registar ICCAT-a smiju obavljati djelatnost uzgoja tune.
Stavljanje tuna u uzgojne kaveze
Članak 26.
(1) Zabranjeno je stavljati u uzgojni kavez tunu bez prethodnog odobrenja Ministarstva. Zahtjev za odobrenje podnose fizičke i pravne osobe, ovlaštenici povlastice za uzgoj tune, putem web-aplikacije Ministarstva na obrascu Zahtjeva za stavljanje tuna u uzgojne kaveze (Prilog 6. Ovoga Pravilnika).
(2) Zabranjeno je stavljanje tune u uzgojni kavez bez prisutnosti ICCAT regionalnog promatrača i ribarskog inspektora.
(3) Zabranjeno je stavljati u uzgojne kaveze tunu koje je ulovilo ribarsko plovilo koje nije ovlašteno za ulov tune, koje nema ICCAT broj i koje nema instalirani VMS.
(4) Zabranjeno je stavljanje u uzgojni kavez tune koje je prijevoz obavljalo plovilo za tegalj koje nema ICCAT broj i instalirani VMS.
(5) Zabranjeno je stavljati u isti uzgojni kavez tune ulovljene pod različitim zastavama, kao i tunu iz različitih ulovnih godina.
(6) Zabranjeno je stavljati u uzgojne kaveze tunu koju ne prati ispunjen i ovjeren obrazac BCD i ispunjena Deklaracija o prebacivanju tuna (Prilog 8. Ovoga Pravilnika).
(7) Zabranjeno je stavljanje tune u uzgojne kaveze nakon 15. kolovoza osim u slučaju kada za to postoje opravdani razlozi, uključujući i višu silu, koji moraju biti dokumentirani i priloženi uz ICCAT Deklaraciju o stavljanju tuna u uzgojni kavez (Prilog 5. Ovoga Pravilnika).
(8) Zabranjeno je sidrenje transportnog kaveza prije prebacivanja u uzgojne kaveze na udaljenosti unutar 5 nautičkih milja od uzgajališta.
(9) Svaki uzgojni kavez mora biti označen posebnim brojem.
(10) Sva pomoćna plovila koja sudjeluju u stavljanju tuna u uzgojne kaveze moraju biti registrirana na ICCAT listi »BFT OtherVessels« i imati ICCAT broj.
(11) Zabranjeno je premještanje tuna iz jednog uzgojnog u drugi uzgojni kavez tijekom uzgojnog ciklusa bez odobrenja i bez prisutnosti ribarskog inspektora koji o tome sastavlja zapisnik. Ovlaštenik povlastice za uzgoj dužan je podnijeti Zahtjev za odobrenje ribarskoj inspekciji najkasnije 3 dana prije planiranog premještanja putem web-aplikacije.
Stavljanje tuna iz uvoza u uzgojne kaveze
Članak 27.
(1) Zabranjeno je stavljati u uzgojni kavez tunu iz uvoza bez prethodnog odobrenja Ministarstva. U tu svrhu Ministarstvu je potrebno dostaviti zahtjev za stavljanje tuna u uzgojne kaveze koji sadrži:
a) ukupnu količinu tuna,
b) registarsku oznaku, naziv, zastavu i ICCAT broj plovila koje je ulovilo tunu,
c) ovjerene i potpisane