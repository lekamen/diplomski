49 30.05.2016 Presuda Upravnog suda u Osijeku broj: UsI-1730/15-9 od 29. travnja 2016.
UPRAVNI SUD U OSIJEKU
1332
PRESUDA
Upravni sud u Osijeku, po sucu Božidaru Horvatu, uz sudjelovanje zapisničarke Danijele Horvatić, u upravnom sporu tužitelja Alena Falata iz Stupničkih Kuta, Stupnički Kuti 123, kojeg zastupa opunomoćenica Jelena Demetrović, odvjetnica u Slavonskom Brodu, Petra Krešimira IV 35, protiv tuženika Hrvatske regulatorne agencije za mrežne djelatnosti, Ulica Roberta Frangeša Mihanovića 9, Zagreb, radi poništenja rješenja tuženika, 29. travnja 2016. godine
presudio je
Odbija se kao neosnovan tužbeni zahtjev tužitelja koji glasi:
»1. Uvažava se tužba.
2. Poništava se rješenje HAKOM-a klasa: UP/I-344-08/15-01/1022, ur. broj: 376-05/MB3-15-4 (IM) od 10. studenog 2015.g.«
Obrazloženje
Tužitelj Alan Falat iz Stupničkih Kuta podnio je kod ovog suda tužbu protiv tuženika Hrvatske regulatorne agencije za mrežne djelatnosti, radi poništenja rješenja tuženika.
Tužitelj u tužbi navodi da je VIPnet d.o.o. Zagreb donio dopis od 1. srpnja 2015. godine kojim prigovor tužitelja izjavljen za račune za travanj i svibanja 2015. godine odbijaju i smatraju da je isti pravilno obračunat u cijelosti sukladno uvjetima ugovora na ime korisnika Alena Falata te da je tužitelj na naprijed navedeni dopis uložio prigovor iz svih zakonom dopuštenih razloga, koji prigovor je Povjerenstvo za rješavanje pritužbi potrošača VIPnet d.o.o. odbio kao neosnovan. Nadalje, tužitelj ističe da je uložio i zahtjev za rješavanje spora koji je tuženik rješenjem od 10. studenog 2015. godine odbacio zbog nepostojanja zakonskih pretpostavki za pokretanje postupka te da iz obrazloženja pobijanog rješenja tuženika proizilazi da tuženik nije ovlašten utvrđivati činjenice vezane uz eventualno počinjenje kaznenog djela, međutim, tužitelj navodi da pobijano rješenje tuženika nije zakonito. Naime, tužitelj ističe da je temeljem zahtjeva za zasnivanje pretplatničkog odnosa od 4. prosinca 2014. godine i ugovora o kupnji uređaja uz obračun za obročnu otplatu od 4. prosinca 2014. godine, VIPnet za svoje usluge izdao račune te pozvao tužitelja da iste pomiri, ali da tužitelj nikada nije podnio zahtjev za zasnivanje pretplatničkog odnosa niti je potpisao ugovor o kupnji uređaja za obročnu otplatu od 4. prosinca 2014. godine te preuzeo uređaj, niti su tužitelju pružane predmetne usluge, već je stvarni korisnik VIPnetovih predmetnih usluga Damir Dokić iz Slavonskog Broda koji prilikom zasnivanja pretplatničkog odnosa i sklapanja predmetnog ugovora nije dao svoje podatke već podatke od podnositelja zahtjeva odnosno tužitelja, te stoga tužitelj smatra da tuženik ne treba utvrđivati tko je počinio kazneno djelo, već da li je tužitelj obveznik plaćanja predmetnih računa. Isto tako, tužitelj navodi da je predmetni događaj prijavljen nadležnom Općinskom državnom odvjetništvu te je pokrenut i kazneni postupak protiv Davora Dokića i Policijska uprava Brodsko-posavska provodi kriminalističku obradu u svezi zlouporabe podataka prilikom sklapanja predmetnog ugovornog odnosa. Uz navedeno, tužitelj ističe da su računi za predmetne usluge i isporuka uređaja izvršeni i dostavljeni na adresu prebivališta Davora Dokića, a ne tužitelja, tako da tužitelj za ranije izdane račune nije bio u mogućnosti pravodobno uložiti prigovor jer za navedeno niti nije imao saznanje, a navedene činjenice VIPnet nije uzeo u obzir već je donio dopis od 12. svibnja 2015. godine kojim obavještava tužitelja da nije u mogućnosti pokrenuti postupak po prigovoru jer je isti po svim stavkama poslan izvan zakonskog roka, time da je navedene činjenice o zasnivanju pretplatničkog odnosa potvrdio i Davor Dokić prilikom davanja iskaza u nadležnoj policijskoj postaji kada je isti naveo da je iskoristio dokumentaciju i osobne podatke tužitelja budući je tužitelj bio zaposlenik Davora Dokića.
S obzirom na navedeno, tužitelj predlaže da sud usvoji tužbeni zahtjev.
U odgovoru na tužbu tuženik osporava navode tužbe te ističe da je