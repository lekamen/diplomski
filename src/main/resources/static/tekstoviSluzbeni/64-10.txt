
(2) Troškovi laboratorijskog pretraživanja uzoraka iz stavka 1. ove podtočke uzetih u skladu s podtočkom 27.1. stavkom 4. ovoga Dijela Naredbe, podmiruju se iz državnog proračuna.
28.4. Bakterije roda Salmonella u tovnih svinja i goveda za klanje
(1) Radi praćenja otpornosti bakterija roda Salmonella na antimikrobne pripravke u tovnih svinja za klanje određuje se uzimanje uzoraka u skladu sa odredbama Programa utvrđivanja prevalencije bakterija roda Salmonella i praćenja njihove otpornosti na antimikrobne pripravke u tovnih svinja i goveda za klanje u Republici Hrvatskoj (KLASA: 322-01/14-01/1912, URBROJ: 525-10/0244-14-1).(2) Troškovi laboratorijskog pretraživanja uzoraka iz stavka 1. ove podtočke uzetih u skladu s podtočkom 27.2. ovoga Dijela Naredbe, podmiruju se iz državnog proračuna.
28.5. Bakterije roda Campylobacter spp. (C. coli i C. jejuni)
(1) Radi praćenja otpornosti bakterija roda Campylobacter spp. na antimikrobne pripravke u jatima tovnih pilića vrste Gallus gallus, određuje se uzimanje uzoraka u skladu s Programom praćenja bakterija roda Campylobacter spp. i njihove otpornosti na antimikrobne pripravke u jatima i trupovima tovnih pilića u Republici Hrvatskoj (KLASA: 322-01/14-01/1905, URBROJ: 525-10/0244-14-1).
(2) Radi praćenja proširenosti bakterija roda Campylobacter spp. te praćenja njihove otpornosti na antimikrobne pripravke, svaki uzorak podrijetlom od tovnih svinja i goveda za klanje dostavljen na laboratorijsku pretragu u svrhu praćenja Salmoneloze, službeni laboratorij mora pretražiti i na bakterije C. coli i C. jejuni.
(3) Troškove pretraživanja uzoraka iz stavka 1. i 2. ove podtočke uzetih u skladu s točkom 25. i 27.2. ovoga dijela Naredbe, podmiruju se iz državnog proračuna.
28.6. E. coli i bakterije roda Enterococcus spp.
(1) Radi praćenja proširenosti E. coli, E. faecium i E. faecalis te praćenja njihove otpornosti na antimikrobne pripravke, svaki uzorak podrijetlom od tovnih pilića vrste Gallus gallus dostavljen na laboratorijsku pretragu u svrhu praćenja kampilobakterioze peradi, službeni laboratorij mora pretražiti i na E. coli, E. faecium i E. faecalis.
(2) Radi praćenja proširenosti E. coli, E. faecium i E. faecalis te praćenja njihove otpornosti na antimikrobne pripravke, svaki uzorak podrijetlom od tovnih svinja i goveda za klanje dostavljen na laboratorijsku pretragu u svrhu praćenja kampilobakterioze, službeni laboratorij mora pretražiti i na E. coli, E. faecium i E. faecalis.
(3) Troškovi pretraživanja uzoraka iz stavka 1. i 2. ove podtočke uzetih u skladu s točkom 25. i podtočkom 27.2. ovoga dijela Naredbe, podmiruju se iz državnog proračuna.
29. Infekcija Schmallenberg virusom
(1) Radi ranog otkrivanja infekcije Schmallenberg virusom (SBV) u domaćih preživača obvezno je isključivanje SBV infekcije u svim slučajevima mrtvorođene mladunčadi, preuranjenog poroda, mumifikacija fetusa, disfunkcije ili deformacije fetusa ili novorođene mladunčadi.
(2) Troškovi provođenja mjera iz ove točke podmiruju se iz državnog proračuna.
30. Artritis i encefalitis koza
(1) Gospodarstvo koje se bavi uzgojem mliječnih koza može ostvariti zdravstveni status slobodnog od bolesti artritisa i encefalitisa koza, u skladu s Programom nadziranja artritisa i encefalitisa koza u Republici Hrvatskoj (KLASA: 322-01/14-01/1933; URBROJ: 525-10/0259-14-1).
(2) Troškovi laboratorijskih pretraga iz ove točke podmiruju se iz državnog proračuna, a troškove uzimanja uzoraka iz ove točke plaća posjednik.
IV. ZARAZNE BOLESTI DIVLJIH ŽIVOTINJA
1. Afrička svinjska kuga
(1) Radi ranog otkrivanja afričke svinjske kuge (ASK) u divljih svinja svaki uzorak podrijetlom od uginule ili oboljele divlje svinje koji je dostavljen na laboratorijsku pretragu u svrhu isključivanja KSK, službeni laboratorij mora pretražiti i na ASK.
(2) Radi otkrivanja ASK u divljih svinja određuje se pretraživanje 1% uzoraka podrijetlom od divljih svinja dostavljenih u laboratorij Hrvatskog veterinarskog instituta prema Programu nadziranja klasične svinjske 