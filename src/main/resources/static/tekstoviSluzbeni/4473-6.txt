Zahtjev za isplatu prve rate korisnik može dostaviti Agenciji za plaćanja nakon sklapanja ugovora.
(6) Zahtjev za isplatu druge, treće, četvrte i pete rate korisnik dostavlja nakon ostvarenja planiranih aktivnosti za prethodnu poslovnu godinu za koju prilaže izvješće o provedbi aktivnosti iz poslovnog plana za prethodnu poslovnu godinu zajedno sa podacima o vrijednosti utržene proizvodnje za prethodnu poslovnu godinu.
(7) Pri podnošenju zahtjeva za isplatu pete rate korisnik podnosi završno izvješće o ostvarenju ciljeva iz poslovnog plana.
(8) Peta rata isplatit će se nakon što se administrativnom kontrolom i kontrolom na terenu potvrdi da su ciljevi iz poslovnog plana realizirani u cijelosti.
Članak 21.
(1) Uz zahtjev za isplatu korisnik će priložiti dokumente iz kojih je vidljiva vrijednosti utržene proizvodnje i izvješće o ostvarenim aktivnostima iz poslovnog plana za prethodnu godinu.
(2) Prilikom podnošenja zahtjeva za isplatu za posljednju godinu provedbe poslovnog plana korisnik će uz dokumente iz stavka 1. ovoga članka priložiti i završno izvješće o ostvarenju ciljeva iz poslovnog plana.
(3) Vrijednost utržene proizvodnje proizvođačke organizacije izračunava se na temelju vrijednosti proizvodnje stavljene na tržište preko same proizvođačke organizacije i njenih članova proizvođača i uključuje samo vrijednost proizvodnje onih proizvoda za koje je proizvođačka organizacija priznata.
(4) Prilikom izračunavanja vrijednosti utržene proizvodnje proizvođačke organizacije uzimaju se u obzir dokumenti iz kojih je razvidna vrijednost proizvoda bez poreza na dodanu vrijednost (u daljnjem tekstu: PDV) koju je utržila proizvođačka organizacija ili njezin član proizvođač.
(5) Član neproizvođač i njegova vrijednost utržene proizvodnje ne uzimaju se u obzir pri izračunu vrijednosti utržene proizvodnje proizvođačke organizacije i on ne može izravno koristiti mjere koje financira Republika Hrvatska ili Europska unija.
(6) Korisniku se ne može isplatiti javna potpora u iznosu višem od iznosa navedenoga u odluci o dodjeli sredstava.
(7) Ako korisnik u zahtjevu za isplatu navede iznos koji je viši od maksimalnog godišnjeg iznosa potpore iz članka 5. stavka 2. ovoga Pravilnika, Agencija za plaćanja će umanjiti iznos za isplatu.
(8) Za nepotpun zahtjev za isplatu Agencija za plaćanja će izdati zahtjev za dopunu/obrazloženje/ispravak zahtjeva za isplatu kojim će od korisnika tražiti dostavljanje dokumentacije koja nedostaje. Korisnik je dužan dostaviti traženu dokumentaciju preporučenom pošiljkom ili osobno neposredno u Agenciju za plaćanja u roku od deset radnih dana od dana zaprimanja zahtjeva za dopunu/obrazloženje/ispravak zahtjeva za isplatu. Ako korisnik ne dostavi traženu dokumentaciju u roku, smatrat će se da je odustao od dijela iznosa javne potpore za koji dokumentacija nije dostavljena.
(9) Datumom zaprimanja zahtjeva za dopunu/obrazloženje/ispravak zahtjeva za isplatu smatra se dan kada je korisnik zaprimio preporučenu pošiljku.
(10) Ako korisnik nije preuzeo zahtjev za dopunu/obrazloženje/ispravak zahtjeva za isplatu prilikom prve dostave, dostava preporučene pošiljke bit će ponovljena još jednom. Ako korisnik ne preuzme zahtjev za dopunu niti nakon ponovljene dostave, zahtjev za dopunu će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom osmoga dana od dana stavljanja zahtjeva za dopunu na oglasnu ploču.
(11) Za plaćanja izvršena u stranoj valuti u svrhu odobrenja zahtjeva za isplatu obračunat će se:
a) protuvrijednost u kunama po tečaju Europske središnje banke (ECB) u mjesecu zaprimanja zahtjeva za isplatu iskazanom na šest decimala (navedeni tečaj objavljen je na mrežnoj stranici http://ec.europa.eu/budget/inforeuro/) ili
b) u slučaju da je korisnik kupio strana sredstva plaćanja po nižem tečaju u mjesecu zaprimanja zahtjeva za isplatu iskazanom na šest decimala, obračun potpore temeljit će se na ostvarenom tečaju.
(12) Ako korisnik ne dostavi konačni zahtjev za isplatu