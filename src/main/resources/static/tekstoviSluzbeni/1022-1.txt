 od 8 sati, ali najmanje 12 sati, dužina stanke uvećava se za 30 minuta.
Stanka iz stavka 1. i 2. uračunava se u radno vrijeme.
Članak 7.
Ako posebna narav posla ne omogućuje prekid rada radi korištenja stanke, radnicima koji rade na tim poslovima može se skratiti dnevno radno vrijeme za 30 minuta ili im se pravo na stanku osigurava preraspodjelom radnog vremena.
Poslovi ove naravi utvrdit će se posebnim dodatkom ovog Kolektivnog ugovora na razini pojedinog društva.
Članak 8.
Radnica koja doji dijete ima pravo na stanku u trajanju od 2,5 sata dnevno koju će koristiti prema potrebama djeteta, a o tome mora obavijestiti poslodavca.
Članak 9.
Radni tjedan traje pet radnih dana.
Subota je u pravilu neradni dan, a nedjelja dan tjednog odmora.
Članak 10.
Na poslovima koji zbog svoje prirode zahtijevaju različit raspored dnevnog odnosno tjednog radnog vremena, može se uvesti preraspodjela radnog vremena, a kao dan tjednog odmora odrediti neki drugi dan u tjednu.
Članak 11.
Ako je prijeko potrebno da radnik radi u danu tjednog odmora, mora mu se osigurati tjedni odmor tijekom narednog tjedna.
Članak 12.
Poslodavac u skladu sa Zakonom o radu može uvesti rad duži od punog radnog vremena (prekovremeni rad).
Ako prekovremeni rad radnika traje duže od dva tjedna neprekidno ili više od šest tjedana tijekom kalendarske godine, odnosno ako prekovremeni rad svih radnika prelazi 8% ukupnog radnog vremena u određenom mjesecu, o prekovremenom radu obavijestit će se sindikat.
Članak 13.
Početak i završetak radnog vremena, preraspodjela radnog vremena, vrijeme korištenja stanke, način izmjena smjena, trajanje smjena, te poslovi koji zbog svoje prirode zahtijevaju različiti raspored radnog vremena tijekom kalendarske godine, određuju se na razini društva posebnom pisanom odlukom uprave uz prethodno savjetovanje sa radničkim vijećem o čemu će se izvijestiti sindikat.
III. ODMORI I DOPUSTI
Članak 14.
Radnik ima za svaku kalendarsku godinu pravo na plaćeni godišnji odmor u minimalnom trajanju od 20 dana.
Radnik koji radi na poslovima na kojima se staž osiguranja računa s povećanim trajanjem – beneficirani staž, ima pravo na plaćeni godišnji odmor u minimalnom trajanju od 30 dana, a najviše 32 dana ukupno.
Pri određivanju broja dana godišnjeg odmora subota se ne uračunava u dane godišnjeg odmora.
Članak 15.
Dodatni broj dana godišnjeg odmora na minimalnu osnovicu utvrđenu prethodnim člankom radnik ostvaruje temeljem dužine radnog staža, svojstva roditelja i invalidnosti.
Temeljem dužine radnog staža
od 1 do 5 godina radnog staža                  1 radni dan
više od 5 do 10 godina radnog staža         2 radna dana
više od 10 do 15 godina radnog staža       3 radna dana
više od 15 do 20 godina radnog staža       4 radna dana
više od 20 do 25 godina radnog staža       5 radnih dana
više od 25 do 30 godina radnog staža       6 radnih dana
više od 30 godina radnog staža                 7 radnih dana.
Majka ili samohrani otac djeteta do sedam godina starosti, odnosno dvoje djece do 15 godina starosti (koji te godine života navršavaju do kraja kalendarske godine) imaju pravo na dva dana godišnjeg odmora.
Radnik koji ostvaruje pravo temeljem Zakona o profesionalnoj rehabilitaciji i zapošljavanju osoba s invaliditetom ima pravo na dva dana godišnjeg odmora.
Članak 16.
Radnik ostvaruje pravo na dodatne dane godišnjeg odmora temeljem kriterija utvrđenih prethodnim članku, ali ne više od sedam dana ukupno.
Radnik koji radi na poslovima na kojima se staž osiguranja računa s povećanim trajanjem – beneficirani staž, ostvaruje pravo na dodatne dane godišnjeg odmora temeljem kriterija utvrđenih prethodnim članku, ali ne više od dva dana ukupno.
Članak 17.
Radnik koji radi na radnom mjestu za kojeg su općim aktom poslodavca utvrđeni otežani uvjeti rada, za svaku kalendarsku godinu ima pravo na najviše šest dodatnih dana godišnjeg odmora.
Opći akt poslodavca iz prethodnog stavka ovog članka donosi se uz suglasnost sindikata.
Članak 18.
Radnik ima pravo koristiti dva dana 