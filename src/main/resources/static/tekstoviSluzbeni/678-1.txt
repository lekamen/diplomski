 riječ: »zamjenik,« brišu se, a iza riječi: »tajnik suda« stavlja se zarez i dodaju riječi: »voditelj stalne službe«.
Članak 8.
Članak 33. mijenja se i glasi:
»(1) Predsjednik suda odgovoran je za pravilno i zakonito obavljanje poslova sudske uprave u sudu.
(2) Predsjednik suda, osim predsjednika Vrhovnog suda Republike Hrvatske, dužan je do 31. siječnja predsjedniku neposredno višeg suda, Državnom sudbenom vijeću i Ministarstvu pravosuđa podnijeti izvješće o obavljenim poslovima sudske uprave u prethodnoj godini te plan poslova sudske uprave, posebno mjera i aktivnosti za unapređenje rada i učinkovitosti suda u rješavanju predmeta, kao i očekivanih rezultata rada suda za tekuću godinu.
(3) Izvješće i plan iz stavka 2. ovog članka dostavljaju se na obrascu propisanom Sudskim poslovnikom.«.
Članak 9.
U članku 34. stavak 1. mijenja se i glasi:
»(1) Ako predsjednik suda prestane obnašati svoju dužnost, ministar pravosuđa, uz prethodno mišljenje predsjednika Vrhovnog suda Republike Hrvatske, ovlastit će suca suda iste vrste i istog stupnja ili suca višeg suda da, za vrijeme koje ne može biti dulje od jedne godine, obavlja poslove sudske uprave, dok predsjednik suda ne bude imenovan.«.
Članak 10.
Iza članka 36. dodaju se podnaslov i članak 36.a koji glase:
»1.4. Voditelj stalne službe
Članak 36.a
(1) Stalna služba može imati voditelja stalne službe.
(2) Voditelj stalne službe je sudac određen godišnjim rasporedom poslova.
(3) Voditelj stalne službe pomaže predsjedniku suda u obavljanju poslova sudske uprave.
(4) Voditelj stalne službe za svoj rad odgovara predsjedniku suda.«.
Članak 11.
U članku 43. stavak 1. mijenja se i glasi:
»(1) U Vrhovnom sudu Republike Hrvatske osnivaju se sljedeće ustrojstvene jedinice: Ured predsjednika, Kazneni odjel, Građanski odjel, ustrojstvene jedinice za praćenje, proučavanje i bilježenje sudske prakse pri odjelima te za praćenje i proučavanje sudske prakse sudova pri Vijeću Europe i Europske unije, Centar sudske prakse te ustrojstvene jedinice za poslove sudske uprave.«.
Iza stavka 4. dodaju se novi stavci 5., 6. i 7. koji glase:
»(5) Centar sudske prakse prati, analizira i objavljuje sudsku praksu sudova u Republici Hrvatskoj i praksu sudova koji odlučuju na razini Vijeća Europe i Europske unije. Voditelj Centra sudske prakse je sudac Vrhovnog suda Republike Hrvatske određen godišnjim rasporedom poslova.
(6) Centar sudske prakse djeluje i kroz područne centre pri županijskim sudovima u Osijeku, Rijeci, Splitu, Varaždinu i Zagrebu, čije voditelje imenuje predsjednik Vrhovnog suda Republike Hrvatske iz reda sudaca županijskog suda uz prethodno mišljenje predsjednika suda pri kojem Centar sudske prakse djeluje.
(7) Unutarnje ustrojstvo i način rada Centra sudske prakse pobliže se uređuje Poslovnikom o radu Vrhovnog suda Republike Hrvatske.«.
Dosadašnji stavci 5., 6. i 7. postaju stavci 8., 9. i 10.
Članak 12.
U članku 45. stavku 1. iza riječi: »jednom godišnje« stavlja se zarez i dodaju riječi: »najkasnije do 30. travnja tekuće godine,«.
Članak 13.
U članku 53. stavku 3. riječi: »Općinski sud, trgovački« zamjenjuju se riječju: »Trgovački«.
Iza stavka 3. dodaje se stavak 4. koji glasi:
»(4) Ako na području nadležnosti županijskog suda ima više općinskih sudova, općinski sud ne može u sudačkom vijeću imati više od četiri člana iz reda sudaca istog suda.«.
Članak 14.
U članku 71. stavku 4. riječi: »odluku o načinu korištenja informatičkih sustava u sudovima« zamjenjuju se riječima: »pravilnike o načinu rada i korištenja informacijskih sustava koji su u primjeni u poslovanju sudova«.
Članak 15.
U članku 79. stavak 3. mijenja se i glasi:
»(3) Ako Opća sjednica Vrhovnog suda Republike Hrvatske ne dostavi prijedlog Okvirnih mjerila za rad sudaca u roku od dva mjeseca od dana upozorenja iz stavka 2. ovog članka, ministar pravosuđa donijet će Okvirna mjerila za rad sudaca i bez tog prijedloga.«.
Iza stavka 3. dodaje se stavak 4. koji glasi:
»(4) Okvirna mjerila objavljuju se na internetskoj stranici