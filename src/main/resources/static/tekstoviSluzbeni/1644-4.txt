 primjenjiva, jer se ne radi o ugovornoj kazni, već o obvezi tužitelja koja za isplatu iste, proizlazi iz regulatorne obveze pristupa i korištenja posebnih dijelova mreže, te regulatorne obveze transparentnosti, te bi primjena iste bila u suprotnosti sa regulatornom obvezom nediskriminacije i načelom nediskriminacije općenito, obzirom da se prema drugim operatorima postupa na način da za iste slučajeve nije pozivano na naprijed navedene odredbe Zakona o obveznim odnosima. Isto tako zainteresirana osoba navodi da nema mjesta analognoj primjeni članka 51. stavak 2. ZEK-a koji u sporovima između krajnjih korisnika i usluga operatora, predviđa obvezu obustave postupaka pred tuženikom ako bi poradi iste stvari krajnji korisnik podnio tužbu nadležnom sudu. Ovlast za rješavanje sporova između operatora iz članka 20. ZEK-a bitno je različita od ovlasti za rješavanje sporova između krajnjih korisnika i operatera iz članka 51. ZEK-a. Pri tome zainteresirana osoba navodi da tužitelj iskorištavajući svoju značajnu tržišnu snagu pruža veleprodajnu uslugu u rokovima koji su dulji od rokova u kojima tu istu uslugu pruža vlastitom maloprodajnom odjelu, dovodeći time zainteresiranu osobu u neravnopravan položaj, čime isti trpi i goleme gubitke značajne za razvoj, te narušeni ugled kod krajnjih korisnika. Slijedom naprijed iznesenog zainteresirana osoba predlaže da se tužba tužitelja u cijelosti odbije kao neosnovana.
U sporu je održana rasprava te je strankama u skladu s odredbom članka 6. Zakona o upravnim sporovima (»Narodne novine«, broj 20/10. 143/12. i 152/14. – dalje: ZUS) dana mogućnost da se izjasne o zahtjevima i navodima druge strane te o svim činjenicama i pravnim pitanjima koja su predmet ovog upravnog spora.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je doneseno osporavano rješenje tuženika te u onu koja prileži spisu predmeta ovog upravnog spora.
Na temelju razmatranja svih činjeničnih i pravnih pitanja Sud je utvrdio da je utvrdio da tužbeni zahtjev u odnosu na točku 1. i 2. pobijanog rješenja nije osnovan.
Odredbom članka 12. stavak 1. i stavak 2. Zakona o elektroničkim komunikacijama (»Narodne novine«, broj 73/08., 90/11., 133/12. i 80/13.) propisani su regulatorni i drugi poslovi koji su u nadležnosti Agencije.
Prema odredbi članka 20. stavak 1. citiranog Zakona u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz ovog Zakona Agencija mora na zahtjev bilo koje od stranaka u sporu donijeti konačnu odluku o rješenju spora, u najkraćem mogućem roku a najkasnije u roku od četiri mjeseca od dana pokretanja postupka rješavanja spora. Rok rješavanja spora može se produljiti samo u iznimnim okolnostima. Stavkom 2. propisano je da sve stranke moraju u potpunosti surađivati s Agencijom u svrhu rješavanja spora, a stavkom 3. propisano je da u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. tog Zakona, a prema stavku 4. Odluke Agencije o rješavanju spora moraju biti podrobno obrazložene te se dostavljaju strankama u sporu i objavljuju u skladu s odredbama 14. tog Zakona vodeći pri tom računa o tajnosti poslovnih podataka. Stavkom 5. citiranog Zakona navedeno je da postupak rješavanja spora iz ovog članka ne isključuje pravo bilo koje stranke u sporu na pokretanje sudskog postupka pred nadležnim sudom.
Imajući u vidu citirane odredbe Zakona u cijelosti je neosnovan prigovor tužitelja da je nadležnost HAKOM-a za rješavanje spora dobrovoljna i da se bilo koja od stranaka u sporu može odreći te nadležnosti ako zbog iste stvari pokrene postupak pred sudom.
Prema ocjeni ovog Suda članak 20. Zakona o elektroničkim komunikacijama ovlašćuje i obvezuje tuženo tijelo na rješavanje svakog spora između operatera elektroničkih komunikacijskih mreža i usluga u vezi s obvezama iz istog Zakona. Ujedno ta nadležnost nije isključiva u odnosu na sudsku već je komplementarna