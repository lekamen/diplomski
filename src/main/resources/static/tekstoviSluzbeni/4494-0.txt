83 16.09.2016 Odluka o raspodjeli sredstava za financiranje kulturnih, obrazovnih, znanstvenih, zdravstvenih i ostalih programa i projekata od interesa za hrvatski narod u Bosni i Hercegovini iz sredstava Državnog proračuna Republike Hrvatske za 2016. godinu
VLADA REPUBLIKE HRVATSKE
1843
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), a u vezi s točkom V. Odluke o osnivanju Povjerenstva za koordinaciju potpore i financiranje kulturnih, obrazovnih, znanstvenih, zdravstvenih i ostalih programa i projekata od interesa za hrvatski narod u Bosni i Hercegovini za 2016. godinu (»Narodne novine«, broj 64/16), Vlada Republike Hrvatske je na sjednici održanoj 14. rujna 2016. godine donijela
ODLUKU
O RASPODJELI SREDSTAVA ZA FINANCIRANJE KULTURNIH, OBRAZOVNIH, ZNANSTVENIH, ZDRAVSTVENIH I OSTALIH PROGRAMA I PROJEKATA OD INTERESA ZA HRVATSKI NAROD U BOSNI I HERCEGOVINI IZ SREDSTAVA DRŽAVNOG PRORAČUNA REPUBLIKE HRVATSKE ZA 2016. GODINU
I.
Sredstva iz Državnog proračuna Republike Hrvatske za 2016. godinu, osigurana na stavkama Državnog ureda za Hrvate izvan Republike Hrvatske, Glavi 03205, Aktivnosti A862020 »Poticaji za obrazovanje, kulturu, znanost i zdravstvo u BiH – Međunarodna razvojna suradnja« u iznosu od 18.000.000,00 kuna i Aktivnosti A862021 »Programi Hrvata izvan RH – Međunarodna razvojna suradnja« u iznosu od 2.000.000,00 kuna, u ukupnom iznosu od 20.000.000,00 kuna, raspoređuju se za financiranje sljedećih programa i projekata:
1. programima i projektima iz područja kulture 5.345.000,00 kuna 2. programima i projektima iz područja obrazovanja i znanosti 4.820.000,00 kuna 3. programima i projektima iz područja zdravstva 5.000.000,00 kuna 4. programima i projektima iz ostalih područja 4.835.000,00 kuna ukupno: 20.000.000,00 kuna.
II.
Ministarstvo kulture i Državni ured za Hrvate izvan Republike Hrvatske potpisat će s pravnim osobama/nositeljima programa i projekata ugovore o financijskoj potpori za provedbu odobrenih programa/projekata iz područja kulture.
Ministarstvo znanosti, obrazovanja i sporta i Državni ured za Hrvate izvan Republike Hrvatske potpisat će s pravnim osobama/nositeljima programa i projekata ugovore o financijskoj potpori za provedbu odobrenih programa/projekata iz područja obrazovanja i znanosti.
Ministarstvo zdravlja i Državni ured za Hrvate izvan Republike Hrvatske potpisat će s pravnim osobama/nositeljima programa i projekata ugovore o financijskoj potpori za provedbu odobrenih programa/projekata iz područja zdravstva.
Državni ured za Hrvate izvan Republike Hrvatske potpisat će s pravnim osobama/nositeljima programa i projekata ugovore o financijskoj potpori za provedbu odobrenih programa/projekata iz ostalih područja.
III.
Ugovori o financijskoj potpori za provedbu odobrenih programa/projekata iz navedenih područja potpisat će se po donošenju ove Odluke, odnosno nakon njezine objave u »Narodnim novinama«.
IV.
Nadzor provedbe programa/projekata iz područja kulture obavljat će Državni ured za Hrvate izvan Republike Hrvatske uz stručnu pomoć Ministarstva kulture.
Nadzor provedbe programa/projekata iz područja obrazovanja i znanosti obavljat će Državni ured za Hrvate izvan Republike Hrvatske uz stručnu pomoć Ministarstva znanosti, obrazovanja i sporta.
Nadzor provedbe programa/projekata iz područja zdravstva obavljat će Državni ured za Hrvate izvan Republike Hrvatske uz stručnu pomoć Ministarstva zdravlja.
Nadzor provedbe programa/projekata iz ostalih područja obavljat će Državni ured za Hrvate izvan Republike Hrvatske.
Ministarstvo vanjskih i europskih poslova pružat će stručnu pomoć u obavljanju nadzora provedbe programa/projekata iz svih područja zajedno s Državnim uredom za Hrvate izvan Republike Hrvatske i resornim ministarstvom.
V.
Nadzor provedbe programa/projekata obavljat će se putem dostavljenih financijskih izvještaja i nadzorom na terenu.
VI.
Korisnik financijske potpore može iz opravdanih razloga najkasnije 60 dana prije isteka roka izvršenja