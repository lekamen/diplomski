 1151/2012, ovoga Zakona i propisa donesenih na temelju njega
15. nadzirati provedbu proizvodnih pravila u ekološkoj proizvodnji, nadzirati provedbu proizvodnih pravila u preradi ekološke hrane i hrane za životinje, nadzirati provedbu pravila pri označavanju, pakiranju, skladištenju i prijevozu proizvoda iz ekološke proizvodnje
16. nadzirati rad kontrolnih tijela u provedbi odredbi Uredbe Vijeća (EZ) br. 834/2007, ovoga Zakona i propisa donesenih na temelju istih
17. obavijestiti drugo tijelo ako u provedbi službene kontrole utvrde da je povrijeđen zakon ili drugi propis iz djelokruga drugog tijela
18. provjeravati udovoljava li korisnik i obveznik mjera i pravila uvjetima propisanim ovim Zakonom
19. provjeravati udovoljava li korisnik uvjetima za ostvarivanje prava na mjere poljoprivredne politike i potpora u poljoprivredi, ribarstvu i ruralnom razvoju
20. provjeravati obavlja li se skladištenje na propisan način
21. provjeravati pravodobnost dostave i istinitost podataka koje je korisnik i obveznik mjera i pravila iz ovoga Zakona, odnosno drugi nadzirani subjekt obvezan dostaviti radi upisa u upisnike, druge evidencije i baze podataka koje se vode na temelju ovoga Zakona i drugih propisa
22. provjeravati ispunjava li ovlašteni trgovac uvjete za kontrolu usklađenosti voća i povrća s tržišnim standardima
23. provjeravati udovoljavaju li proizvodi propisanim tržišnim standardima iz ovoga Zakona, osim pri uvozu
24. provjeravati rad organizacija proizvođača, udruženja organizacija proizvođača i sektorskih organizacija
25. nadzirati ostalo propisano mjerama i pravilima iz propisa iz članka 1. ovoga Zakona i ovoga Zakona
26. nadzirati i ostalo propisano posebnim i provedbenim propisima vezanim uz provedbu ovoga Zakona
27. postupiti sukladno odredbama Prekršajnog zakona ako utvrde da je došlo do povrede odredbi uredbi iz članka 1. ovoga Zakona, ovoga Zakona i propisa donesenih na temelju njega te propisa iz članka 176. ovoga Zakona koji su ostali u primjeni
28. podnijeti kaznenu prijavu nadležnom tijelu zbog kaznenog djela
29. poduzeti i druge mjere i izvršiti druge radnje koje su ovlašteni poduzeti i izvršiti na temelju uredbi iz članka 1. ovoga Zakona, ovoga Zakona i posebnih propisa donesenih na temelju njega.
(2) Pod poslovnim i proizvodnim prostorima te objektima iz stavka 1. točke 1. ovoga članka smatraju se stambene, poslovne i druge prostorije i prostori u kojima stranka/nadzirani subjekt obavlja djelatnost.
(3) Inspektori u obavljanju službenih kontrola samostalno utvrđuju činjenice i okolnosti u postupku na temelju kojih poduzimaju zakonom propisane mjere.
(4) U provedbi službene kontrole u skladu s ovim Zakonom fitosanitarni inspektor ima pravo i ovlast:
1. provjeravati je li uvoznik voća, povrća i banana upisan u Upisnik trgovaca voćem i povrćem
2. provjeravati jesu li pošiljke voća, povrća i banana koje se uvoze usklađene s tržišnim standardima te izdavati potvrde o njihovoj usklađenosti.
Najava službene kontrole
Članak 160.
(1) Inspektor obavlja službenu kontrolu bez prethodne najave.
(2) Iznimno, o početku obavljanja službene kontrole inspektor može obavijestiti nadzirani subjekt ako smatra da se time neće umanjiti učinkovitost službene kontrole.
Dužnosti nadziranih subjekata
Članak 161.
(1) Nadzirani subjekt dužan je inspektoru omogućiti obavljanje službene kontrole te osigurati uvjete za nesmetan rad.
(2) Nadzirani subjekt dužan je inspektoru prilikom obavljanja službene kontrole dopustiti uvid u poslovne knjige i drugu dokumentaciju te pružiti potrebne podatke i obavijesti.
(3) Ako je nositelj OPG-a, vlasnik obrta ili odgovorna osoba u pravnoj osobi odnosno nadzirani subjekt odsutan, inspektor će obaviti službenu kontrolu u nazočnosti člana OPG-a, odnosno djelatnika kojeg je zatekao na radu u obrtu ili pravnoj osobi. U tom slučaju sastavlja se zapisnik o službenim kontrolama, a o utvrđenim činjenicama u slučaju utvrđenih nepravilnosti zatražit će se očitovanje nositelja OPG-a, vlasnika obrta ili odgovorne osobe u