 Vlade, Uredu potpredsjednika Hrvatskoga sabora, Uredu potpredsjednika Vlade koji nije čelnik ministarstva i kabinetu predstojnika državnog ureda.
Članak 74.c
(1) Na radna mjesta iz članka 74.b stavka 1. ovoga Zakona osobe se mogu primiti u državnu službu na određeno vrijeme, bez prethodne provedbe javnog natječaja, odnosno oglasa za prijam u državnu službu.
(2) Državni službenici iz stavka 1. ovoga članka ne mogu se raspoređivati na radna mjesta izvan kabineta ministra.
(3) Na državne službenike iz stavka 1. ovoga članka ne primjenjuju se odredbe ovoga Zakona o probnom radu, državnom stručnom ispitu, premještaju i napredovanju.
(4) Državnom službeniku iz stavka 1. ovoga članka državna služba može prestati prije isteka mandata ministra na temelju odluke ministra.
(5) Odredbe ovoga članka primjenjuju se na odgovarajući način na radna mjesta u Uredu predsjednika Hrvatskoga sabora, Uredu predsjednika Vlade, Uredu potpredsjednika Hrvatskoga sabora, Uredu potpredsjednika Vlade koji nije čelnik ministarstva i kabinetu predstojnika državnog ureda.«
4.1. Članak 74.b stavci 2. i 3. i članak 74.c stavak 5. ZoDS-a naknadno su izmijenjeni člancima 1. i 2. Zakona o izmjenama Zakona o državnim službenicima koji je objavljen u »Narodnim novinama« broj 37 od 28. ožujka 2013. (u daljnjem tekstu: ZI ZoDS/13).
Članak 1. ZI-a ZoDS-a/13 glasi:
»Članak 1.
U Zakonu o državnim službenicima ('Narodne novine', br. 92/05., 107/07., 27/08., 34/11., 49/11., 150/11., 34/12. i 49/12.) u članku 74.b stavci 2. i 3. mijenjaju se i glase:
'(2) Ako se na radno mjesto iz stavka 1. ovoga članka raspoređuje državni službenik istog ili drugog državnog tijela, odgovarajuće se primjenjuju odredbe ovoga Zakona o premještaju.
(3) Nakon prestanka mandata ministra, službenici iz stavka 1. ovoga članka raspoređuju se na radna mjesta jednake složenosti poslova u državnom tijelu iz kojeg su bili premješteni, za koje je propisan isti stupanj obrazovanja i potrebno radno iskustvo u jednakom trajanju.'
U stavku 5. iza riječi: 'u' dodaju se riječi: 'odgovarajućoj ustrojstvenoj jedinici Ureda predsjednika Republike Hrvatske,«'
Članak 2. ZI-a ZoDS-a/13 glasi:
»Članak 2.
U članku 74.c stavku 5. iza riječi: 'u' dodaju se riječi: 'odgovarajućoj ustrojstvenoj jedinici Ureda predsjednika Republike Hrvatske,«'
4.2. Ustavni sud u nastavku ove odluke i rješenja osporene zakonske odredbe označava kao »Članak 74.b ZoDS-a« i »Članak 74.c ZoDS-a«.
III. PRIGOVORI PREDLAGATELJA
5. Predlagatelj smatra da su osporeni članci 74.b i 74.c ZoDS-a nesuglasni s člancima 14. i 44. Ustava. U prijedlogu između ostaloga navodi:
»Ustav Republike Hrvatske građanima jamči primanje, odnosno zapošljavanje u javnim službama pod jednakim uvjetima.
Iako Ustav nije terminološki sasvim precizan, pod 'javnim službama' razumijevaju se ne samo javne službe, već i državna uprava te jedinice lokalne i područne (regionalne) samouprave.
Odredbama članka 2., odnosno 74.b. i 74.c. Zakona o izmjenama i dopunama Zakona o državnim službenicima (dalje: Zakon), kojima se uređuje zapošljavanje državnih službenika u kabinetu ministra, Uredu predsjednika Hrvatskog sabora, Uredu predsjednika Vlade, Uredu potpredsjednika Hrvatskog sabora, Uredu potpredsjednika Vlade koji nije čelnik ministarstva i kabinetu predstojnika državnog ureda, ovo se pravo ograničava i sužava samo na one građane koji uživaju povjerenje državnih dužnosnika, kao politički imenovanih osoba, koji odlučuju o njihovom rasporedu na službeničko radno mjesto, čime se objektivni kriteriji koji se utvrđuju u postupku javnog natječaja i internog oglasa, ocjena rada službenika, stručno i službeničko radno iskustvo i dosadašnja karijera marginaliziraju, a državna služba personalizira.
Da se citiranim odredbama napušta načelo impersonalnosti i legalnosti, odnosno jednake dostupnosti radnih mjesta u državnoj upravi, razvidno je i iz činjenice da se na navedena radna mjesta u državnoj službi na određeno vrijeme mogu primiti osobe bez prethodne provedbe javnog natječaja,