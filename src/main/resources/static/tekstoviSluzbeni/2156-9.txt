 godine već imenovane na sudačku dužnost ne može kao uvjet za napredovanje predviđati završena Državna škola za pravosudne dužnosnike.«
10.5. Ustavni sud primjećuje da je iz šturog obrazloženja Konačnog prijedloga ZoDSV-a u odnosu na navedenu zakonsku odredbu teško razabrati koji se legitimni cilj namjeravao postići njezinim donošenjem. Naime, obrazloženje se nedvojbeno odnosi na osobe koje su do 31. prosinca 2012. imenovane na sudačku dužnost, ali se ograničava na sprječavanje daljnjeg napredovanja na više sudove (»vertikalne«) sudaca imenovanih do tog datuma, a koji nisu završili Državnu školu.
Prema tome, očito je da su iz obrazloženja Konačnog prijedloga ZoDSV-a uz prijedlog članka 56.b ZoDSV-a izostavljeni suci prvostupanjskih sudova koji su također imenovani do tog datuma. Dakle, u obrazloženju se ništa ne navodi o situaciji poput podnositeljeve kada se nakon 31. prosinca 2012. sudac jednog prvostupanjskog suda (npr. općinskog suda) javlja na upražnjeno sudačko mjesto na drugom prvostupanjskom sudu (npr. trgovačkog suda). Drugim riječima, ništa se ne navodi o situaciji kada postoji tzv. »horizontalni« premještaj (prelazak) sudaca prvostupanjskih sudaca koji su na sudačku dužnost imenovani do tog datuma.
10.6. Propust zakonodavca da jasno odredi legitiman cilj koji se želio postići člankom 56.b ZoDSV-a svakako ne doprinosi pravnoj sigurnosti i vladavini prava jer otvara dvojbe i stvara prostor za arbitrarnost u tumačenju njegove volje. Ustavni sud nastavno primjećuje da se u obrazloženju uz navedenu zakonsku odredbu ništa ne navodi o garanciji stalnosti sudačke dužnosti. U tom smislu u pravu je podnositelj ustavne tužbe kada navodi da je stalnost sudačke dužnosti već zaštićena Ustavom (članak 120. Ustava).
10.7. Međutim, unatoč naprijed navedenom, čak i kada bi se prihvatilo navedeno stajalište DSV-a prema kojem je cilj članka 56.b ZoDSV-a zaštita stalnosti sudačke dužnosti, ostaje otvoreno zašto bi se ta zaštita odnosila samo na sudačko napredovanje (stavci 2. i 3. članka 51. ZoDSV-a), a ne i na (već imenovane) suce prvostupanjskih sudova koji se javljaju na objavljene natječaje na upražnjena sudačka mjesta na drugim prvostupanjskim sudovima, tj. na sudovima istog »ranga«.
11. U svjetlu svega navedenog, Ustavni sud ističe da se objektivni pravni poredak u društvu utemeljenom na vladavini prava ne može graditi, a zaštita ustavnih prava pojedinaca ne može se zasnivati na razlozima koji ne počivaju na argumentu »zdravog razuma«. Stoga svako tumačenje mjerodavnog prava mora imati uporište u zdravom razumu i pravnoj logici jer bi u protivnom moglo imati apsurdne učinke u odnosu na ostvarivanje i zaštitu pojedinačnih prava. Takav način tumačenja i primjene mjerodavnog prava posljedično ne može se drukčije nazvati nego arbitrarnim.
Ustavni sud smatra da je upravo takve učinke u konkretnom slučaju podnositelja ustavne tužbe imao način na koji je DSV tumačio i primjenio mjerodavno pravo u konkretnom slučaju, članak 51. stavak 1. u vezi s člankom 56.b ZoDSV-a. Naime, stajalište koje je izrazio DSV već imenovane suce prvostupanjskog suda, tj. imenovane do relevantnog datuma – 31. prosinca 2012. – prisiljava na ostanak na sudačkom mjestu na koje su ranije imenovani i onemogućava da mijenjaju svoj sudački položaj na način da se natječu i eventualno budu izabrani na upražnjeno sudačko mjesto na drugom prvostupanjskom sudu. Oni mogu samo eventualno napredovati na više sudove kada ispune pretpostavke iz stavaka 2. i 3. ZoDSV-a i kada se za te sudove raspiše natječaj za upražnjena sudačka mjesta. Drugim riječima, prema tom pristupu, omogućena im je »vertikalna«, ali ne i »horizontalna« promjena sudačkog položaja. Za tu promjenu, prema stajalištu DSV-a, oni moraju završiti Državnu školu.
Stoga, Ustavnom sudu ne preostaje drugo nego utvrditi da se način na koji je DSV u konkretnom slučaju tumačio i primijenio mjerodavno materijalno pravo ne može nazvati drugačije nego arbitrarnim, zbog čega je podnositelju ustavne tužbe povrijeđeno pravo