 carinski ured izdao odobrenje za vođenje prostora za smještaj za carinsko skladištenje robe (carinsko skladište) u kojem je odobrena maloprodaja u skladu s člankom 201. točkom (a) Delegirane uredbe Komisije (EU) br. 2015/2446.
(3) Roba koja nije roba Unije može se prodati putniku koji će robu iznijeti iz carinskog područja Unije, što putnik dokazuje predočenjem ukrcajne karte s naznačenim odredištem izvan carinskog područja Unije.
(4) Putnikom iz stavka 3. ovoga članka smatra se i član posade prijevoznog sredstva s odredištem izvan carinskog područja Unije što dokazuje predočenjem odgovarajućih identifikacijskih isprava i drugih isprava iz kojih je razvidno da je član posade tog prijevoznog sredstva.
Identifikacija robe kupljene na prodajnom mjestu
Članak 41.
(1) Držatelj prodajnog mjesta dužan je voditi i evidenciju iz koje je vidljiva povezanost između broja računa kojim je roba prodana i ukrcajne karte s naznačenim odredištem izvan carinskog područja Unije (ukrcajna propusnica s brojem leta u zračnom prometu ili prijevozna karta u pomorskom prometu) i odgovarajuće identifikacijske isprave ili druge isprave člana posade prijevoznog sredstva s odredištem izvan carinskog područja Unije.
(2) Putnik je dužan račun iz stavka 1. ovoga članka čuvati dok ne napusti carinsko područje Unije.
Postupanje s prodanom robom koja nije roba Unije
Članak 42.
(1) Držatelj prodajnog mjesta dužan je prodanu robu koja nije roba Unije prije predaje putniku staviti u vrećicu i na zatvorenu vrećicu staviti oznaku na način koji onemogućuje odstranjivanje oznake bez oštećenja.
(2) Robu stavljenu u vrećicu na način naveden u stavku 1. ovoga članka putnik ne smije ustupiti drugoj osobi, odstraniti ili oštetiti oznaku s vrećice ili upotrijebiti ili potrošiti robu sve dok se nalazi na carinskom području Unije.
Mjere nadzora kod držatelja prodajnog mjesta
Članak 43.
(1) Carinski ured može u provedbi nadzora u skladu s ovim dijelom Zakona kod držatelja prodajnog mjesta:
1. provjeravati evidencije koje je držatelj prodajnog mjesta dužan voditi u skladu s carinskim zakonodavstvom donesenim na razini Unije i člankom 41. ovoga Zakona
2. provjeravati evidencije koje držatelj prodajnog mjesta vodi u skladu s posebnim propisima kojima se uređuje obavljanje djelatnosti trgovine
3. pregledati robu i dokumentaciju u vezi s robom koju držatelj prodajnog mjesta drži u prostoru prodajnog mjesta
4. zatražiti da držatelj prodajnog mjesta, radi provjere pravilnosti poslovanja, izradi popis sve robe ili pojedine vrste robe na zalihama u prostoru prodajnog mjesta.
(2) Evidencije i pripadajuće isprave o nabavi i prodaji robe prodajnog mjesta moraju se voditi, držati i čuvati u prostoru tog prodajnog mjesta.
(3) Držatelju prodajnog mjesta obračunat će se carinski dug za robu za koju ne može dokazati da ju je prodao putniku iz članka 40. stavaka 3. i 4. ovoga Zakona.
DIO OSMI RASPOLAGANJE ROBOM
Prodaja robe
Članak 44.
U svrhu provedbe članka 250. Provedbene uredbe Komisije (EU) br. 2015/2447, roba koja je ustupljena u korist države i oduzeta roba (u daljnjem tekstu: ustupljena i oduzeta roba) prodaje se u postupku javne prodaje ako odredbama ovoga Zakona nije drukčije propisano.
Besplatna dodjela robe
Članak 45.
(1) Ako u okolnostima konkretnog slučaja prodaja robe iz članka 44. ovoga Zakona ne predstavlja odgovarajući način za postizanje svrhe učinkovitog i ekonomičnog reguliranja pitanja robe, pod uvjetom provedbe carinskih formalnosti za postupak puštanja robe u slobodan promet i uređenja pitanja carinskog duga propisanim carinskim zakonodavstvom, ustupljena i oduzeta roba može se besplatno dodijeliti tijelima državne uprave i drugim državnim tijelima te tijelima jedinica lokalne i područne (regionalne) samouprave, ako je ta roba potrebna za obavljanje njihove djelatnosti.
(2) Ako ustupljena i oduzeta roba predstavlja predmete povijesne, arheološke, etnografske, kulturne, umjetničke ili znanstvene vrijednosti ili je podobna za obavljanje humanitarne ili socijalne