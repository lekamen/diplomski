pojedinosti o bušotini i veze s odobalnim objektima ili povezanom infrastrukturom
d. sažetak obavljenih radova od početka radova ili od prethodnog izvješća
e. promjere, apsolutnu i vertikalnu dubinu, te izmjerenu duljinu:
I. opis konstrukcije bušotine
II. opis bušotinske opreme
f. gustoću i sastav bušotinskog fluida (sa svima izmjenama) do trenutka sastavljanja izvješća
g. u slučaju radova u postojećoj bušotini, opis trenutačne konstrukcije i opremanja.
(11) Nakon izdavanja suglasnosti iz stavka 5. ovoga članka Koordinacija je dužna obavijest i informacije o radovima u bušotini dostaviti tijelima javne vlasti.
(12) Suglasnost iz stavka 5. ovoga članka je izvršna i žalba nije dopuštena, ali nezadovoljna strana može pokrenuti upravni spor pri nadležnom sudu.
Obavijest o simultanim operacijama
Članak 19.
(1) Operatori i vlasnici koji sudjeluju u simultanim operacijama zajednički su dužni izraditi obavijest o simultanim operacijama.
(2) Obavijest iz stavka 1. ovoga stavka Koordinaciji dostavlja ovlaštenik dozvole, u roku ne dužem od 30 dana, prije početka radova.
(3) Obavijest iz stavka 1. ovoga članka obvezno sadržava:
a. naziv i adresu operatora
b. u slučaju kada u simultanim operacijama sudjeluju vlasnici ili drugi izvođači, njihov naziv i adresu, uključujući potvrdu da se slažu sa sadržajem obavijesti
c. opis, u obliku dokumenta o suradnji koji odobravaju svi potpisnici dokumenta, uključujući opis sustava upravljanja za odobalne objekte koji su uključeni u simultane operacije u svrhu smanjenja rizika od velike nesreće na prihvatljivu razinu
d. opis sve opreme koja se koristi, a koja nije opisana u aktualnom izvješću o velikim opasnostima za bilo koji odobalni objekt uključen u simultane operacije
e. sažetak procjene rizika koju provode operator, vlasnik ili izvođači, koji uključuje:
I. opis svih radova tijekom simultane operacije koje mogu uključivati opasnosti iz kojih mogu nastati velike nesreće na odobalnom objektu ili povezane s odobalnim objektom
II. opis svih mjera nadzora nad rizicima koje su uvedene na temelju procjene rizika
f. opis simultanih operacija i program rada.
(4) Koordinacija mora razmotriti obavijest i dati mišljenje temeljem kojeg Ministarstvo izdaje suglasnost za početak radova na simultanim operacijama.
(5) Ako je za prihvaćanje obavijesti potrebno pružiti dodatne informacije, ovlaštenik dozvole je dužan na zahtjev Koordinacije, u roku ne dužem od 15 dana, dostaviti dodatne informacije i izvršiti sve potrebne izmjene obavijesti.
(6) Operator, vlasnik ili izvođač ne mogu započeti s radovima ili nastaviti prekinute radove na simultanim operacijama dok Ministarstvo ne izda suglasnost.
(7) Ovlaštenik dozvole je dužan u roku od 24 sata obavijestiti Koordinaciju o svim bitnim promjenama dostavljene obavijesti o simultanim operacijama.
(8) U slučaju iz stavka 7. ovoga članka primjenjuju se odredbe stavaka 3., 4., 5. i 6. ovoga članka.
(9) Nakon izdavanja suglasnosti iz stavka 4. ovoga članka Koordinacija je dužna obavijest i informacije o simultanim operacijama dostaviti tijelima javne vlasti.
(10) Suglasnosti iz stavka 4. ovoga članka je izvršna i žalba nije dopuštena, ali nezadovoljna strana može pokrenuti upravni spor pri nadležnom sudu.
Neovisna verifikacija
Članak 20.
(1) Operatori ili vlasnici su dužni uspostaviti sustave za neovisnu verifikaciju i izraditi i dostaviti Koordinaciji opise takvih sustava putem ovlaštenika dozvole.
(2) Sustav za neovisnu verifikaciju mora biti uključen u sustav pravila za upravljanje sigurnošću i zaštitom okoliša i prirode koji se odnose na odobalne objekte.
(3) Opis sustava za neovisnu verifikaciju obvezno sadržava:
a. izjavu operatora ili vlasnika, nakon razmatranja izvješća neovisnog verifikatora, da je popis elemenata kritičnih za sigurnost, te zaštitu okoliša i prirode, kao i sustav njihovog održavanja kako je navedeno u izvješću o velikim opasnostima, prikladan i dovoljan
b. opis sustava neovisne verifikacije koji uključuje odabir neovisnih verifikatora, način