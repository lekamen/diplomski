
(7) Manje izmjene iz stavka 5. ovoga članka ne zahtijevaju izradu aneksa ugovora o financiranju.
(8) Agencija za plaćanja je ovlaštena u bilo kojem trenutku, ako za istim postoji potreba, izraditi aneks ugovora o financiranju koji se odnosi na administrativne pogreške učinjene omaškom prilikom izrade ugovora o financiranju i /ili bilo kojeg akta Agencije za plaćanja koji je u izravnoj i/ili neizravnoj vezi s ugovorom o financiranju.
(9) U slučaju potrebe za aneksom ugovora o financiranju, a koja nije obuhvaćena stavkom 5. ovoga članka ugovorne strane se obvezuju pisanim putem obavijestiti suprotnu stranu o potrebi izmjene ugovora o financiranju odnosno sklapanja aneksa ugovora o financiranju.
(10) Agencija za plaćanja ne snosi odgovornost, neposrednu ili posrednu, za štete proizašle iz bilo koje aktivnosti korisnika u provedbi ugovorenog ulaganja.
(11) Obveze korisnika s kojim je Agencija za plaćanja sklopila ugovor o financiranju su:
a) čuvati dokumentaciju koja se odnosi na dodjelu sredstava iz EPFRR-a pet godina od datuma konačne isplate potpore
b) informirati javnost o potpori sukladno EU zakonodavstvu
c) dokumentacija koja se odnosi na plaćanje odobrenog projekta mora biti datirana nakon datuma podnošenja zahtjeva za potporu, osim računa za opće troškove
d) u svakom trenutku osigurati nesmetani pristup i kontrolu na terenu koja se odnosi na potporu te da će dati na uvid svu dokumentaciju vezanu za sufinancirane izdatke djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF)
e) zabrana poduzimanja radnji koje bi mogle dovesti do dvostrukog financiranja istog ulaganja iz proračuna EU
f) osigurati dokaze o provedbi aktivnosti
g) osigurati da svi podaci i informacije dostavljeni Agenciji za plaćanja budu točni
h) dostaviti Agenciji za plaćanja sve potrebne podatke koje Agencija za plaćanja zatraži
i) Korisnik je obvezan poduzeti sve mjere u svrhu izbjegavanja sukoba interesa pri korištenju sredstava potpore iz ugovora o financiranju i bez odgode će obavijestiti Agenciju za plaćanja financijskih sredstava o svim situacijama koje predstavljaju ili bi mogle dovesti do takvog sukoba te izvještavati Agenciju za plaćanja u pisanom obliku o bilo kojoj situaciji postojanja vlasničke povezanosti između njega s jedne strane i ponuditelja s druge strane i postojanje odnosa između korisnika i ponuditelja u kojem postoji izravna ili neizravna kontrola nad poslovanjem u razdoblju od dana stupanja na snagu ugovora o financiranju i tijekom sljedećih pet (5) godina od datuma konačne isplate potpore
j) zabrana prekoračenja najvećeg dozvoljenog iznosa javne potpore, ako su troškovi financirani iz nacionalnog proračuna
k) vođenje građevinske knjige i sličnih dokumenata koji dokazuju količinu i vrstu ugrađenih materijala i opreme te izvršenih radova
l) stavljanje ulaganja u uporabu ili spremnost za uporabu prije konačne isplate i
m) osigurati posjet ulaganju od strane predstavnika Agencije za plaćanja.
(12) Kraj ulaganja je dan podnošenja konačnog zahtjeva za isplatu.
(13) Za provedbu stavka 10. točke b) ovoga članka korisnik će provesti obvezu informiranja o potpori sukladno Prilogu II. ovoga Pravilnika.
Članak 17.
(1) U slučaju kad provodi postupak »bagatelne nabave«, za sve nabave procijenjene vrijednosti 35.000,00 kuna bez PDV-a i više, a manje od 200.000,00 kuna bez PDV-a za nabavu roba i usluga, odnosno 500.000,00 kuna bez PDV-a za radove, korisnik je obvezan prikupiti ponude za prihvatljive troškove putem poziva za prikupljanje ponuda koji će se objaviti na mrežnim stranicama Agencije za plaćanja
(2) Odredbe stavka 1. i stavaka 3. do 9. ovoga članka se ne primjenjuju na opće troškove i bagatelnu nabavu vrijednosti manje od 35.000,00 kn bez PDV-a.
(3) Korisnici mogu započeti postupak objave poziva za prikupljanje ponuda danom stupanja na snagu