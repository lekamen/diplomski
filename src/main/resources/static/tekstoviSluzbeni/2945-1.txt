u privatnoj tužbi nije predloženo suđenje u njegovoj odsutnosti, posve pravilnom i na zakonu osnovanom ukazuje odluka suda prvog stupnja o odbacivanju privatne tužbe privatnog tužitelja Arsena Mujagića.«
III. PRIGOVORI PODNOSITELJA
3. Podnositelj u ustavnoj tužbi smatra da mu je osporenim rješenjem povrijeđeno načelo jednakosti svih pred zakonom koje garantira članak 14. Ustava te pravo na pravično suđenje iz članka 29. stavka 1. Ustava, a ujedno smatra da je došlo i do povrede ustavnog načela vladavine prava iz članka 3. Ustava.
Podnositelj u ustavnoj tužbi između ostalog navodi:
»Navedeni pravni stav tužitelj smatra posvema neosnovanim jer u skraćenom kaznenom postupku iniciranom po privatnoj tužbi privatnog tužitelja zakonodavac nije propisao da je potrebno obligatorno ranije ispitivanje okrivljenika.
Isto je, naime, potrebno samo kada je kazneni postupak iniciran na temelju optužnice nadležnog državnog odvjetništva ili oštećenika kao tužitelja, a ne i slučaju iniciranja kaznenog postupka podnošenjem privatne tužbe temeljem odredbe čl. 524/1. ZKP-a.
(...)
Naposljetku, na okolnost činjenice da ispitivanje okrivljenika nije pretpostavka bez ispunjenja koje se ne može podnijeti privatna tužba za kaznena djela protiv časti i ugleda, te okolnost eklatantnog povrjeđivanja dvaju uvodno akcentiranih zajamčenih ustavnih prava, tužitelj tužbi priklapa dva rješenja donijeta po Županijskom sudu u Puli u predmetu poslovnog broja Kir-296/13 koja dokazuju ispravnost njegovog pravnog stava o ovom procesnopravnom pitanju i nejedinstvenu primjenu procesnog prava od strane sudova iste instance na tužiteljevu štetu.«
IV. OCJENA USTAVNOG SUDA
4. U ustavnoj tužbi podnositelj sažeto ističe da je osporenim rješenjima privatna tužba podnositelja odbačena jer prethodno, prije njezina podnošenja, osumnjičenik nije bio ispitan (nije iznio svoju obranu).
Iako je podnositelj istaknuo da su mu osporenim rješenjima povrijeđena i druga ustavna prava, Ustavni sud ocjenjivao je navode ustavne tužbe na osnovi člankom 29. stavkom 1. Ustava zajamčenog, između ostalih prava, i prava na pristup sudu.
4.1. Pravo na pristup sudu važan je aspekt prava na pravično suđenje, zajamčenog navedenim člankom Ustava, koji glasi:
»Članak 29.
Svatko ima pravo da zakonom ustanovljeni ... sud pravično i u razumnom roku odluči o njegovim pravima i obvezama ...
(...)«
Pravo na pristup sudu nije apsolutno. Ono je podvrgnuto ograničenjima (osobito kad je riječ o pretpostavkama koje se tiču dopuštenosti ulaganja pravnih sredstava), budući da po samoj svojoj naravi zahtijeva regulaciju države, koja u tom pitanju ima izvjesnu slobodu procjene. Ta ograničenja, međutim, ne smiju umanjiti pristup sudu na takav način ili do takve mjere da time bude narušena sama bit »prava na sud«. Način na koji se primjenjuje članak 29. stavak 1. Ustava ovisi i o posebnim obilježjima sudskog postupka o kojemu je riječ. Naime, osim što se cjelokupni postupak u kojem se odlučuje o nečijem pravu ili obvezi mora sagledavati kao jedinstvena cjelina, važno mjesto u ispitivanju prihvatljivosti nametnutih ograničenja ustavnom pravu na pristup sudu zauzimaju i posebna obilježja postupka o kojem je riječ (v. odluku Ustavnog suda U-III-4374/2005 od 25. siječnja 2011., »Narodne novine« broj 18/11.).
4.2. U ocjeni osnovanosti navoda ustavne tužbe, Ustavni sud polazi od toga da je privatna tužba specifični institut – optužni akt privatnog tužitelja u kaznenom postupku – koji sadržava zahtjev upućen sudu da, zbog počinjenja kaznenog djela za koja je kaznenim zakonom određeno da se progone (isključivo) po privatnoj tužbi, održi raspravu i počinitelja osudi za kazneno djelo. Kazneni postupak po privatnoj tužbi vodi se prema odredbama koje vrijede za skraćeni postupak (članak 524. stavak 1. ZKP-a/08).
Nakon što zaprimi privatnu tužbu, sudac pojedinac dužan je, na temelju članka 525. stavka 2. ZKP-a/08, prethodno ispitati njezinu formalnu i materijalnu ispravnost, odnosno ispitati jesu li ispunjene formalne i materijalne