 prihodovnoj metodi diskontirana vrijednost zemljišta neće se zanemariti i umanjit će se za troškove uklanjanja kod predvidivog ostatka održivog vijeka korištenja građevina kraćeg od 20 godina, pa izraz za jednotračnu prihodovnu metodu glasi:
PV = PG × M + (VZ – TU)/qn
PV = prihodovna vrijednost nekretnine; PG = čisti prihod građevine; VZ = vrijednost zemljišta; TU = troškovi uklanjanja; M = multiplikator; n = predvidivi ostatak održivog vijeka korištenja građevine.
Periodična prihodovna metoda
Članak 42.
(1) U periodičnoj prihodovnoj metodi prihodovna vrijednost utvrđuje se iz:
1. zbroja diskontiranih čistih prihoda pojedinih perioda unutar razmatranog vremenskog razdoblja i
2. diskontirane preostale vrijednosti nekretnine.
(2) Periodična prihodovna metoda može se primijeniti kod prihoda koji značajno odstupaju od prihoda koji se uobičajeno postižu na tržištu te kod vrlo promjenjivih prihoda, primjerice kod ugovora s promjenjivom zakupninom.
(3) Razmatrano razdoblje za periodično različite prihode mora biti tako odabrano da se visina ostvarivih prihoda u tom razdoblju može vjerodostojno procijeniti (do 10 godina). Važan kriterij za utvrđivanje razmatranog razdoblja je trajanje ugovora o zakupu ili najmu. Period u odnosu na razmatrano razdoblje u pravilu obuhvaća jednu godinu.
(4) Preostalo razdoblje je ostatak održivog vijeka korištenja koji je preostao nakon razmatranog razdoblja.
(5) Preostala vrijednost nekretnine može se procijeniti iz:
1. sadašnje vrijednosti čistih prihoda u preostalom razdoblju i
2. vrijednosti katastarske čestice koja je diskontirana tijekom preostalog razdoblja.
(6) Čisti prihod iz stavka 5. ovoga članka nakon isteka razmatranog razdoblja procjenjuje se na temelju ukupnog prihoda koji se u dogledno vrijeme uobičajeno postiže na tržištu. Na odgovarajući način postupa se i sa troškovima gospodarenja.
(7) Razdoblje kapitaliziranja za preostalu vrijednost nekretnine, odgovara predvidivom ostatku održivog vijeka korištenja građevina na kraju razmatranog razdoblja.
(8) Kapitalizacija i diskontiranje u periodičnoj prihodovnoj metodi provode se na temelju iste kamatne stope na nekretninu.
(9) Izraz za periodičnu prihodovnu metodu na primjeru godišnjih periodičnih prihoda glasi:

PRV = PGPR × MPR + VZ × q-PR
PR = n − b
PV = prihodovna vrijednost nekretnine; PGi = čisti periodični prihod građevine unutar razmatranog razdoblja (na godišnjoj osnovi); PGPR = čisti prihod nakon isteka razmatranog razdoblja; PRV = preostala vrijednost katastarske čestice; VZ = vrijednost zemljišta bez samostalno iskoristive djelomične površine; q-i = diskontni faktor za pojedinačne periode unutar razmatranog razdoblja; q-b = diskontni faktor za razmatrano razdoblje; q-PR = diskontni faktor za preostalo razdoblje; MPR = multiplikator za preostalo razdoblje; i = periodi (godišnji) unutar promatranog razdoblja; p = kamatna stopa na nekretnine; n = predvidivi ostatak održivog vijeka korištenja građevine; b = broj perioda (kod godišnjeg razmatranja) unutar razmatranog razdoblja; PR = preostalo razdoblje.
Ukupni godišnji prihod i troškovi gospodarenja
Ukupni godišnji prihod
Članak 43.
(1) Stvarno postignuti prihodi kao i prihodi koji se postižu na tržištu u načelu se moraju utvrditi. Utvrđivanje stvarno postignutih prihoda i prihoda koji se postižu na tržištu provodi se prikazom bitnih podataka iz ugovora o zakupu ili najmu te prikazom postojećih odnosa zakupa i najma na tržištu.
(2) Ako stvarno postignuti prihodi odstupaju od prihoda koji se postižu na tržištu, tada će se (privremena) prihodovna vrijednost utvrditi na temelju prihoda koji se postižu na tržištu.
(3) Stavak 2. ovoga članka ne odnosi se na periodičnu prihodovnu metodu.
(4) Prihodi od reklamnih površina moraju se posebno navesti i vrednovati.
(5) Privremena nepopunjenost kao i prihodi od prostorija koje se koriste za vlastite potrebe (primjerice prostorije koje su zbog osobnih razloga iznajmljene po nižoj cijeni), utvrđuju se prema prihodima koji se postižu na lokalnom