 Zakonom o elektroničkim komunikacijama. Predlaže da Sud odbije tužbeni zahtjev kao neosnovan.
Zainteresirana osoba TELE 2 d.o.o., iako uredno pozvana tijekom spora, nije dostavila odgovor na tužbu niti se na drugi način očitovala na navode tužitelja.
Radi ocjene zakonitosti osporavanog rješenja Sud je izveo dokaze uvidom u sudski spis i isprave priložene spisu tuženika. Dana 4. veljače 2016. održana je usmena i javna rasprava u prisutnosti opunomoćenice tuženika, te u odsutnosti uredno pozvanog tužitelja i zainteresirane osobe, čime je strankama, u skladu s odredbom članka 6. Zakona o upravnim sporovima (»Narodne novine«, broj 20/10, 143/12 i 152/14, dalje: ZUS), dana mogućnost da se izjasne o zahtjevima i navodima drugih stranaka te o svim pitanjima koja su predmet ovog upravnog spora.
Na temelju razmatranja svih činjeničnih i pravnih pitanja Sud je, sukladno članku 55. stavak 3. ZUS-a, utvrdio da je tužbeni zahtjev neosnovan.
Odredbom članka 41. stavak 1. Zakona o elektroničkim komunikacijama (»Narodne novine«, broj 73/08, 90/11 i 133/12 – u daljnjem tekstu Zakon), propisano je da se prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju njihovim međusobnim ugovorom.
Odredbom članka 41. stavak 4. Zakona propisano je da su sastavni dio pretplatničkog ugovora opći uvjeti poslovanja, uvjeti korištenja usluga i cjenik usluga za koje se taj ugovor sklapa, te da obvezno trajanje ugovora ne može biti dulje od dvije godine.
Odredbom članka 41. stavak 5. Zakona propisano je da pretplatnik ima pravo na raskid pretplatničkog ugovora u bilo kojem trenutku. Pretplatničkim ugovorom može se utvrditi da pretplatnik, koji raskine ugovor prije isteka razdoblja obveznog trajanja ugovora, mora platiti mjesečnu naknadu za ostatak razdoblja obveznog trajanja ugovora, ili naknadu u visini popusta na proizvode i usluge koje je ostvario ako je plaćanje te naknade povoljnije za pretplatnika, osim u slučaju iz članka 42. stavka 7. ovoga Zakona.
Analizom cjelokupnog stanja spisa, Sud nalazi da je tuženik pravilno odbio zahtjev tužitelja, kojim prigovara na izdane račune zainteresirane osobe, te na naplatu naknade kod prijevremenog raskida pretplatničkog odnosa.
Naime, iz spisa tuženika proizlazi da je tužitelj podnio zahtjev za prijenos broja i zasnivanje pretplatničkog odnosa sa TELE 2 d.o.o., te 29. studenog 2010. potpisao zahtjev za produženje ugovora, uz ugovorenu obvezu 24 mjeseca, vezano za »Knock-out« tarifu 50 i kupnju mobilnog uređaja NOKIA za 1 kunu. U tužbi i tijekom spora, tužitelj ne dovodi u pitanje navode kako je potpisom ugovora potvrdio da je bio upoznat s Općim uvjetima TELE 2 d.o.o., kao i Cjenikom, odnosno da je preuzeo uvjete korištenja ugovorene opcije. Tužitelj je nesporno preuzeo i aktivirao SIM karticu, te je koristio telekomunikacijske usluge predmetne tarife, za koje mu je zainteresirana osoba ispostavljala račune.
Stoga Sud nije mogao uvažiti prigovore tužitelja u odnosu na iznose ispostavljenih računa, već nalazi da je tuženik uzeo u obzir svu dokumentaciju potrebnu za donošenje odluke, te se pravilno pozvao na primjenjive propise (Zakon i Pravilnik).
U odnosu na prijevremeni raskid ugovora, Sud nalazi kako nije sporno da tužitelj ima pravo prijevremeno raskinuti predmetni ugovor sklopljen na 24 mjeseca, kako to propisuje citirana odredba članka 41. stavak 5. Zakona, međutim u tom slučaju pravilno navodi tuženik kako na strani tužitelja postoji obveza plaćanja naknade za prijevremeni raskid, jer je isto propisano odredbama Općih uvjeta poslovanja zainteresirane osobe, vezano za raskid, na koje je tužitelj pristao potpisom pretplatničkog ugovora.
Imajući na umu navedeno, tužbeni prigovori se otklanjaju kao neosnovani te sud nalazi kako osporavanim rješenjem tuženika nije povrijeđen zakon na štetu tužitelja.
Trebalo je stoga temeljem članka 57. stavak 1. ZUS-a tužbeni zahtjev odbiti kao neosnovan.
Odluka o objavi presude temelji se na odredbi članka 14. stavka