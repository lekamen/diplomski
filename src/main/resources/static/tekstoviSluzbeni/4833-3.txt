 i na njih se ne primjenjuju odredbe stavaka 5. do 8. ovoga članka.
(5) Subjekti moraju prilikom analize rizika i određivanja kritičnih granica na kritičnim kontrolnim točkama u svrhu procjene prihvatljivosti krmnih smjesa i žitarica te proizvoda od žitarica za hranidbu životinja primjenjivati orijentacijske vrijednosti za određene mikotoksine iz Priloga IV. ovoga Pravilnika.
(6) HACCP iz stavka 2. ovoga članka mora biti izrađen na temelju provedene analize rizika bilo od strane subjekta ili stručne institucije, a uz načela utvrđena u članku 6. Uredbe (EZ) br. 183/2005 mora sadržavati i pisani plan uzorkovanja za sirovine i gotove proizvode.
(7) Plan uzorkovanja iz stavka 6. ovoga članka treba sadržavati podatke o načinu i mjestu uzorkovanja u odnosu na proizvodni proces, vrstu uzorka i učestalost uzorkovanja te opis postupanja u slučaju nesukladnog rezultata analize u odnosu na propisane zahtjeve, uključujući postupanje s nesukladnim sirovinama i gotovim proizvodima.
(8) Subjekti mogu plan uzorkovanja iz stavka 6. ovoga članka prilagoditi prirodi i obimu poslovanja s hranom za životinje, ali uz uvjet da su ispunjeni kriteriji za sigurnost hrane za životinje utvrđeni ovim Pravilnikom.
VII. POSTUPCI U SLUČAJU NESUKLADNIH REZULTATA
Članak 13.
(1) Kada subjekt na temelju rezultata dobivenih u okviru provedbe HACCP-a ili na neki drugi način utvrdi ili dobije informacije o odstupanju od kriterija sigurnosti hrane za životinje utvrđenih ovim Pravilnikom obvezan je u najkraćem mogućem roku pisanim putem o utvrđenim nesukladnostima obavijestiti mjesno nadležni veterinarski ured i postupiti u skladu s člankom 20. Uredbe (EZ) br. 178/2002.
(2) Pored postupanja u skladu sa stavkom 1. ovoga članka, subjekt mora poduzeti mjere za utvrđivanje uzroka nesukladnih rezultata radi sprečavanja ponovnog pojavljivanja neprihvatljive kontaminacije u skladu s člankom 6. ovoga Pravilnika.
(3) Mjere iz stavka 2. ovoga članka mogu uključivati izmjene postupaka temeljenih na načelima HACCP-a ili primjenu drugih mjera kontrole higijene hrane za životinje.
Članak 14.
(1) Proizvodi namijenjeni za hranu za životinje u kojima je utvrđena prisutnost nepoželjnih tvari u količini koja prelazi najveću dopuštenu količinu određenu u Prilogu I. ovoga Pravilnika i/ili ne udovoljavaju mikrobiološkim kriterijima utvrđenim u Prilogu III. ovoga Pravilnika smatraju se kontaminiranom hranom za životinje, koju je kao takvu zabranjeno stavljati na tržište i/ili koristiti i/ili uvoziti iz trećih zemalja.
(2) Hrana za životinje iz stavka 1. ovoga članka mora biti označena u skladu s odredbama Priloga VIII. Uredbe (EZ) br. 767/2009.
(3) Hrana za životinje iz stavka 1. ovoga članka može se podvrgnuti detoksifikacijskom postupku u skladu s odredbama Uredbe komisije (EU) 2015/786 оd 19. svibnja 2015. o utvrđivanju kriterija prihvatljivosti za postupke detoksifikacije koji se primjenjuju na proizvode namijenjene hrani za životinje kako je predviđeno Direktivom 2002/32/EZ Europskog parlamenta i Vijeća (SL L 125, 21. 5. 2015.) (u daljnjem tekstu: Uredba (EU) 2015/786).
(4) Nadležno tijelo provodi mjere nadzora i kontrole postupka detoksifikacije iz stavka 3. ovog članka i kontrole najveće dopuštene količine nepoželjnih tvari iz Priloga I. ovoga Pravilnika u detoksificiranim proizvodima namijenjenim za hranu za životinje.
(5) Sukladno članku 6. stavku 1. Uredbe (EU) 2015/786 objekte za provođenje detoksifikacijskog postupka iz stavka 3. ovoga članka mora odobriti nadležno tijelo.
VIII. PRIJELAZNE I ZAVRŠNE ODREDBE
Članak 15.
Prilozi I. – IV. tiskani su u dodatku ovoga Pravilnika i njegov su sastavni dio.
Članak 16.
Stupanjem na snagu ovoga Pravilnika prestaje važiti Pravilnik o nepoželjnim tvarima u hrani za životinje (»Narodne novine«, br. 80/10 i 124/12) i članak 71. Pravilnika o kakvoći stočne hrane (»Narodne novine«, br. 26/98).
Članak 17.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-01/03 Urbroj: 525-10/0261-16-13 Zagreb, 24.