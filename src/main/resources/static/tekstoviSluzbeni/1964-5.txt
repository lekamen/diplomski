 sl.
c) opis ulaznih podataka te njihove izvore koji će se uzeti u obzir prilikom primjene pojedine metode procjene fer vrijednosti.
(3) Prestankom ispunjenja uvjeta aktivnog tržišta iz članka 10. ovoga Pravilnika, društvo za upravljanje dužno je u pisanom obliku sastaviti procjenu fer vrijednosti prenosivih vrijednosnih papira, instrumenata tržišta novca ili financijskih izvedenica, koja sadrži ulazne podatke korištene u izračunu kao i njihove izvore.
(4) Društvo za upravljanje dužno je u procjeni fer vrijednosti iz stavka 3. ovoga članka obrazložiti i dokumentirati razloge i način odabira pojedine metode procjene fer vrijednosti, a ako koristi više metoda, način dodjeljivanja pondera za pojedinu metodu procjene fer vrijednosti, kao i razloge neuključivanja pojedine metode u izračun fer vrijednosti.
(5) Društvo za upravljanje dužno je prilikom izrade procjene fer vrijednosti, u najvećoj mogućoj mjeri, koristiti ulazne podatke s tržišta, koji su javno dostupni i što manje se oslanjati na podatke koji nisu javno dostupni, a specifični su za pojedinog izdavatelja, odnosno društvo za upravljanje dužno je uključiti sve čimbenike koje bi sudionici tržišta razmatrali u određivanju fer vrijednosti.
(6) Društvo za upravljanje dužno je procjenu fer vrijednosti prenosivih vrijednosnih papira, instrumenata tržišta novca ili financijskih izvedenica iz stavka 3. ovoga članka revidirati najmanje na datum sastavljanja godišnjih i polugodišnjih izvještaja UCITS fonda i odmah po saznanju bitnih informacija vezanih uz vrednovanje.
(7) Društvo za upravljanje dužno je u proceduri UCITS fonda opisati postupak revidiranja procjena iz stavka 6. ovoga članka, a uključujući primjerice:
a) usporedbu realiziranih cijena, u slučaju da je bilo trgovanja, s posljednjom procijenjenom fer vrijednosti,
b) razmatranje ugleda, dosljednosti i kvalitete izvora podataka koji se koriste za vrednovanje,
c) ispitivanje i dokumentiranje izuzetaka,
d) isticanje i istraživanje svih razlika koje se čine neobičnima ili odstupaju od referentne vrijednosti utvrđene procjenom fer vrijednosti,
e) testiranje sa zastarjelim cijenama i implicitnim parametrima,
f) usporedbu s cijenama bilo koje povezane imovine ili njihovim zaštitama od rizika i
g) pregled ulaznih podataka korištenih kod određivanja cijena na temelju modela, a posebno onih prema kojima cijena modela iskazuje znatnu osjetljivost.
(8) Depozitar UCITS fonda dužan je provjeravati je li društvo za upravljanje prilikom utvrđivanja fer vrijednosti tehnikama procjene za prenosive vrijednosne papire, instrumente tržišta novca te financijske izvedenica postupalo u skladu s stavcima 2. i 7. ovoga članka, člankom 8. stavkom 1. točkom c) te člankom 9. stavcima 4. i 5. ovoga Pravilnika i o tome je dužan voditi evidenciju.
(9) Ponovnim aktiviranjem trgovanja i ispunjenjem uvjeta aktivnog tržišta iz članka 10. ovoga Pravilnika, prenosivi vrijednosni papiri, instrumenti tržišta novca te financijske izvedenice će se početi vrednovati po načelima važećim u uvjetima njihova kotiranja na aktivnom tržištu.
Financijski instrumenti koji se vrednuju po amortiziranom trošku
Članak 12.
(1) Financijske obveze i financijska imovina klasificirana kao zajmovi i potraživanja te ulaganja koja se drže do dospijeća vrednuju se po amortiziranom trošku primjenom metode efektivne kamatne stope ostvarene prilikom svakog početnog pojedinačnog ulaganja.
(2) Društvo za upravljanje može najviše 10% neto vrijednosti imovine UCITS fonda klasificirati kao ulaganja koja se drže do dospijeća.
(3) U slučaju prodaje dijela imovine UCITS fonda koja se drži do dospijeća ili uslijed promjene namjere društva ili promjene sposobnosti da se drži do dospijeća (npr. prekoračenja odredbe iz stavka 2. ovoga članka), cjelokupnu imovinu UCITS fonda koja se drži do dospijeća treba mjeriti po fer vrijednosti. Od datuma nastanka slučaja djelomične prodaje ili reklasifikacije tijekom naredne dvije poslovne godine niti jedan preostali vrijednosni papir ne smije se vrednovati na 