 suda u Rijeci P-1547/02, povodom žalbe podnositelja bilo podvrgnuto kontroli Županijskog suda u Rijeci, koji je njezinu presudu potvrdio. Shodno tome, nisu utvrđene nikakve okolnosti iz kojih bi proizlazilo da je sutkinja Helena Vlahov-Kozomara postupala na način kojim bi ostvarila biće kaznenih dijela zlouporabe položaja i ovlasti, i nesavjesnog rada u službi.
Budući da postupovni imunitet, kao razlog koji isključuje kazneni progon ima za posljedicu da se postupak ne može pokrenuti niti teći, dok imunitet traje u području u kojem isti važi, oštećenik, je podnio zahtjev Državnom sudbenom vijeću za davanje odobrenja za pokretanje kaznenog postupka protiv sutkinje Županijskog suda u Rijeci, Helene Vlahov-Kozomara, zbog prethodno navedenih kaznenih dijela.
Postupajući po podnesenom zahtjevu, Državno sudbeno vijeće je ocijenilo, da je Općinsko državno odvjetništvo u Rijeci pravilno ocijenilo kako u postupanju prijavljene sutkinje nema obilježja prijavljenih kaznenih dijela, te da se radi o subjektivnom nezadovoljstvu podnositelja donesenim sudskim odlukama te je shodno tome, odbilo zahtjev podnositelja za davanjem odobrenja za pokretanje kaznenog postupka protiv sutkinje Helene Vlahov-Kozomara, u smislu odredbe čl. 8 st. 3 Zakona o sudovima.
Naime, u smislu odredbe čl. 163 st 2, kada je za kazneni progon potrebno odobrenje nadležnog državnog tijela, ovlašteni tužitelj ne može zahtijevati provođenje istrage niti podignuti optužnicu, optužni prijedlog ili privatnu tužbu ako ne podnese dokaz da je odobrenje dano.
Stoga je u smislu čl. 437 st. 1 vezano za čl. 201 st.1 toč. 3 Zakona o kaznenom postupku valjalo odbaciti optužni prijedlog oštećenika, a iz razloga jer nema odobrenja nadležnog državnog tijela koja okolnost isključuje kazneni progon.«
3.2. U obrazloženju drugostupanjskog rješenja je u bitnome navedeno:
»Žalitelj u žalbi navodi da rješenje pobija iz svih žalbenih osnova, ali nijedan od žalbenih razloga konkretno ne obrazlaže, već općenito iznosi svoje nezadovoljstvo sa stanjem u radu suda, Općinskog državnog odvjetništva i odlukom Državnog sudbenog vijeća.
Ovakvim navodima žalbe ne dovodi se u pitanje pravilnost pobijanog rješenja. Naime, prvostupanjski sud je u obrazloženju pobijanog rješenja dao jasne i valjane razloge koje u cijelosti prihvaća i ovaj sud.
Odredbom čl. 163. st. 2. ZKP-a, propisano je da u slučaju kada je za kazneni progon potrebno odobrenje nadležnog državnog tijela, ovlašteni tužitelj ne može, između ostalog, podnijeti optužni prijedlog, ako ne podnese dokaz da je odobrenje dano.
Oštećenik kao tužitelj podnio je optužni prijedlog protiv sutkinje Helene Vlahov – Kozomara, a odredbom čl. 121. Ustava Republike Hrvatske, te čl. 8. st. 2. i 3, Zakona o sudovima, propisano je da suci imaju imunitet i da se kazneni postupak protiv njih ne može pokrenuti bez odobrenja Državnog sudbenog vijeća.
Iz spisa proizlazi da je Državno sudbeno vijeće odbilo zahtjev podnositelja za davanjem odobrenja za pokretanje kaznenog postupka protiv sutkinje Helene Vlahov – Kozomara, pa je prvostupanjski sud pravilno primjenjujući odredbu čl. 435. st. 1. u svezi čl. 437. st. 1. i čl. 201. st. 1. toč. 3. ZKP-a, odbacio optužni prijedlog oštećenika kao tužitelja.«
III. PRIGOVORI PODNOSITELJA
4. Podnositelj u ustavnoj tužbi u bitnome ističe da mu je sudila sutkinja protiv koje je vodio »kazneni postupak kao oštećenik a koji kazneni postupak je u tijeku« pa je osporena presuda pristrana. Također je naveo da se ta sutkinja »inati i kapricira... kada ne poštuje odredbe ZOO-a (čl. 360., 371., 378., 379.)«.
Podnositelj završno predlaže da Ustavni sud ukine osporenu presudu.
IV. OCJENA USTAVNOG SUDA
5. Polazeći od obrazloženja ustavne tužbe, Ustavni sud je istu razmatrao s aspekta eventualne povrede ustavnog prava zajamčenog člankom 29. stavkom 1. Ustava, koji u relevantnome dijelu glasi:
»Članak 29.
Svatko ima pravo da zakonom ustanovljeni neovisni i nepristrani sud pravično i u razumnom roku odluči o njegovim pravima i obvezama...
(...)«
6.