86 04.08.2015 Presuda Visokog upravnog suda Republike Hrvatske broj: UsII-31/12-10 od 29. lipnja 2015.
VISOKI UPRAVNI SUD REPUBLIKE HRVATSKE
1713
PRESUDA
Visoki upravni sud Republike Hrvatske u vijeću sastavljenom od sudaca toga suda Jasminke Jenjić, predsjednice vijeća, mr. sc. Mirjane Juričić i Sanje Štefan, članica vijeća, te Ivane Firšt, zapisničarke, u upravnom sporu tužitelja Hrvatski Telekom d.d., Zagreb, Roberta Frangeša Mihanovića 9, kojeg zastupa punomoćnica Irena Brezovečki, dipl. iur. po generalnoj punomoći Su-511/13, protiv tuženoga Vijeća Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti iz Zagreba, Roberta Frangeša Mihanovića 9, kojeg zastupaju Domagoj Maričić, dipl. iur. i Lidija Antonić, dipl. iur. po generalnoj punomoći Su-164/15, radi poništenja odluke klasa: UP/I-344-07/12-01/54, urbroj: 376-04/IV-12-09 (DM) od 22. kolovoza 2012., u predmetu izmjene općih uvjeta poslovanja, nakon održane usmene javne rasprave 29. lipnja 2015.,
presudio je
Odbija se tužbeni zahtjev za poništenje odluke Vijeća Hrvatske agencije za poštu i elektroničke komunikacije, klasa: UP/I-344-07/12-01/54, urbroj: 376-04/IV-12-09 (DM) od 22. kolovoza 2012.
Ova će se presuda objaviti u »Narodnim novinama«.
Obrazloženje
Tužitelj je osporio uvodno navedenu odluku Vijeća kojim mu je naloženo da u roku od osam dana od primitka odluke izmijeni svoje opće uvjete poslovanja tako što će u njima navesti načine plaćanja računa za pruženu elektroničku komunikacijsku uslugu, a ukoliko je plaćanje računa moguće na prodajnim mjestima HT-a, isto mora biti bez naknade s time što prema točki II. izreke odluke opći uvjeti poslovanja izmijenjeni u skladu s točkom I. će se primjenjivati na postojeće krajnje korisnike usluga danom objave izmjena.
U pravovremenoj tužbi tužitelj ističe razloge nepravilne primjene zakona i podzakonskih propisa, nepotpuno i nepravilno utvrđenog činjeničnog stanja odnosno zbog toga što iz utvrđenih činjenica izveden nepravilan zaključak u pogledu činjeničnog stanja uslijed nepostupanja prema pravilima postupka, s time što predlaže u održavanje usmene rasprave radi razjašnjenja činjeničnog stanja.
U tužbi navodi kako je prije donošenja osporene odluke tuženik komunicirao s tužiteljem i tražio očitovanje vezano uz saznanje da tužitelj naplaćuje 5,00 kn provizije kod naplate svojih računa u poslovnicama svoga društva. Tužitelj drži da je nepravilno u predmetnoj stvari primijenjen zakon i podzakonski propis s obzirom na to da je tuženik prekoračio pravne okvire postavljene u odredbi članka 12. stavka 1. točke 2. Zakona o elektroničkim komunikacijama (»Narodne novine« 73/08. i 90/11. – dalje u tekstu: ZEK) te s njime povezane odredbe članka 7. stavka 7. Pravilnika o načinu i uvjetima obavljanja djelatnosti relektroničkih komunikacijskih mreža i usluga (»Narodne novine« 154/11. – dalje u tekstu: Pravilnik o djelatnostima). Naime, tuženiku je u nadležnosti nadzor i regulacija cijena, cjenika usluga i općih uvjeta poslovanja a prema odredbi članka 7. stavka 7. navedenog Pravilnika o djelatnostima tuženik može odlukom izmijeniti, dopuniti i ukinuti pojedine odredbe općih uvjeta poslovanja samo ako utvrdi da su u suprotnosti sa ZEK-om i propisima donesenim na temelju ZEK-a. S obzirom na to da ni ZEK ni bilo koji drugi zakonski ili podzakonski propis ne isključuju pravo tužitelja da nadoknadi trošak koji mu nastaje prilikom plaćanja računa za pruženu elektroničku komunikacijsku uslugu u vlastitim prostorijama nalazi da tuženik nije imao pravnu osnovu naložiti tužitelju izmijenu uvjeta poslovanja, a posebno ne narediti da se ista pruža bez naknade. Time je tužitelj prekoračio svoja ovlaštenja iz odredbe članka 5. stavka 1. ZEK-a jer je djelovao izvan djelokruga i nadležnosti utvrđenih tim Zakonom.
Posebno navodi da je sukladno odredbi članka 42. stavka 2. ZEK-a dostavio tuženiku na uvid svoje opće uvjete poslovanja koje je korigirao posljednji put 15. travnja 2012. odnosno 29.