 rukovodio poslovima razminiranja na radilištu i nadzornik HCR-a za kontrolu kvalitete koji je obavljao kontrolu kvalitete tijekom obavljanja poslova razminiranja.
Članak 75.
(1) Povjerenstvo je dužno pristupiti završnoj kontroli kvalitete nad obavljenima poslovima u roku od 15 dana od dana zaprimanja dokumentacije iz članka 29. ovoga Zakona.
(2) Dokumentaciju iz članka 29. ovoga Zakona dužan je posjedovati i voditelj radilišta ovlaštene pravne osobe i/ili obrtnika.
(3) Svaki član Povjerenstva može zatražiti uzorkovanje na svim dijelovima radilišta ako ocijeni da je to potrebno radi provjere kvalitete poslova razminiranja.
Članak 76.
Povjerenstvo sastavlja Zapisnik o završnoj kontroli kvalitete koji u prilogu mora sadržavati sljedeće:
– kartografski prikaz (HOK) ili katastarski plan, odnosno skice s ucrtanim pozicijama kontrolnih uzoraka
– ucrtane pozicije eventualno pronađenog MES-a, NUS-a i njihovih dijelova u kontrolnom uzorku s količinom, vrstom i fotodokumentacijom pronađenih sredstava.
Članak 77.
(1) Na temelju potpisanog Zapisnika o završnoj kontroli kvalitete predsjednik Povjerenstva ravnatelju HCR-a predlaže:
– izdavanje Potvrde o isključenju područja i/ili građevine iz MSP-a ako se utvrdi da je postignuta propisana kvaliteta radova ili
– ponavljanje poslova razminiranja na površini sukladno utvrđenoj situaciji iz Zapisnika o završnoj kontroli kvalitete Povjerenstva.
(2) Ovisno o rezultatima završne kontrole kvalitete, HCR je dužan u roku od 15 dana od dana završne kontrole kvalitete obaviti geodetsku izmjeru te izdati Potvrdu o isključenju područja i/ili građevine iz MSP-a ili naložiti ponavljanje obavljanja poslova razminiranja na onom dijelu radilišta za koje Povjerenstvo utvrdi da nisu izvršeni u skladu s odredbama ovoga Zakona i propisa donesenih na temelju njega.
(3) Uvjeti za ponavljanje poslova razminiranja iz stavka 2. ovoga članka propisani su pravilnikom kojim se uređuju poslovi razminiranja, kontrole kvalitete, općeg i tehničkog izvida i obilježavanja MSP-a.
Članak 78.
HCR je dužan u roku od 15 dana od dana potpisivanja Zapisnika iz članka 77. stavka 1. podstavka 1. ovoga Zakona izraditi Potvrdu o isključenju iz MSP-a koju dostavlja:
– Ministarstvu
– ovlaštenoj pravnoj osobi ili obrtniku koji su obavljali poslove razminiranja
– nadležnoj jedinici područne (regionalne) samouprave
– nadležnoj jedinici lokalne samouprave
– donatorima i/ili investitorima.
Članak 79.
HCR je dužan za završnu kontrolu kvalitete osigurati potreban broj pirotehničara HCR-a za kontrolu kvalitete, a ovlaštena pravna osoba i/ili obrtnik dužna je osigurati medicinski tim.
Članak 80.
Povjerenstvo je dužno obavljati završnu kontrolu kvalitete na svim cjelinama radilišta za koje su dane Izjave o očišćenosti iz članka 28. i članka 57. stavka 3. ovoga Zakona.
Članak 81.
Na površini na kojoj su ovlaštena pravna osoba i/ili obrtnik ponavljali poslove razminiranja mora se ponoviti završna kontrola kvalitete, sukladno članku 77. ovoga Zakona.
Članak 82.
(1) HCR je dužan u roku do tri dana od dana završne kontrole kvalitete donijeti rješenje o ponavljanju poslova iz članka 77. stavka 1. podstavka 2. ovoga Zakona.
(2) Protiv rješenja o ponavljanju poslova iz stavka 1. ovoga članka može se izjaviti žalba Ministarstvu. Protiv drugostupanjskog rješenja o žalbi nije dopuštena žalba, ali se može pokrenuti upravni spor.
Članak 83.
HCR, ovlaštene pravne osobe i/ili obrtnici i osobe koje imaju iskaznicu protuminskog djelovanja dužni su poslove kontrole kvalitete i razminiranja obavljati sukladno odredbama ovoga Zakona i propisa donesenih na temelju njega.
Članak 84.
Ministar donosi pravilnik o načinu obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
10. TEHNIČKI ZAHTJEVI ZA OPREMU I SREDSTVA TE POSTUPCI ZA IZDAVANJE OCJENE O SUKLADNOSTI
Članak 85.
Oprema i sredstva koja se koriste na poslovima dopunskog općeg izvida, tehničkog izvida i/ili razminiranja su:
– strojevi za pripremu površine
– ručni