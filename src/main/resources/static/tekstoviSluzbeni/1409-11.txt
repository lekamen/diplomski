 ispravka te ovlaštena osoba za davanje i objavu ispravka.
DIO ŠESTI PROČIŠĆENI TEKST PROPISA
Pročišćeni tekst propisa
Članak 63.
(1) Pročišćeni tekst propisa predstavlja ukupnost važećih odredaba jednog propisa koji je više puta mijenjan i dopunjavan, odnosno mijenjan ili dopunjavan.
(2) Pročišćeni tekst propisa nije propis, on ne stupa na snagu i ne stavlja se izvan snage, a ne može se mijenjati i dopunjavati, odnosno mijenjati ili dopunjavati.
(3) Pročišćeni tekst propisa jest vjerodostojni izvor sadržaja propisa i predstavlja tehničko pomagalo u sagledavanju određene propisane materije na jednom mjestu.
(4) Pročišćeni tekst propisa se utvrđuje u pravilu nakon što su donesene veće i opširnije izmjene i dopune nekog propisa, odnosno nakon određenog broja izmjena i dopuna propisa, kada su ti propisi najmanje tri puta izmjenjeni ili dopunjeni.
Sadržaj pročišćenog teksta propisa
Članak 64.
(1) Pročišćeni tekst propisa obvezno sadržava:
a) uvodni dio
b) naziv propisa s oznakom »pročišćeni tekst« koja se piše u zagradi ispod naziva
c) tekst propisa i
d) prijelazne i završne odredbe svih zakona koji su obuhvaćeni uz naznaku zakona kojemu pripadaju, broja »Narodnih novina« u kojima je objavljen i datum njegova stupanja na snagu, i to sve u posebnoj (zadnjoj) glavi ili poglavlju.
(2) Uvodni dio pročišćenog propisa obvezno sadržava:
a) pravnu osnovu za utvrđivanje pročišćenog teksta toga propisa
b) naziv tijela koje utvrđuje pročišćeni tekst
c) naziv propisa s nazivom i brojevima službenog glasila u kojemu je objavljen osnovni tekst i sve njegove izmijene i dopune uz naznaku dana stupanja na snagu svake od njih, uključujući odluke Ustavnog suda, vjerodostojno tumačenje i ispravke
d) broj sjednice ovlaštenog tijela s datumom utvrđivanja pročišćenog teksta i
e) klasu, urbroj i potpis ovlaštene osobe.
Način utvrđivanja pročišćenog teksta
Članak 65.
(1) Prigodom utvrđivanja pročišćenog teksta propisa obvezno se poštuje struktura i sadržaj te nazivi svih dijelova propisa.
(2) U pročišćenom tekstu propisa ne mogu se mijenjati izrazi, ispravljati pogreške koje nisu ispravljene ispravkom propisa i nije dopušteno dijeliti cjelinu, članke ili njihove dijelove.
(3) U skladu s odredbama stavka 1. i 2. ovoga članka odredbe propisa u pročišćenom tekstu treba sistematizirati po redoslijedu koji je njihovim donošenjem odredio donositelj.
(4) U skladu s odredbom stavka 3. ovoga članka u pročišćenom tekstu propisa nije dopušteno mijenjati brojčane oznake članaka.
Oblik (forma) utvrđivanja pročišćenog teksta propisa
Članak 66.
(1) U pročišćenom tekstu ispod svakoga članka koji je izmijenjen ili dopunjen navodi se puni naziv i broj službenog glasila u kojima je izmjena ili dopuna objavljena i datum njezina stupanja na snagu.
(2) Ako je jedan članak izmijenjen ili dopunjen dva ili više puta, podaci iz stavka 1. ovoga članka navode se kronološkim redoslijedom donošenja.
(3) Kada se izmjena propisa sastoji u tome da se pojedini članak briše, u pročišćenom tekstu propisa se zadržava njegova brojčana oznaka i naznačuje da je brisan u skladu sa stavkom 1. ovoga članka.
(4) Ako se radi o brisanju dijelova članaka (stavka, podstavka, točke i podtočke), u pročišćenom tekstu navodi se njegova brojčana ili druga oznaka i naznačuje da je brisana ta odredba, a ako je propisano da sljedeća odredba dobiva njezino mjesto, to se mora i naznačiti tako da se piše: »stavak x je brisan, a stavak y. postao je stavak x.«.
(5) Odredba stavka 4. ovoga članka ne smije se primijeniti na članke jer bi se u potpunosti izmijenila struktura i sistematika propisa i u bitnom se otežala primjena propisa.
DIO SEDMI VJERODOSTOJNO TUMAČENJE POJEDINIH ODREDABA PROPISA
Članak 67.
(1) Vjerodostojno tumačenje pojedinih odredaba propisa, kada je davanje vjerodostojnog tumačenja u pravnom sustavu Republike Hrvatske propisano, daje ili ne daje donositelj toga propisa.
(2) Vjerodostojno tumačenje ima jednaku pravnu snagu kao i propis za čiju se pojedinu odredbu ono daje.
(3) Vjerodostojno