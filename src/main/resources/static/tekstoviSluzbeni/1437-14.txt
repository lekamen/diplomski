 suprotnomu krilu.
Kada dovrši ravnanje desetine, zapovjednik, ako je na krilu, staje pred sredinu stroja i zapovijeda: Po – ZOR!
Na tu zapovijed vojne osobe brzo i istodobno okreću glavu ravno i zauzimaju osnovni stav.
Članak 74.
Ravnanje desetine po dubini zapovjednik desetine zapovijeda: U ZATILJAK!
Na tu se zapovijed vojne osobe prve vrste poravnavaju po čelu i zauzimaju odmak, ostali odmah stanu u zatiljak te zauzmu propisani razmak pružajući lijevu ruku ispred sebe tako da vrhovima prstiju dotiču lijevo rame osobe ispred. Zapovjednik desetine, ako treba, odlazi pet koraka ispred čelnih, okreće se čelom nazad, popravlja ravnanje rukom ili glasom dok u jednome redu ne vidi samo vojnu osobu po kojoj ravna.
Zapovjednik zapovijeda: Po – ZOR!, a vojne osobe istovremeno zauzimaju osnovni stav.
Članak 75.
Iz stroja se izlazi: iz prve vrste najkraćim putom, iz druge vrste vojna osoba izlazi iskorakom unatrag, obilazi lijevo ili desno krilo stroja, ovisno o tome koje mu je bliže. Pri povratku u stroj vojna osoba prve vrste poravna pete prema ostalima, okreće se čelom nazad i zauzima stav kao i ostale u stroju; vojna osoba druge vrste vraća se na svoje mjesto obilazeći bliže krilo.
Prolazak između osobe koja zapovijeda strojem i stroja zabranjen je.
Članak 76.
Desetina izvodi okret i postupke s oružjem na zapovijedi za pojedinca, samo što vojne osobe u stroju postupke izvode istodobno.
Ravnanje desetine po čelu s oružjem zapovjednik desetine zapovijeda: Nadesno (nalijevo) ravnaj SE!
Na tu zapovijed vojne osobe, osim krilnoga (krilnih) na označenoj strani, okreću brzo i istodobno glavu i pogled u zapovjeđenom smjeru, zauzimaju propisani odmak i ravnaju se podizanjem dlana lijeve ruke u visinu opasača – remena, ovisno u kojem smjeru lijevo ili desno se vrši ravnanje, tako da im ramena budu u jednoj crti te da svaki vidi prsa četvrtoga vojnika, računajući sebe prvim.
Pri uzimanju oružja o desno rame i k nozi vojne osobe s puškostrojnicama izvode postupke istodobno s vojnicima s puškama.
Članak 77.
Kretanje desetine naprijed korakom, trčećim korakom ili trkom zapovjednik desetine zapovijeda: Desetina, …….. korakom stu – PAJ! ili Desetina, trčećim kora – KOM (TRKOM)!
Članak 78.
Na te zapovijedi desetina istodobno kreće kako je propisano i za pojedinca. Srednja se vojna osoba (usmjernik) kreće određenim smjerom, ostali se ravnaju prema njemu.
Članak 79.
Za zaustavljanje desetine zapovjednik desetine zapovijeda: Desetina, STOJ!
Na tu se zapovijed desetina zaustavlja na način kako je opisano i za pojedinca.
Članak 80.
Kada nije prilagođeno za stavljanje na kup, a tlo je suho i prikladno, oružje se odlaže na zemlju. Ako je desetina postrojena u dvije vrste, zapovjednik desetine zapovijeda: Prva vrsta, dva koraka na – PRIJED!
Za odlaganje oružja zapovjednik desetine zapovijeda: Oružje ODLOŽI!
Na tu zapovijed svi vojnici istodobno odlažu oružje kako je propisano člankom 32. ovoga Pravilnika.
Članak 81.
Za uzimanje odloženoga oružja zapovjednik desetine zapovijeda: Kod oružja ZBOR!
Na tu se zapovijed desetina postrojava pokraj oružja tako da prsti desne noge budu uz dno kundaka (uz donji dio kućišta kod pušaka s preklopnim kundakom).
Zapovjednik desetine zatim zapovijeda: Oružje UZMI!
Na tu zapovijed sve vojne osobe istodobno uzimaju oružje kako je propisano člankom 34.
Ako je desetina postrojena u dvije vrste, zapovjednik desetine zapovijeda: Druga vrsta, dva koraka na – PRIJED!
2. POZDRAVLJANJE
Članak 82.
Desetina pozdravlja u mjestu i kretanju.
Članak 83.
Za pozdrav u mjestu desetina se uvijek postrojava u dvovrsni stroj, osim desetina koje imaju do pet vojnika.
Za pozdrav, ovisno o tome s koje strane dolazi osoba koja se pozdravlja, zapovjednik desetine zapovijeda: Pozdrav nade – SNO! Pozdrav nalije – VO! ili Po – ZDRAV! kada se osoba približi postrojenoj desetini 15 do 20 koraka.
Vojnici hitro i istodobno okreću glave u zapovjeđenu stranu prateći pozdravljanu osobu okretom glave i pogledom.
Ako je na čelu stroja i ne predaje prijavak,