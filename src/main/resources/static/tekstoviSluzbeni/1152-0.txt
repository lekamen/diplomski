59 29.05.2015 Odluka o standardu prehrane bolesnika u bolnicama
MINISTARSTVO ZDRAVLJA
1153
Na temelju članka 39. Zakona o sustavu državne uprave (»Narodne novine«, broj 150/2011 i 12/2013) ministar zdravlja donosi
ODLUKU
O STANDARDU PREHRANE BOLESNIKA U BOLNICAMA
I.
(1) Ovom Odlukom propisuju se standardi prehrane bolesnika u bolnicama na način da se u svim bolnicama na području Republike Hrvatske osigurava:
– jednoznačno označavanje, broja i vrste dijeta,
– jednoobrazna primjena dijeta kod određenih bolesti,
– ujednačena kvaliteta prehrane,
– sustavni razvoj i kontrola bolničke prehrane,
– temelj za informatizaciju bolničke prehrane.
(2) Standardi prehrane bolesnika u bolnicama mogu se primjenjivati i u drugim zdravstvenim ustanovama i ustanovama socijalne skrbi.
II.
(1) U Tablici 1. Popis dijeta koje se primjenjuju za prehranu bolesnika u bolnicama koja je tiskana uz ovu Odluku i njezin je sastavni dio, od rednog broja 1. do 50. navedene su dijete koje se primjenjuju za prehranu bolesnika u bolnicama.
(2) Za svaku dijetu iz stavka 1. ove točke navedeni su sljedeći podaci:
1. redni broj dijete,
2. naziv dijete,
3. energetska vrijednost (kJ/kcal),
4. udio makronutrijenata (proteina, masti i ugljikohidrata),
5. dnevni broj obroka,
6. namjena dijete,
7. karakteristike dijete.
III.
(1) U Tablici 1. ove Odluke navedene su sljedeće dijete:
1. od rednog broja 1. do 11. i 19. navedene su osnovne dijete koje se prema svojem sastavu i mogućnosti korištenja mogu primjenjivati osim u bolnicama i u drugim ustanovama navedenim u točki I. stavku 2. ove Odluke.
2. pod rednim brojem 11.A., 12.A., 13.A., 15., 22., 23., 25., 26., 26A., 27., 28., navedene su prijelazne dijete koje se isključivo koriste u akutnoj fazi bolesti i imaju ograničeno vrijeme trajanja.
3. pod rednim brojem 17. i 18. navedene su dijabetičke dijete u kojima se unos kalorija izračunava prema indeksu tjelesne mase, a broj obroka ovisi o osnovnoj terapiji.
4. od rednog broja 43. do 47. navedene su dijagnostičke dijete koje se isključivo koriste za pripremu bolesnika prije određenih dijagnostičkih pretraga i imaju ograničeno vrijeme trajanja.
(2) Zbog svojih specifičnosti i zahtjevnosti, za dijete navedene u stavku 1. podstavku 2. ove točke nisu navedene energetske vrijednosti kao ni udio proteina, masti i ugljikohidrata zbog individualnog pristupa bolesnicima koji su na navedenim dijetama te njihovog ograničenog vremena trajanja.
IV.
(1) Preporuke za prehranu dojenčadi koje uključuju energijsku vrijednost, učestalost, količinu, konzistenciju, raspored i vrstu obroka navedene su u Tablici 2. Dojenački mliječni obrok u odnosu na energijsku vrijednost, učestalost, količinu, konzistenciju, raspored i vrstu obroka i Tablici 3. Dojenački obroci u odnosu na energijsku vrijednost, učestalost, količinu, konzistenciju, raspored i vrstu obroka koje su tiskane uz ovu Odluku i njezin su sastavni dio. Energijske potrebe/volumen obroka naveden je za dojenče s prosječnom tjelesnom masom. U slučaju odstupanja treba prilagoditi količine hrane kako bi se zadovoljile energijske potrebe.
(2) U Tablici 4. Preporuke Europskog društva za prehranu i metabolizam 2006. Smjernice za prehranu kod ciroze jetre koja je tiskana uz ovu Odluku i njezin je sastavni dio navedene su smjernice za prehranu kod ciroze jetre.
V.
(1) Osnova za izračun normativa jela i jelovnika za svaku dijetu jesu podaci navedeni u točki II. stavku 2. podstavku 3., 4., 5. i 7. ove Odluke, te energetske i hranjive vrijednosti hrane utvrđene u Prilogu XIII Uredbe (EU) br. 1169/2011 Europskog parlamenta i Vijeća od 25. listopada 2011. o informiranju potrošača o hrani, izmjeni Uredbi (EZ) br. 1924/2006 i (EZ) br. 1925/2006 Europskog parlamenta i Vijeća te o stavljanju izvan snage Direktive Komisije 87/250/EEZ, Direktive Vijeća 90/496/EEZ, Direktive Komisije 1999/10/EZ, Direktive 2000/13/EZ Europskog parlamenta i Vijeća, direktiva Komisije 2002/67/EZ i 2008/5/EZ i Uredbe Komisije (EZ) br. 608/2001.
(2) Temeljem izračuna iz stavka 1. ove