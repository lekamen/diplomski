 količini svake vrste otpada,
– ukupni kapacitet postrojenja za spaljivanje ili suspaljivanje,
– granične vrijednosti za emisije u zrak i vodu,
– pH, temperaturu i protok ispuštanja otpadne vode,
– postupke i učestalost uzorkovanja i mjerenja koje treba koristiti kako bi se poštovali uvjeti postavljeni za praćenje emisije,
– maksimalno dozvoljeno razdoblje svih tehničkih neizbježnih prekida rada, poremećaja ili kvarova uređaja za pročišćavanje ili mjernih uređaja, tijekom kojih emisije u zrak i ispuštanje otpadne vode mogu prijeći propisane granične vrijednosti emisije,
– popis količina različitih kategorija opasnog otpada koji se može obrađivati, samo za postrojenje za spaljivanje ili suspaljivanje opasnog otpada,
– minimalne i maksimalne masene protoke tih opasnih otpada, njihove najniže i maksimalne ogrijevne vrijednosti i njihov maksimalni sadržaj polikloriranih bifenila, pentaklorfenola, klora, fluora, sumpora, teških metala i ostalih onečišćujućih tvari, samo za postrojenje za spaljivanje ili suspaljivanje opasnog otpada,
– prosječan sastav miješanog komunalnog otpada predviđenog za spaljivanje.
Članak 8.
(1) Postrojenja za spaljivanje otpada moraju postići takav stupanj izgaranja da je ukupni sadržaj organskog ugljika u šljaci i pepelu manji od 3% ili da je njihov gubitak žarenjem manji od 5% suhe tvari materijala. Ukoliko je potrebno za dostizanje navedenih parametara, koriste se tehnike prethodne obrade otpada.
(2) Postrojenja za spaljivanje otpada konstruiraju se, opremaju i funkcioniraju tako da plin nastao spaljivanjem otpada, nakon posljednjeg ubrizgavanja zraka za izgaranje, na kontroliran i homogen način te čak i pod najnepovoljnijim uvjetima postiže temperaturu od najmanje 850 °C u trajanju od najmanje dvije sekunde.
(3) Postrojenja za suspaljivanje otpada konstruiraju se, opremaju, grade i funkcioniraju tako da plin nastao suspaljivanjem otpada, na kontroliran i homogen način te čak i pod najnepovoljnijim uvjetima postiže temperaturu od najmanje 850 °C u trajanju od najmanje dvije sekunde.
(4) Ukoliko se spaljuje ili suspaljuje otpad s udjelom halogeniranih organskih tvari većim od 1%, izraženim u obliku klora, temperatura potrebna kako bi se poštivale odredbe 2. i 3. stavka ovoga članka iznosi najmanje 1100 °C.
(5) U postrojenjima za spaljivanje otpada, temperature iz 2. i 4. stavka ovoga članka, mjere se blizu unutrašnjeg zida komore za sagorijevanje.
(6) Svaka komora za sagorijevanje postrojenja za spaljivanje otpada mora biti opremljena najmanje jednim pomoćnim plamenikom. Taj se plamenik automatski pali ako temperatura plinova izgaranja, nakon posljednjeg ubrizgavanja zraka za izgaranje, padne ispod temperatura utvrđenih u stavku 2. do 5. ovoga članka. Također se koristi za vrijeme radnji uključivanja i isključivanja, kako bi se osiguralo zadržavanje tih temperatura čitavo vrijeme tijekom tih radnji te sve dok se u komori za sagorijevanje nalazi otpad koji nije spaljen. Pomoćni plamenik ne napaja se gorivom koje može uzrokovati emisije više od onih koje nastaju izgaranjem plinskog ulja sukladno posebnim propisima o zaštiti zraka.
(7) Postrojenja za spaljivanje otpada i postrojenja za suspaljivanje otpada aktiviraju automatski sustav za sprečavanje unosa otpada, u sljedećim situacijama:
– prilikom uključivanja, sve dok se ne postigne temperatura iz stavka 2. do 5. ovog članka,
– uvijek kada nije zadržana temperatura iz stavka 2. do 5. ovog članka,
– uvijek kada kontinuirana mjerenja pokažu da je bilo koja granična vrijednost emisije prekoračena zbog poremećaja u radu ili kvara uređaja za pročišćavanje otpadnih plinova.
(8) Sva toplina koju proizvedu postrojenja za spaljivanje otpada ili postrojenja za suspaljivanje otpada oporabljuje se koliko god je to moguće tehnički i ekonomski ostvarivo i izvedivo.
(9) Zarazni medicinski otpad unosi se direktno u peć, bez prethodnog miješanja s ostalim kategorijama otpada i direktnog rukovanja njime.
(10) Obrađivač rukovodi postrojenjem za spaljivanje otpada i