44 22.04.2015 Pravilnik o obliku i načinu vođenja evidencije o izdanim rješenjima o odobrenju za obavljanje poslova ovjeravanja zakonitih mjerila i/ili pripreme zakonitih mjerila za ovjeravanje
DRŽAVNI ZAVOD ZA MJERITELJSTVO
891
Na temelju članka 7. stavka 6. Zakona o mjeriteljstvu (»Narodne novine«, broj 74/2014), ravnatelj Državnog zavoda za mjeriteljstvo donosi
PRAVILNIK
O OBLIKU I NAČINU VOĐENJA EVIDENCIJE O IZDANIM RJEŠENJIMA O ODOBRENJU ZA OBAVLJANJE POSLOVA OVJERAVANJA ZAKONITIH MJERILA I/ILI PRIPREME ZAKONITIH MJERILA ZA OVJERAVANJE
Članak 1.
Ovim Pravilnikom propisuje se oblik i način vođenja evidencije o rješenjima o odobrenju za obavljanje poslova ovjeravanja zakonitih mjerila i/ili poslova pripreme zakonitih mjerila za ovjeravanje i rješenjima o ukidanju odobrenja za obavljanje poslova ovjeravanja zakonitih mjerila i/ili poslova pripreme zakonitih mjerila za ovjeravanje, koje Državni zavod za mjeriteljstvo izdaje pravnim osobama koje ispunjavaju uvjete odnosno prestanu ispunjavati uvjete propisane Zakonom o mjeriteljstvu (u daljnjem tekstu: ovlaštena tijela).
Članak 2.
(1) Evidencija o rješenjima iz članka 1. ovoga Pravilnika (u daljnjem tekstu evidencija) vodi se u elektroničkom obliku na propisanim obrascima:
– Ovlaštena tijela za obavljanje poslova ovjeravanja zakonitih mjerila (Obrazac 1.)
– Ovlaštena tijela za obavljanje poslova pripreme zakonitih mjerila za ovjeravanje (Obrazac 2.),
koji su tiskani uz ovaj Pravilnik i njegov su sastavni dio, a objavljuju se na mrežnim stranicama Državnog zavoda za mjeriteljstvo.
(2) Obrasci iz stavka 1. ovoga članka sadrže sljedeće rubrike:
– redni broj
– naziv ovlaštenog tijela za obavljanje poslova ovjeravanja zakonitih mjerila odnosno poslova pripreme zakonitih mjerila za ovjeravanje
– OIB subjekta i broj rješenja zadnjeg upisa (promjene) u sudski registar,
– klasa, urudžbeni broj i datum rješenja o odobrenju, identifikacijski broj, područje i opseg ovlaštenja,
– dan izvršnosti rješenja,
– datum prestanka važenja rješenja o odobrenju istekom roka važenja,
– rješenje o ukidanju rješenja o odobrenju prije isteka roka važenja rješenja (čl. 11. Zakona o mjeriteljstvu),
– napomena.
Članak 3.
Evidenciju iz članka 2. ovoga Pravilnika vodi državni službenik sukladno propisima o unutarnjem ustrojstvu Državnog zavoda za mjeriteljstvo.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/01
Urbroj: 558-01/2-15-01
Zagreb, 15. travnja 2015.
Zamjenik ravnatelja Državnog zavoda za mjeriteljstvo mr. sc. Božidar Ljubić, dipl. ing., v. r.
Obrazac 1.
OVLAŠTENA TIJELA ZA OBAVLJANJE POSLOVA OVJERAVANJA ZAKONITIH MJERILA
Red. broj Naziv ovlaštenog tijela za obavljanje poslova ovjeravanja zakonitih mjerila OIB subjekta i broj rješenja zadnjeg upisa (promjene) u sudski registar Klasa, urbroj i datum rješenja o odobrenju, identifikacijski broj i područje i opseg ovlaštenja Dan izvršnosti rješenja Datum prestanka važenja rješenja o odobrenju istekom roka važenja Rješenje o ukidanju rješenja o odobrenju prije isteka roka važenja (čl. 11. Zakona o mjeriteljstvu) Napomena 1. 2. 3. 4. 5. 6. 7.
Obrazac 2.
OVLAŠTENA TIJELA ZA OBAVLJANJE POSLOVA PRIPREME ZAKONITIH MJERILA ZA OVJERAVANJE
Red. broj Naziv ovlaštenog tijela za obavljanje poslova pripreme zakonitih mjerila za ovjeravanje OIB subjekta i broj rješenja zadnjeg upisa (promjene) u sudski registar Klasa, urbroj i datum rješenja o odobrenju, identifikacijski broj i područje i opseg ovlaštenja Dan izvršnosti rješenja Datum prestanka važenja rješenja o odobrenju istekom roka važenja Rješenje o ukidanju rješenja o odobrenju prije isteka roka važenja (čl. 11. Zakona o mjeriteljstvu) Napomena 1. 2. 3. 4. 5. 6. 7.
