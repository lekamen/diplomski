114 21.10.2015 Pravilnik o izmjenama i dopunama Pravilnika o dozvolama za obavljanje energetskih djelatnosti i vođenju registra izdanih i oduzetih dozvola za obavljanje energetskih djelatnosti
MINISTARSTVO GOSPODARSTVA
2179
Na temelju članka 17. stavka 2. Zakona o energiji (»Narodne novine«, broj 120/12, 14/14 i 95/15) ministar gospodarstva donosi
PRAVILNIK
O IZMJENAMA I DOPUNAMA PRAVILNIKA O DOZVOLAMA ZA OBAVLJANJE ENERGETSKIH DJELATNOSTI I VOĐENJU REGISTRA IZDANIH I ODUZETIH DOZVOLA ZA OBAVLJANJE ENERGETSKIH DJELATNOSTI
Članak 1.
U Pravilniku o dozvolama za obavljanje energetskih djelatnosti i vođenju registra izdanih i oduzetih dozvola za obavljanje energetskih djelatnosti (»Narodne novine«, broj 88/15) u članku 4. stavku 3. iza riječi: »pravnoj i fizičkoj osobi« dodaju se riječi: »koji je nositelj«.
Stavak 4. mijenja se i glasi:
»(4) Iznimno od odredbe stavka 2. ovoga članka, Agencija može izdati aktivnom trgovcu iz države članice Europske unije i ugovornih strana Energetske zajednice dozvole za obavljanje određenih djelatnosti sukladno odredbama članak 16. ovoga Pravilnika.«
Članak 2.
U članku 16. stavak 1. mijenja se i glasi:
»(1) Iznimno od odredbi ovoga Pravilnika, Agencija može po pojednostavnjenim uvjetima izdati dozvolu za obavljanje energetske djelatnosti trgovine električnom energijom i trgovine plinom, aktivnom trgovcu električnom energijom i trgovcu plinom, iz države članice Europske unije ili ugovorne strane Energetske zajednice.«
U stavku 2. iza stavka 4. dodaje se podstavak 5. koji glasi:
– dokaz da posjeduje bankarsku garanciju iz države članice Europske unije ili ugovorne strane Energetske zajednice na iznos iz Priloga II. za obavljanje energetske djelatnosti za koju ishođuje dozvolu
Članak 3.
U članku 17. stavak 6. briše se.
Članak 4.
U prilogu I., u točki 9. podtočka 3.b) mijenja se i glasi:
»b) Uporabne dozvole ili potrebne isprave prema propisima kojima se uređuje područje prostornog uređenja i gradnje i posebnim propisima na temelju kojih se građevina i/ili oprema može koristiti, staviti u pogon, odnosno na temelju kojih se može obavljati energetska djelatnost;«.
U točki 10. podtočka 3.b) mijenja se i glasi:
»b) Popis uporabnih dozvola ili potrebnih isprava prema propisima kojima se uređuje područje prostornog uređenja i gradnje i posebnim propisima na temelju kojih se građevina i/ili oprema može koristiti, staviti u pogon, odnosno na temelju kojih se može obavljati energetska djelatnost;«.
U točki 12. podtočka 3. b) mijenja se i glasi:
»b) Uporabne dozvole ili potrebne isprave prema propisima kojima se uređuje područje prostornog uređenja i gradnje i posebnim propisima na temelju kojih se građevina i/ili oprema može koristiti, staviti u pogon, odnosno na temelju kojih se može obavljati energetska djelatnost;«.
Članak 5.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/121
Urbroj: 526-04-01-01-02/3-15-03
Zagreb, 9. listopada 2015.
Ministar Ivan Vrdoljak, v. r.
