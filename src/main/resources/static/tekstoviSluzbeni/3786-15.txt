 na interese UCITS fondova i njihovih ulagatelja i osiguralo da se prema UCITS fondovima i njihovim ulagateljima postupa pošteno i
6. pridržavati se odredaba ovoga Zakona i propisa donesenih na temelju ovoga Zakona, na način koji promovira najbolje interese ulagatelja i integritet tržišta kapitala.
(2) Društvu za upravljanje, članovima uprave i nadzornog odbora, prokuristima i radnicima društva za upravljanje interesi ulagatelja i UCITS fonda moraju uvijek biti prioritet i nikada svoje interese ili interese povezanih osoba ne smiju stavljati ispred interesa ulagatelja i UCITS fonda te integriteta tržišta kapitala.
(3) Agencija će pravilnikom detaljnije propisati kriterije za procjenu, mjere i procedure te druge načine na koji će društva za upravljanje ispuniti svoju obvezu iz stavka 1. ovoga članka.
POGLAVLJE V. ORGANIZACIJSKI ZAHTJEVI ZA DRUŠTVO ZA UPRAVLJANJE
Opći organizacijski uvjeti
Članak 48.
(1) Društvo za upravljanje dužno je, uzimajući u obzir vrstu, opseg i složenost poslovanja, uspostaviti, provoditi te redovito ažurirati, procjenjivati i nadzirati, učinkovite i primjerene:
1. postupke odlučivanja i organizacijsku strukturu koja jasno i na dokumentiran način utvrđuje linije odgovornosti i dodjeljuje funkcije i odgovornosti
2. mjere i postupke kojima će osiguravati da su relevantne osobe društva za upravljanje svjesne postupaka koje moraju poštivati za pravilno izvršavanje svojih dužnosti i odgovornosti
3. mehanizme unutarnjih kontrola, namijenjene osiguranju usklađenosti s ovim Zakonom i propisima donesenim na temelju ovoga Zakona, kao i s drugim relevantnim propisima te internim odlukama, procedurama i postupcima na svim razinama društva za upravljanje, uključujući i pravila za osobne transakcije relevantnih osoba te za držanje ili upravljanje ulaganjima u financijske instrumente u svrhu ulaganja za vlastiti račun
4. procedure kojima će osigurati da se svaka transakcija izvršena za račun UCITS fonda može rekonstruirati prema njezinu nastanku, stranama u transakciji, prirodi te mjestu i vremenu izvršenja transakcije, te da se imovina UCITS fonda ulaže u skladu s ovim Zakonom, propisima donesenim na temelju ovoga Zakona, prospektom i pravilima UCITS fonda
5. interno izvješćivanje i dostavu informacija na svim relevantnim razinama društva za upravljanje, kao i učinkovite protoke informacija sa svim uključenim trećim osobama
6. evidenciju svoga poslovanja i unutarnje organizacije
7. evidencije svih internih akata, kao i njihovih izmjena
8. politike i procedure kontinuiranog stručnog osposobljavanja radnika, primjerenog opisu poslova koje radnik obavlja
9. administrativne i računovodstvene procedure i postupke te sustav izrade poslovnih knjiga i financijskih izvještaja, kao i procedure i postupke vođenja i čuvanja poslovne dokumentacije koje će osigurati istinit i vjeran prikaz financijskog položaja društva za upravljanje u skladu sa svim važećim računovodstvenim propisima
10. mjere i postupke za nadzor i zaštitu informacijskog sustava i sustava za elektroničku obradu podataka
11. mjere i postupke za kontinuirano očuvanje sigurnosti, integriteta i povjerljivosti informacija i
12. politike, mjere i postupke osiguranja neprekidnog poslovanja.
(2) Društvo za upravljanje dužno je u okviru mehanizma unutarnjih kontrola, uzimajući u obzir vrstu, opseg i složenost svoga poslovanja te vrstu i opseg usluga koje pruža i obavlja, ustrojiti sljedeće kontrolne funkcije:
1. funkciju upravljanja rizicima
2. funkciju praćenja usklađenosti s relevantnim propisima i
3. funkciju interne revizije.
Sukob interesa
Članak 49.
(1) Društvo za upravljanje dužno je, uzimajući u obzir vrstu, opseg i složenost poslovanja, organizirati poslovanje na način da svodi rizik sukoba interesa na najmanju moguću mjeru.
(2) Društvo za upravljanje dužno je poduzeti sve razumne korake kako ne bi tijekom obavljanja djelatnosti društva za upravljanje u pitanje došli interesi UCITS fonda, ulagatelja i/ili klijenata.
(3) Društvo za upravljanje dužno je poduzeti