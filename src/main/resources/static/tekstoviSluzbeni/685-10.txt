(1) Ako Nositelj Programa osposobljavanja prestane ispunjavati neki od propisanih uvjeta Ministarstvo će mu rješenjem oduzeti suglasnost.
(2) Ako se utvrdi nepravilnost u provođenju Programa osposobljavanja odnosno nepravilnosti u provođenju drugih obaveza Nositelja Programa osposobljavanja propisanih ovim Pravilnikom Ministarstvo će Nositelju Programa osposobljavanja rješenjem odrediti primjereni rok za otklanjanje nepravilnosti.
(3) Ako Nositelj Programa osposobljavanja ne otkloni nepravilnosti iz stavka 2. ovoga članka u danom roku, Ministarstvo će mu rješenjem oduzeti suglasnost za provođenje Programa osposobljavanja.
VIII. REGISTAR NOSITELJA PROGRAMA OSPOSOBLJAVANJA
Vođenje Registra
Članak 37.
(1) Registar Nositelja Programa osposobljavanja za certificirane instalatere solarnih toplinskih sustava ustrojava i vodi Ministarstvo u elektroničkom obliku.
(2) Izvadak iz Registra Nositelja Programa osposobljavanja za certificirane instalatere solarnih toplinskih sustava objavljuje se na službenim internetskim stranicama Ministarstva.
Sadržaj Registra
Članak 38.
(1) Registar Nositelja Programa osposobljavanja za certificirane instalatere solarnih toplinskih sustava sadrži:
1. naziv i osobni identifikacijski broj Nositelja Programa osposobljavanja;
2. klasifikacijski broj, urudžbeni broj te datum izdavanja suglasnosti za provođenje Programa osposobljavanja;
3. adresu sjedišta, e-mail adresu, broj telefona Nositelja Programa osposobljavanja;
4. ime i prezime odgovorne osobe Nositelja Programa osposobljavanja i njezin osobni identifikacijski broj;
5. imena i prezimena stručnih osoba koje provode Program izobrazbe i njihove osobne identifikacijske brojeve;
6. odjeljak za napomene.
(2) Izvadak iz Registra iz stavka 1. ovoga članka objavljuje se na službenim internetskim stranicama Ministarstva.
IX. PRIJELAZNE I ZAVRŠNE ODREDBE
Članak 39.
Ovaj Pravilnik stupa na snagu osmog dana od dana objave u »Narodnim novinama«, osim članka 5. stavka 1. koji stupa na snagu 1. siječnja 2016. godine.
Klasa: 360-01/14-12/11
Urbroj: 531-04-02-15-13
Zagreb, 16. ožujka 2015.
Ministrica Anka Mrak-Taritaš, dipl. ing. arh., v. r.
PRILOG 1.
PROGRAM IZOBRAZBE
Za Program izobrazbe utvrđen je sljedeći sadržaj u trajanju od 40 sati¸ od čega 20 sati teorijskog dijela nastave i 20 sati praktičnog dijela nastave:
1. Teorijska nastava – 20 sati
1.1. Sunčevo zračenje – 3 sata
– karakteristike sunčevog zračenja (energija, valne duljine, apsorpcija u atmosferi, vrste, status u R. Hrvatskoj i EU)
– geometrija Zemlje i Sunca
– geometrija sunčevog zračenja na nagnutu plohu
– optimalni kut nagiba plohe (kolektora) za pojedini mjesec
– satne i mjesečne prosječne vrijednosti sunčevog zračenja
– prolaz sunčevog zračenja kroz prozirnu stijenku
– ovisnost zračenja o upadnom kutu
– apsorbirano zračenje
1.2. Zakonodavna regulativa – 2 sata
– Zakon o energetskoj učinkovitosti
– Pravilnik o korištenju obnovljivih izvora energije i kogeneracije
– zakonski okvir za proizvodnju toplinske energije iz obnovljivih izvora
– Strategija energetskog razvoja Republike Hrvatske (»Narodne novine« 130/09)
– Pravilnik o uvjetima i mjerilima za utvrđivanje sustava kvalitete usluga i radova za certificiranje ovlaštenih instalatera OIE – solarnih toplinskih sustava
– propisi iz područja gradnje
– izvori sufinanciranja, nacionalni programi energetske obnove, bespovratna sredstva za građane, natječaji FZOEU, EU programi i fondovi
– EU norme za tehnologiju i certificiranje
1.3. Kolektori sunčevog zračenja – 6 sati
– vrste kolektora (pločasti, vakuumski, apsorberi, koncentrirajući, parabolični)
– dijelovi, materijali izrade toplinske karakteristike, temperaturni režimi rada, primjena pojedinih vrsta kolektora
– toplinski gubici pločastog kolektora: utjecaj brzine strujanja fluida, utjecaj vjetra, utjecaj karakteristike stakla i premaza apsorbera, utjecaj konstrukcijskih parametara
– efikasnost kolektora: način određivanja, utjecaj radnih parametara, usporedba za razne tipove kolektora
– načini spajanja 