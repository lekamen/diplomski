 sanitarno-tehničkih i higijenskih uvjeta proizvodnje i prometa istih,
– osigurava zdravstvenu ispravnosti vode za ljudsku potrošnju te sanitarnu zaštitu zona izvorišta i objekata, odnosno uređaja koji služe za javnu opskrbu vodom za ljudsku potrošnju,
– osigurava zdravstvenu ispravnost kupališnih, bazenskih voda, voda fontana i drugih voda od javno zdravstvenog interesa,
– osigurava sanitarno-tehničke i higijenske uvjete na površinama, u prostorijama i objektima koji podliježu sanitarnom nadzoru,
– osigurava provođenje dezinfekcije, dezinsekcije i deratizacije kao opće mjere na površinama, prostorima, prostorijama i objektima koji podliježu sanitarnom nadzoru,
– na prijedlog Hrvatskog zavoda za javno zdravstvo osigurava i provođenje posebnih, sigurnosnih te ostalih mjera zaštite pučanstva od zaraznih bolesti u slučajevima većih incidentnih/kriznih situacija.
Članak 21.
(1) Radna postrojba je privremena podstožerna postrojba koja se formira poradi tehničke pomoći Zapovjedništvu i Odsjecima Kriznoga stožera za rad na prostoru incidentne/krizne situacije te svih ostalih situacija i događanja u kojima sudjeluje Krizni stožer.
(2) Odluku o osnivanju radne postrojbe donosi Predsjednik Kriznoga stožera na prijedlog načelnika Kriznoga stožera.
IV. ZAPOVIJEDANJE, NADZOR I KOORDINACIJA
Članak 22.
Upravljanje odgovorom na veće incidentne/krizne situacije odvija se na razinama određenim odlukom ministra.
V. PRAVA, OBVEZE I ODGOVORNOSTI ČLANOVA I SURADNIKA STOŽERA
Članak 23.
U obavljanju poslova i zadataka iz djelokruga Kriznoga stožera, članovi i suradnici Kriznoga stožera imaju prava, dužnosti i odgovornosti utvrđene ovim Pravilnikom i drugim propisima koji uređuju postupke u hitnim situacijama. U svom radu, članovi i suradnici Kriznoga stožera moraju se pridržavati važećih propisa, planova, naloga, zapovijedi i uputa predsjednika Kriznoga stožera.
VI. RASPOREĐIVANJE I IMENOVANJE ČLANOVA I SURADNIKA KRIZNOGA STOŽERA
Članak 24.
(1) Članove Kriznoga stožera imenuje predsjednik Kriznoga stožera.
(2) Suradnike pročelnika odsjeka Kriznoga stožera imenuju pročelnici tih odsjeka uz suglasnost predsjednika Kriznog stožera.
VII. FINANCIRANJE RADA KRIZNOG STOŽERA
Članak 25.
Djelovanje Kriznoga stožera financira se iz državnog proračuna Republike Hrvatske, sredstava Hrvatskog zavoda za zdravstveno osiguranje, donacija i drugih izvora, prema utvrđenom financijskom planu koji donosi Zapovjedništvo Kriznoga stožera.
VIII. POSTUPCI I OBRASCI ZA HITNE SLUČAJEVE
Članak 26.
Postupke i obrasce za hitne slučajeve posebnom odlukom propisuje Predsjednik Kriznoga stožera.
IX. ORGANIZACIJA ZDRAVSTVA U INCIDENTNIM/KRIZNIM SITUACIJAMA
Članak 27.
Organizacija zdravstva u incidentnim/kriznim situacijama uređuje se posebnom odlukom ministra u skladu s propisima koji uređuju zdravstvenu djelatnost.
X. SURADNJA CIVILNE I VOJNE ZDRAVSTVENE ZAŠTITE U INCIDENTNIM/KRIZNIM SITUACIJAMA
Članak 28.
Suradnja civilne i vojne zdravstvene zaštite u incidentnim/kriznim situacijama uređuje se posebnim planovima.
XI. SURADNJA S DRAGOVOLJNIM SEKTOROM – HUMANITARNIM ORGANIZACIJAMA SRODNIM ZDRAVSTVU
Članak 29.
Suradnja s dragovoljnim sektorom – humanitarnim organizacijama srodnim zdravstvu uređuje se posebnim sporazumima.
XII. PRIJELAZNE I ZAVRŠNE ODREDBE
Članak 30.
Stupanjem na snagu ovoga Pravilnika prestaje važiti Pravilnik o ustrojstvu i načinu rada Kriznoga stožera Ministarstva zdravstva i socijalne skrbi (»Narodne novine«, broj 46/2007).
Članak 31.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-04/37
Urbroj: 534-02-1-2/2-15-01
Zagreb, 10. veljače 2015.
Ministar prim. Siniša Varga, dr. med. dent., v. r.
