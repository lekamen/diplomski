 samoupravi, nabraja izvršne poslove župana).
Niti jedna od odredbi na temelju kojih je donesen osporeni Pravilnik ne ovlašćuje župana da općim aktom regulira prava i obveze izabranih dužnosnika županije. Takva ovlast ne proizlazi niti iz odredaba bilo kojeg drugog zakona kojim se uređuju prava i položaj dužnosnika jedinica lokalne i područne (regionalne) samouprave.
Shvaćanje donositelja osporenog Pravilnika prema kojem je zakonodavac propustio urediti sva prava i obveze vezane uz profesionalno obnašanje dužnosti lokalnih dužnosnika nije, niti može biti temelj za donošenje općeg akta kakav je osporeni Pravilnik.
U postupku ocjene zakonitosti općeg akta, Sud ispituje je li akt donesen od ovlaštene osobe, je li donositelj imao zakonsko ovlaštenje za njegovo donošenje (pravna osnova donošenja) te odgovara li opći akt onom sadržaju koji mu je odredio zakon, odnosno statut jedinice lokalne i područne samouprave. U provedenom postupku Sud je utvrdio da za donošenje osporenog Pravilnika donositelj nije imao zakonsko ovlaštenje (pravnu osnovu donošenja), a osporeni Pravilnik ne odgovara sadržaju koji bi bio određen zakonom.
Iz navedenog slijedi da je donošenjem osporenog Pravilnika donositelj prekoračio zakonom propisane ovlasti, zbog čega je Sud na temelju odredbe članka 86. stavka 3. Zakona o upravnim sporovima zahtjev usvojio i ukinuo osporeni Pravilnik.
Objava ove presude temelji se na odredbi članka 86. stavka 4. Zakona o upravnim sporovima.
Poslovni broj: Usoz-57/14-6 Zagreb, 27. veljače 2015.
Predsjednica vijeća Ana Berlengi Fellner, v. r.
