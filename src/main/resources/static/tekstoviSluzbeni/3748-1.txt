 radnik kojem je izdao odobrenje za dopunski rad proglašava odgovornim zbog teške povrede ili nedostojnim za obavljanje djelatnosti ili
– da je zdravstveni radnik kojem je izdao odobrenje za dopunski rad pravomoćno osuđen za kazneno djelo ili mu je izrečena prekršajno-pravna sankcija zbog obavljanja dopunskog rada bez odobrenja poslodavca ili zbog drugih prekršaja vezanih uz povredu ugovora o radu, poslodavac je obvezan donijeti odluku o opozivu odobrenja za dopunski rad i ne smije zdravstvenom radniku dati novo odobrenje za dopunski rad u razdoblju od dvije godine od dana kada je to utvrdio.
Članak 6.
Poslodavac vodi posebnu evidenciju odluka o davanju, uskrati i opozivu odobrenja za dopunski rad.
Članak 7.
Postupci davanja odobrenja zdravstvenom radniku za dopunski rad započeti po odredbama Pravilnika o mjerilima za davanje odobrenja zdravstvenom radniku za sklapanje poslova iz djelatnosti poslodavca (»Narodne novine«, broj 113/2015), dovršit će se sukladno odredbama ovoga Pravilnika.
Članak 8.
Danom stupanja na snagu ovoga Pravilnika prestaje važiti Pravilnik o mjerilima za davanje odobrenja zdravstvenom radniku za sklapanje poslova iz djelatnosti poslodavca (»Narodne novine«, broj 113/2015).
Članak 9.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-01/64
Urbroj: 534-02-1-2/2-16-04
Zagreb, 27. travnja 2016.
Ministar doc. dr. sc. Dario Nakić, dr. med., v. r.
