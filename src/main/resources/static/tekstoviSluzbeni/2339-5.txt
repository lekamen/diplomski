 prijavu u registar Ministarstva potrebno je priložiti dokaz da je te poslove obavljala najkraće dvije godine u zadnjih deset godina.
(4) Svi dokumenti iz stavaka 1. i 2. ovoga članka dostavljaju se prevedeni na hrvatski jezik od strane ovlaštene osobe i u izvorniku.
(5) Ministarstvo izdaje potvrdu podnositelju koji ispunjava propisane uvjete za obavljanje poslova provođenja energetskog pregleda u skladu s odredbama ovoga Pravilnika.
Rješenje
Članak 14.
(1) Ako su ispunjeni uvjeti određeni odredbama ovoga Pravilnika, Ministarstvo izdaje rješenje za ovlaštenje za provođenje poslova energetskog pregleda.
(2) Rješenje iz stavka 1. ovoga članka, između ostaloga, sadrži:
– podatke o ovlaštenoj osobi (naziv, adresa sjedišta, osobni identifikacijski broj i ime i prezime odgovorne osobe)
– vrstu ovlaštenja za koju se izdaje rješenje,
– datum izdavanja i rok važenja ovlaštenja,
– registarski broj iz registra ovlaštenih osoba,
– ime i prezime i osobni identifikacijski broj ovlaštene pravne osobe,
– imena i prezimena i osobne identifikacijske brojeve za sve fizičke osobe zaposlene u pravnoj osobi koje će provoditi radnje i postupke energetskih pregleda.
(3) Protiv rješenja iz stavka 1. ovoga članka kojim se odbija zahtjev za izdavanje ovlaštenja nije dopuštena žalba, ali se može pokrenuti upravni spor.
Članak 15.
(1) Ovlaštena osoba dužna je zahtjev za ponovnim izdavanjem rješenja iz članka 14. stavka 1. ovoga Pravilnika podnijeti Ministarstvu najmanje tri mjeseca prije isteka važenja rješenja.
(2) Na postupak i uvjete ponovnog izdavanja rješenja iz stavka 1. ovoga članka na odgovarajući način se primjenjuju odredbe ovoga Pravilnika o izdavanju ovlaštenja.
Članak 16.
(1) U slučaju da ovlaštena osoba više ne ispunjava uvjete određene odredbama ovoga Pravilnika na temelju kojih je stekla ovlaštenje ili odredila imenovanu osobu, može podnijeti zahtjev za izdavanje novog ovlaštenja.
(2) Na postupak i uvjete izdavanja novog rješenja odgovarajuće se primjenjuju odredbe ovoga Pravilnika o izdavanju ovlaštenja.
Članak 17.
(1) U slučaju promjene imenovane osobe u ovlaštenoj pravnoj osobi, ovlaštena pravna osoba podnosi zahtjev za promjenu imenovane osobe.
(2) Na temelju zahtjeva i utvrđenih činjenica, Ministarstvo izdaje izmjenu rješenja, a promjena iz stavka 1. ovoga članka unosi se u registar.
Postupanje i izuzeće u obavljanju poslova ovlaštenih osoba
Članak 18.
(1) Ovlaštena osoba dužna je trajno ispunjavati propisane uvjete za izdavanje ovlaštenja za provođenje energetskih pregleda.
(2) Ovlaštena osoba odgovorna je za stručnost, točnost i nepristranost u obavljanju poslova za koje je ovlaštena.
(3) Ovlaštena osoba dužna je u roku od osam dana od dana provedbe energetskog pregleda Ministarstvu dostaviti izrađena izvješća o provedenim energetskim pregledima koja se upisuju u registar.
(4) Imenovana osoba i ovlaštena pravna osoba svojim potpisom potvrđuju i odgovaraju za istinitost i točnost podataka na izvješću o provedenom energetskom pregledu.
Članak 19.
Ovlaštena pravna osoba i imenovana osoba odgovaraju solidarno za štetu nastalu u obavljaju poslova za koje je ovlaštena sukladno odredbama ovoga Pravilnika.
Članak 20.
(1) Ovlaštena osoba za energetske preglede dužna je osigurati da se energetski pregled obavlja najmanje dvije stručne osobe od kojih najmanje jedna mora biti odgovorna osoba strojarske struke i najmanje jedna osoba zaposlena u velikom poduzeću na poslovima upravljanja, održavanja ili drugim poslovima vezanim uz proizvodne i poslovne procese u velikom poduzeću.
(2) Ako poslovni i proizvodni proces velikog poduzeća zahtijeva znanja iz struka koje nisu obuhvaćene člankom 10. ovoga Pravilnika, ovlaštena osoba mora osigurati uključivanje osoba koje su odgovarajuće educirani ili ovlašteni stručnjaci iz struka koje pokrivaju te procese.
(3) Ukoliko ovlaštena pravna osoba ne zapošljava fizičke osobe svih potrebnih struka iz stavka 2. ovoga članka, dužna je odgovarajuće poslove povjeriti ovlaštenim osobama koje ispunjavaju te uvjete.