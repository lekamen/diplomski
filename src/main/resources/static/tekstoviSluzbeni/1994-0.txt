103 28.09.2015 Odluka o zatvaranju Ureda Republike Hrvatske u Republici Litvi, sa sjedištem u Vilniusu
PREDSJEDNICA REPUBLIKE HRVATSKE
1995
Na temelju odredbe članka 99. stavka 2. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 05/14 – Odluka Ustavnog suda Republike Hrvatske), članka 10. stavka 5. i članka 17. Zakona o vanjskim poslovima (»Narodne novine«, broj 48/96, 72/13 i 127/13), točke I. podtočke 5. Odluke Vlade Republike Hrvatske o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-022-03/15-05/15, urbroj: 50301-21/21-15-5 od 16. rujna 2015., donosim
ODLUKU
O ZATVARANJU UREDA REPUBLIKE HRVATSKE U REPUBLICI LITVI, SA SJEDIŠTEM U VILNIUSU
Zatvara se Ured Republike Hrvatske u Republici Litvi, sa sjedištem u Vilniusu, kao ispostava Veleposlanstva Republike Hrvatske u Kraljevini Švedskoj, sa sjedištem u Stockholmu.
Ova Odluka stupa na snagu danom donošenja.
Klasa: 018-07/15-01/10
Urbroj: 71-05-03/1-15-2
Zagreb, 22. rujna 2015.
Predsjednica Republike Hrvatske Kolinda Grabar-Kitarović, v. r.
