 delegiranju poslova sklopljen između Društva i treće osobe, kao i ugovor o daljnjem delegiranju poslova, mora sadržavati najmanje:
1. ime i prezime i adresu, odnosno naziv ili tvrtku i sjedište ugovornih strana,
2. opis poslova koji se delegiraju,
3. podatak o tome u odnosu na koje UCITS fondove se poslovi delegiraju,
4. odredbu temeljem koje je treća osoba na koju se poslovi delegiraju dužna omogućiti provođenje nadzora nad obavljanjem delegiranih poslova od strane Agencije, što podrazumijeva i pristup prostorijama treće osobe te svim relevantnim podacima, evidencijama i dokumentaciji,
5. odredbu temeljem koje se društvu za upravljanje omogućuje da u bilo kojem trenutku može trećoj osobi dati obvezujuću uputu za postupanje ili raskinuti ugovor sklopljen s trećom osobom, i to s trenutnim učinkom, kada je to u interesu ulagatelja,
6. odredbu temeljem koje se treća osoba obvezuje bez odgode obavijestiti Društvo o svakoj zapreci ili nemogućnosti postupanja u skladu s ugovorom, Zakonom ili ovim Pravilnikom,
7. odredbu temeljem koje je treća osoba dužna u obavljanju delegiranih poslova uspostaviti i održavati razinu zaštite povjerljivih informacija jednaku onoj u društvu za upravljanje,
8. odredbu da Društvo i nadalje ostaje u potpunosti odgovorno UCITS fondu, odnosno ulagateljima za obavljanje delegiranih poslova,
9. odredbu o naknadi za rad i/ili uslugu osobi na koju se delegiraju poslovi,
10. odredbu da ugovor stupa na snagu na jedan od sljedećih dana:
• dana izdavanja odobrenja Agencije za delegiranje poslova,
• dana zaprimanja obavijesti o delegiranju ostalih poslova u Agenciji,
• dana izdavanja suglasnosti Društva trećoj osobi za daljnje delegiranje poslova,
• dana određenog u ugovoru, koji nastupa nakon jednog od navedenih dana, a dogovoren je između ugovornih strana.
11. trajanje ugovora i uvjete za raskid ili otkaz ugovora,
12. potpis ovlaštenih osoba ugovornih strana.
(2) Prilikom utvrđivanja uvjeta za raskid ili otkaz ugovora iz stavka 1. ovoga članka, Društvo dužno je osigurati da se navedeni raskid ili otkaz provede na način koji ne utječe na neprekidnost i učinkovitost obavljanja delegiranih poslova.
(3) Smatra se da je provođenje nadzora nad delegiranim poslom onemogućeno ako je:
1. Društvu i Agenciji onemogućen pristup prostorijama treće osobe i podacima koji se odnose na delegirani posao,
2. Društvo Agenciji na zahtjev ne dostavi sve potrebne informacije i dokumentaciju potrebnu za provođenje nadzora usklađenosti poslovanja treće osobe sa Zakonom, propisima donesenim na temelju Zakona i drugim propisima.
Interni akti u vezi s delegiranjem poslova
Članak 5.
(1) Društvo je dužno internim aktima propisati postupke u vezi s delegiranjem poslova.
(2) Interne akte iz stavka 1. ovoga članka čini jedan ili više dokumenata koji minimalno moraju sadržavati kriterije i postupke vezane za:
1. proces donošenja odluke o delegiranju poslova,
2. određivanje poslovnih procesa ključnih za poslovanje Društva, u smislu da bi bez njih bilo onemogućeno obavljanje njegovih djelatnosti, odnosno njegovo poslovanje,
3. analizu rizika i procjenu utjecaja delegiranja poslova,
4. analizu treće osobe,
5. način odabira treće osobe,
6. proces sklapanja ugovora s trećim osobama (pregovaranje, definiranje sadržaja ugovora, odobravanje i sklapanje ugovora),
7. upravljanje ugovornim odnosima s trećim osobama,
8. nadziranje obavljanja poslova koje su predmet ugovora,
9. praćenje i izvještavanje uprave društva za upravljanje o izloženosti rizicima povezanim s delegiranjem poslova.
Upravljanje rizicima povezanim s delegiranjem poslova
Članak 6.
(1) Društvo je dužno uspostaviti odgovarajući sustav upravljanja rizicima povezanih s delegiranjem poslova.
(2) Opća pravila za primjenu i uspostavu sustava upravljanja rizicima u smislu Zakona i propisa donesenih na temelju Zakona moraju se primijeniti i na upravljanje rizicima koji su povezani s delegiranjem poslova.
(3) Poslovi koji su predmet delegiranja moraju na odgovarajući način biti obuhvaćeni