 predaje pravosudnim tijelima Republike Hrvatske u svrhu kaznenog progona na temelju naloga o provođenju istrage Ureda za suzbijanje korupcije i organiziranog kriminaliteta, broj: K-US-48/11, IS-US-6/11 od 3. ožujka 2011« i dr.
22. Ministarstvo pravosuđa obavijestilo je USKOK 14. srpnja 2011., dopisom broj: klasa: 720-04/10-01/340, ur. broj: 514-05-05-01-11-151, da ih je Savezno ministarstvo pravosuđa Republike Austrije izvijestilo o tome da se dopušta izručenje Ive Sanadera iz Republike Austrije u Republiku Hrvatsku te o činjenici da je potonji pristao na pojednostavljeni postupak izručenja.
Podnositelj je izručen Republici Hrvatskoj 18. srpnja 2011.
2) Optužnica od 31. kolovoza 2011.
23. Prema sadržaju zapisnika o ispitivanju okrivljenika, podnositelj je u prostorijama Zatvora u Zagrebu 27. srpnja 2011., u nazočnosti svojih branitelja Čede Prodanovića i Gorana Suića, odvjetnika iz Zagreba, iznio svoju obranu (listovi 1.157 -1.160 spisa).
24. USKOK je pod brojem K-US-48/11, IS-US-6/11 podignuo 31. kolovoza 2011. optužnicu protiv podnositelja (listovi 1.331 – 1.373 spisa), u kojoj je navedeno da je:
»... u vremenu od kraja 1994. godine do 22. ožujka 1995. u Zagrebu i Republici Austriji, za vrijeme trajanja Domovinskog rata i u vrijeme kada je Republika Hrvatska, upravo zbog ratnog stanja, stanja visoke inflacije i izuzetno visokih kamatnih stopa na kredite u zemlji, teško pronalazila banke kod kojih bi se povoljno kreditno zadužila, kao zamjenik ministra vanjskih poslova u Vladi Republike Hrvatske, postupajući prema nalogu ministra vanjskih poslova Mate Granića, kao pregovarač u ime Vlade Republike Hrvatske sa Hypo bank, Die Kärntner Landesbank Klagenfurt o uvjetima ugovora o kreditu kojim bi navedena banka odobrila Vladi Republike Hrvatske kredit za kupnju zgrada veleposlanstava Republike Hrvatske u svijetu, koristeći opisano teško stanje u kojem se zemlja nalazila zbog oružane agresije na Republiku Hrvatsku tijekom Domovinskog rata, a u namjeri pribavljanja znatne imovinske koristi za sebe, tijekom pregovora o uvjetima ugovora o kreditu kojim je Hypo bank, Die Kärntner Landesbank Klagenfurt odobrila Vladi Republike Hrvatske, Ministarstvu vanjskih poslova, kredit u iznosu od 140.000.000,00 ATS, sa predstavnicima Hypo bank, Die Kärntner Landesbank Klagenfurt, koristeći položaj pregovarača sa predstavnicima navedene banke, dogovorio da mu Hypo bank, Die Kärntner Landesbank Klagenfurt za sudjelovanje u pregovorima u zaključenju ugovora o kreditu te kao protuuslugu za ulazak Hypo bank, Die Kärntner Landesbank Klagenfurt na hrvatsko tržište, isplati proviziju u gotovini, i to u visini od 5% odobrenog kredita od 140.000.000,00 ATS, što iznosi 7.000.000,00 ATS, time da mu se 50% provizije isplati nakon prihvaćanja ugovora o kreditu u proračunu Republike Hrvatske, a ostalih 50% prilikom ili nakon potpisivanja ugovora, nakon čega mu je, sukladno dogovoru, Hypo bank, Die Kärntner Landesbank Klagenfurt, 4. siječnja 1995. isplatila iznos od 700.000,00 ATS te potom, nakon što je 10. siječnja 1995. godine potpisan ugovor o zajmu između Vlade Republike Hrvatske i Hypo bank, Die Kärntner Landesbank Klagenfurt, kojim je navedena banka odobrila Vladi Republike Hrvatske kredit u iznosu od 140.000.000,00 ATS, 16. siječnja 1995. iznos od 2.800.000,00 ATS, 27. siječnja 1995. iznos od 930.000,00 ATS i 22. ožujka 1995. iznos od 2.570.00,00 ATS, na koji način mu je ukupno isplaćen dogovoreni iznos provizije od 7.000.000,00 ATS, čime je za sebe pribavio protupravnu imovinsku korist u iznosu od 3.610.528,18 kuna,
dakle, kao službena osoba na opisani način iskorištavanjem ratnog stanja, s ciljem da sebi pribavi kakvu imovinsku korist iskoristio svoj položaj i ovlasti, a kaznenim djelom je pribavljena znatna imovinska korist i počinitelj je postupao s ciljem pribavljanja takve koristi,
pa da je time počinio kazneno djelo protiv službene dužnosti – zlouporabom položaja i ovlasti – opisano u članku 337. stavak 1. i 4. Kaznenog zakona u svezi članka 7.