 ponašanje u neizmijenjenom sadržaju imalo na tržišno natjecanje.
Također, prijedlog Peugeota dovodi do bržeg uspostavljanja tržišnog natjecanja na mjerodavnom tržištu bez dugotrajnog vođenja postupka.
Člankom 49. stavkom 5. ZZTN-a propisano je da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od 20 (dvadeset) dana od dana objave poziva.
Stoga je Agencija 15. srpnja 2015., sukladno članku 49. točki 5. ZZTN-a, na internetskim stranicama Agencije: www.aztn.hr, objavila namjeru prihvaćanja preuzimanja izvršenja mjera i uvjeta te javni poziv svim zainteresiranim stranama za dostavljanje pisanih primjedaba, stavova i mišljenja na prijedlog Peugeota za preuzimanje obveze izvršenja određenih mjera i uvjeta te rokova u kojima će to učiniti.
Dana 3. kolovoza 2015. Agencija je zaprimila primjedbe Auto Maksimira na objavljenu namjeru prihvaćanja preuzimanja mjera i uvjeta i javni poziv koje se u bitnome odnose na postavljanje NIM-a. S tim u vezi je naveo kako je za njega od ključne i egzistencijalne važnosti da vanjska identifikacija, odnosno NIM, ostane na mjestima kao i do sada, kako bi ta oznaka bila vidljiva svim postojećim i budućim korisnicima usluga Auto Maksimira i Peugeota te da bi to bilo i u skladu sa Selektivnim kriterijima ovlaštenog servisa marke Peugeot, AM2 – lokacija, uočljivost i pristupačnost i AM3 – pročelje i identifikacija.
Stoga predlaže da Agencija pri prihvaćanju mjera i uvjeta koje je predložio Peugeot, ako ih želi prihvatiti, kod prve tri mjere obrati posebnu pozornost da izričaj obveze bude u skladu sa spomenutim Selektivnim kriterijima ovlaštenog servisa marke Peugeot te da se u izričaju ne koriste izrazi »servisni NIM« budući da takav pojam ne postoji te da se ne poziva na »projekt izrade« budući da taj pojam i njegov sadržaj nije poznat Auto Maksimiru.
Što se tiče zadnje predložene mjere i mogućnosti postavljanja dodatne cestovne signalizacije sukladne NIM-u kojom će se upućivati na ulaze u autoservise, Auto Maksimir ističe kako takvo nešto nije moguće postaviti budući da su reklamne oznake zabranjene propisima grada Zagreba.
Na primjedbe Auto Maksimira, Peugeot se očitovao podneskom zaprimljenim u Agenciji 2. rujna 2015. u kojem je u bitnome naveo kako se višekratno očitovao na prigovore Auto Maksimira u pogledu postavljanja NIM-a vezanog uz ovlašteni servis vozila na one dijelove poslovnih objekata gdje se taj servis i obavlja umjesto na dijelove objekta na kojima Auto Maksimir obavlja druge djelatnosti.
U pogledu prigovora Auto Maksimira na izričaj preuzetih obveza u prve tri mjere kada se koriste izrazi »servisni NIM« i »projekt izrade», Peugeot smatra da su isti neutemeljeni te da je Auto Maksimiru vrlo dobro poznat sadržaj tih izričaja.
Također je naveo kako ostaje kod svog ranijeg prijedloga preuzimanja obveza, smatrajući da su iste vrlo jasno navedene i da je sadržaj istih jasan svima pa i Auto Maksimiru.
Međutim, bez obzira na to, Peugeot je spreman, odnosno nema ništa protiv, ako Agencija to smatra potrebnim, da se tekst njegove obveze izmijeni.
Dakle, ako Agencija smatra da bi u samom tekstu Peugeotovih obveza trebala biti izričito naglašena, inače notorna, dužnost Peugeota da svoje obveze prema Auto Maksimiru izvrši u skladu s Ugovorom o ovlaštenom servisu, Selektivnim kriterijima ovlaštenog servisa marke Peugeot i na njima utemeljenom projektu izrade NIM-a, Peugeot neće imati ništa protiv da se tekst preuzetih obveza precizira u tom pravcu i da glasi:
– da Peugeot Hrvatska d.o.o. odmah, a najkasnije u roku od 3 radna dana nakon primitka rješenja Agencije iz članka 49. stavka 2. ZZTN-a izvrši Auto Maksimiru d.o.o. isporuku svih elemenata NOVOG IMIDŽA MARKE (u daljnjem tekstu: NIM) za potrebe izvršavanja Ugovora o ovlaštenom servisu koji je