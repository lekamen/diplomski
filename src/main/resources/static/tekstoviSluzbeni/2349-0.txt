123 11.11.2015 Rješenje Ministarstva zdravlja, klasa: UP/I-510-01/15-01/10, urbroj: 534-04-1-2/7-15-15 od 29. listopada 2015.
MINISTARSTVO ZDRAVLJA
2350
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za tumore Kliničkog bolničkog centra »Sestre milosrdnice«, Zagreb, dodjeljuje se naziv »Referentni centar Ministarstva zdravlja za multidisciplinarno liječenje raka rektuma« na vrijeme od pet godina.
2. Klinika za tumore Kliničkog bolničkog centra »Sestre milosrdnice«, Zagreb, dužna je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za multidisciplinarno liječenje raka rektuma«.
3. »Referentni centar Ministarstva zdravlja za multidisciplinarno liječenje raka rektuma« Klinike za tumore Kliničkog bolničkog centra »Sestre milosrdnice«, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/10 Urbroj: 534-04-1-2/7-15-15 Zagreb, 29. listopada 2015.
Ministar prim. Siniša Varga, dr. med. dent., v. r.
