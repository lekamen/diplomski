29 01.04.2016 Presuda Visokog upravnog suda Republike Hrvatske broj: UsII-40/14-10 od 17. ožujka 2016
VISOKI UPRAVNI SUD REPUBLIKE HRVATSKE
820
PRESUDA
Visoki upravni sud Republike Hrvatske u vijeću sastavljenom od sutkinja toga suda Lidije Rostaš-Beroš, predsjednice vijeća, Ljiljane Karlovčan-Đurović i Sanje Štefan, članica vijeća, uz zapisničarku Ivanu Firšt, u upravnom sporu tužitelja Hrvatskog Telekoma d.d., Roberta Frangeša Mihanovića 9, Zagreb, kojeg zastupa opunomoćenica Iva Cibulić Blažević, protiv tuženice Hrvatske regulatorne agencije za mrežne djelatnosti (prije: Hrvatska agencija za poštu i elektroničke komunikacije), Roberta Frangeša Mihanovića 9, Zagreb, koju zastupaju opunomoćenici Domagoj Maričić i Lidija Antonić, radi izmjene i dopune Standardne ponude HT-a za uslugu najma korisničke linije, 17. ožujka 2016.
presudio je
I. Odbija se tužbeni zahtjev koji glasi:
»Poništava se rješenje Hrvatske agencije za poštu i elektroničke komunikacije: klasa: UP/I-344-01/13-05/40, urbroj: 376-11-14-09 od 5. ožujka 2014. u dijelu točka I. 2.«
II. Ova presuda će se objaviti u »Narodnim novinama«.
Obrazloženje
Tuženica je točkom I. izreke osporavane odluke dopunila tužiteljevu Standardnu ponudu za uslugu najma korisničke linije tako da je točkom I.1. u članku 1.4.2. Zahtjev za uslugu najma korisničke linije tako da stavak 15. glasi: »Također, zahtjev za veleprodajne usluge iz ove Standardne ponude može biti povezan sa zahtjevom za neku drugu veleprodajnu uslugu, u kojem slučaju je HT obvezan uskladiti realizaciju svih zahtjeva kako bi krajnjem korisniku sve zatražene usluge bile istovremeno aktivirane, odnosno deaktivirane. Ukoliko u prethodno navedenom slučaju, HT ne realizira sve zatražene usluge istovremeno u roku iz čl. 1.4.2. ili na zatraženi datum, obvezan je Operatoru korisniku isplatiti naknadu za nepravovremenu realizaciju. Jedinstveni iznos naknade iznosi 50 HRK po danu za nepravovremenu realizaciju u prvih deset dana, a od jedanaestog dana pa sve do realizacije usluge 75 HRK po danu. Naknadu za nepravovremenu realizaciju potrebno je obračunati počevši od isteka roka iz čl. 1.4.2. ili željenog datuma realizacije do trenutka realizacije posljednje zatražene veleprodajne usluge.«
Tuženica je nadalje točkom I.2. izmijenila u Standardnoj ponudi članak 5. Uvjeti pružanja usluge najma korisničke linije, tako da glasi: »Operator korisnik ima pravo na naknadu za svaki dan nepravovremene realizacije usluge najma korisničke linije i dodatnih usluga na način da naknada za svaki dan nepravovremene realizacije unutar prvih 10 dana iznosi 50 HRK po danu, a od jedanaestog dana pa sve do realizacije usluge 75 HRK po danu.«
Točkama II. i III. izreke odluke, tuženica je obvezala tužitelja da iz Standardne ponude ukloni sve odredbe koje su protivne odredbama iz točke I. izreke odluke te da, najkasnije do 14. travnja 2014. objavi na svojim internetskim stranicama i 1. svibnja 2014. počme primjenjivati Standardnu ponudu Hrvatskog Telekoma d.d. za uslugu veleprodajnog širokopojasnog pristupa s ugrađenim izmjenama i dopunama.
Tužitelj je podnio upravnu tužbu kojom zahtijeva poništavanje točke I. 2. izreke osporavane odluke (čl. 22. st. 2. t. 1. Zakona o upravnim sporovima – »Narodne novine« 20/10., 143/12., 152/14., dalje u tekstu: ZUS).
Tužitelj u tužbi osporava tuženičinu odluku u navedenom dijelu i tvrdi da je mjesečna naknada za uslugu najma korisničke linije iznosila 46,68 kuna te da se naknada za kašnjenje po danu unutar prvih 10 dana do tada računala kao 50% mjesečne naknade, odnosno 23,34 kune, a nakon prvih 10 dana kao 150% mjesečne naknade, odnosno 70,02 kune. Smatra da je tuženica povisila iznose naknade koje on mora platiti operatorima u slučaju kašnjenja s realizacijom usluge najma korisničke linije.
Nadalje tužitelj tvrdi da tuženica ne obrazlaže koja je svrha provedbe konkretnog postupka izmjene Standardne ponude – provedba određene regulatorne obveze iz Odluke o analizi tržišta ili ostvarivanje određenog regulatornog načela 