 odlagališta otpada koji nisu obavezni za podzemna odlagališta otpada,
– način redovnog pregleda tijela odlagališta i tehničkih objekata odlagališta,
– dozvoljene promjene indikativnih parametara podzemne vode,
– zahtjevi povezani s izvješćivanjem o vrstama i količinama odloženog otpada,
– uvjeti pod kojima će se obavljati pripremni radovi i radovi na odlagalištu,
– izvješćivanje o rezultatima kontrole iz članaka 20. i 21. i Priloga IV. ovoga Pravilnika pri čemu se rezultati jednom godišnje dostavljaju nadležnom tijelu koje je izdalo dozvolu u roku od 30 dana od isteka tekuće godine.
– zahtjevi povezani sa zatvaranjem odlagališta i mjere za sprečavanje štetnih utjecaja na okoliš nakon njegova zatvaranja,
– vremensko razdoblje u kojem odlagatelj nakon zatvaranja odlagališta mora osiguravati izvođenje propisanih obveza iz članka 21. ovoga Pravilnika pri čemu je to razdoblje za zatvoreno odlagalište neopasnog otpada i zatvoreno odlagalište opasnog otpada najmanje 30 godina, a za zatvoreno odlagalište inertnog otpada najmanje 10 godina,
– godišnja količina i prostor za odlaganje ostataka oporabe građevnog otpada i građevnog otpada koji sadrži čvrsto vezani azbest ukoliko je podnositelj zahtjeva zatražio odlaganje.
(2) Prije izdavanja dozvole službena osoba koja vodi postupak izdavanja dozvole obavlja očevid na odlagalištu kako bi se osiguralo da odlagalište udovoljava uvjetima iz dozvole.
(3) Postupak iz stavka 2. ovoga članka ni na koji način ne umanjuje odgovornost odlagatelja.
Troškovi odlaganja otpada
Članak 19.
Troškovi odlaganja otpada sukladno načelu »onečišćivač plaća« uključuju troškove:
– projektiranja, izgradnje i sanacije odlagališta,
– operativne troškove rada odlagališta,
– posebne naknade na opterećivanje okoliša otpadom,
– procijenjene troškove zatvaranja odlagališta, održavanja i nadzora nakon zatvaranja za period od najmanje 30 godina.
Kontrola za vrijeme aktivnog korištenja odlagališta
Članak 20.
(1) Odlagatelj mora osigurati kontrolu za vrijeme rada odlagališta.
(2) Kontrola uključuje:
– mjerenja meteoroloških parametara,
– mjerenja emisija odlagališnog plina;
– mjerenja emisija procjedne vode i oborinske vode s površine odlagališta,
– mjerenje parametara onečišćenja podzemne vode opasnim tvarima, ako se nalazi u području utjecaja odlagališta,
– mjerenje stanja površinske vode ako je prisutna na lokaciji odlagališta,
– kontrolu stabilnosti tijela odlagališta.
(3) Kontrola se izvodi sukladno Prilogu IV. ovoga Pravilnika.
(4) Potrebna ispitivanja i analize moraju obavljati ovlašteni laboratoriji prema posebnim propisima.
(5) Odlagatelj je dužan bez odgode obavijestiti nadležnu inspekciju o svim štetnim utjecajima na okoliš koji se otkriju postupcima kontrole i prekoračenju graničnih vrijednosti iz Priloga IV. ovoga Pravilnika. Odlagatelj je dužan poštivati odluku inspekcije o korektivnim mjerama koje mora poduzeti na vlastiti trošak.
(6) Odlagatelj je dužan izraditi jednom godišnje izvještaj o svim rezultatima kontrole i dostaviti ga nadležnom tijelu koje mu je izdalo dozvolu.
Zatvaranje odlagališta, održavanja i nadzor nakon zatvaranja odlagališta
Članak 21.
(1) Odlagalište ili dio odlagališta može se zatvoriti i/ili prestati s radom kada su se ostvarili uvjeti za zatvaranje propisani u dozvoli iz članka 18. ovoga Pravilnika, ili nakon odobrenja nadležnog tijela koje je izdalo dozvolu na zahtjev odlagatelja ili temeljem obrazložene odluke nadležnog tijela.
(2) Odlagalište ili dio odlagališta smatra se konačno zatvorenim za daljnje odlaganje otpada nakon što nadležno tijelo obavi pregled odlagališta, procijeni sva izvješća primljena od odlagatelja i obavijesti odlagatelja o donesenoj Odluci o zatvaranju odlagališta.
(3) Nakon zatvaranja odlagališta odlagatelj je odgovoran za održavanje odlagališta, provedbu propisanih mjera za sprečavanje štetnih utjecaja na okoliš te kontrolu nakon zatvaranja određenim u dozvoli iz članka 18. ovoga Pravilnika sukladno Prilogu IV. ovoga Pravilnika. Odlagatelj je dužan rezultate