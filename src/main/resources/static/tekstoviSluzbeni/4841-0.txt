102 09.11.2016 Odluka Ustavnog suda Republike Hrvatske broj: U-IIIA-4605/2015 od 28. rujna 2016.
USTAVNI SUD REPUBLIKE HRVATSKE
2190
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Ingrid Antičević Marinović, predsjednica Vijeća, te suci Mato Arlović, Snježana Bagić, Davorin Mlakar, Rajko Mlinarić i Miroslav Šumanović, članovi Vijeća, u postupku koji je ustavnom tužbom pokrenuo Ivica Šoštarić iz Topolovca, na sjednici održanoj 28. rujna 2016. jednoglasno je donio
ODLUKU
I. Ustavna tužba se usvaja.
II. Općinski sud u Novom Zagrebu dužan je donijeti odluku u predmetu koji se vodi pred tim sudom pod brojem: Ovr-5538/15 u najkraćem mogućem roku, ali ne duljem od šest (6) mjeseci, računajući od prvoga idućeg dana nakon objave ove odluke u »Narodnim novinama«.
III. Na temelju članka 63. stavka 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), podnositelju ustavne tužbe Ivici Šoštariću iz Topolovca, određuje se primjerena naknada zbog povrede prava zajamčenog člankom 29. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) u iznosu od 8.800,00 kn.
IV. Naknada iz točke III. izreke ove odluke bit će isplaćena iz državnog proračuna u roku od tri (3) mjeseca od dana podnošenja zahtjeva podnositelja Ministarstvu pravosuđa Republike Hrvatske za njezinu isplatu.
V. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Ivica Šoštarić iz Topolovca, Budaševo, Gospodska ulica 46 (u daljnjem tekstu: podnositelj) podnio je 26. studenoga 2015. ustavnu tužbu smatrajući da mu je zbog dugotrajnosti ovršnog postupka koji se vodi pred Općinskim sudom u Novom Zagrebu broj: Ovr-5538/15 (prije broj: Ovr-2171/08) povrijeđeno ustavno pravo na suđenje u razumnom roku zajamčeno člankom 29. stavkom 1. Ustava.
2. Za potrebe ustavnosudskog postupka pribavljeno je izvješće predsjednice Općinskog suda u Novom Zagrebu broj: Su-Gzp I-30/2016 od 1. lipnja 2016.
II. PREGLED RADNJI U POSTUPKU
3. Rješenjem Županijskog suda u Zagrebu broj: Gzp-1219/10-6 od 12. srpnja 2011. prihvaćen je kao osnovan zahtjev podnositelja za zaštitu prava na suđenje u razumnom roku od 4. studenoga 2010., te je naloženo Općinskom građanskom sudu u Zagrebu, da u roku od 9 (devet) mjeseci donese odluku u predmetu, te je podnositelju određena primjerena naknada u iznosu od 500,00 kn zbog povrede prava na suđenje u razumnom roku. Navedeno rješenje zaprimljeno je na Općinskom građanskom sudu u Zagrebu 14. studenoga 2011.
Dana 16. kolovoza 2011. spis broj: Ovr-2171/08 spojen je na spis broj: I-1589/97 radi vođenja jedinstvenog ovršnog postupka.
Dopisom od 23. rujna 2011. zatražena je dostava odluka u određenim zk predmetima.
Dopisom od 21. studenoga 2011. ponovno je zatraženo postupanje zk odjela koji se očitovao dopisom od 9. prosinca 2011.
Dopisom od 16. prosinca 2011. zatražen je aktualni izvadak iz zemljišnih knjiga za ovršenika.
Traženi zk izvadak zaprimljen je 15. prosinca 2011.
Dana 16. srpnja 2012. zatražen je priklop spisa broj: Ovrv-17781/98, a 8. studenoga 2012. izvršen je uvid u isti.
Zaključkom od 9. studenoga 2012. IV. ovrhovoditelj je pozvan na očitovanje.
Dopisom od 9. studenoga 2012. zatraženo je očitovanje zk odjela te je određeno izdvajanje spisa broj: Ovrv-17781/98.
Dana 7. veljače 2013. spis je priklopljen na spis broj: Ovrv-26778/01., a 12. veljače 2013. je izdvojen iz navedenog spisa.
Dana 18. veljače i 13. ožujka 2013. ponovo je požureno postupanje zk odjela.
Dana 12. ožujka 2013. zatražen je priklop spisa broj: Ovr-7/07 i Ovrv-26778/01.
Uvid u spis broj: Ovrv-26778/01 izvršen je 27. ožujka 2013.
Uz dopis od 16. svibnja 2013. dostavljene su na provedbu odluke zk odjela.
Dopisom od 2. prosinca 2013. od zk odjela je zatražen aktualni izvadak iz zemljišnih knjiga za ovršenika.
Zaključkom od 4. ožujka 2014. određena je isplata naknade sudskom vještaku te je 