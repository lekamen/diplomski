 mjeseci od dana stupanja na snagu ovoga Pravilnika.
Članak 31.
(1) Do donošenja posebnog propisa koji uređuje gospodarenje građevnim otpadom koji sadrži azbest i sklapanja ugovora o prijevozu građevnog otpada koji sadrži azbest sukladno Zakonu, sakupljanje, prijevoz, privremeno skladištenje i predaju na zbrinjavanje građevinskog otpada koji sadrži azbest na posebno izgrađenu plohu (kazetu) na odlagalištu komunalnog otpada obavljat će osobe koje s Fondom imaju regulirana međusobna prava i obveze sukladno postojećim ugovorima.
(2) Do donošenja posebnog propisa koji uređuje gospodarenje građevnim otpadom koji sadrži azbest i sklapanja ugovora o poslovima zbrinjavanja građevinskog otpada koji sadrži azbest, poslove preuzimanja i zbrinjavanja građevinskog otpada koji sadrži azbest na posebno izgrađenu plohu (kazetu) obavljat će osobe koje s Fondom imaju regulirana prava i obveze sukladno postojećim ugovorima.
Članak 32.
Postupci pokrenuti po odredbama Pravilnika o načinu i postupcima gospodarenja otpadom koji sadrži azbest (»Narodne novine«, broj 42/07) i Pravilnika o gospodarenju građevnim otpadom (»Narodne novine«, broj 38/08), do stupanja na snagu ovoga Pravilnika dovršiti će se po odredbama tih Pravilnika.
Članak 33.
Stupanjem na snagu ovog Pravilnika prestaje važiti Pravilnik o načinu i postupcima gospodarenja otpadom koji sadrži azbest (»Narodne novine«, broj 42/07) i Pravilnik o gospodarenju građevnim otpadom (»Narodne novine«, broj 38/08).
Članak 34.
Prilozi I., II., III., IV., V., VI. i VII. sastavni su dio ovoga Pravilnika.
Članak 35.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 351-01/15-04/29
Urbroj: 517-01-15-10
Zagreb, 5. srpnja 2016.
Ministar dr. sc. Slaven Dobrović, v. r.
PRILOG I.
I. Čvrsto vezani azbestni otpad:
1. Azbestocementni proizvodi:
– ravne ili valovite ploče velikog formata
– fasadne i krovne ploče malog formata
– azbestno cementna galanterija (posude za raslinje i sl.)
– cijevi za visoko i niskogradnju
– cijevi za vodoopskrbu i odvodnju
2. Azbestocementna prašina i azbestnocementni mulj
– prašina i mulj iz obrade azbestocementa
3. Kočione obloge i pločice koje sadrže azbest, i drugi kruti anorganski otpad koji sadrži azbest:
– kočione obloge i pločice za vozila i industrijsku uporabu
– obloge sklopova
4. Otpad obrađen metodama otvrdnjavanja koji sadrži azbest:
– azbest nanesen brizganjem i/ili navlačenjem otvrdnut anorganskim vezivom
– obrađene lake građevinske ploče, vatrootporne ploče i ploče za zaštitu od požara
– obrađeni azbestni papiri i kartoni
– drugi obrađeni slabo vezani otpad koji sadrži azbest poput azbestnih traka i tkanina
5. Materijali onečišćeni azbestnim vlaknima
– konstrukcijski elementi i naprave koji se koriste kod uklanjanja materijala koji sadrže slabo vezani azbest
– podne obloge, tekstil, zavjese
– folije
– izolacijski materijali
– radna zaštitna odjeća
6. Građevinski kemijski proizvodi koji sadrže azbest
– spojni kitovi, površinski kitovi
– punila i zalivne mase
– brtvene mase
– plastične mase i lijepila
– boje
7. Drugi otpad koji sadrži azbest s pretežno organskim tvarima
– podne obloge
– kiselootporne posude
– velike gume za vozila
8. Otpadni azbest otvrdnjen anorganskim vezivima
II. Slabo vezani azbestni otpad:
1. Otpad koji sadrži azbest nastao pri rekonstrukciji ili održavanju dijelova građevina ili uređaja
2. Prašina koja sadrži azbest, azbestna prašina i azbestni mulj:
– čestice prašine iz filtarskih uređaja
– sirovi azbest iz prerade azbesta
– slabo-vezani materijali koji sadrže azbest iz uređaja i građevinskih elemenata
– azbestni mulj nastao pri pročišćavanju otpadnih voda ili razgradnji građevina i uređaja koje sadrže slabo vezani azbest
3. Lake ploče koje sadrže azbest:
– lake građevinske ploče
– vatrootporne ploče
– ploče za zaštitu od požara
4. Tekstil i filterski materijali koji sadrže azbest
– trake, gibljive cijevi, tkanine, odjeća za zaštitu od visokih temperatura
– azbestne ploče i brtvila
– azbestni papir i karton.