 biti upisan.
(2) Uz zahtjev za upis brodice u upisnik čamaca podnositelj prilaže dozvolu za plovidbu brodice. Ako je dozvola za plovidbu brodice uništena ili izgubljena, lučka kapetanija/ispostava postupiti će sukladno članku 48. stavku 2. i 4. ovoga Pravilnika.
(3) Lučka kapetanija/ispostava iz stavka 1. ovoga članka će zatražiti od lučke kapetanije/ ispostave u kojoj je brodica upisana dostavu zbirke isprava predmetne brodice radi upisa brodice u upisnik čamaca.
(4) Po primitku isprava iz stavka 3. ovoga članka lučka kapetanija/ispostava u čiji se upisnik čamaca brodica upisuje, donijeti će rješenje o upisu čamca i vlasniku izdati novu dozvolu za plovidbu čamca.
(5) U slučaju nepotpune dokumentacije potrebne za upis čamca, vrijede podaci navedeni u očevidniku brodica.
(6) Primjerak rješenja o izvršenom upisu iz stavka 4. ovoga članka dostavit će se lučkoj kapetaniji/ispostavi u čiji je očevidnik brodica bila upisana, koja će odmah donijeti rješenje o brisanju brodice iz očevidnika brodica. Jedan primjerak tog rješenja dostaviti će se lučkoj kapetaniji/ispostavi u kojoj je brodica upisana u upisnik čamaca.
Članak 33.
(1) Isprave kojima se dokazuju činjenice iz članka 27. ovoga Pravilnika prilažu se zahtjevu u izvorniku, ovjerenom prijepisu ili ovjerenom presliku.
(2) Ovjeru preslike iz stavka 1. ovoga članka može obaviti i službena osoba lučke kapetanije/ispostave.
(3) Ako je isprava napisana na stranom jeziku, zahtjevu se mora priložiti ovjereni prijevod isprave.
Članak 34.
(1) Brisanje čamca iz upisnika čamaca obavlja se na zahtjev vlasnika ili po službenoj dužnosti kada su ispunjeni Zakonom predviđeni uvjeti.
(2) Zahtjev za brisanje čamca podnosi vlasnik čamca u rokovima predviđenim Zakonom.
(3) Zahtjevu za brisanje čamca prilažu se isprave kojima se dokazuju pretpostavke za brisanje čamca.
(4) Lučka kapetanija/ispostava može, radi vjerodostojnosti i ažurnosti podataka o upisanim čamcima i njihovoj sposobnosti za plovidbu, pozvati vlasnika čamca izgrađenog prije više od 15 godina radi očitovanja o statusu čamca. Ako vlasnik takvog čamca izjavi da je čamac propao, uništen, nestao ili povučen iz plovidbe, lučka kapetanija/ispostava brisati će iz čamac iz upisnika čamaca po službenoj dužnosti.
Članak 35.
(1) Prilikom brisanja čamca iz upisnika čamaca lučka kapetanija/ispostava poništit će dozvolu za plovidbu čamca.
(2) Ukoliko dozvola za plovidbu čamca nije priložena uz zahtjev za brisanje čamca jer je uništena ili izgubljena, lučka kapetanija/ispostava će postupiti sukladno odredbama članka 48. stavka 2. i 4. ovoga Pravilnika.
(3) U slučaju brisanja čamca po službenoj dužnosti lučka kapetanija/ispostava oglasit će rješenje o brisanju čamca i poništenju dozvole za plovidbu čamca na oglasnoj ploči lučke kapetanije/ispostave.
Članak 36.
(1) Čamac upisan u upisnik čamaca mora imati oznaku, a može imati i ime.
(2) Ime čamca određuje vlasnik čamca, uz odobrenje kapetanije.
(3) Zabranjena je plovidba čamca upisanog u upisnik čamaca ako nema ispisanu oznaku na propisani način.
Članak 37.
(1) Oznaku čamca čine dva slova koja označavaju ime luke upisa (slovna oznaka) i broj koji označava redni broj pod kojim je čamac upisan u upisnik čamaca (brojčana oznaka).
(2) Na čamcima za negospodarske namjene oznaka čamca se ispisuje tako da se prvo ispiše slovna oznaka luke upisa u kojoj je sjedište lučke kapetanije/ispostave kod koje je čamac upisan, a nakon toga redni broj iz upisnika čamaca.
(3) Na čamcima za gospodarske namjene oznaka čamca se ispisuje tako da se prvo ispiše redni broj iz upisnika čamaca, a nakon toga slovna oznaka imena luke upisa.
(4) Na čamcima za javne namjene oznaka čamca se ispisuje tako da se prvo ispiše slovna oznaka »RH« zatim redni broj iz upisnika čamaca, te slovna oznaka imena luke upisa.
(5) Slovne oznake luka upisa su:
Osijek                     OK
Sisak                       SK
Slavonski Brod        SB
Vukovar                  VK
Varaždin                  VŽ.
Članak 38.
(1) Oznaka čamca mora biti ispisana na