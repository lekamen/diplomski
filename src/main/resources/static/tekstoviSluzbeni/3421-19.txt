 vrijeme obnašanja dužnosti i godinu dana po isteku dužnosti ugovor o radu može se otkazati samo uz prethodnu suglasnost sindikata, ali se ovaj stavak ne odnosi na sindikalnog povjerenika koji je isključen iz članstva u sindikatu.
Ukupan broj zaštićenih sindikalnih povjerenika kod određenog Poslodavca ne može biti veći od broja članova radničkog vijeća kod određenog Poslodavca, propisan Zakonom.
Sindikat je dužan Poslodavcu dostaviti popis zaštićenih sindikalnih povjerenika, kao i sve promjene u roku 15 dana od nastanka promjene.
Članak 120.
Poslodavac je dužan Sindikatu za njegov rad osigurati:
– odgovarajući prostor za rad i održavanje sastanaka Sindikata bez naknade troškova;
– pravo na korištenje telefona, interneta i fotokopirnog aparata;
– stručne, tehničke i administrativne usluge za rad Sindikata;
– slobodu sindikalnog izvješćivanja;
– obračun i naplatu sindikalne članarine putem isplatnih lista uz suglasnost radnika.
XI. UVJETI ZA RAD RADNIČKOG VIJEĆA
Članak 121.
Uvjeti za rad Radničkog vijeća uređuju se Sporazumom, koji je poslodavac dužan sklopiti sa Radničkim vijećem u roku trideset (30) dana od dana kada je obaviješten o rezultatima izbora za Radničko vijeće.
XII. NAČINI RJEŠAVANJA SPOROVA
1. Mirno rješavanje sporova
Članak 122.
Ako nastane kolektivni spor koji bi mogao dovesti do štrajka, provest će se postupak mirenja.
Mirenje provodi Mirovno vijeće od tri člana od kojih jednog imenuje poslodavac, jednog Sindikat, a trećeg sporazumno obje strane iz reda uglednih stručnjaka.
Treći član ne smije biti član Regionalnog vijeća Sindikata, povjerenik Sindikata, radnik Poslodavca niti član poslodavčeve Uprave.
Članak 123.
Ugovorne strane moraju u roku od 24 sata dati prijedlog svog člana Mirovnog vijeća i odmah se dogovoriti oko trećeg člana.
Ako se ugovorne strane drugačije ne dogovore, Mirovno vijeće treba svoj prijedlog donijeti najkasnije u roku od tri radna dana od dana imenovanja svih članova.
Članak 124.
Ugovorne strane mogu prihvatiti ili odbiti prijedlog Mirovnog vijeća, o čemu se moraju izjasniti prvog idućeg radnog dana nakon primitka prijedloga.
Ako se neka strana ne izjasni o prijedlogu Mirovnog vijeća u roku iz prethodnog stavka ovog članka, smatra se da ga nije prihvatila.
Prijedlog koji prihvate obje ugovorne strane ima pravnu snagu i učinke kolektivnog ugovora.
Članak 125.
Ugovorne strane mogu se dogovoriti da spor iznesu pred arbitražu.
Ako se obje strane ne mogu suglasiti oko imenovanja arbitra ili arbitražnog vijeća, postupit će se na način određen stavcima 2. i 3. čl. 122. ovoga Ugovora.
Članak 126.
Ako se radi o sporu o tumačenju ili primjeni propisa ili kolektivnog ugovora, arbitraža će svoju odluku temeljiti na propisu ili kolektivnom ugovoru.
Ako se radi o sporu o sklapanju kolektivnog ugovora (interesni spor) arbitraža će temeljiti svoju odluku na pravednosti.
Protiv arbitražne odluke nema priziva.
U slučaju iz st. 2. ovoga članka odluka arbitraže ima pravnu snagu i učinke kolektivnog ugovora.
Troškove mirenja i arbitraže snositi će obje strane ravnopravno.
Članak 127.
Ugovorne strane u svakom slučaju mogu dogovoriti da spor pokušaju riješiti posredovanjem trećih.
2. Štrajk
Članak 128.
Za vrijeme važenja ovog Ugovora sindikat neće štrajkati radi pitanja koja su ovim Ugovorom uređena, osim u slučaju ako se odredbe ovog Ugovora ne poštuju.
Zabrana štrajka iz st. 1. ovoga članka ne isključuje pravo na štrajk za sva druga neriješena pitanja.
Zbog spora oko dopuna i izmjena ovoga Ugovora Sindikat može štrajkati tek nakon proteka jednog mjeseca od trenutka podnošenja prijedloga.
Članak 129.
Štrajkom se ne smiju ugroziti ili spriječiti prava na život, zdravlje i osobnu sigurnost.
Za način donošenja odluka o štrajku te za druga pitanja štrajka koja nisu riješena ovim Ugovorom, primijenit će se pravila Sindikata.
Članak 130.
Sindikat ne smije nikoga prisiljavati na štrajk.
Poslodavac ne smije sprječavati, ograničavati ili ometat štrajk koji je zakonit i organiziran u skladu s ovom Ugovorom.
Članak 131.
