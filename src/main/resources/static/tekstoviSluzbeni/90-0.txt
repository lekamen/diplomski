4 14.01.2015 Odluka o prirezu porezu na dohodak Općine Čeminac
OPĆINA ČEMINAC
91
Na temelju članka 30a. Zakona o financiranju jedinica lokalne i područne (regionalne) samouprave (»Narodne novine« broj 117/93, 33/00, 73/00, 59/01, 107/01, 117/01, 150/02, 147/03, 73/08, 25/12, 147/14) i članka 29. Statuta Općine Čeminac (»Službeni glasnik Općine Čeminac« broj 1/13), Općinsko vijeće Općine Čeminac na svojoj 9. sjednici održanoj 29. prosinca 2014. godine, donosi
ODLUKU
O PRIREZU POREZU NA DOHODAK
Članak 1.
Prirez porezu na dohodak plaćaju obveznici poreza na dohodak s područja općine Čeminac, na osnovi Zakona o financiranju jedinica lokalne i područne (regionalne) samouprave, Zakona o porezu na dohodak i Pravilnika o porezu na dohodak.
Članak 2.
Osnovicu za prirez porezu na dohodak čini ukupan iznos obračunatog poreza na dohodak.
Članak 3.
Prirez porezu na dohodak plaća se po stopi od 10% od utvrđene osnovice.
Članak 4.
Poslove u svezi s utvrđivanjem i naplatom prireza porezu na dohodak obavlja Porezna uprava.
Članak 5.
Ova Odluka stupa na snagu osmog dana od dana objave u »Narodnim novinama« i objavit će se u »Službenom glasniku Općine Čeminac«, a stupanjem na snagu ove Odluke prestaje važiti Odluka o prirezu poreza na dohodak (»Narodne novine« br. 89/02 i 158/02.)
Klasa: 410-01/14-02/3
Urbroj: 2100/05-03-14-2
Čeminac, 29. prosinca 2014.
Predsjednik Općinskog vijeća Mario Kralj, v. r.
