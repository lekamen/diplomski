 sredinu bio bi trauma, no mogao bi je savladati ukoliko bi sa njim živjela majka i to u skladnoj i usklađenoj atmosferi.
6. Odnos dječaka i majke ocjenjuje se pozitivnim kroz koji je dječak razvio siguran attachment.
7. Odnos dječaka i oca ne može se procijeniti jer isti nije prisustvovao opservaciji.
8. Obveza je roditelja da bez obzira na međusobne odnose usklađeno djeluju u odnosu na dijete i podržavajući su međusobno vezani za dijete. Opservacija dječaka ukazuje da majka nije negativno utjecala na dijete vezano za oca.«
Podnositelj je nakon zaprimanja navedenog nalaza i mišljenja podneskom od 22. siječnja 2014. dao svoje očitovanje. U očitovanju podnositelj ističe da nalaz i mišljenje upućuje na to da mlt. C. ima dobre uspomene na njega i pozitivan stav prema njemu, te da stoga, prema njegovoj ocjeni, povratkom u D. ne bi bio izložen riziku predviđenom člankom 13. stavkom 1. točkom (b) HKoGAMoD. U odnosu na nalaz i mišljenje u kojem je navedeno da bi djetetov povratak bio traumatično iskustvo za mlt. C., podnositelj ističe da to ne bi bio slučaj da su nadležni sudovi naložili njegov povratak unutar roka iz članka 11. stavka 2. HKoGAMoD.
6. Općinski građanski sud u Zagrebu 21. svibnja 2014. donio je rješenje broj: 143-RIO-538/12-90 kojim je odbio zahtjev podnositelja.
Polazeći od članaka 3., 5. i 12. HKoGAMoD-a, prvostupanjski sud je u obrazloženju rješenja naveo:
»Uvidom u zahtjev za vraćanje podnesen 14. listopada 2011. ... izvod iz matične knjige vjenčanih ... presliku putovnice predloženice ... presliku putovnice mlt. C. ... i presliku putovnice predlagatelja ... rodni list mlt. C. ... sud je utvrdio kako su predlagatelj i mlt. C. državljani D., dok je predlagateljica državljanka R. Hrvatske, te je imala imigrantsku vizu koja je trajala od 05.05.2009. do 04.11.2009. godine te je imala odobren stalni boravak u D. do 22.05.2011.
Također, iz navedene dokumentacije jasno je vidljivo da su predlagatelj i predloženica sklopili brak ... te je za vrijeme trajanja braka, u Zagrebu rođen mlt. C. te su oboje navedeni kao njegovi roditelji.
Obzirom na navedeno, sud smatra da su stranke, odnosno roditelji mlt. C. dogovorno odredili mjesto boravka mlt. C. već samim tim što su zajedno živjeli u D., a mlt. C. iako je rođen u Zagrebu, ima D. državljanstvo.
Uvidom u suglasnosti predlagatelja ... sud je utvrdio kako je predlagatelj dana 01. lipnja 2011. godine pismeno potvrdio kako će njegova supruga B. zajedno sa njihovim mlt. sinom C. putovati u Europu te ima njegovo pismeno odobrenje za isto.
Uvidom u presliku e-mail poruke koju je predloženica 02.09.2011. uputila predlagatelju, sud je utvrdio kako je istom porukom supruga obavijestila kako je odlučila ostati u Zagrebu zajedno sa mlt. C. jer je našla stan i posao te je dobila financijsku potporu roditelja, a podnijela je i tužbu za razvod braka i to sve zato jer joj je prilikom zajedničkog boravka u G., u srpnju iste godine, rekao kako joj zabranjuje povratak u njihov stan u D., uskraćuje joj financijsku potporu te je sa njom završio i neka si nađe sama drugi stan i posao i financijsku potporu.
Iz navedene dokumentacije sud je utvrdio kako su ispunjeni uvjeti iz čl. 3. i 5. Konvencije jer je mlt. dijete D. državljanin koji je rođen 29.11.2008. godine i do ljeta 2011. godine živio je sa oba roditelja u D. koje je napustio sa majkom i uz dozvolu oca no za ostanak i zadržavanje u Zagrebu majka nije imala dozvolu oca, odnosno roditelji mlt. C. nisu imali dogovor o promjeni mjesta trajnog boravka ili prebivališta mlt. djeteta.
Također, u vrijeme zadržavanja mlt. C. u Zagrebu, dakle početkom rujna 2011. godine nije postojala odluka o tome sa kojim će roditeljem dijete živjeti odnosno odluka u smislu čl. 3. st. 1. Konvencije, obzirom su C. roditelji u to vrijeme bili u braku te su živjeli zajedno i time su zajednički ostvarivali pravo na roditeljsku skrb u odnosu na mlt. dijete.
Uvidom u odluku o privremenom skrbništvu ... sud je utvrdio kako je dana 25. listopada 2011. godine donesena