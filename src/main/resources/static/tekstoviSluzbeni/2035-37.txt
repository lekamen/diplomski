od 2003. godine i usvajanja Zakona o ravnopravnosti spolova (‘Narodne novine’, broj 116/03., u daljnjem tekstu ZRS 2003) u Republici Hrvatskoj postoji zakonodavni okvir koji propisuje obvezu političkih stranaka da pri sastavljanju izbornih lista vode računa o njihovoj rodnoj uravnoteženosti koju definira kroz prag zastupljenost osoba određenog spola od minimalno 40%. Notorno je da se ta zakonska obveza do sada nije poštivala od strane većine političkih stranaka i neovisnih predlagatelja lista. Odredbom članka 15. ZRS-a 2003 bilo je propisano da ‘Političke stranke koje su upisane u registar političkih stranaka usvajaju svake četiri godine plan djelovanja o pitanju uravnotežene zastupljenosti žena i muškaraca i, u skladu s njim, određuju metode za promicanje uravnoteženije zastupljenosti žena i muškaraca u tijelima stranke, na popisima kandidata za izbore u Hrvatski sabor i tijelima jedinica lokalne i područne (regionalne) samouprave.’. Takva odredba ostavljala je političkim strankama široku marginu odabira način poštivanja obveze postizanja uravnotežene zastupljenosti, koji prema njihovoj ocjeni najbolje odgovara njihovim interesima. Klub zastupnika ukazuje da su učinci te odredbe bili, najblaže rečeno, minimalni. S obzirom da takva odredba nije privolila stranke da provedu obvezu rodnog uravnoteženja u svrhu jednakog položaja žena i muškaraca u političkom odlučivanju, 2008. godine donijet je novi Zakon o ravnopravnosti spolova (‘Narodne novine’, broj 82/08. i 138/12., u daljnjem tekstu ZRS 2008.) kojim je ograničena ovako široko postavljena diskrecija političkih stranaka te su za nepoštivanje obveze uvedene stroge sankcije. Člankom 12. stavkom 3. ZRS 2008 propisano je da: ‘Osjetna neuravnoteženost jednog spola u smislu stavka 2. ovoga članka postoji ako je zastupljenost jednog spola u tijelima političkog i javnog odlučivanja niža od 40%’, a člankom 35. ZRS 2008 utvrđena je prekršajna odgovornost za predlagatelje ‘koji prilikom predlaganja lista kandidata/tkinja za izbor zastupnika u Hrvatski sabor, članove predstavničkih tijela jedinica lokalne i područne (regionalne) samouprave, kao i za članove u Europski parlament koji ne poštuju načelo ravnopravnosti spolova utvrđeno člankom 15. ovoga Zakona te ne vode računa o uravnoteženoj zastupljenosti žena i muškaraca na izbornim listama sukladno članku 12. ovoga Zakona!’’’. Niti nakon uvođenja citiranih odredbi u ZRS 2008 većina političkih stranaka i drugih predlagatelja lista i nadalje ne poštuje obvezu rodnog uravnoteživanja izbornih lista. Stoga je Klub zastupnika kao predlagatelj ZID ZIZHS-a smatrao da je potrebno uvesti novu mjeru, koja će na učinkovit način u hrvatski izborni sustav implementirati pravilo koje u pravnom poretku egzistira još od 2003. godine, a to je da se proklamirana mjera dopuni i jasnom sankcijom. (...) Obveza uvođenja posebnih mjera rodnog uravnoteživanja izbornih lista kao mjera postizanja stvarne ravnopravnosti spolova u političkom odlučivanju dio je pravnog poretka Republike Hrvatske više od 12 godina, ali je zbog neučinkovitih sankcija ostala mrtvo slovo na papiru. Dapače, od izričitog uvođenja praga od 40% kada je ZRS dopustio mogućnost da stranke taj prag dosegnu postepenim povećanjem kandidatkinja podzastupljenog spola kroz period od 3 redovna izborna ciklusa prošlo je 7 godina tijekom kojih su održana dva izbora za jedinice lokalne vlasti, izbori za Sabor te dva izbora za Europski parlament. Niti na jednom od spomenutih izbora većina izbornih lista nije zadovoljila prag od 40% propisan ZRS-om 2008 niti je većina stranaka poštivala obvezu uvođenja posebnih mjera u svrhu jačanja uravnotežene zastupljenosti. Uz navedeno pojavila su se vrlo različita tumačenja obveze iz članka 15. ZRS-a 2008, koje su dovele i do toga daje u Hrvatskom saboru proveden postupak za vjerodostojno tumačenje predmetnog zakona.«
106. Razmatrajući razmjernost osporene mjere i mogućnost njezina »izigravanja« u praksi, predlagatelj ZID-a ZIZHS-a/2015 navodi:
»’Matematička’