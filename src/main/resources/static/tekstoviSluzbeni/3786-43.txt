 djelatnosti koje namjerava obavljati u drugoj državi članici, opis mjera i politika upravljanja rizicima uspostavljenih u društvu za upravljanje te opis procedura i mjera uspostavljenih za zaprimanje i rješavanje pritužbi ulagatelja.
(3) Agencija će obavijest i popratnu dokumentaciju dostaviti nadležnom tijelu države članice domaćina društva za upravljanje u roku od 30 dana od primitka obavijesti i potpune dokumentacije.
(4) U slučaju da društvo za upravljanje namjerava na području države članice domaćina društva za upravljanje obavljati djelatnost upravljanja UCITS fondovima, Agencija će nadležnom tijelu države članice domaćina društva za upravljanje dostaviti i potvrdu da je društvu za upravljanje izdala odobrenje za rad prema ovom Zakonu, opis opsega djelatnosti za koje je izdano odobrenje te opis ograničenja u vrstama UCITS fondova kojima je društvo ovlašteno upravljati.
(5) Društvo za upravljanje može u državi članici domaćinu društva za upravljanje početi izravno obavljati djelatnost od dana primitka obavijesti od Agencije da je nadležnom tijelu države članice domaćina društva za upravljanje proslijedila obavijest i dokumentaciju u skladu sa stavcima 3. i 4. ovoga članka.
(6) U slučaju promjene podataka iz stavka 2. ovoga članka društvo za upravljanje će najmanje 30 dana prije provođenja namjeravane promjene o njoj pisanim putem obavijestiti Agenciju i nadležno tijelo države članice domaćina društva za upravljanje. U slučaju promjene u opsegu djelatnosti ili ograničenjima u vrstama UCITS fondova kojima je društvo ovlašteno upravljati, Agencija će o toj promjeni obavijestiti nadležno tijelo države članice domaćina društva za upravljanje.
(7) Agencija će nadležnom tijelu države članice domaćina društva za upravljanje dostaviti i detaljne podatke o eventualnom članstvu društva za upravljanje u sustavu za zaštitu ulagatelja.
(8) Kada društvo za upravljanje izravno obavlja djelatnost u državi članici domaćinu društva za upravljanje, dužno je postupati u skladu s odredbama članka 47. ovoga Zakona.
Društvo za upravljanje iz Republike Hrvatske koje namjerava upravljati UCITS fondom osnovanim u drugoj državi članici
Članak 126.
(1) Kada društvo za upravljanje namjerava obavljati djelatnost upravljanja UCITS fondom osnovanim u drugoj državi članici, dužno je nadležnom tijelu matične države članice UCITS fonda dostaviti sljedeće:
a) pisani ugovor koji je društvo za upravljanje sklopilo s depozitarom UCITS fonda i
b) podatke o poslovima upravljanja imovinom UCITS fonda i administrativnim poslovima iz članka 13. ovoga Zakona koje je društvo za upravljanje delegiralo na treće osobe.
(2) Nadležno tijelo matične države članice UCITS fonda može od Agencije zatražiti pojašnjenje i informacije u odnosu na dokumentaciju odnosno podatke iz stavka 1. ovoga članka te u odnosu na potvrdu koju mu je Agencija dostavila u skladu s odredbama članka 124. stavka 2. i članka 125. stavka 4. ovoga Zakona u vezi s pitanjem je li društvo za upravljanje, prema važećem odobrenju za rad, ovlašteno upravljati onom vrstom UCITS fonda kojom namjerava upravljati na području matične države članice UCITS fonda.
(3) Agencija će mišljenje odnosno pojašnjenje u skladu sa stavkom 2. ovoga članka dati u roku od deset dana od dana zaprimanja upita od nadležnog tijela matične države članice UCITS fonda.
(4) Društvo za upravljanje dužno je o svakoj bitnoj promjeni dokumentacije odnosno podataka iz stavka 1. ovoga članka obavijestiti nadležno tijelo matične države članice UCITS fonda.
(5) Društvo za upravljanje koje obavlja djelatnost upravljanja UCITS fondom u državi članici domaćinu izravno ili putem podružnice, dužno je postupati u skladu s odredbama ovoga Zakona i propisa donesenih na temelju ovoga Zakona u dijelu koji uređuje organizaciju društva za upravljanje, uključujući uvjete za delegiranje poslova, postupke za upravljanje rizicima, pravila nadzora i praćenje poslovanja, zahtjeve za izvještavanjem i zahtjeve iz dijela drugoga poglavlja 5. ovoga Zakona.
(6)