 vozila marke Peugeot, Agencija navodi kako je 18. lipnja 2015. provela očevid na obje lokacije Auto Maksimira, u Kraljevićevoj ulici 24 i u Ulici kneza Branimira 191, te smatra da je opravdano postupanje Peugeota koji smatra da bi se NIM trebao postaviti na one dijelove objekta gdje se djelatnost serviranja motornih vozila marke Peugeot i obavlja, a ne i iznad prodajnog salona, budući da Auto Maksimir više ne obavlja djelatnost prodaje novih motornih vozila marke Peugeot.
Naime, Agencija je vezao uz distribuciju novih motornih vozila marke Peugeot u predmetu klase: UP/I 034-03/2014-01/019 vodila poseban postupak koji je rješenjem od 16. lipnja 2015. obustavljen budući da u postupanju poduzetnika Peugeot vezano uz distribuciji novih motornih vozila nije utvrđeno ništa sporno u smislu propisa o zaštiti tržišnog natjecanja. Međutim, kao što je detaljno obrazloženo u spomenutom rješenju, zbog izmjene propisa, odnosno budući da se od 1. lipnja 2013. u odnosu na distribuciji novih motornih vozila u cijelosti primjenjuje Uredba o skupnom izuzeću vertikalnih sporazuma između poduzetnika (»Narodne novine«, broj 37/11, dalje: Uredba o vertikalnim sporazumima) te se više ne primjenjuje Uredba o skupnom izuzeću sporazuma o distribuciji i servisiranju motornih vozila (»Narodne novine« broj 37/11) koja je predviđala stroži režim ocjene vertikalnih sporazuma u sektoru distribucije novih motornih vozila, time je prestao važiti i članak 9. spomenute Uredbe koji je uređivao trajanje, prestanak, rješavanje sporova i prijenos prava i obveza iz sporazuma o distribuciji novih motornih vozila na treću stranu. Slijedom navedenog svi sporovi vezano uz prestanak ugovora o distribuciji novih motornih vozila ne mogu biti predmet postupka pred Agencijom, već se eventualno mogu rješavati sudskim putem.
Što se tiče primjedbi vezano uz posljednju točku mjera u kojoj je navedeno da se Peugeot neće protiviti da Auto Maksimir u Kraljevićevoj, Božidarevićevoj, Branimirovoj i drugim okolnim ulicama izvrši postavljanje i dodatne cestovne signalizacije, sukladne NIM-u, kojom će upućivati na ulaze u autoservise, a u odnosu na koju je Auto Maksimir naveo da se ona ne može postaviti budući da su takve reklamne oznake zabranjene propisima grada Zagreba, Agencija nije ulazila u mogućnost provedbe spomenute mjere budući da ona nije u direktnoj vezi s predmetnim postupkom jer se obveza postavljanja NIM-a određena od strane Peugeota prema članovima njegove mreže odnosi na postavljanje NIM-a na poslovne objekte ovlaštenih servisera, a ne na prilaze tim objektima. Međutim, Agencija smatra da je u svakom slučaju pozitivno preuzimanje i spomenute negativne obveze od strane Peugeota budući da je time ostavljena mogućnost Auto Maksimiru da upućuje na ulaze u svoj poslovni objekt eventualno i na površinama koje nisu u vlasništvu grada Zagreba, ako je to moguće.
4. Odluka Vijeća za zaštitu tržišnog natjecanja
Na temelju dostavljenih očitovanja i dokumentacije, Vijeće za zaštitu tržišnog natjecanja (dalje: Vijeće), sukladno ovlastima iz članaka 27. i 30. točke 2. ZZTN-a te članka 31. ZZTN-a, na sjednici 35/2015., održanoj 28. rujna 2015., razmatralo je navedeni predmet te je donijelo odluku da se, u smislu članka 49. stavka 2. ZZTN-a, predložene mjere, uvjeti i rokovi Peugeota prihvaćaju kao dostatni za otklanjanje negativnih učinaka i ponovnu uspostavu tržišnog natjecanja, pri čemu donošenjem ovoga rješenja Agencije postaju obvezni za Peugeot.
Vijeće svoju odluku temelji na tome da je postupanje Peugeota kojim se obvezuje na dostavu NIM-a Auto Maksimiru u roku od 3 radna dana nakon primitka rješenja Agencije i održavanje na snazi Ugovora o ovlaštenom servisu s Auto Maksimirom pod uvjetom da Auto Maksimir u roku od 60 dana od isporuke mu svih elemenata NIM-a izvrši postavljanje tih elemenata NIM-a u skladu s projektima ovlaštenog Arhitektonskog studija […], dostatno za otklanjanje negativnih učinaka i ponovnu uspostavu tržišnog natjecanja u smislu članka 49. stavka 2. ZZTN-a te je