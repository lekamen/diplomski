može utvrđivanju najviših cijena pristupiti diferencirano, radi postupnog uklanjanja zatečenih distorzija, u distribuciji cijena s obzirom na različitu duljinu linija.
Brodar s kojim je sklopljen ugovor o javnoj usluzi dužan je odobreni cjenik usluga javno objaviti.
Ako se brodar s kojim je sklopljen ugovor o javnoj usluzi ne pridržava cjenika, davatelj koncesije odnosno javni naručitelj može jednostrano raskinuti ugovor.
Pobliži kriteriji za određivanje i promjenu cijene usluge javnog prijevoza propisuju se uredbom iz članka 39. ovoga Zakona.«.
Članak 33.
Naslov iznad članka 49. mijenja se i glasi: »8. Naknada za obavljanje javne usluge«.
Članak 49. mijenja se i glasi:
»Naknada za obavljanje javne usluge dodjeljuje se brodarima koji pružaju uslugu prijevoza na linijama od općeg gospodarskog interesa, na kojima prihodi od pružanja usluga ne mogu pokriti troškove koji su nastali kao posljedica ispunjavanja obveze pružanja javne usluge (neprofitabilne linije).«.
Članak 34.
Članak 50. mijenja se i glasi:
»Naknada za obavljanje javne usluge mora biti dodijeljena za stvarnu i jasno utvrđenu uslugu od općeg gospodarskog interesa.
Naknada iz stavka 1. ovoga članka ne može biti viša od iznosa koji je nužan za podmirenje troškova brodara zbog obavljanja obveze javne usluge prijevoza, uzimajući u obzir ostvarene prihode, kao i razumnu dobit.
Kriteriji za davanje naknade za obavljanje javne usluge podrobnije se propisuju uredbom iz članka 39. ovoga Zakona.«.
Članak 35.
U članku 51. stavku 1. riječ: »potpore« zamjenjuje se riječima: »naknade za obavljanje javne usluge«.
Članak 36.
U naslovu iznad članka 52. broj: »7.« zamjenjuje se brojem: »9.«.
Članak 52. mijenja se i glasi:
»Na prijedloge redova plovidbe brodara na državnim linijama prethodnu suglasnost daje izvršno tijelo jedinica lokalne samouprave i nadležna lučka kapetanija i lučka uprava.
Agencija daje naknadnu suglasnost na redove plovidbe nakon što pribavi prethodne suglasnosti prema stavku 1. ovoga članka.
Agencija je dužna pravodobno objediniti, objaviti i dostaviti brodarima redove plovidbe najmanje 30 dana prije dana njihovih stupanja na snagu.
Radi uvida korisnika usluga, drugih zainteresiranih fizičkih i pravnih osoba u red plovidbe, brodari su dužni objaviti red plovidbe na mjestima na kojima brodar prodaje isprave za prijevoz putnika, tereta i vozila.«.
Članak 37.
Iza članka 55. dodaje se naslov i članci 55.a i 55.b koji glase:
»10. Javni linijski prijevoz bez obveze javne usluge
Članak 55.a
Linije u javnom linijskom prijevozu bez obveze javne usluge ne smatraju se redovitim javnim prijevozom.
Za obavljanje javnog linijskog prijevoza bez obveze javne usluge brodar je dužan prethodno ishoditi suglasnost davatelja koncesije odnosno javnog naručitelja, nadležnog po značaju pravca linije.
Suglasnošću se utvrđuje da se prijevoz bez obveze javne usluge ne obavlja više od 80 % luka ticanja na liniji na kojoj se već obavlja javni prijevoz s obvezom javne usluge, odnosno da ona nije po svojim relacijama više od 80 % luka ticanja istovjetna nijednoj postojećoj liniji na kojoj se obavlja redoviti javni prijevoz s obvezom javne usluge.
Pri izdavanju suglasnosti iz stavka 2. ovoga članka za obavljanje javnog prijevoza na liniji bez obveze javne usluge, davatelj koncesije odnosno javni naručitelj će u svakom pojedinom slučaju davanja suglasnosti uzeti u obzir sve okolnosti, a osobito utjecaj obavljanja prijevoza na liniji bez obveze javne usluge, na liniju na kojoj se obavlja redoviti javni prijevoz s obvezom javne usluge.
Članak 55.b
Za obavljanje javnog prijevoza prema odredbama članka 55.a ovoga Zakona brodar plaća naknadu koja se utvrđuje ovisno o visini ostvarenog brutoprihoda i određuje se ugovorom koji sklapaju Agencija i brodar.
Suglasnost iz članka 55.a stavka 2. ovoga Zakona Agencija će brodaru izdati nakon sklapanja ugovora o obavljanju javnog prijevoza bez obveze javne usluge.
Odluka kojom se pobliže određuju kriteriji za određivanje naknade za obavljanje javnog prijevoza