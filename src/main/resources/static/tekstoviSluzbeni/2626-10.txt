 kao i da se osigura od strane država ugovornica poštivanje prava na brigu i susrete s djetetom sukladno njihovim propisima.
11.2. U presudi Neulinger i Shuruk protiv Švicarske (presuda, 6. srpnja 2010., zahtjev br. 41615/07), ESLJP je zauzeo načelna stajališta u odnosu na međunarodnu otmicu djece navodeći da pozitivna obveza država potpisnica na temelju članka 8. Konvencije, obvezuje države da se »sjedinjenje« roditelja sa svojom djecom, sukladno članku 31. §3 (c) Bečke konvencije o pravu međunarodnih ugovora (1969.), tumači u svjetlu Konvencije o pravima djeteta od 20. studenoga 1989. i Haške konvencije o otmici djece.
U nadležnosti je ESLJP-a da ispituje jesu li nadležna domaća tijela koja su provodila postupak, u primjeni i tumačenju odredbi HKoGAMoD-a, osigurala jamstva, posebno ona iz članka 8. Konvencije te je li uspostavljena »pravična ravnoteža« između djeteta i javne vlasti imajući u vidu najbolji interes djeteta.
Najbolji interes djeteta iz perspektive osobnog razvoja ovisit će o različitim individualnim okolnostima: osobito o njegovoj dobi i stupnju ozbiljnosti, prisutnosti ili odsutnosti njegovih roditelja u njegovom okruženju i njegovom iskustvu.
Cilj osiguranja najboljih interesa djeteta u svakom konkretnom slučaju je na nadležnim domaćim tijelima koji su izravno uključeni s osobom na koju se to primjenjuje. Međutim, takva odluka podliježe ocjeni jesu li nadležna tijela postupala u okviru svoje nadležnosti u smislu HKoGAMoD-a, je li postupak pred nadležnim tijelima bio pravičan i omogućavao sudjelovanje osoba u odnosu na koje se isti vodi te jesu li nadležna tijela provela iscrpan dokazni postupak u odnosu na cijelu obiteljsku situaciju i niz faktora (činjenični, emocionalni, psihološki, materijalni i medicinski) te uspostavila ravnotežu i prihvatljiva utvrđenja u odnosu na svaku osobu, vodeći stalnu brigu o odluci koja je u najboljem interesu djeteta u kontekstu njegovog povratka u državu u kojoj je ono imalo zadnji boravak.
12. Razmatrajući osporeno rješenje u svjetlu zahtjeva navedenih u točkama 11.1. i 11.2. odluke te polazeći od činjenica i okolnosti konkretnog slučaja (iz točke 2. odluke), Ustavni sud ocjenjuje, da je Županijski sud u Zagrebu dao ustavnopravno prihvatljive razloge zbog kojih cijeni da u konkretnom slučaju postoje razlozi za odbijanje zahtjeva podnositelja za povratak mlt. C. u D., vodeći pri tom računa o najboljem interesu mlt. djeteta.
Naime, nakon provedenog postupka i pribavljenog mišljenja psihijatra nadležnog Centar za socijalnu skrb i nalaza i mišljenja sudske vještakinje prof. dr. sc. Z., prvostupanjski sud je odlučio da je u najboljem interesu mlt. C. da se ne vrati u D., što je potvrdio i drugostupanjski sud.
Sudovi su prihvatili stručna mišljenja (psihologa nadležnog Centra za socijalnu skrb i prof. dr. sc. Z.) da bi odvajanje mlt. C. od majke s kojom živi od rođenja i njegov povratak u D. bez majke, kod mlt. C. izazvalo traumatske posljedice. Pritom su sudovi imali u vidu i okolnosti da predlagatelj nije učinio nespornim, niti dokazao da bi majci mlt. C. bio osiguran nesmetan boravak u D., stan i posao, odnosno uvjeti njezine socijalne i financijske samostalnosti za siguran život s mlt. C. Stoga je u cilju zaštite najboljeg interesa mlt. C., odbijen podnositeljev zahtjev.
13. Prigovore podnositelja usmjerene na propust sudova da mu je tijekom postupka »onemogućeno pravo na ravnopravno participiranje u postupku« i pravo »na provođenje usmene rasprave«, Ustavni sud ocjenjuje neosnovanima.
Jedna od pretpostavki prava na pravičnost provedenih postupaka pred nadležnim sudovima jest i jednakost stranaka u mogućnosti korištenja procesnih sredstava (jednakost oružja, jednakost sredstava). Ona pretpostavlja razumnu mogućnost stranaka da izlože činjenice i podupru ih svojim dokazima na način da niti jednu od stranaka ne stavljaju u bitno lošiji položaj u odnosu na suprotnu stranku (navedeno stajalište Ustavni sud je izrazio u svojim odlukama broj: U-III-2182/2014 od 17. lipnja 2014.,