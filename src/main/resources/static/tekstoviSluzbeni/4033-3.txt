 povrat sredstava Ministarstvo će zatražiti zaštitu svojih prava putem nadležnog suda.
Prigovori
Članak 15.
(1) Na Odluke donesene u skladu s ovim Pravilnikom, osim na Odluku o povratu potpore iz članka 14. ovoga Pravilnika, podnositelj Zahtjeva za otkup ili korisnik može uložiti prigovor Povjerenstvu za odlučivanje o prigovorima u roku od sedam kalendarskih dana od dana primitka Odluke.
(2) Povjerenstvo iz stavka 1. ovoga članka imenuje ministar.
(3) Odluke po prigovorima su konačne.
(4) Prigovor iz stavka 2. ovoga članka podnosi se na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Povjerenstvo za odlučivanje o prigovorima u okviru provedbe otkupa«.
(5) U roku od pet kalendarskih dana po donošenju Odluke o prihvaćanju prigovora, Zahtjev za otkup temeljem kojeg je uložen prigovor obradit će se ponovo te će se donijeti nova Odluka o dodjeli potpore za otkup iz članka 10. ovoga Pravilnika.
(6) Nakon provedenog postupka rješavanja po prigovorima kreirat će se konačna Rang-lista korisnika za sve Zahtjeve za otkup zaprimljene sukladno ovom Pravilniku koja će biti objavljena na mrežnim stranicama Uprave ribarstva.
VIII. ZAVRŠNE ODREDBE
Evidencija
Članak 16.
Uprava ribarstva vodi evidenciju svih zaprimljenih, odobrenih, isplaćenih i odbijenih Zahtjeva za otkup.
Objava korisnika potpore
Članak 17.
Korisnici kojima je isplaćena potpora bit će objavljeni pod nazivom tvrtke/obrta s pripadajućim isplaćenim iznosom potpore na temelju ovoga Pravilnika, na službenim internetskim stranicama Uprave ribarstva.
Stupanje na snagu
Članak 18.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/16-01/20 Urbroj: 525-13/0823-16-1 Zagreb, 1. lipnja 2016.
Ministar prof. dr. sc. Davor Romić, v. r.
PRILOG I. – PRILOG III.

