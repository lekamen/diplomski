81 22.07.2015 Pravilnik o priznavanju i potporama za početak rada proizvođačkih organizacija
MINISTARSTVO POLJOPRIVREDE
1557
Na temelju članka 8. stavka 2. i članka 58. stavka 6. Zakona o poljoprivredi (»Narodne novine« broj 30/2015) ministar poljoprivrede donosi
PRAVILNIK
O PRIZNAVANJU I POTPORAMA ZA POČETAK RADA PROIZVOĐAČKIH ORGANIZACIJA
UVODNE ODREDBE
Sadržaj
Članak 1.
(1) Ovim Pravilnikom se uređuju uvjeti za priznavanje proizvođačkih organizacija, udruženja proizvođačkih organizacija i međugranskih organizacija te uvjeti za dodjelu državne potpore za početak rada proizvođačkih organizacija.
(2) Ovim Pravilnikom se osigurava provedba:
– Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.) (u daljnjem tekstu: Uredba (EU) br. 1308/2013)
– Uredbe (EU) br. 1305/2013 Europskog parlamenta i Vijeća od 17. prosinca 2013. o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (u daljnjem tekstu: Uredba (EU) br. 1305/2013) i
– Uredbe Komisije (EU) br. 702/2014 оd 25. lipnja 2014. o proglašenju određenih kategorija potpora u sektoru poljoprivrede i šumarstva te u ruralnim područjima spojivima s unutarnjim tržištem u primjeni članaka 107. i 108. Ugovora o funkcioniranju Europske unije (u daljnjem tekstu: Uredba Komisije (EU) br. 702/2014).
Definicije
Članak 2.
1. Proizvođač je fizička ili pravna osoba ili skupina fizičkih ili pravnih osoba, koje obavljaju poljoprivrednu djelatnost na poljoprivrednom gospodarstvu na prostornom području Europske unije, a obuhvaća sljedeće organizacijske oblike:
– obiteljsko poljoprivredno gospodarstvo (OPG)
– obrt registriran za obavljanje poljoprivredne djelatnosti
– trgovačko društvo ili zadruga registrirana za obavljanje poljoprivredne djelatnosti te
– druga pravna osoba.
2. Proizvođačka organizacija je pravni subjekt ili jasno definirani dio pravnog subjekta koji ispunjava uvjete iz članka 4. ovoga Pravilnika.
3. Proizvođač član je proizvođač u smislu točke 1. ovoga članka koji je član proizvođačke organizacije ili udruženja proizvođačkih organizacija.
4. Član neproizvođač je fizička ili pravna osoba koja je član proizvođačke organizacije, a ne obavlja djelatnost proizvodnje poljoprivrednih proizvoda.
5. Međugransku organizaciju čini nekoliko ili sve proizvođačke organizacije ili udruženja proizvođačkih organizacija koja su sastavljena od predstavnika gospodarskih djelatnosti povezanih s proizvodnjom i s najmanje jednim od sljedećih dijelova lanca opskrbe: preradom ili trgovinom, uključujući distribuciju, proizvoda iz jednog ili više sektora iz članka 4. stavka 4. ovoga Pravilnika.
6. Primarna poljoprivredna proizvodnja je proizvodnja proizvoda iz tla ili stočarstva navedenih u Prilogu I. Ugovoru o funkcioniranju Europske unije bez obavljanja dodatnih radnji kojima bi se promijenila priroda tih proizvoda.
7. Prerada poljoprivrednih proizvoda znači svako djelovanje na poljoprivrednom proizvodu čiji je rezultat proizvod koji je i sam poljoprivredni proizvod, osim djelatnosti na poljoprivrednom gospodarstvu koje su neophodne za pripremu životinjskih ili biljnih proizvoda za prvu prodaju.
8. Trženje poljoprivrednih proizvoda označava držanje ili izlaganje u cilju prodaje, ponuda na prodaju, isporuka ili bilo koji drugi način stavljanja na tržište, osim prve prodaje kupcima za daljnju prodaju i prerađivačima koju obavlja primarni proizvođač i svih djelatnosti povezanih s pripremom proizvoda za takvu prvu prodaju; prodaja krajnjim potrošačima koju obavlja primarni proizvođač smatra se trženjem poljoprivrednih proizvoda ako se odvija u zasebnim za to predviđenim prostorima.
Poljoprivredni proizvodi
Članak 3.
Na temelju ovoga Pravilnika mogu se priznati proizvođačke organizacije u