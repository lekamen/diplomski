 financija Republike Hrvatske u mjestu primitka trošarinskih proizvoda navedenom u odobrenju za registriranog primatelja, odnosno odobrenju za povremeno registriranog primatelja.
(5) Markicom Ministarstva financija Republike Hrvatske ne moraju biti označeni proizvodi iz članka 62. stavka 1. ovoga Pravilnika koji se iz jednog trošarinskog skladišta otpremaju u drugo trošarinsko skladište radi prodaje putnicima u izdvojenim prodajnim mjestima trošarinskih skladišta u zračnim lukama koji putuju u drugu državu članicu, odnosno u treću državu ili treći teritorij uz predočenje ukrcajne karte.
(6) Proizvodi koji se otpremaju u drugu državu članicu ili do mjesta na kojem napuštaju teritorij Europske unije moraju biti označeni markicama slovne oznake »E«. Iznimno, proizvodi mogu biti označeni oznakom koju zahtjeva država uvoznica ili druga država članica, odnosno bez oznake, što pošiljatelj mora dokumentirati nadležnom carinskom uredu dokazom o preuzimanju markica ili drugim odgovarajućim dokumentom.
Tiskanje markica
Članak 64.
(1) Ministarstvo financija će sukladno propisima kojima se uređuje područje javne nabave ugovoriti tiskanje markica s osobom (u daljnjem tekstu: tiskara) koja osigurava poseban način zaštite kakav se koristi pri tiskanju vrijednosnica.
(2) Ugovorom između Ministarstva financija i tiskare uredit će se oblik, veličina, sadržaj, boja i druga obilježja koja imaju markice, njihova jedinična cijena, vrsta papira za tiskanje markica, odnosi između Ministarstva financija i tiskare glede planiranih potreba i naručenih količina markica, mjesto i način predaje tiskarskih tiskanih markica Ministarstvu financija, međusobno izvješćivanje i vođenje evidencija te nadzor pri izradi markica.
Podnošenje zahtjeva za tiskanje markica
Članak 65.
(1) Zahtjev za tiskanje markica za označavanje alkohola i alkoholnih pića podnosi se nadležnom carinskom uredu.
(2) Zahtjev za tiskanje markica iz stavka 1. ovoga članka podnosi se na Obrascu ZT-AL jednom mjesečno, i to do petog dana u tekućem mjesecu za sljedeći mjesec. Obrazac ZT-AL tiskan je u Prilogu 20 ovoga Pravilnika i njegov je sastavni dio.
(3) Naručivanje markica neće se izvršiti bez dostavljenog dokaza podnositelja zahtjeva o izvršenoj uplati naknade za tiskarsku vrijednost markica po ispostavljenom predračunu.
(4) Prvi zahtjev za tiskanje posebnih markica, kao i zahtjev za naredni mjesec po kojemu se naručuju količine markica dvostruko i više od dvostruke količine iznad prosjeka naručenih markica u posljednja tri mjeseca treba podnijeti najmanje 30 dana prije preuzimanja markica.
(5) Nadležni carinski ured objedinjuje zaprimljene zahtjeve i sljedećeg radnog dana po isteku roka iz stavka 2. ovoga članka dostavlja zahtjev za tiskanje markica Središnjem uredu.
Preuzimanje i izdavanje markica
Članak 66.
(1) Središnji ured preuzima markice od tiskare na način i po postupku propisanom za prijevoz vrijednosnica te ih pohranjuje u glavni trezor koji se nalazi u Središnjem uredu do isporuke nadležnim carinskim uredima.
(2) Središnji ured vodi evidenciju o naručenim i preuzetim markicama od tiskare i isporučenim markicama nadležnim carinskim uredima.
(3) Ovlaštena osoba nadležnog carinskoga ureda izdaje markice podnositelju zahtjeva temeljem potvrde o izdavanju/preuzimanju markica za označavanje alkohola i alkoholnih pića na Obrascu P-AL koji je tiskan u Prilogu 21 ovoga Pravilnika i njegov je sastavni dio.
(4) Nadležni carinski ured vodi evidenciju o preuzetim i isporučenim markicama podnositeljima zahtjeva za tiskanje markica.
(5) Preuzimatelj markica mora ovlaštenoj osobi nadležnog carinskog ureda predati ovlaštenje o preuzimanju markica koje mu je izdao podnositelj zahtjeva.
(6) Podnositelji zahtjeva za tiskanje markica ne smiju preuzimati markice izravno od tiskare.
Markice za označavanje alkohola i alkoholnih pića
Članak 67.
(1) Markice se moraju lijepiti na način da dio markice mora biti preko čepa, odnosno zatvarača boce, tako da se pri otvaranju boce markica ošteti. Položaj markice