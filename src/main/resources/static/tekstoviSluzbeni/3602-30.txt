tijela državne uprave s institucijama EU-a; obavlja poslove prevođenja za potrebe službe vanjskih poslova; koordinira aktivnosti u vezi s jezičnim pitanjima i uspostavlja usku međuinstitucionalnu suradnju, posebno između pismenih i usmenih prevoditelja i pravnika jezikoznanaca u institucijama EU-a i hrvatskih stručnjaka iz tijela državne uprave i akademske zajednice, a sve s ciljem osiguranja visoke jezične kvalitete i zaštite hrvatskoga jezika kao službenog jezika EU-a i očuvanja hrvatskog jezičnog identiteta u službenom komuniciranju s EU-om; osim prijevoda dokumenata potrebnih za sastanke u relevantnim institucijama EU-a, prevodi i cijeli niz povijesnih dokumenata Europskog suda što je obveza Republike Hrvatske nakon ulaska u EU; priprema prijedloge za uspostavljanje jedinstvene terminologije EU-a, priprema i redovito ažurira pojmovnike terminologije EU-a na hrvatskom jeziku, priprema terminologiju za unos u terminološku bazu IATE i usko surađuje s institucijama EU-a u procesu rješavanja problema nastalih uslijed nekonzistentnog upisa u bazu IATE, unosi podatke u baze podataka u svrhu koordinacije svih područja rada prevoditelja i terminologa; unosi i održava sadržaj baze podataka prijevoda propisa EU-a na hrvatskom jeziku; unosi i održava sadržaj baze podataka prijevoda propisa Republike Hrvatske na jednom od službenih jezika EU-a; održava suradnju sa stručnjacima iz pojedinih područja pravne stečevine i koordinira rad grupa za pravnu redakturu; organizira programe stručne izobrazbe za djelatnike Sektora za prevođenje, priprema metodološke i ostale upute za rad za unutarnju uporabu; te potiče istraživački rad iz područja metodologije prevođenja i terminološke obrade; Sektor djeluje kao nacionalna kontakt točka za prevođenje međunarodnih pravnih instrumenata; na bilateralnoj razini pruža tehničku pomoć zemljama izvan EU-a prenoseći stečena iskustva, te obavlja i druge poslove iz svog djelokruga.
U Sektoru za prevođenje ustrojavaju se:
6.3.1. Služba za prevođenje i redakturu dokumenata EU-a na hrvatski jezik;
6.3.2. Služba za prevođenje zakonodavstva Republike Hrvatske i drugih dokumenata.
6.3.1. Služba za prevođenje i redakturu dokumenata EU-a na hrvatski jezik
Članak 64.
Služba za prevođenje i redakturu dokumenata EU-a na hrvatski jezik obavlja poslove prevođenja odnosno koordinacije prevođenja na hrvatski jezik, jezične i stručne redakture i lekture dokumenata koji proizlaze iz obveza članstva u EU, uključujući presude Suda EU-a i Općeg suda, dokumenata potrebnih za usvajanje nacionalnih stajališta Republike Hrvatske kao i pripremnih materijala za sastanke Vijeća EU-a odnosno za sastanke COREPER-a; materijala o povredi prava EU-a, radnih programa i popratnih materijala predsjedništava, Komisije i Vijeća EU-a, za potrebe rada Vlade Republike Hrvatske i Hrvatskoga sabora, dokumenata koje Republici Hrvatskoj dostavljaju pojedina tijela EU-a te druge dokumente za potrebe suradnje Ministarstva i, prema potrebi i mogućnostima, drugih tijela državne uprave s institucijama EU-a; kontrolira jezičnu kvalitetu prijedloga novih propisa EU-a prevedenih u prevoditeljskim jedinicama institucija EU-a u fazi očitovanja Republike Hrvatske na tu vrstu dokumenata; djeluje kao koordinacijsko tijelo između prevoditeljskih službi institucija EU-a i tijela državne uprave i stručnih i znanstvenih institucija u Republici Hrvatskoj u jezičnim pitanjima i pitanjima stručne i pravne terminologije; sudjeluje u izradi i podnošenju službenih zahtjeva za ispravkom službene inačice pravnih propisa EU-a (postupak corrigenduma); sudjeluje u izradi stajališta Republike Hrvatske za potrebe jezične politike EU-a za COREPER i praćenje problema jezičnih zadrški u postupku izrade hrvatske inačice pravnih akata; hrvatskim predstavnicima u institucijama EU-a, kao i tijelima državne uprave pruža stručnu pomoć u jezičnim pitanjima i pitanjima stručne i pravne terminologije; obavlja poslove prevođenja i/ili redakture odnosno koordinacije prevođenja i/ili redakture