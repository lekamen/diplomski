114 21.10.2015 Rješenje Agencije za zaštitu tržišnog natjecanja klasa: UP/I 034-03/2015-01/011, urbroj: 580-09/64-2015-025 od 7. listopada 2015.
AGENCIJA ZA ZAŠTITU TRŽIŠNOG NATJECANJA
2188
Agencija za zaštitu tržišnog natjecanja, na temelju članaka 30., 31. i 35. stavka 1. Zakona o zaštiti tržišnog natjecanja (»Narodne novine«, brojevi: 79/09 i 80/13) te članka 104. stavaka 1. i 2. Zakona o općem upravnom postupku (»Narodne novine«, broj: 47/09), radi ispravljanja pogreške u rješenju, po službenoj dužnosti, povodom prijedloga poduzetnika Orion d.o.o., sa sjedištem u Bakovčicama, Koprivnička 48, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur., predsjednik Vijeća, Vesna Patrlj, dipl. iur., zamjenica predsjednika Vijeća, Denis Matić, dipl.iur., mr. sc. Ljiljana Pavlic i mr. sc. Tatjana Peroković, članovi Vijeća, sa sjednice 36/2015., održane 7. listopada 2015., donosi
RJEŠENJE
o ispravku Rješenja Agencije za zaštitu tržišnog natjecanja, klase: UP/I 034-03/2015-01/011, urbroja: 580-09/64-2015-015 od 30. srpnja 2015.
I. Ispravlja se pogreška u pisanju u Rješenju Agencije za zaštitu tržišnog natjecanja, klase: UP/I 034-03/2015-01/011, urbroja: 580-09/64-2015-015 od 30. srpnja 2015., na način da u:
točki 1.5.c) izreke rješenja koja uređuje izmjenu članka 7. Ugovora o poslovnoj suradnji u vrijeme trajanja zakupa poslovnog prostora sklopljenih 2011., 2012., 2013.i 2014. godine, u stavku 3. koji glasi: »Odredbe prethodnih stavaka ovoga članka primijenit će se na jednak način i ako poslovna suradnja prestane otkazom ili raskidom NARUČITELJA radi toga što IZVRŠITELJ ne izvršava obveze preuzete odredbama ovoga Ugovora ili obveze preuzete Ugovorom o poslovnoj suradnji za vrijeme trajanja zakupa poslovnog prostora.«, umjesto riječi »Ugovorom o poslovnoj suradnji za vrijeme trajanja zakupa poslovnog prostora« treba stajati »Ugovorom o zakupu poslovnog prostora«.
II. Ovo rješenje proizvodi pravni učinak od dana od kojega pravni učinak proizvodi i rješenje koje se ispravlja.
III. Ovo rješenje bit će objavljeno u »Narodnim novinama«, kao i na internetskoj stranici Agencije.
Obrazloženje
Rješenjem Agencije za zaštitu tržišnog natjecanja (dalje: Agencija), klase: UP/I 034-03/2015-01/011, urbroja: 580-09/64-2015-015 od 30. srpnja 2015, prihvaćene su mjere, uvjeti i rokovi predloženi od strane poduzetnika Orion d.o.o., sa sjedištem u Bakovčicama, Koprivnička 48 (dalje: Orion), na način da taj poduzetnik do 1. prosinca 2015., izmijeni pojedine odredbe važećih ugovora o zakupu poslovnog prostora i ugovora o poslovnoj suradnji u vrijeme trajanja zakupa poslovnog prostora, sklopljene sa zakupodavcima.
Naknadnim uvidom u sadržaj navedenog rješenja, a povodom prijedloga Oriona, utvrđeno je da je u točki 1.5.c) izreke rješenja koja uređuje izmjenu članka 7. Ugovora o poslovnoj suradnji u vrijeme trajanja zakupa poslovnog prostora sklopljenih 2011., 2012., 2013.i 2014. godine, u stavku 3. koji glasi »Odredbe prethodnih stavaka ovoga članka primijenit će se na jednak način i ako poslovna suradnja prestane otkazom ili raskidom NARUČITELJA radi toga što IZVRŠITELJ ne izvršava obveze preuzete odredbama ovoga Ugovora ili obveze preuzete Ugovorom o poslovnoj suradnji za vrijeme trajanja zakupa poslovnog prostora.«, pogreškom napisan naziv istog ugovora čija se odredba mijenja, umjesto Ugovora o zakupu poslovnog prostora.
S obzirom na navedeno, a budući da je riječ o očitoj i nenamjernoj pogrešci u pisanju naziva ugovora, Vijeće je na 36/2015 sjednici, održanoj 7. listopada 2015., na temelju ovlasti iz članaka 30., 31. i 35. stavka 1. Zakona o zaštiti tržišnog natjecanja (»Narodne novine«, brojevi: 79/09 i 80/13; dalje: ZZTN), te članka 104. stavka 1. Zakona o općem upravom postupku (»Narodne novine«, broj 47/09; dalje: ZUP), donijelo odluku o ispravljanju navedene pogreške u Rješenju klase: UP/I 034-03/2015-01/011, urbroja: 580-09/64-2015-015 od 30. srpnja 2015.
Stoga je Agencija, na temelju odluke Vijeća, odlučila