53 15.05.2015 Odluka o obvezi rada ureda državne uprave radi provedbe izbora za članove vijeća i predstavnike nacionalnih manjina u jedinicama lokalne i područne (regionalne) samouprave
VLADA REPUBLIKE HRVATSKE
1027
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 13. svibnja 2015. godine donijela
ODLUKU
O OBVEZI RADA UREDA DRŽAVNE UPRAVE RADI PROVEDBE IZBORA ZA ČLANOVE VIJEĆA I PREDSTAVNIKE NACIONALNIH MANJINA U JEDINICAMA LOKALNE I PODRUČNE (REGIONALNE) SAMOUPRAVE
I.
Uredi države uprave u županijama i Gradski ured za opću upravu Grada Zagreba, odnosno službenici koji rade na provjeri kandidatura, pripremi, provjeri i izradi popisa birača te izdavanju potvrda za glasovanje, radit će:
12. svibnja 2015. godine do 24,00 sata, te
31. svibnja 2015. godine, na dan održavanja izbora, za sve vrijeme glasovanja od 7 do 19 sati.
II.
Potrebu rada izvan redovnog radnog vremena odredit će predstojnik ureda državne uprave u županiji ovisno o potrebama i mjesnim prilikama u županiji, radi obavljanja poslova iz točke I. ove Odluke.
III.
Za provedbu ove Odluke zadužuju se predstojnici ureda državne uprave u županijama i gradonačelnik Grada Zagreba.
IV.
Državnim službenicima i namještenicima za rad u dane određene ovom Odlukom isplatit će se naknada sukladno odredbama Kolektivnog ugovora.
V.
Sredstva za provedbu ove Odluke osigurana su u Državnom proračunu Republike Hrvatske za 2015. godinu i projekcijama za 2016. i 2017. godinu, u okviru Razdjela Ministarstva uprave 095, glava 09510 Uredi državne uprave u županijama.
VI.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/187
Urbroj: 50301-09/06-15-2
Zagreb, 13. svibnja 2015.
Predsjednik Zoran Milanović, v. r.
