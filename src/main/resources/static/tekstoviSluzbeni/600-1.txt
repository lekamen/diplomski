 investicijskih fondova izvještava se u polugodišnjim i revidiranim godišnjim izvještajima kako bi se omogućila procjena imovine i obveza, dobiti i poslovanja tijekom izvještajnog razdoblja, i
– prospektom UCITS fonda ili drugog investicijskog fonda čiji se udjeli ili dionice namjeravaju stjecati predviđeno je da ukupno najviše 10% njegove neto imovine može biti uloženo u udjele ili dionice drugog UCITS fonda ili drugih investicijskih fondova,
b) AIF-ovima s javnom ponudom koji su dobili odobrenje za rad odnosno odobrenje za nuđenje malim ulagateljima od strane Agencije,
c) AIF-ovima s javnom ponudom koji su odobrenje za rad odnosno odobrenje za nuđenje malim ulagateljima dobili od strane nadležnog tijela države članice ili treće države s kojima je osigurana suradnja s Agencijom, a koji podliježu nadzoru za koji Agencija smatra da je istovjetan onome propisanom Zakonom, te čije su ovlasti vezane za ulaganja i zaduživanje jednake ili više ograničavajuće od dozvoljenih ulaganja i ograničenja ulaganja iz članaka 10. i 11. ovoga Pravilnika, pod sljedećim uvjetima:
– razina zaštite za imatelje udjela takvih AIF-ova minimalno je istovjetna onoj koja je propisana za imatelje udjela AIF-ova iz podtočke b) ove točke, te su, posebice, propisi za odvojenost imovine, zaduživanje i davanje zajmova istovjetni zahtjevima propisanima Zakonom i ovim Pravilnikom,
– o poslovanju takvih AIF-ova izvještava se u polugodišnjim i revidiranim godišnjim izvještajima kako bi se omogućila procjena imovine i obveza, dobiti i poslovanja tijekom izvještajnog razdoblja i
– pravilima ili drugim odgovarajućim dokumentom AIF-a čiji se udjeli namjeravaju stjecati predviđeno je da ukupno najviše 15% njegove neto imovine može biti uloženo u udjele ili dionice drugih subjekata za zajednička ulaganja,
d) drugim subjektima za zajednička ulaganja koji nisu navedeni u podtočkama a) – c) ove točke,
5. depozita kod kreditnih institucija koji su povratni na zahtjev te koji dospijevaju za najviše 12 mjeseci, pod uvjetom da kreditna institucija ima registrirano sjedište u Republici Hrvatskoj ili drugoj državi članici ili, ako kreditna institucija ima registrirano sjedište u trećoj državi, pod uvjetom da podliježe nadzoru za koji Agencija smatra da je istovjetan onome propisanim pravom Europske unije,
6. financijskih izvedenica kojima se trguje na uređenim tržištima iz točke 1. ovoga stavka ili financijskih izvedenica kojima se trguje izvan uređenih tržišta iz točke 1. ovoga stavka (OTC izvedenice) pod sljedećim uvjetima:
a) temeljna imovina izvedenice sastoji se od financijskih instrumenata obuhvaćenih točkama 1. – 8. ovoga stavka, financijskih indeksa, kamatnih stopa, deviznih tečajeva ili valuta, u koje AIF može ulagati u skladu sa svojim investicijskim ciljevima navedenim u prospektu AIF-a,
b) druge ugovorne strane u transakcijama s OTC izvedenicama su institucije koje podliježu bonitetnom nadzoru, te pripadaju kategorijama koje može propisati Agencija,
c) OTC izvedenice podliježu svakodnevnom pouzdanom i provjerljivom vrednovanju te ih je u svakom trenutku moguće prodati, likvidirati ili zatvoriti prijebojnom transakcijom po njihovoj fer vrijednosti na zahtjev AIF-a,
d) da se u navedene instrumente ulaže isključivo u svrhu zaštite imovine AIF-a ili sa svrhom postizanja ciljeva ulaganja i
e) prospektom AIF-a predviđeno je ulaganje u takve instrumente i prikazan utjecaj takvih instrumenata na rizičnost AIF-a,
7. instrumenata tržišta novca kojima se ne trguje na uređenim tržištima iz točke 1. ovoga stavka, a čije je izdanje ili izdavatelj reguliran u svrhu zaštite ulagatelja i štednih uloga, na način da:
a) izdala ih je ili za njih jamči Republika Hrvatska, jedinice lokalne ili područne (regionalne) samouprave ili središnja banka Republike Hrvatske, jedinice lokalne ili područne (regionalne) samouprave ili središnja banka druge države članice, Europska središnja banka, Europska unija ili Europska investicijska banka, treća država ili, u slučaju federalne države, jedna od