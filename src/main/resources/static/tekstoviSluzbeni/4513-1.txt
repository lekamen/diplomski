 pružanjem usluga, iznosom kojim je zadužen za pruženu uslugu, kakvoćom pružene usluge prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavka 13. ovoga Zakona. Zastara osporene tražbine ne teče za vrijeme rješavanja spora pred Agencijom.
Iz spisa upravnog postupka razvidno je da je tuženiku 31. kolovoza 2015. dostavljen zahtjev za rješavanje spora korisnice Katice Knežević iz Dubrovnika, Srednji Kono 10, s operatorom javnih komunikacijskih usluga Hrvatskim Telekomom d.d. Zagreb, Roberta Frangeša Mihanovića 9, (nastavno: operator). U navedenom zahtjevu tužiteljica je kao korisnica iznijela navode identične navodima tužbe.
Tuženik je radi pravilnog utvrđenja činjeničnoga stanja podneskom od 31. kolovoza 2015. zatražio očitovanje operatora u dostavu dokumentacije u skladu s odredbom članka 15. stavka 1. Zakona o elektroničkim komunikacijama.
Iz spisa upravnog postupka te iz očitovanja operatora od 18. rujna 2015. u vezi s prigovorom korisnice Katice Knežević iz Dubrovnika, Srednji Kono 10, na naplatu SMS poruka na računu za lipanj, odnosno manji broj znakova koji sadrži SMS poruka u kojoj su sadržana slova hrvatske abecede s dijakritičkim znakovima proizlazi da SMS centar podržava slanje SMS poruka duljine do 160 alfanumeričkih znakova, te da iako neki mobilni uređaji podržavaju pisanje SMS poruka duljine od 1000 znakova i više, SMS centar takve poruke dijeli na dva ili više dijelova od 160 znakova te tako naplaćuje dvije ili više poruka. Nadalje, ukoliko mobilni uređaj podržava pisanje tzv. unicode poruka (uz korištenje hrvatskih znakova s kvačicama kao što su č, ć, ž, š ...), SMS poruke pisane na navedeni način mogu sadržavati najviše do 70 znakova. Također proizlazi da je tužiteljica u mjesecu lipnju slala SMS poruke pisane hrvatskim znakovima koje su na SMS centru automatski razdijeljene u više poruka te su kao takve i naplaćene kao više SMS poruka.
Zahtjev tužiteljice za rješavanje spora obrađen je na sjednici Povjerenstva za zaštitu prava korisnika, kao savjetodavnog tijela tuženika, koji je donio prijedlog na temelju detaljnog pregleda zaprimljen dokumentacija, te je na temelju navedenog prijedloga Povjerenstva, a primjenom odredbe članka 12. i 51. Zakona o elektroničkim komunikacijama tuženik utvrdio da nema pravne osnove za prihvaćanje prigovora korisnice.
Na temelju članka 41. stavka 1., 3. i 4. Zakona o elektroničkim komunikacijama prava i obveze iz pretplatničkog odnosa između operatora i pretplatnika javnih komunikacijskih usluga uređuju se njihovim međusobnim ugovorom, a ti ugovori se temelje na općim uvjetima poslovanja operatora javnih komunikacijskih usluga i cjenovnim sustavima u skladu sa zakonom. Sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa, na koje pretplatnici pristaju svojim potpisom na zahtjevu za zasnivanje pretplatničkog odnosa.
Uvidom u detaljni ispis obavljenih usluga za mjesec lipanj 2015. vidljivo je da je tužiteljici zabilježeno ukupno 144 SMS poruke (od čega za tužiteljicu spornih 92 SMS poruke) koje su naplaćene sukladno važećem cjeniku usluga Hrvatskog Telekoma.
U konkretnom slučaju tužiteljica ne osporava obračunatu cijenu za pojedinu SMS poruku već određenu količinu SMS poruka koje su joj obračunate i naplaćene za mjesec lipanj 2015. Navodi kako je tijekom mjeseca lipnja u tri navrata uputila ukupno 25 SMS poruka na grupu pozivatelja koju čini osam pretplatničkih brojeva, ali joj je u konačnici isto obračunato kao 92 SMS poruke.
Iz spisa upravnog postupka proizlazi da SMS poruka može sadržavati najviše 160 alfa-numeričkih znakova te da novi modeli mobilnih uređaja omogućuju korištenje dijakritičkih znakova (č, ć, š, ž, đ). Nadalje, pri prijenosu poruke s dijakritičkim znakovima količina znakova se smanjuje sa 160 na 70 i