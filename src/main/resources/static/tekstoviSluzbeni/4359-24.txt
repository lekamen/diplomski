 prethodni vojni zrakoplov objavi uspješno pokretanje pogonske skupine.
Članak 162.
Minimalna visina početka zaustavljanja rada pogonske skupine jednomotornih vojnih zrakoplova mora osigurati sigurno slijetanje na aerodrom bez rada pogonske skupine u skladu s Uputom o letenju vojnih zrakoplova za svaki pojedini aerodrom.
Članak 163.
Zapovjednik postrojbe koja planira, priprema i provodi letenje na kontroliranom aerodromu dužan je prije predaje plana leta koordinirati provedbu letova jednomotornih vojnih zrakoplova za uvježbavanje letenja sa zaustavljanjem rada pogonske skupine s nadležnom kontrolom zračne plovidbe koja će osigurati odgovarajući zračni prostor.
Provedba vježbovnih letova višemotornih zrakoplova sa simulacijom otkaza jednog motora
Članak 164.
Procedura provedbe simulacije otkaza rada motora u svim fazama leta na višemotornom vojnom zrakoplovu utvrđena je Priručnikom za uporabu određenog tipa vojnog zrakoplova i Uputom o letenju vojnih zrakoplova za svaki pojedini aerodrom.
XXXI. OGRANIČENJA VISINE I BRZINE LETENJA
Članak 165.
Iznad gradova i drugih gusto naseljenih područja i skupova ljudi, minimalna sigurna visina leta ne smije biti manja od 1000 ft (300 m) iznad najviše prepreke u radijusu od 600 metara od pozicije zrakoplova.
Minimalne visine u brišućem letu
Članak 166.
(1) Minimalna dopuštena visina leta danju u brišućem letu je 100 ft (30 m) iznad terena za avione i 50 ft (15 m) iznad terena za helikoptere.
(2) Brišući let noću nije dopušten osim u slučaju uporabe opreme za gledanje noću.
Način određivanja minimalne visine leta
Članak 167.
Minimalna visina leta u vizualnom letenju u zračnom prostoru klase G određuje se u odnosu na konfiguraciju terena uzduž osi rute, a minimalna visina u brišućem letu određuje se na osnovi visine prirodnih i umjetnih prepreka na terenu.
Odstupanja od minimalnih propisanih visina
Članak 168.
Vojnim zrakoplovima dopušteno je letenje i na visinama manjim od visina propisanih člancima 165. i 166. ovoga Pravilnika u slučaju provedbu letova:
– za zaštitu suvereniteta Republike Hrvatske
– za sve vrste evakuacija (AE i CASEVAC)
– za potragu i spašavanje
– za gašenje požara
– s nošenjem podvjesnog tereta
– čija priroda zahtijeva letenje ispod minimalne propisane visine
– obilježavanja prigodnih svečanosti uz prethodno odobrenje ministra obrane.
Odstupanja od maksimalnih propisanih brzina za klasificirani zračni prostor
Članak 169.
(1) Vojnim zrakoplovima dopušteno je letenje u klasificiranom zračnom prostoru brzinama većim od brzina utvrđenih Pravilnikom o letenju zrakoplova u slučajevima kada zbog svojih letnih osobina i svojstava ne mogu održavati minimalne utvrđene brzine.
(2) Odluku o izuzećima iz stavka 1. ovoga članka donosi SSVZP.
XXXII. SIGURNOSNO ZAŠTITNA OPREMA POSADA I PUTNIKA
Članak 170.
(1) Posada vojnog zrakoplova tijekom provedbe letačke zadaće obvezna je nositi odgovarajuću zaštitnu letačku opremu i opremu za spašavanje i preživljavanje propisanu Priručnikom za uporabu određenog tipa vojnog zrakoplova i/ili Uputom za provedbu namjenskih zadaća određenog tipa vojnog zrakoplova.
(2) Putnici u vojnom zrakoplovu obvezni su koristiti sigurnosnu i zaštitnu opremu propisanu Priručnikom za uporabu određenog tipa vojnog zrakoplova i/ili Uputom za provedbu namjenskih zadaća određenog tipa vojnog zrakoplova.
(3) Uporaba zaštitne letačke opreme i opreme za spašavanje i preživljavanje te sigurnosne i zaštitne opreme vojnog zrakoplova ovisi o namjeni i uvjetima leta, tipu i opremljenosti vojnog zrakoplova u skladu s Priručnikom za uporabu određenog tipa vojnog zrakoplova i/ili Uputom za provedbu namjenskih zadaća određenog tipa vojnog zrakoplova.
XXXIII. OGRANIČENJA I ZABRANE
Članak 171.
(1) Zapovjednik vojnog zrakoplova može odstupiti od primjene odredbi ovoga Pravilnika u slučaju ugrožavanja sigurnosti vojnog zrakoplova, posade i putnika.
(2) U slučajevima odstupanja iz stavka 1. ovoga članka, ako odstupa od odobrenja nadležne kontrole zračnog prometa, zapovjednik vojnog