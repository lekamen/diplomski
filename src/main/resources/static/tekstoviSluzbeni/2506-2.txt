prosinca 2011. Podnositelj se od 16. prosinca 2011. do 20. studenoga 2012. nalazio na slobodi.
e) Određivanje istražnog zatvora (studeni 2012.) – slučaj Hypo i INA-MOL
13. Podnositelj je 20. studenoga 2012. ponovo lišen slobode na temelju rješenja o određivanju istražnog zatvora u drugom kaznenom predmetu (broj: K-Us-26/11), koji je u javnosti poznat kao »slučajevi Hypo i INA-MOL«. U predmetu Hypo i INA-MOL istražni zatvor trajao je do 3. travnja 2014., kada je presuda, kojom je podnositelj osuđen na kaznu zatvora u trajanju od osam (8) godina i šest (6) mjeseci, postala pravomoćna.
f) Izvršavanje kazne zatvora (travanj 2014.) – slučaj Hypo i INA-MOL
14. Od 3. travnja 2014. podnositelj je bio u svojstvu osuđenika, izdržavajući kaznu zatvora na temelju pravomoćne presude u predmetu Hypo i INA-MOL.
Međutim, Ustavni sud je odlukom broj: U-III-4149/2014 od 24. srpnja 2015. (»Narodne novine« broj 89/15.) ukinuo pravomoćnu presudu u tom predmetu (to jest presudu Vrhovnog suda: broj I Kž-Us 94/13-10 od 3. travnja 2014. i presudu Županijskog suda u Zagrebu broj: 7 K-Us-26/11 od 19. studenoga 2012.) i predmet vratio sudu prvog stupnja na ponovno suđenje.
g) Obligatorni istražni zatvor tijekom žalbenog postupka (kolovoz 2015.) – slučaj FIMI-MEDIA
15. Na temelju odluke Ustavnog suda od 24. srpnja 2015. podnositelju je obustavljeno izvršenje kazne zatvora u predmetu Hypo i INA-MOL. Podnositelj se od 4. kolovoza 2015. ponovo nalazio u obligatornom istražnom zatvoru u predmetu koji se razmatra u ovom ustavnosudskom postupku, to jest u predmetu FIMI-MEDIA, na temelju članka 123. stavka 2. ZKP-a/08. Taj je istražni zatvor u tijeku žalbenog postupka bio određen zbog visine nepravomoćno izrečene jedinstvene kazne zatvora u trajanju od devet (9) godina.
16. Županijski sud u Zagrebu donio je 11. ožujka 2014. presudu u predmetu FIMI-MEDIA, broj: K-Us-8/12. Tom je presudom podnositelj bio proglašen krivim zbog počinjenja kaznenih djela iz članka 333. stavka 1. i članka 337. stavka 4. KZ-a/97 te mu je bila izrečena jedinstvena kazna zatvora u trajanju od devet (9) godina.
Podnositelj je protiv te presude podnio žalbu Vrhovnom sudu.
17. Vrhovni sud održao je 28., 29. i 30. rujna 2015. sjednicu vijeća na kojoj se u predmetu FIMI-MEDIA odlučivalo o žalbama državnog odvjetnika, podnositelja, drugih optuženih fizičkih osoba, optuženih pravnih osoba te trećih fizičkih i pravnih osoba protiv navedene presude Županijskog suda u Zagrebu od 11. ožujka 2014.
Vrhovni sud uvažio je žalbe podnositelja i optužene pravne osobe Hrvatske demokratske zajednice te je u povodu tih žalbi i žalbe državnog odvjetnika, a po službenoj dužnosti, u cijelosti ukinuo prvostupanjsku presudu u slučaju FIMI-MEDIA. Predmet je vratio Županijskom sudu u Zagrebu na ponovno suđenje zbog počinjenih bitnih povreda odredaba kaznenog postupka, između ostalih i teške povrede prava na pravično suđenje zajamčenog Ustavom i Konvencijom.
h) Produljenje istražnog zatvora prije prvostupanjske presude (rujan 2015.) – slučaj FIMI-MEDIA
18. Zbog ukidanja prvostupanjske presude u predmetu FIMI-MEDIA zakonska osnova za određivanje obligatornog istražnog zatvora prestala je postojati (v. točke 15. i 17. obrazloženja ove odluke). Stoga je u smislu članka 484. stavka 3. ZKP-a/08 Vrhovni sud trebao ispitati postoje li, nakon ukidanja prvostupanjske presude, »drugi zakonski razlozi« za primjenu istražnog zatvora protiv podnositelja iz članka 123. stavka 1. ZKP-a/08., a »koji su pravomoćno utvrđeni u prethodnom postupku«. Mjerodavna odredba ZKP-a/08 glasi:
»Članak 484.
(...)
(3) Ako se optuženik nalazi u istražnom zatvoru, a prvostupanjska presuda je ukinuta u cijelosti ili djelomično, drugostupanjski sud ispitat će postoje li još razlozi za istražni zatvor i donijeti rješenje o produljenju ili ukidanju istražnog zatvora te ga odmah dostaviti prvostupanjskom sudu. Protiv tog rješenja nije dopuštena žalba.«
Vrhovni sud utvrdio je u osporenom rješenju broj: II Kž 343/15-4 od 30. rujna 2015. da i dalje postoji 