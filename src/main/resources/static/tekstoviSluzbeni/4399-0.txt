73 10.08.2016 Presuda Upravnog suda u Rijeci broj: 3 UsI-1180/14-26 od 3. prosinca 2015.
UPRAVNI SUD U RIJECI
1748
PRESUDA
Upravni sud u Rijeci, po sutkinji Mariji Renner Jakovljević, dipl. iur., uz sudjelovanje zapisničarke Marijane Andrijević, u upravnom sporu tužitelja Matije Pavkovića iz Duga Rese, B. J. Jelačića 30, protiv tuženika Hrvatske regulatorne agencije za mrežne djelatnosti (ranije Hrvatska agencija za poštu i elektroničke komunikacije), Zagreb, Roberta Frangeša Mihanovića 9, zastupane po službenoj osobi Igoru Prokurici, uz sudjelovanje zainteresirane osobe H1 Telekom, Split, Put Trščenice 10, zastupanog po zaposlenici Heleni Čerina, radi rješavanja spora između korisnika i operatera, 3. prosinca 2015.,
presudio je
Poništava se Odluka Hrvatske agencije za poštu i elektroničke komunikacije, klasa: UP/I-344-08/14-01/142, urbroj: 376-05/MS-14-04 (IM) od 11. lipnja 2014. i predmet se vraća tuženiku na ponovan postupak.
Obrazloženje
Osporavanom Odlukom tuženika Hrvatske agencije za poštu i elektroničke komunikacije, UP/I-344-08/14-01/142, urbroj: 376-05/MS-14-04 (IM) od 11. lipnja 2014. odbijen je kao neosnovan zahtjev tužitelja za rješavanje spora vezanog uz prigovor na račune za mjesec svibanj, lipanj, srpanj i kolovoz 2013.
Osporavajući zakonitost citirane Odluke tuženika od 11. lipnja 2014. tužitelj je podnio tužbu koja je kod ovog Suda zaprimljena 21. srpnja 2014. pod poslovnim brojem 3 UsI-1180/14, a koju tužbu je tužitelj sukladno rješenju ovog Suda od 19. kolovoza 2014. uredio u podnesku zaprimljenim kod ovog Suda 5. rujna 2014. u kojem je u bitnome naveo da je 13. ožujka 2013. u svom stanu potpisao zahtjev za H1 uslugu i koji zahtjev je dio pretplatničkog ugovora sklopljen o pretplatničkom odnosu za uslugu pod nazivom H1 Call Plus u koju uslugu spadaju besplatni razgovori prema nacionalnim fiksnim mrežama, razgovori s zemljama EU po cijeni od 0,28 kune po minuti, a kao obračunska jedinica određena je kuna te je ukupna mjesečna cijena navedene usluge iznosila po ugovoru 99,00 kuna i u koji iznos je već uračunat iznos PDV-a od 25%. Navedeno da mu je i pojasnio gospodin Renato Orešić koji da mu je i prezentirao navedenu uslugu nakon čega je i potpisao zahtjev za H1 uslugu. Ističe da je 14. svibnja 2013. izvršen od strane zainteresirane osobe priključak ugovorene usluge, a da je u lipnju 2013. zaprimio prvi račun za mjesec svibanj 2013. za navedenu uslugu u iznosu od 194,34 kune. Navodi da je odmah po primitku navedenog računa reklamirao dobiveni račun ovdje zainteresiranoj osobi, a u svezi kojeg da se ista oglušila, a nakon toga da se je obratio tuženiku koji da ga je savjetovao da plati ugovoreni iznos od 99,00 kuna, što je tužitelj i učinio. Nastavno, ističe da je i u mjesecu srpnju i kolovozu zadobio račune za navedenu uslugu u većem iznosu od ugovorenog, dakle u većem iznosu od 99,00 kuna, da se također obratio u svezi istih zainteresiranoj osobi i tuženiku žaleći se na visinu računa, a na koje prigovore da se zainteresirana osoba oglušila, zbog čega se tužitelj naposljetku obratio tuženiku zahtjevom za rješavanje spora između korisnika i operatera i kojom Odlukom tuženika je odbijen zahtjev tužitelja za rješavanje spora između tužitelja i ovdje zainteresirane osobe, a vezano uz prigovore na račune dobivene u mjesecu lipnju, srpnju i kolovozu 2013.
Naime, tužitelj osporava činjenicu da bi isti bio dužan platiti sporne iznose po računima zadobivenim u mjesecu lipnju, srpnju i kolovozu 2013. iz razloga što nije promašio vrijeme razgovora od 1000 minuta besplatnih razgovora prema nacionalnim fiksnim mrežama te nikada nije imao razgovore prema zemljama EU, zbog čega smatra da nije dužan platiti sporne račune u većem iznosu od ugovorenog iznosa od 99,00 kuna mjesečno. Tužitelj također osporava da bi bio dužan platiti ostale usluge H1 Telekomu, zbog čega je tužitelj predložio da se poništi osporavana Odluka tuženika i predmet vrati tuženiku na ponovan postupak.
Tuženik je u odgovoru na tužbu zaprimljenim kod ovog 