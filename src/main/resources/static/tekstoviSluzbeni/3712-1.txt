 obavijestima), koju je Tele 2 dostavio kao dokaz na predmetnu okolnost, nesporno utvrđeno da je poruka o prekomjernoj potrošnji zaprimljena (received) 22. travnja 2013. godine u 15:31:12 sati, a ne 6. svibnja 2013., kako da to tvrdi tužiteljica. U odnosu na tužbeni navod, koji se odnosi na priznanje Tele2, tuženo tijelo je navelo da je uvidom u drugostupanjski odgovor na prigovor od 4. srpnja 2013. utvrđeno da se Tele2 ispričao i objasnio da se radi o pogrešnoj informaciji navedenoj u prvostupanjskom odgovoru vezano uz kašnjenje obavijesti te da su naknadnom provjerom utvrdili kako je obavijest odaslana u objektivno najkraćem mogućem roku te da je u dopisu Tele2 od 28. kolovoza 2013. navedeno da je umanjenje računa za mjesec travanj 2013. u iznosu od 65,48 kn izvršeno zbog centralnog umanjivanja računa korisnicima u slučajevima potrošnje podatkovnog prometa u odnosu na prethodna obračunska razdoblja, a ne zbog obavijesti o prekomjernoj potrošnji. Nadalje je navelo da tužiteljica paušalno osporava odluku HAKOM-a zbog ne postupanja prema pravilima postupka, a da pritom izričito ne navodi na koje postupanje bi se to odnosilo. Stoga, da je osporavana odluka zakonita te da je donesena u okviru zakonskih ovlasti tuženog tijela, radi čega je predložilo da sud odbije tužbu tužiteljice kao neosnovanu.
Rješenjem ovog suda poslovni broj 3UsI-2833/13-6 od 28. siječnja 2016. pozvana je zainteresirana osoba Tele 2 d.o.o. Zagreb, da sudjeluje u ovom sporu te mu je dostavljena tužba tužitelja, kao i odgovor na tužbu tuženika, na očitovanje a sve u skladu s odredbom članka 19. st. 3. ZUS-a.
Zainteresirana osoba ovom sudu nije dostavila odgovor na tužbu niti se uključila u predmetni upravni spor.
Na ročištu koje je pred ovim sudom održano 18. ožujka 2016. u odsutnosti uredno pozvane tužiteljice te uredno pozvane zainteresirane osobe, koji svoj izostanak nisu opravdali, opunomoćenica tuženika je ustrajala u navodima sadržanim u odgovoru na tužbu ističući kako tuženo tijelo u postupku rješavanja spora može odlučivati samo u okviru ovlasti koje su mu dane Zakonom o elektroničkim komunikacijama i podzakonskim propisima te da je u konkretnom slučaju utvrđeno da je operator ispunio svoju obvezu dok da svoje navode tužiteljica ničim nije dokazala. Također je istakla da operator temeljem odredbe čl. 24. Pravilnika navedenog u odluci mora uputiti samo jednu obavijest o prekomjernoj potrošnji te da je iz ispisa prometa koji je operator dostavio razvidno da je tužiteljica i nakon zaprimljene SMS obavijesti ostvarila dodatni promet te da navedenim člankom nije propisan način na koji operatori obavještavaju korisnike već da isto ovisi o vrsti usluge i vrsti uređaja koji koristi.
Sud je izveo dokaze pregledom i čitanjem isprava priloženih spisu, kao i dostavljenog spisa tuženog tijela te svih isprava koje su istome priložene te je zaključio raspravljanje u predmetnoj upravnoj stvari.
Na temelju razmatranja svih činjeničnih i pravnih pitanja, nakon provedenog postupka i održane usmene i javne rasprave, sud je utvrdio da tužbeni zahtjev tužiteljice nije osnovan.
Predmet ovog upravnog spora je ocjena zakonitosti osporavanog rješenja tuženog tijela kojim je odbijen prigovor korisnice Sanje Šunjić, ovdje tužiteljice, izjavljen na obračun elektroničkih komunikacijskih usluga po računu za travanj 2013. godine koji je izdao operator javnih komunikacijskih usluga Tele 2 d.o.o., ovdje zainteresirana osoba.
Među strankama je nesporno da je operator javnih komunikacijskih usluga Tele 2 d.o.o. Zagreb, Ulica grada Vukovara 269 D, ovdje zainteresirana osoba, tužiteljici izdala račun broj 12363909 za razdoblje od 01.04.2013. – 30.04.2013. na ukupan iznos od 511,74 kn u kojem, računu je, između ostalog, sadržan i iznos od 52,38 kn koji zajedno s PDV-om iznosi 65,48 kn, a koji iznos se odnosi na podatkovnu potrošnju te za koji iznos podatkovne potrošnje sadržan u predmetnom računu je tužiteljica pravodobno podnijela prigovor.
Među strankama također nije sporno da je