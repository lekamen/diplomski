 poslove vezane uz provjeru i odobravanje zahtjeva za plaćanjem. Odjel surađuje s Nacionalnim fondom u Ministarstvu financija, Posredničkim tijelom razine 2 te drugim tijelima operativne strukture; osigurava pravodobno planiranje i osiguravanje sredstava iz državnog proračuna u svrhu sufinanciranja, prethodno razmatra tekstove financijskih sporazuma. Odjel upravlja sustavom za financijsko praćenje provedbe projekata. Odjel obavlja i druge poslove iz svoga djelokruga.«.
Članak 21.
Naslov iznad članka 32.b i članak 32.b mijenjaju se i glase:
»3.2.1.4. Odjel za programiranje
Članak 32.b
Odjel za programiranje obavlja stručne poslove vezane uz pripremu strateških dokumenata i dijelova višegodišnjih programskih dokumenata te sudjeluje u identifikaciji prioriteta i mjera operativnih programa u području znanosti i tehnologije. U pripremi operativnih programa Odjel surađuje s drugim tijelima i institucijama državne uprave, tijelima operativne strukture te drugim institucijama uključenim u upravljanje i korištenje fondova Europske unije. Odjel sudjeluje u definiranju kriterija za odabir projekata te priprema natječajnu dokumentaciju. Odjel osigurava suradnju s potencijalnim korisnicima u svrhu identifikacije zalihe projekata u području sektorske nadležnosti Ministarstva. Odjel obavlja stručne poslove vezane uz pripremu prioriteta i mjera iz operativnih programa u skladu s propisima i zakonima Republike Hrvatske te u skladu s propisima i procedurama Europske unije; redovito prikuplja informacije o provedbi projekata od Odjela za provedbu projekata Europske unije radi učinkovitijeg programiranja i pripreme natječaja; Odjel priprema informacije, te planira i provodi aktivnosti u svrhu podizanja svjesnosti i informiranja potencijalnih korisnika o mogućnostima korištenja fondova Europske unije. Odjel upravlja rizicima i sudjeluje u pripremi i izradi priručnika o postupanju iz svoga djelokruga. Odjel obavlja upravne i stručne poslove praćenja i izrade analiza provedbe strategija i akcijskih planova, te provodi statističko praćenje svih parametara povezanih sa znanošću i znanstvenim istraživanjima; prati i proučava stanje razvitka znanosti i istraživanja u Republici Hrvatskoj u okviru ERA monitoringa i inicijativa Inovacijske unije, sudjeluje u radu u stručnim radnim tijelima kao obaveza zemlje članice prema institucijama Europske unije, surađuje u pripremi podloga za makro analize u području znanosti, tehnologije i inovacija, surađuje s međunarodnim i domaćim statističkim organizacijama, tijelima i agencijama, te provodi redovita statistička istraživanja za područje znanstvene, tehnološke i inovacijske statistike u suradnji s Državnim zavodom za statistiku sukladno obvezama prema Eurostatu. Odjel obavlja poslove praćenja i izrade analiza provedbe strategija i akcijskih planova, te provodi statističko praćenje svih parametara povezanih sa znanošću i znanstvenim istraživanjima. Odjel prati i proučava stanje razvitka znanosti i istraživanja u Republici Hrvatskoj u okviru ERA monitoringa i inicijativa Inovacijske unije, surađuje u pripremi podloga za makro analize u području znanosti, tehnologije i inovacija, surađuje s međunarodnim i domaćim statističkim organizacijama, tijelima i agencijama. Odjel obavlja i druge poslove iz svoga djelokruga.«.
Članak 22.
U članku 33. dodaje se stavak 2. koji glasi:
»U Službi se ustrojavaju:
3.2.2.1. Odjel za program Obzor 2020. i druge programe Europske unije
3.2.2.2. Odjel za europske i izvaneuropske poslove i programe.«.
Članak 23.
Iza članka 33. dodaju se naslovi iznad članaka i članci 33.a i 33.b koji glase:
»3.2.2.1. Odjel za program Obzor 2020. i druge programe Europske unije
Članak 33.a
Odjel za program Obzor 2020. i druge programe Europske unije koji se ne odnose na Europske strukturne i investicijske fondove, a vezani su za istraživanje, razvoj i inovacije u nadležnosti Ministarstva, obavlja upravne i stručne poslove vezane uz pružanje stručne potpore sudjelovanju Republike Hrvatske u programima