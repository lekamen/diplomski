 proračunskih sredstava
Članak 6.
Radi održavanja tekuće likvidnosti na temelju naloga ministra financija mogu se povlačiti sredstva s računa korisnika.
Članak 7.
(1) Ako se tijekom izvršavanja Proračuna utvrdi da su sredstva Proračuna nepravilno korištena, korisniku će se umanjiti sredstva u visini nenamjenskog korištenja sredstava ili će se privremeno obustaviti isplata sredstava na stavkama s kojih su sredstva bila nenamjenski utrošena.
(2) Odluku o umanjenju i obustavi doznake sredstava donijet će ministar financija.
Članak 8.
(1) Aktivnosti i projekti koji se financiraju iz sredstava Europske unije te kapitalni projekti koji nisu izvršeni do kraja 2015. godine mogu se prenijeti i izvršavati u 2016. godini ako su ispunjeni osnovni preduvjeti:
1. Proračunska sredstva osigurana u Proračunu 2015. godine za aktivnosti i projekte koji se prenose, moraju ostati na kraju 2015. godine neizvršena ili izvršena u iznosu manjem od planiranog, bez izvršenih preraspodjela tijekom 2015. godine.
2. Prenesene aktivnosti i projekti mogu se izvršavati u 2016. godini uz suglasnost Ministarstva financija.
3. Korisnici podnose zahtjev za prijenos najkasnije do 31. svibnja 2016. Uz zahtjev dužni su dostaviti ugovor i račun za obveze nastale u 2015. godini, s dospijećem plaćanja u 2016. godini.
(2) Aktivnosti i projekti koji se financiraju iz sredstava Europske unije te kapitalni projekti koji ne budu izvršeni do kraja 2016. godine mogu se prenijeti i izvršavati u 2017. godini ako su ispunjeni osnovni preduvjeti:
1. Proračunska sredstva osigurana u Proračunu 2016. godine za aktivnosti i projekte koji se prenose, moraju ostati na kraju 2016. godine neizvršena ili izvršena u iznosu manjem od planiranog, bez izvršenih preraspodjela tijekom 2016. godine.
2. Prenesene aktivnosti i projekti mogu se izvršavati u 2017. godini uz suglasnost Ministarstva financija.
3. Korisnici podnose zahtjev za prijenos najkasnije do 31. ožujka 2017. Uz zahtjev dužni su dostaviti ugovor i račun za obveze nastale u 2016. godini, s dospijećem plaćanja u 2017. godini.
Članak 9.
(1) Korisnici su dužni sredstva doznačena iz Proračuna do 31. prosinca 2016., a za koja nisu iskazane obveze u Bilanci na dan 31. prosinca 2016. vratiti u Proračun.
(2) Način i rok povrata sredstava iz stavka 1. ovoga članka odredit će ministar financija.
Članak 10.
Korisnik može plaćati predujmom bez suglasnosti ministra financija do pojedinačnog iznosa od 50.000,00 kuna.
Članak 11.
(1) Ministar financija daje suglasnost proračunskim korisnicima državnog proračuna za preuzimanje obveza po ugovorima koji zahtijevaju plaćanje u sljedećim godinama ako ukupna obveza po ugovoru ne prelazi iznos od 10.000.000,00 kuna.
(2) Ako ukupna obveza po ugovoru koji zahtijeva plaćanje u sljedećim godinama prelazi iznos iz stavka 1. ovoga članka, suglasnost korisnicima za preuzimanje navedene obveze daje Vlada, na prijedlog ministra financija, sukladno članku 44. Zakona o proračunu.
Članak 12.
(1) U Proračunu su planirana sredstva proračunske zalihe u iznosu od 200.000.000,00 kuna.
(2) Iznos sredstava proračunske zalihe iz stavka 1. ovoga članka može se preraspodjeljivati i može, sukladno Zakonu o proračunu, iznositi najviše 0,50 posto planiranih proračunskih prihoda bez primitaka.
(3) O korištenju sredstava proračunske zalihe odlučuje Vlada.
(4) Predsjednik Vlade može raspolagati sredstvima proračunske zalihe do pojedinačnog iznosa od 500.000,00 kuna.
(5) Ministar financija može raspolagati sredstvima proračunske zalihe do pojedinačnog iznosa od 100.000,00 kuna.
(6) Neutrošena i nenamjenski utrošena sredstva iz ovoga članka primatelj sredstava dužan je vratiti u Proračun.
(7) Ako se tijekom godine u Proračunu osiguraju sredstva za namjenu za koju su sredstva proračunske zalihe dodijeljena, akti kojima su sredstva proračunske zalihe dodijeljena stavljaju se van snage po sili ovoga Zakona.
(8) Primatelj sredstava dužan je Ministarstvu financija dostaviti izvješće o zakonitom, namjenskom i svrhovitom utrošku