 Općih uvjeta prethodno obavijestiti:
– korisnike mreže na vrlo visokom naponu, visokom naponu i srednjem naponu te korisnike mreže na niskom naponu s priključnom snagom većom od 20 kW, najkasnije 48 sati prije planirane privremene obustave isporuke električne energije,
– korisnike mreže na niskom naponu s priključnom snagom do uključivo 20 kW, najkasnije 24 sata prije planirane privremene obustave isporuke električne energije i
– korisnike mjernih podataka, kao i s njima povezane korisnike mreže, u rokovima iz podstavaka 1. i 2. ovoga članka.
Članak 108.
(1) Operator sustava može privremeno obustaviti ili ograničiti isporuku električne energije korisniku mreže, bez prethodne obavijesti:
– u slučaju više sile ili iznimnog događaja, u skladu s mrežnim pravilima operatora sustava,
– ako su izravno ugroženi životi i/ili zdravlje ljudi u blizini dijelova mreže koji zahtijevaju isključenje,
– u slučaju požara, poplave, potresa i drugih događaja u blizini dijelova mreže koji zahtijevaju isključenje dijelova mreže i
– kada se korisnik mreže ne pridržava plana provedbe ograničenja i/ili privremene obustave isporuke električne energije u uvjetima manjka električne energije u elektroenergetskom sustavu, u skladu s mrežnim pravilima operatora sustava.
(2) Operator sustava dužan je bez odgađanja putem medija i svoje internetske stranice obavijestiti korisnike mreže iz stavka 1. ovoga članka i korisnike mjernih podataka o procijenjenom trajanju privremene obustave ili ograničenja isporuke električne energije.
(3) Operator sustava dužan je dostaviti korisnicima mjernih podataka obavijest o početku privremene obustave ili ograničenja isporuke električne energije i obavijest o prestanku privremene obustave ili ograničenja isporuke električne energije u roku od 24 sata od sata početka privremene obustave ili ograničenja isporuke električne energije odnosno od sata prestanka privremene obustave ili ograničenja isporuke električne energije.
Članak 109.
(1) U slučaju da krajnji kupac ne plati naknadu za neovlašteno potrošenu električnu energiju iz članaka 84. do 86. i 90. ovih Općih uvjeta ili troškove iz članaka 87. i 88. ovih Općih uvjeta, operator sustava će krajnjem kupcu privremeno obustaviti isporuku električne energije.
(2) Nakon utvrđivanja neovlaštene potrošnje električne energije iz članka 83. podstavka 5. ovih Općih uvjeta, operator sustava će isključiti s mreže postrojenje i instalacije pravne ili fizičke osobe.
XVI. MJERE ZAŠTITE KRAJNJIH KUPACA
Članak 110.
Elektroenergetski subjekti koji pružaju usluge dužni su se korisniku mreže jasno predstavljati i pružati usluge na razvidan način koji ne dovodi u zabludu korisnika mreže.
Članak 111.
(1) Operator sustava dužan je putem svoje internetske stranice, promocijskih materijala ili putem medija objaviti:
– metodologiju za određivanje iznosa tarifnih stavki za prijenos električne energije odnosno metodologiju za određivanje iznosa tarifnih stavki za distribuciju električne energije te važeće iznose tarifnih stavki,
– informacije o elementima računa,
– informacije korisniku mreže koje su mu potrebne za učinkovit pristup mreži i korištenje mreže,
– informacije o načinu podnošenja i rješavanja prigovora te nadležnosti operatora sustava i Agencije u rješavanju prigovora,
– zbirne informacije o podnesenim i riješenim prigovorima,
– informacije o načinu podnošenja reklamacija i rezultate rada povjerenstva za reklamacije,
– informacije o korisničkom centru,
– informacije o standardnim uslugama operatora sustava,
– pravila i cjenik nestandardnih usluga operatora sustava,
– informacije o planiranim prekidima napajanja te ograničenjima isporuke električne energije,
– informacije u svezi sa zaštitom okoliša i
– informacije o poticanju i mjerama za poboljšanje energetske učinkovitosti u finalnoj potrošnji energijom.
(2) Operator sustava dužan je osnovati povjerenstvo za reklamacije radi rješavanja reklamacija u svezi s pristupom mreži i korištenjem distribucijske mreže, u skladu s odredbama zakona