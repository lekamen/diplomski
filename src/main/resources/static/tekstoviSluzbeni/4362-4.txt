 glasi:
»(6) Dnevnik vježbenika iz članka 40. ovog Pravilnika treba biti pozitivno ocijenjen od strane ispitnog povjerenstva prije pristupanja ispitu.«
(7) U slučaju da dnevnik vježbenika nije pozitivno ocijenjen ili nije dostavljen ispitnom povjerenstvu radi gubitka potrebno je prije pristupanja ispitu za stjecanje odnosne svjedodžbe o osposobljenosti ostvariti dodatno najmanje 3 mjeseca plovidbene službe kao vježbenik palube na brodovima od 500 BT ili većima u međunarodnoj plovidbi odnosno kao vježbenik stroja u strojarnici broda sa strojem porivne snage od 750 kW ili jačim u međunarodnoj plovidbi odnosno kao vježbenik elektrotehnike, brodski električar ili pomoćni električar.
(8) Za vrijeme plovidbene službe iz stavka 7 ovoga članka, vježbenik je dužan voditi vježbenički dnevnik.«
(2) Dosadašnji stavak 6. postaje stavak 9.
Članak 13.
(1) U članku 114. stavak 2. točka a) iza riječi »broda« dodaju se riječi: »odnosno jahte«.
(2) U stavku 2. točka b) iza riječi: »broda« dodaju se riječi: »odnosno jahte«, a iza riječi: »svjedodžbe« dodaje se riječ: »ili«.
(3) Iza stavka 2. dodaje se novi stavak 3. koji glasi:
»(3) Pomorac koji posjeduje svjedodžbu o osposobljenosti iz članka 18., 19., 20., 21., 32., 33., 34. ili 35. ovog Pravilnika i posjeduje potvrdnicu o osposobljenosti iz članka 77. Pravilnika može obnoviti svjedodžbe o osposobljenosti iz članka 17. odnosno 31. ovog Pravilnika i bez obveze posjedovanja potvrdnice o osposobljenosti iz članka 76. Pravilnika, uz obvezu ispunjenja ostalih uvjeta za obnovu odnosne svjedodžbe o osposobljenosti.«
Članak 14.
(1) U članku 115. stavak 1. iza riječi: »brodu« dodaju se riječi: »odnosno jahti«.
(2) U stavku 3. iza riječi: »broda« dodaju se riječi: »odnosno jahte«.
(3) Stavci 4. i 5. se brišu.
Članak 15.
(1) U članku 116. stavak 2. alineja 1. iza riječi: »brodu« dodaju se riječi: »odnosno jahti«.
(2) Stavak 5. se briše.
Članak 16.
U članku 132. stavak 2. mijenja se i glasi:
»(2) Svjedodžbe iz stavka 1. točke 1., 2., 3., 4. i 5. izdat će se pomorcu koji ostvari potvrđenu plovidbenu službu tijekom koje je obavljao dužnosti što odgovaraju svjedodžbi koju posjeduje u pogledu vrste broda i to najmanje u razdoblju od ukupno tri mjeseca tijekom proteklih pet godina odnosno na temelju ponovnog uspješno završenog programa izobrazbe sukladno Prilogu D Pravilnika, dok svjedodžba iz stavka 1. točke 6. izdat će se pomorcu koji ostvari potvrđenu plovidbenu službu tijekom koje je obavljao dužnosti što odgovaraju svjedodžbi koju posjeduje u pogledu vrste broda i to najmanje u razdoblju od ukupno dvanaest mjeseci tijekom proteklih pet godina.«
Članak 17.
U Prilogu C Pravilnika, iza »Priloga C50« dodaje se novi prilozi »C51A« i »C51B« koji glase:
»C51A – Rad na brodovima na koje se primjenjuje IGF Pravilnik – radna razina
– (usmeno i praktično)
sukladno programu iz Priloga D
C51B – Rad na brodovima na koje se primjenjuje IGF Pravilnik – upravljačka razina
– (usmeno i praktično)
sukladno programu iz Priloga D«.
Članak 18.
U Prilogu D Pravilnika, iza »Priloga D49B« dodaju se novi prilozi »D50A« i »D50B« koji glase:
TABLICE
Članak 19.
U Prilogu G2B Pravilnika, iza točke »D49B – Visoki napon-upravljačka razina« dodaju se nove točke »D50A«i »D50B« koje glase:
»D50A – Rad na brodovima na koje se primjenjuje IGF Pravilnik – radna razina
1. Komplet osobne sigurnosne opreme
2. Zaštitna odjeća
3. Uređaj za reanimaciju
4. Aparat za disanje
5. Prijenosni aparati za gašenje požara
6. Uređaj za mjerenje količine kisika
7. Ručni uređaj za mjerenje sadržaja otrovnog plina (pomoću cjevčica)
8. Pokazatelj zapaljivog plina
9. Cjevčice osjetljive na različite plinove
10. Prijenosni detektor plina
11. Komplet laboratorijske opreme za pokazne vježbe i eksperimente
12. MARPOL Konvencija, kako je izmijenjena i dopunjena
13. Referentni videomaterijali
14. Eksplozimetar
D50B – Rad na brodovima na koje se primjenjuje IGF Pravilnik – upravljačka razina
1. Komplet osobne sigurnosne opreme
2. Komplet za reanimaciju kisikom
3. Cjevčice 