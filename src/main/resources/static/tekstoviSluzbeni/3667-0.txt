38 25.04.2016 Pravilnik o izgledu, načinu i mjestu isticanja obavijesti o jedinstvenom europskom broju za hitne službe 112
DRŽAVNA UPRAVA ZA ZAŠTITU I SPAŠAVANJE
1016
Na temelju članka 41. st. 4. Zakona o sustavu civilne zaštite (»Narodne novine«, broj 82/15), ravnatelj Državne uprave za zaštitu i spašavanje donosi
PRAVILNIK
O IZGLEDU, NAČINU I MJESTU ISTICANJA OBAVIJESTI O JEDINSTVENOM EUROPSKOM BROJU ZA HITNE SLUŽBE 112
I. OPĆA ODREDBA
Članak 1.
Ovim Pravilnikom propisuje se izgled, način i mjesto isticanja obavijesti o jedinstvenom europskom broju za hitne službe 112.
II. IZGLED OBAVIJESTI O JEDINSTVENOM EUROPSKOM BROJU ZA HITNE SLUŽBE 112
Članak 2.
(1) Obavijest o jedinstvenom europskom broju za hitne službe 112 ističe se u obliku znaka (u daljnjem tekstu: znak 112), teksta (u daljnjem tekstu: tekst o 112), videouratka (u daljnjem tekstu: video o 112) i govorne poruke (u daljnjem tekstu: govorna poruka o 112).
(2) Obvezni dijelovi osnovnog znaka 112 su podloga u crvenoj, plavoj ili crnoj boji te broj 112. Osnovnom znaku 112 može se dodati dopunski znak ili tekst, koji mogu biti: znak telefonske slušalice, SOS, žute zvjezdice, riječi »u nuždi«, riječi: »tvoj život, tvoj broj«, riječi »jedinstven europski broj za hitne službe« ili drugi dodatni znak ili tekst.
(3) Preporučeni primjeri izgleda znaka 112 za službenu uporabu u prilogu su ovog Pravilnika i čine njegov sastavni dio.
(4) Izgled znaka 112 na vozilima civilne zaštite i hitnih službi može se prilagoditi boji i dimenzijama vozila tako da bude uočljiv.
(5) Grafičko rješenje izgleda znaka 112, kao promotivnog materijala, može biti i drugačije od naprijed navedenog a u cilju promidžbe jedinstvenog europskog broja za hitne službe 112.
(6) Tekst o 112 slobodnog je oblika s time da se uz broj »112« dodaju sljedeće riječi »jedinstveni europski broj za hitne službe«.
(7) Video o 112 je kratak promotivni materijal s porukom o svrsi, načinu korištenja i vrijednostima broja 112. Slobodnog je oblika s tonskom i/ili govornom porukom ili bez toga.
(8) Govorna poruka namijenjena je slušateljima radija te služi kao kratko upozorenje stanovništvu o aktualnim događajima te ulozi broja 112 ili u svrhu promocije broja 112.
III. NAČIN I MJESTO ISTICANJA OBAVIJEST O JEDINSTVENOM EUROPSKOM BROJU ZA HITNE SLUŽBE 112
Članak 3.
(1) Obavijest o jedinstvenom europskom broju za hitne službe 112 ističe se na vidljivom mjestu kao znak 112 ili tekst o 112, oblikom i veličinom prilagođen mediju na kojem se ističe.
(2) Obavijest o jedinstvenom europskom broju za hitne službe 112 obavezno se ističe na plakatima s prikazom grafičkih znakova za uzbunjivanje sukladno odredbama Uredbe o jedinstvenim znakovima za uzbunjivanje.
(3) Znak o jedinstvenom europskom broju za hitne službe 112 ističe se na službenim odorama pripadnika sustava 112 te se može isticati u službenim aktima, na vozilima te tiskanim i drugim promidžbenim materijalima.
(4) Obavijest o jedinstvenom europskom broju za hitne službe 112 ističe se na otvorenom prostoru na način da primjerenom veličinom i dizajnom bude u skladu s medijem na kojem se objavljuje. Obavijest može sadržavati i druge informacije o broju 112.
(5) Obavijest o jedinstvenom europskom broju za hitne službe 112 može se istaknuti na mjestima na kojima se okuplja veći broj stranih turista, osim na hrvatskom i na engleskom ili drugom stranom jeziku.
Članak 4.
Obavijest o jedinstvenom europskom broju za hitne službe 112 u obliku znaka 112 ili teksta o 112 obavezno ističu na vidljivom mjestu:
– operatori javnih komunikacijskih mreža i javno dostupnih telefonskih usluga u javnim telefonskim govornicama
– pravne osobe koje se bave djelatnošću koja svojom naravi može ugroziti život i zdravlje građana, materijalna i kulturna dobra i okoliš, a koje koriste velike količine opasnih tvari propisane posebnim propisima na području zaštite okoliša te su dužne izrađivati izvješća o sigurnosti
– pravne osobe koje su vlasnici ili upravljaju akumulacijama vode i vodnim kanalima za proizvodnju 