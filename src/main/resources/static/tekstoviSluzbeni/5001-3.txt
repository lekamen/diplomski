 korisnika navedeni se ukupni iznos množi s njegovim pripadajućim dijelom koji je definiran ugovorom.
Članak 18.
Svakog korisnika usluge iz skupine 2.1. davatelj usluge zadužuje minimalno jednim spremnikom volumena 120 l za miješani komunalni otpad.
Korisnici usluge iz skupine 2.1. mogu zahtijevati od davatelja usluge da im se početno dodijeljeni spremnici za miješani komunalni otpad volumena 120 l zamijene za veće ili manje spremnike volumena 80 ili 240 l.
Članak 24.
Vlasnici neuseljenih stambenih i poslovnih prostora dužni su davatelju usluge plaćati naknadu za prijevoz miješanog komunalnog otpada po posebnoj cijeni određenoj cjenikom davatelja usluga.
Zakonom o održivom gospodarenju otpadom u pravni poredak Republike Hrvatske prenesene su pravne stečevine Europske unije navedene odredbom članka 2. tog Zakona. Zakon se temelji na načelima gospodarenja otpadom koja se odnose na uvažavanje načela zaštite okoliša propisanih zakonom kojim se uređuje zaštita okoliša i pravnom stečevinom Europske unije, načelima međunarodnog prava zaštite okoliša te znanstvenih spoznaja, najbolje sudske prakse i pravila struke. Načela gospodarenja otpadom navedena su odredbom članka 6. Zakona i to su načelo onečišćivač plaća, načelo blizine, načelo samodostatnosti i načelo sljedivosti.
Prema odredbi članka 6. stavka 1. točke 1. Zakona »načelo onečišćivač plaća« znači da proizvođač otpada, prethodni posjednik otpada, odnosno posjednik otpada snosi troškove mjera gospodarenja otpadom, te je financijski odgovoran za provedbu sanacijskih mjera zbog štete koju je prouzročio ili bi je mogao prouzročiti otpad.
Odredbom stavka 2. ovog članka Zakona propisano je da proizvođač proizvoda od kojeg nastaje otpad, odnosno proizvođač otpada snosi troškove gospodarenja tim otpadom.
Načelo onečišćivač plaća razrađeno je daljnjim odredbama Zakona o održivom gospodarenju otpadom. Prema odredbi članka 30. stavka 6. točke 3. ovog Zakona korisnik usluge (javne usluge prikupljanja miješanog komunalnog otpada i prikupljanja biorazgradivog komunalnog otpada što podrazumijeva prikupljanje tog otpada na određenom području pružanja usluge putem spremnika od pojedinih korisnika i prijevoz tog otpada do ovlaštene osobe za obradu tog otpada) dužan je snositi troškove gospodarenja komunalnim otpadom razmjerno količini otpada kojeg je predao davatelju usluge.
Odredbom članka 33. stavka 2. propisano je da je davatelj usluge dužan korisniku usluge obračunavati cijenu javne usluge prikupljanja miješanog i biorazgradivog komunalnog otpada razmjerno količini predanog otpada u obračunskom razdoblju pri čemu je kriterij količine otpada u obračunskom razdoblju masa predanog otpada ili volumen spremnika otpada i broj pražnjenja spremnika sukladno odluci iz članka 30. stavka 7. tog Zakona. Odredbom stavka 3. ovog članka Zakona propisana je obveza davatelja usluge da vodi evidenciju o preuzetoj količini otpada od pojedinog korisnika usluge u obračunskom razdoblju. Također, odredba članka 33. stavka 10. Zakona propisuje da se na obavljanje ove javne usluge primjenjuju odredbe o javnim uslugama iz zakona kojim se uređuje zaštita potrošača.
Odredbom članka 24. stavka 1. točke 11. Zakona o zaštiti potrošača (»Narodne novine«, broj 41/14. i 110/15.), propisano je da je prikupljanje miješanog i biorazgradivog komunalnog otpada javna usluga za pružanje koje se prema odredbi stavka 2. tog članka Zakona ispostavlja račun koji mora primjenjivati obračun i cijene utvrđene posebnim propisima. Navedeni Zakon odredbom članka 32. stavka 4. podstavka 1. pod nedopuštenom poslovnom praksom posebno smatra zavaravajuću poslovnu praksu kako je propisano u člancima 33. do 35. tog Zakona.
Zbog povrede načela »onečišćivač plaća« Zakon o održivom gospodarenju otpadom propisuje novčanu kaznu za prekršaj jedinice lokalne samouprave koja ne obračunava troškove za obavljanje javne usluge sukladno navedenom načelu.
Prema odredbi članka 30. stavka 7. Zakona o održivom gospodarenju otpadom predstavničko tijelo jedinice