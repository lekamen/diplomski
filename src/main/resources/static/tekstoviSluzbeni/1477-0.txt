77 15.07.2015 Pravilnik o postupku izbora i načinu rada udruga registriranih za obavljanje djelatnosti iz područja zaštite ljudskih prava i neovisnih stručnjaka u Nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja
PUČKI PRAVOBRANITELJ
1478
Na temelju članka 6. Zakona o nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja (»Narodne novine«, broj 18/11 i 33/15), pučki pravobranitelj donosi
PRAVILNIK
O POSTUPKU IZBORA I NAČINU RADA UDRUGA REGISTRIRANIH ZA OBAVLJANJE DJELATNOSTI IZ PODRUČJA ZAŠTITE LJUDSKIH PRAVA I NEOVISNIH STRUČNJAKA U NACIONALNOM PREVENTIVNOM MEHANIZMU ZA SPREČAVANJE MUČENJA I DRUGIH OKRUTNIH, NELJUDSKIH ILI PONIŽAVAJUĆIH POSTUPAKA ILI KAŽNJAVANJA
I. OPĆA ODREDBA
Članak 1.
(1) Ovim Pravilnikom propisuje se postupak izbora i način rada udruga registriranih za obavljanje djelatnosti iz područja zaštite ljudskih prava (u daljnjem tekstu: udruga) i neovisnih stručnjaka u obavljanju poslova Nacionalnog preventivnog mehanizma za sprečavanje mučenja i drugih okrutnih, neljudskih ili ponižavajućih postupaka ili kažnjavanja (u daljnjem tekstu: Nacionalni preventivni mehanizam).
(2) Izrazi koji se koriste u ovom Pravilniku, za osobe u muškom rodu, uporabljeni su neutralno i odnose se na muške i ženske osobe.
II. POSTUPAK IZBORA
Izbor udruga
Članak 2.
(1) Pučki pravobranitelj bira udruge s kojima surađuje u obavljanju poslova Nacionalnog preventivnog mehanizma.
(2) Postupak izbora udruga pokreće se javnim pozivom pučkog pravobranitelja, koji se objavljuje na službenim internetskim stranicama pučkog pravobranitelja i na druge odgovarajuće načine, najmanje 90 dana prije isteka roka na koji su izabrane. Javnim pozivom pozivaju se udruge da podnesu obrazložene prijedloge za suradnju u obavljanju poslova Nacionalnog preventivnog mehanizma. Rok za podnošenje prijedloga ne može biti kraći od 15 dana niti duži od 30 dana od dana objave poziva.
(3) Pučki pravobranitelj razmotrit će sve podnesene prijedloge koji ispunjavaju uvjete iz javnog poziva.
(4) Pučki pravobranitelj izabrat će udruge u roku od 30 dana od proteka roka za podnošenje prijedloga iz stavka 2. ovoga članka.
(5) Udruge se biraju na vrijeme od dvije godine uz mogućnost ponovnog izbora.
(6) Pučki pravobranitelj s izabranim udrugama sklapa sporazum o suradnji.
Članak 3.
(1) Prijedlog za izbor udruge mora sadržavati:
– naziv i sjedište pravne osobe i ime osobe ovlaštene za zastupanje, te izvadak iz Registra udruga Republike Hrvatske ne stariji od 6 mjeseci, iz kojeg je vidljivo da je udruga registrirana za obavljanje djelatnosti iz područja zaštite ljudskih prava,
– obrazloženje prijedloga koje sadrži i opis aktivnosti kojima se udruga bavi u području promicanja i zaštite ljudskih prava i sloboda, posebice u vezi sa sprečavanjem mučenja i drugih okrutnih, neljudskih ili ponižavajućih postupaka ili kažnjavanja te zaštite osoba lišenih slobode,
– popis članova udruge koji bi sudjelovali u obavljanju poslova Nacionalnog preventivnog mehanizma i njihove životopise,
– Statut udruge.
(2) Prijedlog iz stavka 1. ovoga članka može sadržavati i druge priloge.
Članak 4.
Pučki pravobranitelj može raskinuti sporazum o suradnji iz članka 2. stavka 6. ovoga Pravilnika:
– ako udruga to sama zatraži.
– ako članovi udruge nesavjesno ili neuredno obavljaju povjerene poslove,
– ako članovi udruge ne sudjeluju na stručnim usavršavanjima koje Ured pučkog pravobranitelja organizira ili priznaje kao nužan uvjet za stjecanje znanja potrebnih za rad u Nacionalnom preventivnom mehanizmu,
– ako su članovi udruge spriječeni sudjelovati u obavljanju poslova Nacionalnog preventivnog mehanizma u razdoblju duljem od šest mjeseci ili ako se kontinuirano ne odazivaju pozivu za sudjelovanje u obavljanju poslova Nacionalnog preventivnog mehanizma,
– ako članovi udruge obavljaju poslove Nacionalnog preventivnog mehanizma suprotno Zakonu o