 žalbe koje tuženik nije riješio. Znatno nakon propisanog roka tuženik dostavlja odluku u kojoj nije odgovorio na jednu predstavku, jedan zahtjev za obavješćivanje, dva prigovora i tri žalbe. U jednom dijelu primjenjuje propis koji nije na snazi, jer je izmijenjen i dopunjen a u drugom odredbe ZUP-a, uslijed čega tužitelj ne zna koje propise primjenjuje tuženik, od čega ovisi djelotvorna zaštita njegovih prava.
Kako je odluka donijeta izvan propisanog roka, a izreka proturječi razlozima odluke, i zahtjevu tužitelja iz rješavanje spora, razlozi odluke temelje se na nepotpuno i pogrešno utvrđenom činjeničnom stanju i pogrešno izvedenim zaključcima, predlaže presudom naložiti tuženiku da u roku od 15 dana riješi tužiteljevu žalbu zbog nerješavanja prigovora zbog neodgovaranja na tužiteljev zahtjev za obavješćivanje – žalbu oznake 03/12, 06/12, oglasiti ništavom ili poništiti osporavanu odluku, naložiti tuženiku da prestane nedopuštenim postupanjem u svezi način na koji se javnopravnom tijelu mogu predati podnesci te da naknadi tužitelju materijalne troškove.
U odgovoru na tužbu tuženik u bitnome navodi kako je odluka donesena na temelju članka 51. Zakona o elektroničkim komunikacijama u postupku rješavanja spora između krajnjeg korisnika i operatora javnih komunikacijskih usluga Hrvatskog telekoma zbog prigovora na iznos računa kojima je zadužen za pruženu uslugu govorne pošte.
Smatra kako tuženik, u smislu odredbe članka 71. i 75. ZUP-a nema obveze elektroničkog oblika komunikacije za zaprimanje podnesaka u obliku elektroničke isprave. U odnosu na tužbene navode o sustavnom propuštanju donošenja pojedinačnih odluka. propuštanje postupanja u skladu s Etičkim kodeksom radnika tuženika te zahtjevom za provođenje inspekcijskog nadzora, ističe kako to nije predmet upravnog spora niti je bilo predmet rješavanja spora pred tuženikom u kojem je donesena osporavana odluka. Predmet postupka je bio rješavanje spora korisnika i operatora u svezi iznosa kojim je korisnik zadužen za pruženu uslugu u skladu s odredbom članka 50. i 51. ZEK-a, nakon što je korisnik prošao propisani postupak rješavanja prigovora pri operatoru. Tužiteljevi navodi da se u osporavanoj odluci nije odlučilo o svim razlozima iz podnesenog zahtjeva nisu osnovani s obzirom na to da se svi navodi iz podnesenog zahtjeva nisu odnosili na prigovore iz članka 50. ZEK-a temeljem kojih se rješavaju sporovi korisnika i operatora pred tuženikom.
U konkretnom slučaju tužitelj je pred tuženikom vodio spor s HT-om u vezi prigovora na iznose kojima je zadužen za pruženu uslugu govorne pošte od lipnja 2010. do srpnja 2011. u skladu s člankom 51. Zakona, gdje je tražio povrat zaduženja za usluge govorne pošte naplaćene u tom razdoblju. Tužitelj tvrdi da operator pred tuženikom nije dostavio svu potrebnu dokumentaciju, da tuženik nije ispravno utvrdio činjenice, da je operator sustavno koristio zavaravajuću poslovnu praksu. Tuženik je radi promicanja interesa korisnika usluga i pozivatelja broja koji imaju uključenu uslugu govorne pošte i korisnika koje se poziva, dodatno uredio uvjete pružanja usluge govorne pošte odlukom od 8. lipnja 2011. klasa: 023-01/10-02/28, urbroj: 376-10/ZJ-11-23 (JŠ). Tom odlukom naloženo je da se usluge koje samim uključivanjem/dodjeljivanjem mogu prouzročiti troškove trećoj strani i/ili korisniku, bez da je korisnik poduzeo radnju za pokretanje navedene usluge, uključuju samo na zahtjev korisnika. Tužitelju je pisanim putem pojašnjeno da je u skladu s navedenom odlukom govorna pošta prestala biti osnovnom uslugom te je postala usluga na zahtjev. Naplata odlaznih poziva u slučaju uključenja govorne pošte naplaćuje se po važećem cjeniku za odlazne pozive, ovisno o korištenoj tarifa. Kada pozivatelj ne uspije uspostaviti upućeni poziv, poziv se ne naplaćuje. Međutim, ako je na pozivanom broju aktivirana usluga govorne pošte i prilikom pozivanja govorni automat pretinca govorne pošte se uključi, takav poziv se pozivatelju naplaćuje kao odlazni poziv, po važećem 