92 14.10.2016 Odluka o broju priređivača kojima se može dati pravo priređivanja igara na sreću na automatima na području Republike Hrvatske
VLADA REPUBLIKE HRVATSKE
1954
Na temelju članka 23. stavka 2. Zakona o igrama na sreću (»Narodne novine«, br. 87/09, 35/13, 158/13, 41/14 i 143/14), Vlada Republike Hrvatske je na sjednici održanoj 12. listopada 2016. godine donijela
ODLUKU
O BROJU PRIREĐIVAČA KOJIMA SE MOŽE DATI PRAVO PRIREĐIVANJA IGARA NA SREĆU NA AUTOMATIMA NA PODRUČJU REPUBLIKE HRVATSKE
I.
Na području Republike Hrvatske najviše 55 trgovačkih društava može steći pravo priređivanja igara na sreću na automatima.
II.
Danom stupanja na snagu ove Odluke prestaje važiti Odluka o broju priređivača kojima se može dati pravo priređivanja igara na sreću na automatima na području Republike Hrvatske (»Narodne novine«, broj 111/14).
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/285
Urbroj: 50301-05/05/16-2
Zagreb, 12. listopada 2016.
Predsjednik Tihomir Orešković, v. r.
