 Upravitelj je dužan osigurati ispravnost i tehničku sukladnost prikupljenih podataka.
Članak 13.
(1) Tehnički podaci iz članka 12. stavka 1. ovoga Pravilnika prikupljaju se na osnovi investicijske i projektne dokumentacije (glavni i izvedbeni projekt), druge službene kartografske građe, slikovne građe, video snimaka, posebnih mjerenja, kao i posebnih opisnih obrazaca o stanju javnih cesta i objekata na njima.
(2) Obrasce za evidenciju tehničkih podataka o javnim cestama i objekata na njima iz stavka 1. ovog članka izraditi će Hrvatske ceste d.o.o. Obrasci moraju biti u digitalnom obliku (XLSX, DOCX, CSV), sa potrebnim atributima te uputama o značenju atributa i načinu njihova unosa u obrasce.
(3) Obrasce iz stavka 2. ovoga članka Hrvatske ceste d.o.o. moraju predati upraviteljima u roku 12 mjeseci od stupanja na snagu ovoga Pravilnika.
(4) Dokumentaciju o stanju i promjenama stanja javnih cesta i objekata na njima pohranjuje upravitelj za one javne ceste kojima upravlja. Dokumentacija mora biti arhivirana za razdoblje koje je određeno Zakonom ili drugim propisima.
Članak 14.
(1) Sukladno obvezama iz članka 4. stavka 4. ovoga Pravilnika, upravitelji su dužni unijeti tehničke podatke u Alfanumeričku bazu podataka za postojeće javne ceste najkasnije u roku 6 mjeseci od dana raspolaganja podacima sukladno članku 9. stavak 2. ovoga Pravilnika,
(2) Za daljnje kontinuirano vođenje, ažuriranje i održavanje baze podataka o javnim cestama, upravitelji su dužni unositi tehničke podatke u Alfanumeričku bazu podataka, u roku:
a) odmah po nastalim i utvrđenim promjenama stanja tehničkih podataka, na postojećim javnim cestama kojima nije promijenjena geometrija osi ceste,
b) dva mjeseca od završetka roka označavanja dionica javnih cesta na terenu iz članka 11. stavka 2. ovoga Pravilnika, za promjene stanja tehničkih podataka nastalih kao posljedica izvedenih radova redovitog i izvanrednog održavanja ili drugih mjera,
c) dva mjeseca od završetka roka označavanja dionica javnih cesta na terenu iz članka 11. stavka 3. ovoga Pravilnika, za promjene stanja tehničkih podataka nastalih kao posljedica novog akta o razvrstavanju javnih cesta,
d) podaci o stanju cesta i objekata na njima, koji se prikupljaju na osnovi posebnih mjerenja, moraju se unijeti u Alfanumeričku bazu podataka u roku 30 dana nakon obavljenih mjerenja i obrade podataka iz tih mjerenja.
7. Raspolaganje podacima iz baze podataka o javnim cestama
Članak 15.
(1) Osnovni podaci o osima javnih cesta s oznakama istih javno su dostupni putem interneta i mogu se pregledavati na interaktivnoj karti. Korištenje baze podataka o javnim cestama je dostupno nadležnom ministarstvu i inspekciji cesta putem web aplikacije. Podaci o javnim cestama bez naknade osiguravaju se za potrebe drugih tijela državne uprave, sukladno specifikaciji traženih podataka.
(2) Podatke iz baze podataka o javnim cestama u skladu s ovim Pravilnikom, kojima je ograničeno raspolaganje iz obrambenih i sigurnosnih razloga, određuju posebnim aktom ministar nadležan za obranu i ministar nadležan za unutarnje poslove, u roku od 3 mjeseca od stupanja na snagu ovoga Pravilnika.
(3) Podaci iz baze podataka o javnim cestama, izuzev podataka iz stavka 2. ovoga članka, na osnovi pismenog zahtjeva, izjave o namjeni korištenja podataka i prethodnog odobrenja odgovorne osobe, uz naknadu dostavljaju se i drugim korisnicima. O danim podacima drugim korisnicima mora se voditi evidencija, iz koje je razvidno, kojim su korisnicima, koji podaci bili dostavljeni te za kakve namjene i za koju visinu naknade.
(4) Upravitelji mogu odbiti zahtjev iz prethodnog stavka, ako u njemu nije precizno navedena namjena korištenja podataka, ako traženi podaci nisu na raspolaganju ili bi zahtijevali znatnije dodatne obrade ili ako je riječ o zahtjevu korisnika, koji je prethodno koristio podatke u suprotnosti s navedenom namjenom.
(5) Odluku o visini i načinu obračuna naknade za podatke iz stavka 3. ovoga članka donijeti će Hrvatske ceste d.o.o. uz