 intrakutana tuberkulinska testa koja su provedena u skladu s Dodatkom B ovoga Pravilnika, od kojih se prvi provodi šest mjeseci nakon isključenja svake pozitivne životinje iz stada i drugi, šest mjeseci nakon prvog testa
ili
kad je stado sastavljeno isključivo od životinja koje potječu iz stada koja su službeno slobodna od tuberkuloze, prvi se test provodi najmanje 60 dana nakon formiranja stada, a drugi test nije obvezan.
c) nakon završetka prvog testa iz podtočke b) ove točke niti jedno govedo starije od šest tjedana nije uvedeno u stado, osim ako je imalo negativnu reakciju na intrakutani tuberkulinski test proveden i ocijenjen u skladu s Dodatkom B ovoga Pravilnika unutar 30 dana prije ili unutar 30 dana poslije datuma uvođenja u stado; u drugom slučaju se životinja (životinje) mora (moraju) fizički odvojiti od drugih životinja iz stada tako da se izbjegne izravan ili neizravan kontakt s drugim životinjama, dok se ne utvrdi da je test negativan.
Test naveden u podtočki c) ove točke ne mora se provoditi za premještanje životinja na području Republike Hrvatske ukoliko životinje koje se premještaju potječu iz stada službeno slobodnih od tuberkuloze goveda, osim u slučajevima kada do dobivanja statusa regije službeno slobodne od tuberkuloze, nadležno tijelo zahtijeva takve testove za životinje koje se premještaju, između stada koja su u sustavu mreže nadzora iz članka 14.
2. Stado zadržava status stada službeno slobodnog od tuberkuloze goveda ukoliko:
a) se uvjeti navedeni u točki 1. podtočki a) i c) ovoga Poglavlja i dalje primjenjuju;
b) sve životinje koje dolaze na gospodarstvo dolaze iz stada sa statusom službeno slobodnih od tuberkuloze goveda;
c) se na svim životinjama na gospodarstvu, s izuzetkom teladi mlađe od šest tjedana koje su rođene na tom gospodarstvu, rutinski provodi svake godine tuberkulinsko testiranje u skladu s Dodatkom B ovoga Pravilnika.
Međutim, nadležno tijelo može za područje cijele zemlje ili dijela zemlje gdje stada goveda podliježu službenom programu suzbijanju tuberkuloze goveda, izmijeniti učestalost rutinskog testiranja na tuberkulozu goveda kako slijedi:
a) ako prosjek – utvrđen 31. prosinca svake godine – godišnjeg postotka stada goveda kod kojeg je potvrđena zaraženost tuberkulozom ne prelazi 1% svih stada na određenom području tijekom dvaju posljednjih godišnjih kontrolnih razdoblja, razmak između rutinskih testiranja stada može se povisiti na dvije godine, a muške životinje namijenjene tovu koje se drže unutar odvojene epidemiološke jedinice mogu se izuzeti iz tuberkulinskog testiranja, pod uvjetom da dolaze iz stada službeno slobodnog od tuberkuloze goveda i da se muške životinje za tov neće koristiti za uzgoj i rasplod, već da će se upućivati izravno na klanje,
b) ako prosjek – utvrđen 31. prosinca svake godine – godišnjeg postotka stada goveda kod kojeg je potvrđena zaraženost tuberkulozom goveda ne prelazi 0,2% svih stada na određenom području tijekom dvaju posljednjih dvogodišnjih kontrolnih razdoblja, razmak između rutinskih testiranja može se povisiti na tri godine i/ili se dob životinja koje se moraju testirati, može povisiti na 24 mjeseca,
c) ako prosjek – utvrđen 31. prosinca svake godine – godišnjeg postotka stada goveda kod kojeg je potvrđena zaraženost tuberkulozom ne prelazi 0,1% svih stada na određenom području tijekom dvaju posljednjih trogodišnjih kontrolnih razdoblja, razmak između rutinskih testiranja stada može se povisiti na četiri godine, ili nadležno tijelo može osloboditi stada potrebe rutinskog tuberkulinskog testiranja, ako su ispunjeni slijedeći uvjeti:
1. prije uvođenja u stado sva goveda su podvrgnuta intradermalnom tuberkulinskom testiranju s negativnim rezultatom
ili
2. se sva zaklana goveda pregledavaju na prisutnost lezija karakterističnih za tuberkulozu, a svaka takva utvrđena promjena se histopatološki i bakteriološki pretražuje s ciljem dokazivanja tuberkuloze goveda.
Nadležno tijelo može povisiti učestalost tuberkulinskog testiranja ako se razina