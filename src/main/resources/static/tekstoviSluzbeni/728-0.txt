35 27.03.2015 Pravilnik o provedbi izravne potpore poljoprivredi i IAKS mjera ruralnog razvoja
MINISTARSTVO POLJOPRIVREDE
729
Na temelju članka 10. stavka 11., članka 16. stavka 1., članka 21. i članka 25. stavka 3. Zakona o poljoprivredi (»Narodne novine« broj 30/2015) ministar poljoprivrede donosi
PRAVILNIK
O PROVEDBI IZRAVNE POTPORE POLJOPRIVREDI I IAKS MJERA RURALNOG RAZVOJA
I. TEMELJNE ODREDBE
Područje primjene
Članak 1.
(1) Ovim se Pravilnikom propisuje:
1. podnošenje jedinstvenog zahtjeva i način provedbe programa izravnih plaćanja, te detaljni uvjeti i postupci za ostvarivanje:
– osnovnog plaćanja te dodjelu i korištenje prava na plaćanja, prava na plaćanja iz nacionalne rezerve i prava na plaćanja iz posebne nacionalne rezerve za razminirano zemljište,
– ostalih mjera potpore iz programa izravnih plaćanja: plaćanja za poljoprivredne prakse korisne za klimu i okoliš, preraspodijeljena plaćanja, proizvodno vezana potpora, plaćanje za mlade poljoprivrednike i program za male poljoprivrednike,
2. podnošenje jedinstvenog zahtjeva i način provedbe pojedinih mjera državne potpore, te detaljni uvjeti i postupci za ostvarivanje potpore:
– u iznimno osjetljivim sektorima,
– za IAKS mjere ruralnog razvoja koje se financiraju iz državnog proračuna.
3. podnošenje jedinstvenog zahtjeva i način provedbe IAKS mjera ruralnog razvoja iz članka 10. stavka 5. Zakona o poljoprivredi (»Narodne novine« broj 30/2015), (dalje u tekstu: Zakon) predviđene Programom ruralnog razvoja.
(2) Za IAKS mjere ruralnog razvoja iz stavka 1. podstavka 3. ovoga članka u 2015. godini podnosi se jedinstveni zahtjev, ali se one odobravaju i isplaćuju tek nakon usvajanja Programa ruralnog razvoja sukladno članku 10. stavku 6. Zakona i osiguranja sredstava od strane Europske komisije.
(3) Mjere državne potpore iz stavka 1. podstavka 2. primjenjuju se kao postojeća državna potpora sukladno Prilogu IV (3) (b) Ugovora o pristupanju Republike Hrvatske u Europsku uniju.
(4) Za potrebe provedbe programa izravnih plaćanja iz stavka 1. podstavka 1. ovoga članka i IAKS mjera ruralnog razvoja iz stavka 3. ovoga članka, ovim Pravilnikom se utvrđuju specifične odredbe u smislu uredbi Europske unije, i to:
1. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredaba Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (dalje u tekstu: Uredba (EU) br. 1306/2013),
2. Uredbe (EU) br. 1307/2013 Europskog parlamenta i Vijeća od 17. prosinca 2013. o utvrđivanju pravila za izravna plaćanja poljoprivrednicima u programima potpore u okviru zajedničke poljoprivredne politike i o stavljanju izvan snage Uredbe Vijeća (EZ) br. 637/2008 i Uredbe Vijeća (EZ) br. 73/2009 (dalje u tekstu: Uredba (EU) br. 1307/2013),
3. Uredbe (EU) br. 1305/2013 Europskog parlamenta i Vijeća od 17. prosinca 2013. o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (dalje u tekstu: Uredba (EU) br. 1305/2013)
4. Provedbene uredbe Komisije (EU) br. 641/2014 оd 16. lipnja 2014. o utvrđivanju pravila za primjenu Uredbe (EU) br. 1307/2013 Europskog parlamenta i Vijeća o utvrđivanju pravila za izravna plaćanja poljoprivrednicima u programima potpore u okviru zajedničke poljoprivredne politike (dalje u tekstu: Provedbena uredba Komisije (EU) br. 641/2014),
5. Delegirane uredbe Komisije (EU) br. 639/2014 оd 11. ožujka 2014. o dopuni Uredbe (EU) br. 1307/2013 Europskog parlamenta i Vijeća o utvrđivanju pravila za izravna plaćanja poljoprivrednicima u programima potpore u okviru zajedničke poljoprivredne politike te o izmjeni Priloga X. toj Uredbi (dalje u tekstu: Delegirana uredbe Komisije (EU) br. 639/2014),
6. Delegirane uredbe Komisije (EU) br. 640/2014 оd 11. ožujka 2014. o dopuni Uredbe (EU) br. 1306/2013 Europskog parlamenta i Vijeća u