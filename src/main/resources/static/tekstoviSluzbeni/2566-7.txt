 mora sadržavati pripadajuće rokove, uvjete i cijene usluga. Time jasno proizlazi neosnovanost prigovora da obveza transparentnosti obvezuje samo na objavu uvjeta. HAKOM ističe da je u svim dosad analiziranim tržištima, u okviru regulatorne obveze transparentnosti propisivao rokove za privremenu obustavu i aktivaciju instrumenta plaćanja te da su navedene analize potvrđene kao zakonite pred nadležnim sudom. HAKOM se poziva na presudu Visokog upravnog suda Republike Hrvatske, posl. broj Us-10120/2009-4 prema kojoj odluci članak 56. stavak 2. i 3. ZEK– govori o obvezi određivanja tužitelju regulatorne obveze iz članka 58. do 65. Zakona pri čemu ZEK ostavlja diskrecijsko pravo tuženom tijelu u svezi načina na koji će odrediti spomenute regulatorne obveze, uz uvjet da one budu rezultat provedene analize i utvrđivanja nedostatne djelotvornosti tržišnog natjecanja na mjerodavnom tržištu te moraju biti razmjerne i opravdane s obzirom na regulatorna načela i ciljeve iz članka 5. tog Zakona.
U odnosu na rok od 60 dana za dospijeće plaćanja računa HAKOM ističe da je taj rok u skladu sa ZFPPN-om koji ne isključuje primjenu navedenog roka nego dapače primjenu istog stranke mogu ugovoriti, a tijekom provođenja postupka analize predmetnog tržišta prihvatio je prijedlog HT-a za izmjenom odredbe na način da se rok dospijeća računa umjesto od dana »slanja« određuje od dana zaprimanja računa, a što je u skladu s člankom 11. stavak 4. ZFPPN-a. Ističe da je tržište elektroničkih komunikacija specifično utoliko što neispunjavanje financijskih obveza operatora u krajnjoj mjeri može rezultirati njegovim izlaskom sa tržišta ili isključenjem usluge (što za korisnike stvara teške posljedice). Nastavno na to, navodi da je red uračunavanja ispunjenja obveze operatora korisnika sredstvo kojim HAKOM nastoji spriječiti ranije utvrđeno diskriminacijsko ponašanje HT-a pa je ta mjera razmjerna prirodi utvrđenog nedostatka na tržištu. Smatra da su ZOO i ZFPPN u odnosu na određivanje načina reguliranja međusobnih obveza između operatora lex generalis u odnosu na ZEK koji kao lex specialis na taj način derogira primjenu istih. U odnosu na dio odluke koji se odnosi na ugovorne kazne HAKOM ističe da dosadašnja konstantna kašnjenja u realizaciji veleprodajnih usluga te povećani broj pritužbi operatora korisnika na preuranjenu deaktivaciju usluga od strane HT-a zasigurno nisu nerazmjerne zaštiti djelotvornog tržišnog natjecanja, a što je glavna zadaća HAKOM-a. U prilog toj tezi govori podatak da je samo u 2013. godini pred HAKOM-om pokrenuto 10 regulatornih sporova radi kašnjenja HT u realizaciji veleprodajnih usluga. Tuženik smatra da je odluka obrazložena sukladno članku 98. stavku 5. Zakona o općem upravnom postupku (»Narodne novine«, broj 47/09.-dalje u tekstu: ZUP), jer ima sve elemente koji su propisani tim člankom, a što je u ovom odgovoru i dokazao.
Nadalje, tuženik smatra da su navodi HT-a koji se odnose na tvrdnju da odlukom nije definirano koji se nedostatak na tržištu rješava konkretnom obvezom vezanom za financijske uvjete poslovanja tužitelja niti je obrazložena njihova razmjernost i opravdanost obzirom na regulatorna načela i ciljeve članka 5. ZEK-a, pravno neodrživi. Nakon provedenog postupka analize HAKOM je kao prepreku razvoju tržišnog natjecanja prepoznao diskriminaciju na cjenovnoj osnovi i diskriminaciju na necjenovnoj ocjeni. S obzirom da je sve oblike diskriminacijskog ponašanja moguće utvrditi jedino kada su transparentno objavljeni kriteriji pod kojima operator sa značajnom tržišnom snagom nudi veleprodajnu uslugu, osporenom odlukom određena je regulatorna obveza transparentnosti. Istom je između ostalog određen i regulatorni okvir plaćanja računa koje HT ispostavlja operatorima korisnicima veleprodajne usluge. Prije svega je utvrđeno koje su to prepreke učinkovitom tržišnom natjecanju na predmetnom tržištu, a zatim je određen sadržaj obveza i time je tuženik u potpunosti postupio sukladno članku 56. stavak 3. ZEK-a. Smatra da tužitelj