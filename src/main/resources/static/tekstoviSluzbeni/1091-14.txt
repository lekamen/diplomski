 institucija dužna je za navedenu poslovnicu dostaviti projekt izvedenog stanja sustava tehničke zaštite u roku od 30 dana od dana zaprimanja suglasnosti.
(3) Protiv rješenja iz stavka 2. ovoga članka ne može se izjaviti žalba, ali se može pokrenuti upravni spor.
Članak 22.
(1) Ako nakon izdavanja suglasnosti iz članka 21. stavka 2. ovoga Zakona u poslovnici ili na uređaju za uplatu, isplatu i pohranu gotovog novca i vrijednosti bude počinjeno kazneno djelo razbojništva, pokušaja razbojništva, razbojničke krađe, krađe ili pokušaja krađe te drugi oblik teškog kaznenog djela usmjerenog prema osobama i imovini kojim će se prouzročiti šteta za psihofizičko zdravlje zaposlenika ili stranaka ili materijalna šteta bilo kojeg obujma, Ministarstvo može novčarskoj instituciji rješenjem naložiti razmjerno povećanje mjera zaštite.
(2) Suglasnosti kojima se potvrđuje prihvatljiva razina sigurnosti izdane do dana stupanja na snagu ovoga Zakona ostaju na snazi. U slučaju počinjenja nekog od kaznenih djela iz stavka 1. ovoga članka, Ministarstvo će ukinuti predmetnu suglasnost i novčarskoj instituciji rješenjem naložiti razmjerno povećanje mjera zaštite ili uspostavu mjera sukladno odredbama članka 7. ovoga Zakona.
Članak 23.
Tijekom razdoblja u kojem novčarska institucija, sukladno pozitivnom mišljenju Ministarstva, uspostavlja alternativne mjere zaštite u poslovnici, odnosno tijekom razdoblja u kojem je slijedom provedbe inspekcijskog nadzora Ministarstvo rješenjem naložilo otklanjanje mjera, sukladno odredbi članka 40. stavka 3. ovoga Zakona, novčarska institucija je dužna u poslovnici uspostaviti privremenu tjelesnu zaštitu tijekom radnog vremena te poslovnice.
Članak 24.
Poslovnica ili uređaj za uplatu, isplatu i pohranu gotovog novca i vrijednosti novčarske institucije na koje se primjenjuju odredbe ovoga Zakona o obvezi primjene mjera zaštite ne može obavljati novčarsko poslovanje dok se ne uspostave odgovarajuće mjere zaštite propisane ovim Zakonom.
Članak 25.
Svaka novčarska institucija iz članka 5. ovoga Zakona mora u odgovarajućem sudskom ili obrtnom registru imati upisan oblik poslovanja s gotovim novcem i vrijednostima, sukladno posebnim propisima o trgovačkim društvima odnosno propisima koji uređuju uvjete i način poslovanja obrtnika.
Sigurnosni plan zaštite i sigurnosne procedure
Članak 26.
(1) Novčarske institucije dužne su donijeti sigurnosni plan zaštite (opći akt) te sigurnosne procedure za svaku poslovnicu i eksterne uređaje za uplatu/isplatu i pohranu gotovog novca kojima će propisati:
1. prostorno-tehničke mjere zaštite
2. organizacijske mjere zaštite
3. mjere tehničke zaštite
4. mjere tjelesne zaštite.
(2) Prostorno-tehničke i organizacijske mjere zaštite definiraju se:
– organizacijom prostora na način da se za novčarsko poslovanje i poslovanje s vrijednostima odabere optimalan broj i raspored prostorija, utvrdi visina rizika u ovisnosti o visini novca i vrijednosti koje se u pojedinoj prostoriji nalaze te uspostavi odgovarajući način manipulacije, pripreme i pohrane novca i vrijednosti, sukladno sigurnosnim procedurama rada
– imenovanjem odgovarajuće osobe koja je zadužena za mjere zaštite u novčarskoj instituciji
– propisivanjem dužnosti i obveza osobe zadužene za provedbu mjera zaštite, kao i svakog zaposlenika koji obavlja poslove s gotovim novcem i vrijednostima pri svakodnevnom redovitom poslovanju novčarske institucije te pri možebitnim izvanrednim situacijama
– propisivanjem organizacije dolaska i odlaska djelatnika i zaštitara, mjesta i procedure ulaza/izlaza stranaka, kretanja osoblja i stranaka u prostoru te u pojedinim novčarskim institucijama i kontrole osoba koje ulaze u poslovnicu
– propisivanjem načina korištenja sustava tehničke zaštite u objektu za svakog zaposlenika te zaštitara u redovnim i izvanrednim okolnostima
– propisivanjem organizacije osoba i sigurnih putova novca pri obavljanju distribucije novca i vrijednosti te njihove primopredaje
– propisivanjem procedura pri opsluživanju bankomata i