 časopise i magazine
14. troškovi edukacije i osposobljavanja
15. troškovi izrade studija, analiza, mišljenja, strategija i slično,
16. plaće.
Opći uvjeti
Članak 44.
(1) Aktivnosti iz članka 41. ovoga Pravilnika, mogu započeti nakon sklapanja Ugovora.
(2) Pripremu projekta suradnje mogu predložiti fizičke i pravne osobe s područja LAG-a.
(3) Partneri odabranom LAG-u u pripremi projekta suradnje mogu biti:
1. drugi LAG
2. lokalno partnerstvo u ruralnom ili urbanom području koje provodi neki oblik lokalne razvojne strategije sukladno članku 44. stavku 2. Uredbe (EU) br. 1305/2013.
Tip operacije 19.3.2.
Prihvatljivi korisnici
Članak 45.
Korisnici su odabrani LAG-ovi.
Prihvatljive aktivnosti
Članak 46.
Prihvatljive aktivnosti unutar tipa operacije 19.3.2. odnose se isključivo na troškove provedbe međuteritorijanih i/ili transnacionalnih projekata suradnje.
Uvjeti prihvatljivosti
Članak 47.
(1) Da bi aktivnosti u okviru operacije 19.3.2. bile prihvatljive, sljedeći uvjeti moraju biti ispunjeni:
1. cilj, tip ili tematsko područje projekta suradnje mora biti opisano ili navedeno u LRS
2. partneri na projektu moraju sklopiti Sporazum o suradnji koji sadrži:
– opis nositelja i partnera u projektu
– zajednički cilj projekta
– očekivane rezultate projekta
– planirane aktivnosti projekta
– financijski plan projekta
– razdiobu aktivnosti/troškova između nositelja projekta i partnera.
3. projekt suradnje mora se provoditi na području partnera koji sudjeluju u provedbi projekta suradnje
4. u projekt suradnje moraju biti uključena najmanje dva partnera
5. u transnacionalnim projektima suradnje koji se provode izvan granica EU, prihvatljive su samo aktivnosti koje se odnose na ruralno područje
6. troškovi moraju nastati najviše 36 mjeseci od dana potpisa Sporazuma o suradnji
7. projekt suradnje mora ostvariti najmanje 40 bodova za kriterije odabira Zahtjeva za potporu iz Priloga I. ovoga Pravilnika
(2) U slučaju kada projekt suradnje uključuje ulaganje u građenje, i/ili opremanje građevina, u Sporazumu o suradnji partneri moraju jasno naznačiti tko preuzima vlasništvo nad investicijom.
(3) Isti troškovi ne smiju biti sufinancirani drugim javnim sredstvima.
(4) Odabrani LAG može zatražiti povrat sredstava najviše do 60 % ukupnih troškova projekta suradnje.
Prihvatljivi i neprihvatljivi troškovi
Članak 48.
(1) Prihvatljivi troškovi unutar tipa operacije 19.3.2. odnose se na troškove koji su izravno povezani s provedbom međuteritorijalnih i/ili transnacionalnih projekata suradnje i na onaj dio troškova iz ukupnih troškova projekta suradnje, koje sufinancira odabrani LAG i koji su navedeni u financijskom planu.
(2) Prihvatljivi troškovi za sufinanciranje unutar tipa operacije 19.3.2. su navedeni u Listi prihvatljivih troškova za tip operacije 19.3.2. koja će biti sastavni dio Natječaja za provedbu Podmjere 19.3., tip operacije 19.3.2.
(3) Neprihvatljivi troškovi za sufinanciranje unutar tipa operacije 19.3.2. su:
1. porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi, naknade, pristojbe i doprinosi osim prihvatljivih naknada i pristojbi kod putovanja i smještaja, javnog bilježnika, biljega, poštarina, kamate i tečajne razlike
3. rabljeni strojevi i oprema
4. vozila
5. troškovi vezani uz ugovor o leasingu, kao što su marža davatelja leasinga, troškovi refinanciranja kamata i amortizacija
6. troškovi jamstva i slične naknade
7. novčane kazne, financijske kazne te troškovi parničnog i upravnog postupka
8. troškovi nastali prije dana podnošenja Zahtjeva za potporu
9. troškovi nastali nakon 36 mjeseci od dana potpisivanja Sporazuma o suradnji
10. troškovi pripreme i podnošenja Zahtjeva za isplatu
11. stipendije i nagrade
12. troškovi pretplate na časopise i magazine
13. troškovi edukacije i osposobljavanja koji nisu izravno vezani uz provedbu projekta suradnje
14. troškovi izrade studija, analiza, mišljenja, strategija i sličnih