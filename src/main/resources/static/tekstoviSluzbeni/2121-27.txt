 isplaćuje ministarstvo nadležno za obrazovanje, a zahtjeve za isplatu sredstava osobe iz stavka 2. ovoga članka, odnosno njihovi zakonski skrbnici predaju u uredima državne uprave prema mjestu stanovanja.
Članak 123.
(1) Ovlaštene pravne osobe i/ili obrtnici i HCR dužni su osigurati svoje djelatnike iz članka 107. ovoga Zakona za slučajeve smrti u iznosu od najmanje 600.000,00 kn ili ozljede uzrokovane obavljanjem poslova u iznosu od najmanje 800.000,00 kn.
(2) Osiguranici, odnosno korisnici osiguranja iz stavka 1. ovoga članka mogu biti samo osobe iz članka 107. ovoga Zakona te njihovi zakonski nasljednici.
(3) Osiguranje iz stavka 1. ovoga članka dužno je ugovoriti i Ministarstvo za svoje djelatnike iz članka 107. ovoga Zakona.
(4) Preslik police iz stavka 1. ovoga članka ugovaratelj osiguranja mora uručiti osiguraniku.
Članak 124.
Odredbe članaka 109. – 122. ovoga Zakona, osim članaka 107., 108. i 123. ovoga Zakona, odgovarajuće se primjenjuju i na službenike protueksplozijske zaštite Ministarstva kada obavljaju poslove iz članka 2. stavka 2. podstavka 12. i 13. i stavka 5. ovoga Zakona.
Odredbe članka 52. i članaka 107. – 123. ovoga Zakona odgovarajuće se primjenjuju i na osobe koje obavljaju poslove protuminskog djelovanja iz članka 3. ovoga Zakona, osim ako Zakonom kojim se uređuje služba u Oružanim snagama Republike Hrvatske nije drukčije propisano.
16. UPRAVNI I INSPEKCIJSKI NADZOR
Članak 125.
Poslove upravnog nadzora nad provedbom ovoga Zakona obavlja Ministarstvo.
Članak 126.
(1) Ako se u upravnom nadzoru utvrdi da je povrijeđen ovaj Zakon i/ili propisi doneseni na temelju njega, Ministarstvo ima pravo i obvezu pokrenuti prekršajni postupak ili podnijeti kaznenu prijavu.
(2) Ministarstvo će rješenjem naložiti otklanjanje nepravilnosti koje se utvrde u provedbi upravnog nadzora te rok za njihovo uklanjanje.
(3) Ako Ministarstvo tijekom obavljanja upravnog nadzora uoči nepravilnosti, za koje nije ovlašteno postupati, obvezno je o tome odmah izvijestiti nadležno tijelo.
Članak 127.
Poslove inspekcijskog nadzora na radilištima tehničkog izvida HCR-a i radilištima razminiranja te nad radom ovlaštenih pravnih osoba, obrtnika, podružnica i izdvojenih pogona, ovlaštenih pravnih osoba i/ili obrtnika za obavljanje poslova ocjenjivanja sukladnosti te ustanova koje posjeduju odobrenje za osposobljavanje obavljaju inspektori Ministarstva.
Članak 128.
U obavljanju inspekcijskog nadzora inspektor Ministarstva je ovlašten utvrditi zakonitost rada i postupanja te naložiti mjere propisane ovim Zakonom.
Članak 129.
(1) HCR, ovlaštene pravne i fizičke osobe i ustanove iz članka 127. ovoga Zakona dužne su inspektoru Ministarstva omogućiti neometano obavljanje inspekcijskog nadzora.
(2) Smatra se da osobe iz stavka 1. ovoga članka nisu omogućile neometano obavljanje inspekcijskog nadzora inspektorima Ministarstva kad u roku određenom u zapisniku o inspekcijskom nadzoru ne osiguraju uvid u traženu dokumentaciju ili druge isprave potrebne za utvrđivanje činjeničnog stanja, ne dostave točne i potpune podatke, obavijesti i materijale koji su potrebni za obavljanje nadzora te ne poduzmu pojedine radnje u postupku potrebne radi potpunog utvrđivanja činjeničnog stanja.
Članak 130.
HCR i ovlaštene pravne osobe i/ili obrtnici dužni su, na zahtjev inspektora Ministarstva, privremeno obustaviti obavljanje poslova na radilištu ili dijelu radilišta tehničkog izvida i/ili razminiranja ako inspektor ne bi mogao na drugi način obaviti inspekcijski nadzor ili utvrditi činjenično stanje.
Članak 131.
(1) Ako inspektor Ministarstva tijekom obavljanja inspekcijskog nadzora uoči nezakonitosti, za koje nije ovlašten postupati, obvezan je o tome odmah izvijestiti nadležno tijelo.
(2) U obavljanju inspekcijskog nadzora inspektor Ministarstva može privremeno izuzeti dokumentaciju i predmete kada okolnosti ukazuju da je određena dokumentacija i/ili predmet vezan za izvršenje prekršaja ili može poslužiti kao dokaz u postupcima koji se obavljaju nakon inspekcijskog 