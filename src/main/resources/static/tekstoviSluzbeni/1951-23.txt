 SE ZATEKNU IZVAN MJESTA PREBIVALIŠTA ILI BORAVIŠTA
Sadržaj evidencije
Članak 124.
Pružatelj usluga za beskućnike i odrasle osobe koje se zateknu izvan mjesta prebivališta ili boravišta, odnosno koje nemaju prebivališta ili boravišta i nisu u stanju brinuti se o sebi, vodi sljedeću evidenciju o korisnicima i vrstama usluga:
1. matična knjiga korisnika,
2. osobni list korisnika,
3. knjiga dnevne evidencije,
4. knjiga pruženih socijalnih usluga,
5. knjiga dežurstava.
Članak 125.
Matična knjiga korisnika sadrži:
1. opće podatke o pružatelju usluge i matičnoj knjizi (naziv županije, općine/grada, naziv i sjedište pružatelja usluge, redni broj matične knjige, naznaku i podatak o matičnim brojevima i razdoblju koje knjiga obuhvaća, te osobno ime i potpis odgovorne osobe pružatelja usluge u vrijeme početka vođenja knjige i u vrijeme završetka vođenja knjige),
2. redni broj u matičnoj knjizi,
3. osobno ime (djevojačko prezime), ime oca/majke korisnika,
4. osobne podatke o korisniku (datum, mjesto i država rođena, državljanstvo, broj osobne iskaznice, osobni identifikacijski broj (OIB), prebivalište/boravište, trenutna adresa),
5. rješenje nadležnog centra za socijalnu skrb o korištenju usluge smještaja, odnosno boravka – klasa, urudžbeni broj i datum,
6. datum smještaja kod pružatelja usluge,
7. datum prestanka smještaja, odnosno boravka kod pružatelja usluge,
8. napomena.
Članak 126.
Pružatelj usluge je dužan prvi sljedeći radni dan od prijama korisnika obavijestiti nadležni centar za socijalnu skrb o prijamu korisnika.
Članak 127.
(1) Osobni list korisnika predstavlja izvor osnovnih informacija o korisniku smještenom kod pružatelja usluge.
(2) U osobni list korisnika upisuju se sljedeći podaci:
1. redni broj iz matične knjige,
2. osobno ime (djevojačko prezime), ime oca/majke korisnika,
3. datum, mjesto i država rođenja,
4. državljanstvo,
5. osobni identifikacijski broj (OIB),
6. spol,
7. broj osobne iskaznice i datum izdavanja,
8. broj putovnice i datum izdavanja,
9. broj iskaznice obveznog zdravstvenog osiguranja i datum izdavanja,
10. prebivalište/boravište,
11. bračni status i dodatne informacije o obitelji,
12. broj djece i podaci o djeci,
13. obrazovanje,
14. ostvareni radni staž,
15. radni status (zaposlenost, nezaposlenost – trajanje nezaposlenosti, datum prijave na zavod za zapošljavanje),
16. vrsta prihoda i mjesečni iznos,
17. opterećenost prihoda kreditom,
18. razlog smještaja kod pružatelja usluge,
19. postojanje invaliditeta (vrsta, stupanj i težina oštećenja),
20. rješenje o skrbništvu (klasa, urudžbeni broj i datum), područja u kojima je korisnik lišen poslovne sposobnosti te podaci o skrbniku (osobno ime, prebivalište/boravište, kontakt telefon),
21. nadležni centar za socijalnu skrb (naziv i sjedište, te osobno ime i kontakt telefon socijalnog radnika),
22. prava koja ostvaruje u sustavu socijalne skrbi (zajamčena minimalna naknada, osobna invalidnina, doplatak za pomoć i njegu, naknada do zaposlenja, jednokratna naknada),
23. ostali oblici socijalne pomoći,
24. obveznik plaćanja troškova smještaja, odnosno boravka (naziv i adresa),
25. zdravstveno stanje prilikom dolaska kod pružatelja usluge,
26. vrsta usluge koja se pruža korisniku (smještaj u prihvatilištu, smještaj u prenoćištu, poludnevni boravak),
27. aktivnosti u koje je korisnik uključen (socijalni rad, pomoć pri socijalnom uključivanju, briga o zdravlju i njega),
28. suradnja s centrom za socijalnu skrb,
29. sve promjene tijekom boravka kod pružatelja usluge,
30. datum prestanka smještaja kod pružatelja usluge,
31. napomena.
Članak 128.
Knjiga dnevne evidencije sadržava evidenciju stručnih radnika po smjenama, brojno stanje korisnika, te sva važnija zapažanja i obavijesti stručnih djelatnika (odlazak/dolazak korisnika, odlazak korisnika na tretman, kontakt s nadležnim centrom za socijalnu skrb i sl.).
Članak 129.
Knjiga pruženih socijalnih usluga sadržava evidenciju pruženih usluga korisnicima (osobno ime korisnika, vrsta usluge, pružatelj usluge, dan