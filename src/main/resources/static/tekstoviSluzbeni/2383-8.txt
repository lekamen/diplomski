 skladištiti u prikladnim posudama/spremnicima,
– tekućine iz otpadnih vozila: gorivo, motorno ulje, ulje mjenjača, ulje prijenosnog sustava, ulje hidrauličkih sustava, radna tvar u rashladnim uređajima, antifriz, tekućine kočnica, kiseline iz baterija i akumulatora (startera), radna tvar u klimatizacijskim uređajima i sve druge tekućine i opasne tvari koje su sadržane u otpadnom vozilu, moraju se skladištiti u prikladnim spremnicima,
– mjesto za obradu mora raspolagati opremom za obradu otpadnih voda uključujući i kišnicu, prikladnim skladištem za iskorištene gume, mjerama za sprječavanje prekomjernog gomilanja na skladištu i sustavom za zaštitu od požara u skladu s posebnim propisima.
(9) Obrađivač je obvezan osigurati da se iz otpadnog vozila bez oštećenja izdvoje i skladište sastavni dijelovi koji sadrže tekućine, dijelovi otpadnog vozila koji se mogu ponovno uporabiti te rezervni dijelovi.
(10) Obrađivač je obvezan odmah po preuzimanju otpadnog vozila:
1. ukloniti bateriju i akumulator, ukloniti ili neutralizirati potencijalno eksplozivne sastavne dijelove (npr. zračni jastuk) i spremnik za plin ako je ugrađen u vozilo,
2. osigurati da se kod provođenja postupka obrade izdvoji, odvojeno sakupi i skladišti:
– motorno ulje,
– ulje prijenosnika,
– ulja mjenjača, ulje diferencijala,
– hidraulično ulje (npr. servo mehanizam),
– gorivo (uključujući i tekući plin),
– radna tvar u rashladnim uređajima,
– tekućina u kočnicama,
– ulje u amortizeru,
– radna tvar u klimatizacijskim uređajima,
– dijelove u kojima se nalazi živa,
– tvari, materijale i sastavne dijelove navedene u Prilogu I. ovoga Pravilnika i
– sastavne dijelove koje sadrže azbest,
3. odredbe podstavka 2. ovoga stavka ne odnose se na tvari koje su sadržane u dijelovima koji su namijenjeni za ponovnu uporabu,
4. opasni materijali i dijelovi trebaju se ukloniti i izdvojiti na način da se spriječi naknadno onečišćenje otpada iz stroja za usitnjavanje.
(11) obrađivač je obvezan prije obrade u stroju za usitnjavanje, drobljenje ili prešanje obvezno izdvojiti:
– katalitički konverter,
– sva stakla,
– gume,
– velike dijelove izrađene od plastičnih materijala (branici, instrument ploče, spremnici za tekućine itd.) koje nakon usitnjavanja i drobljenja ne bi bilo moguće odvojiti kako bi se poticala njihova materijalna oporaba i recikliranje,
– metalne dijelove koje sadrže bakar, aluminij i magnezij ako nije osigurano njihovo izdvajanje i odvajanje nakon usitnjavanja.
(12) Oporaba otpadnih vozila i dijelova nastalih obradom otpadnih vozila mora se obavljati uz primjenu najboljih raspoloživih tehnika pri čemu prvenstvo ima materijalna oporaba.
(13) Ukoliko je moguće, obrada otpadnih vozila obavlja se na način uspostavljen certificiranim sustavima za ekološko upravljanje, poput Sustava ekološkog upravljanja i neovisnog ocjenjivanja (EMAS) propisanog zakonom kojim se uređuje zaštita okoliša i Uredbom (EZ) br. 1221/2009 Europskog parlamenta i Vijeća od 25. studenoga 2009. o dobrovoljnom sudjelovanju organizacija u sustavu upravljanja okolišem i neovisnog ocjenjivanja Zajednice (EMAS) te stavljanju izvan snage Uredbe (EZ) br. 761/2001 i odluka Komisije 2001/681/EZ i 2006/193/EZ (SL L 342, 22. 12. 2009.) i hrvatske norme HRN EN ISO 14001 Sustavi upravljanja okolišem.
Članak 23.
(1) U slučaju izvoza otpadnih vozila i/ili otpada nastalog obradom otpadnih vozila izvan država članica Europske unije izvoznik je obvezan izvoz obavljati u skladu s Uredbom (EZ) br. 1013/2006 Europskog parlamenta i Vijeća od 14. lipnja 2006. o pošiljkama otpada (SL L 190, 12. 7. 2006., u daljnjem tekstu: Uredba (EZ) br. 1013/2006) i Uredbom Komisije (EZ) br. 1418/2007 od 29. studenoga 2007. o izvozu određenog otpada namijenjenog za oporabu navedenog u Prilogu III. ili III.A Uredbe (EZ) br. 1013/2006 Europskog parlamenta i Vijeća u određene zemlje na koje se ne primjenjuje Odluka OECD-a o kontroli prekograničnog kretanja otpada (Tekst značajan za EGP) (SL L 316, 4.12.2007.) (u daljnjem tekstu: Uredba (EZ) br.