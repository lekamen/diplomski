 hodnika iz članka 33. ovog Pravilnika je:
– 15,00 metara u građevinama s ugrađenim sustavom za automatsku dojavu i gašenje požara, industrijske građevine i podzemne etaže,
– 6,00 metara u građevinama bez ugrađenog sustava za automatsku dojavu i gašenje požara.
– prethodne odredbe dužine slijepog hodnika ne odnose se na zgrade stambene namjene koje posjeduju propisane evakuacijske prozore iz svake stambene jedinice dohvatljive vatrogascima radi sigurne akcije spašavanja i gašenja, odnosno do 10,00 m dužine slijepog hodnika ako ti uvjeti nisu ispunjeni.«.
Članak 23.
U članku 35. stavak 1. mijenja se i glasi:
»(1) Širina evakuacijskog stubišta određuje se prema broju osoba na etaži koja ima najveću zaposjednutost prostora, uz uvjet da se širina evakuacijskog stubišta ne smanjuje na nižim etažama građevine.«.
Članak 24.
Članak 40. mijenja se i glasi:
»Vrata na evakuacijskom putu, izuzimajući stambene zgrade, te prostore zgrade i građevine u kojima se okuplja manje od 50 osoba, moraju biti opremljena protupanik kvakama, protupanik bravama, pritisnim pločama, pritisnim šipkama i slično, sukladno hrvatskim normama HRN EN 179 i/ili HRN EN 1125 i smjernici koju je donijela Europska konfederacija udruga za zaštitu od požara CFPA–E Guideline No 2 Panic & emergency exit devices (Panika i naprave izlaza za nuždu) i otvaraju se u smjeru izlaza ili posmično, uz ugrađene odgovarajuće sustave za automatsko ili ručno otvaranje u slučaju požara.«.
Članak 25.
(1) U članku 43. stavak 2. mijenja se i glasi:
»(2) Minimalne dimenzije zaokretnih prozora iz stavka 1. ovog članka su 0,80 x 1,20 metra, uz visinu parapeta na unutarnjoj strani pročelja ne manjoj od 0,90 metra i ne višom od 1,20 metara. Zaokretni prozori iz ovog članka moraju biti vidljivo označeni sa vanjske strane znakom minimalnih dimenzija 20,00 x 20,00 cm boje RAL 3000 sljedećeg izgleda:

Prozor se izvana otvara opremom i alatom kojim raspolažu vatrogasci. S unutarnje strane na vidljivom mjestu u neposrednoj blizini tog prozora mora biti postavljen natpis »PROZOR ZA SPAŠAVANJE«, tiskanim slovima zelene boje RAL 6005 Font Arial, veličina fonta određuje se projektom ovisno o veličini prostorije.«.
(2) Stavak 4. mijenja se i glasi:
»(4) Uz unutarnje elemente iz stavka 3. ovog članka mora na vidljivom mjestu i u neposrednoj blizini biti postavljen čekić za razbijanje kaljenog stakla uz kojeg mora biti natpis: »PROZOR ZA SPAŠAVANJE – RAZBITI STAKLO U SLUČAJU OPASNOSTI« tiskanim slovima zelene boje RAL 6005 Font Arial, veličina fonta određuje se projektom ovisno o veličini prostorije. Elementi pročelja iz stavka 3 ovog članka moraju biti označeni s vanjske strane slijedećim znakom minimalnih dimenzija 20,00 x 20,00 cm, boje RAL 3000 sljedećeg izgleda:
.«.
(3) Stavak 5. briše se.
Članak 26.
Tablice 1., 2. i 3. u Prilogu 1 Pravilnika o otpornosti na požar i drugim zahtjevima koje građevine moraju zadovoljiti u slučaju požara, zamjenjuju se novim tablicama 1., 2. i 3. koje se nalaze u Prilogu 1 ovog Pravilnika i njegov su sastavni dio.
Članak 27.
Tablice 4., 5., 6. i 7. u Prilogu 2 Pravilnika o otpornosti na požar i drugim zahtjevima koje građevine moraju zadovoljiti u slučaju požara, zamjenjuju se novim tablicama 4., 5., 6. i 7. koje se nalaze u Prilogu 2 ovog Pravilnika i njegov su sastavni dio.
Članak 28.
(1) U Prilogu 3 Pravilnika o otpornosti na požar i drugim zahtjevima koje građevine moraju zadovoljiti u slučaju požara, ispod Slike 1. dodaje se tekst koji glasi:
»Dužina pravocrtne barijere za zgrade ZPS2, ZPS3 i ZPS4 ≥ 1,00 m
Dužina barijere u unutarnjem kutu zgrade za ZPS2, ZPS3 i ZPS4 ≥ 3,00 m«.
(2) Ispod slike 2. dodaje se tekst koji glasi:
»ZPS2, ZPS3 i ZPS4 ≥ 3,00 m«.
(3) Slika 5. zamjenjuje se novom slikom 5. i tekstom, koji se nalaze u Prilogu 3. ovog Pravilnika i njegov su sastavni dio.
Članak 29.
U Prilogu 4 ZAPOSJEDNUTOST PROSTORA u Tablici 1. U podgrupi »Poslovna (uredska)« dodaje se redak:
Garaže                                          2 osobe/parkirnom