sadržavati popise odgovarajućih i tehnički ispravnih vatrogasnih vozila, uređaja, opreme i sredstava s osnovnim podacima te broj dobrovoljnih vatrogasaca s vremenima odziva – pokretanja i mjestima okupljanja.
Hrvatska vatrogasna zajednica, putem nadležnih vatrogasnih zajednica i grada Zagreba, stavit će u pripravnost najmanje 50 vatrogasnih vozila i 500 dobrovoljnih vatrogasaca i organizirati će i provesti smotru predloženih vatrogasnih vozila, uređaja, opreme, sredstava i vatrogasaca.
Hrvatska vatrogasna zajednica će navedeni Plan (u pisanom i elektroničkom obliku) i odgovarajuće objedinjeno (skupno) izvješće o izvršenoj smotri (potvrda spremnosti – dopuna Plana) u niže propisanim rokovima dostaviti Državnoj upravi za zaštitu i spašavanje – Sektoru za vatrogastvo.
Izvršitelj zadatka: Hrvatska vatrogasna zajednica Sudjelovatelji: župan, gradonačelnik, općinski načelnik Vatrogasne zajednice županija Rok: 30. travnja 2016. godine (Plan angažiranja) 15. svibnja 2016. godine (Izvješće o provedbi smotre)
8. Državna uprava za zaštitu i spašavanje u suradnji s Ministarstvom obrane, Ministarstvom unutarnjih poslova i Hrvatskom vatrogasnom zajednicom izradit će elaborat vježbe koja će se provesti u mjesecu svibnju 2016. godine. Cilj vježbe je provjera spremnosti i koordinacije snaga koje sudjeluju u provedbi zadaća za ljetnu protupožarnu sezonu.
Izvršitelj zadatka: Državna uprava za zaštitu i spašavanje Sudjelovatelji: Ministarstvo obrane Ministarstvo unutarnjih poslova Hrvatska vatrogasna zajednica Rok: 30. travnja 2016. godine (izrada elaborata) 31. svibnja 2016. godine (krajnji rok provedbe vježbe)
9. Hrvatski centar za razminiranje je dužan u Plan razminiranja uvrstiti prioritetna područja za razminiranje u svrhu lakšeg pristupa, odnosno gašenja požara, usuglašeno s minski zagađenim županijama. Vatrogasne zajednice županija će predložiti Hrvatskom centru za razminiranje prioritetna područja za razminiranje, koji će putem MIS portala omogućiti, on-line pristup i pretraživanje ažuriranih zemljovida minsko sumnjivih područja vatrogasnim zajednicama, Državnoj upravi za zaštitu i spašavanje i Ministarstvu obrane.
Sukladno prioritetima i potrebama, Hrvatski centar za razminiranje će u suradnji s Ministarstvom obrane utvrditi i provoditi razminiranje minski sumnjive površine, neposredno uz lokacije – vojno skladišnih kompleksa u svrhu lakšeg pristupa, gašenja požara i izgradnje protupožarnih prosjeka.
Izvršitelj zadatka: Hrvatski centar za razminiranje Sudjelovatelji: Vatrogasne zajednice županija Ministarstvo obrane Rok: 30. travnja 2016. godine
10. Prije početka ljetne požarne sezone s Operaterima zračnih luka i zračnih pristaništa pravodobno i točno utvrditi načine postupanja u svrhu korištenja usluga i prostora bez naknade za zrakoplove i helikoptere koji se koriste u akcijama gašenja požara.
Ministarstvo pomorstva, prometa i infrastrukture će u suradnji s Ministarstvom obrane i Državnom upravom za zaštitu i spašavanje definirati i dovesti u uporabno stanje aerodrome na kojima će biti potrebno osigurati punjenje sredstvima za gašenje požara aviona Air Tractor AT 802 i ostalih letjelica po potrebi, a sukladno financijskim mogućnostima Državne uprave za zaštitu i spašavanje.
Izvršitelj zadatka: Ministarstvo pomorstva, prometa i infrastrukture Sudjelovatelji: Ministarstvo obrane Državna uprava za zaštitu i spašavanje Rok: 15. svibnja 2016. godine
11. Državna uprava za zaštitu i spašavanje organizirat će i održati radni sastanak sa svim izvršiteljima i sudionicima u provedbi zadaća Programa aktivnosti. Na sastanku će se razmotriti tijek dotadašnje provedbe zadaća i raspraviti plan daljnjih aktivnosti u pripremi za požarnu sezonu.
Izvršitelj zadatka: Državna uprava za zaštitu i spašavanje Sudjelovatelji: subjekti provedbe zadaća iz Programa aktivnosti Rok: 15. svibnja 2016. godine
12. Državna uprava za zaštitu i spašavanje – Područni uredi i Vatrogasne zajednice županija dužne su, u svakoj županiji i Gradu Zagrebu, organizirati i održati