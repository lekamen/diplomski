 višegodišnjih projekata financiranih iz pretpristupnih programa pomoći, Prijelaznog instrumenta i pomoći te europskih strukturnih i investicijskih fondova u području zdravstva kroz suradnju s Koordinacijskim tijelom, Upravljačkim tijelima, Tijelom za ovjeravanje, Posredničkim tijelom razine 2 te krajnjim korisnicima projekata Europske unije; koordinira izradu strateških i operativnih dokumenata; obavlja poslove vezane uz dobivanje i provedbu tehničke pomoći Europske unije, prati nacionalne i međunarodne dokumente i propise pretpristupne pomoći i europskih strukturnih i investicijskih fondova; sudjeluje u Odboru za praćenje za Operativne programe; provodi projekte u okviru strukturnih reformi zdravstva; provodi i upravlja procesima javne nabave roba, radova i usluga za potrebe Ministarstva koje pojedini korisnici iskažu kao potrebu kroz svoje zahtjeve za javnu nabavu; planira, provodi i upravlja procesima javne nabave roba, radova i usluga za potrebe zdravstvenih ustanova; surađuje s ustrojstvenim jedinicama Ministarstva i zdravstvenim ustanovama radi uključivanja u plan i proces nabave i koordinira procese nabave s korisnicima; surađuje s nadležnim tijelima u Republici Hrvatskoj iz područja javne nabave (Ministarstvo gospodarstva, Državna komisija za kontrolu postupaka javne nabave, Državni ured za središnju javnu nabavu, Agencija za investicije i konkurentnost); surađuje sa subjektima i tijelima u Europskoj uniji koja su zadužena za praćenje, nadzor i pravnu zaštitu u provođenju postupaka javne nabave; daje mišljenje o prijedlozima propisa o javnoj nabavi; razvija i predlaže smjernice, pruža potporu sustavnom praćenju i primjeni propisa koji su vezani uz sustav javne nabave; izrađuje i standardizira operativne postupke i procedure za provođenje javne nabave; izrađuje propisana i druga izvješća sukladno zakonima i ostalim propisima iz područja javne nabave; sudjeluje u planiranju državnog proračuna u okviru svojih nadležnosti te definiranju pokazatelja uspješnosti i utvrđivanju rizika u okviru djelokruga Samostalnog sektora; obavlja i druge poslove iz svog djelokruga.
Za obavljanje poslova iz djelokruga rada Samostalnog sektora za europske fondove, međunarodne projekte i javnu nabavu ustrojavaju se:
9.1. Služba za provedbu međunarodnih zajmova i strukturnih reformi
9.2. Služba za fondove Europske unije
9.3. Služba za javnu nabavu.«.
Članak 8.
Članak 78. mijenja se i glasi:
»Služba za fondove Europske unije, koja obavlja funkcije Posredničkog tijela razine 1 u okviru Operativnog programa »Učinkoviti ljudski potencijali«, surađuje s Koordinacijskim tijelom, Upravljačkim tijelom i Posredničkim tijelom razine 2 tijekom izrade, provedbe, praćenja i vrednovanja Partnerskog sporazuma i navedenog Operativnog programa; sudjeluje u procesu programiranja i izrađuje dijelove strateških dokumenata na temelju kojih se koriste europski strukturni i investicijski fondovi; obavlja stručne, administrativne i upravno-pravne poslove koji se odnose na koordinaciju i programiranje Partnerskog sporazuma i Operativnih programa; vrednovanje i ugovaranje projekata te pripremu, odabir, provedbu i praćenje projekata financiranih u sklopu europskih strukturnih i investicijskih fondova; surađuje s krajnjim korisnicima projekata financiranih iz pretpristupnih programa pomoći, Prijelaznog instrumenta i pomoći u tranziciji i jačanju institucija i tehničke pomoći u okviru sektorske nadležnosti, u suradnji s drugim ustrojstvenim jedinicama izrađuje sektorske analize i utvrđuje programske prioritete za korištenje sredstava Europske unije; koordinira pripremu baze projekata, sudjeluje u planiranju državnog proračuna; sudjeluje u radu Odbora za praćenje za Operativne programe; osigurava financiranje projekata iz javnih sredstava i provedbu naknade sredstava, priprema natječajnu dokumentaciju za projekte u sklopu ESF-a; upravlja, provodi i prati operativni program za učinkovitost ljudskih potencijala u dijelu koji se odnosi na jačanje pristupa dostupnim, održivim 