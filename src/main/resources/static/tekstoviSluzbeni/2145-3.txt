 troškovi sudjelovanja na sajmovima, izložbama, manifestacijama i drugim namjenskim promotivnim događanjima gdje će se promovirati proizvodi iz sustava kvalitete i ekološki poljoprivredni proizvodi
c) troškovi organizacije radionica, seminara i konferencija
d) troškovi sudjelovanja na radionicama, seminarima i konferencijama
e) troškovi izrade promotivnih materijala koji mogu biti u obliku različitih medija i multimedijalnih proizvoda
f) troškovi izrade razvoja i održavanja interaktivne web stranica udruge namijenjene promoviranju zaštićenih i ekoloških proizvoda
g) troškovi kupnje oglasnog prostora i
h) troškovi informativnih i promotivnih aktivnosti putem različitih kanala komunikacije ili prodajnim mjestima od nacionalnog ili EU značaja ili HoReCa kanala.
Uvjeti prihvatljivosti
Članak 12.
(1) Korisnici moraju biti organizirani i djelovati kao skupina proizvođača, kako su definirani člankom 3., stavkom 2. Uredbe (EU) br. 1151/2012 Europskog parlamenta i Vijeća od 21. studenoga 2012 o sustavima kvalitete za poljoprivredne i prehrambene proizvode (SL L 343, 14. 12. 2012.), čiji članovi sudjeluju u sustavima kvalitete u skladu s EU ili nacionalnim zakonodavstvom, te kao udruga ekoloških poljoprivrednih proizvođača čiji su članovi proizvođači uključeni u ekološku proizvodnju sukladno članku 78. Zakona o poljoprivredi.
(2) Potrebno je sudjelovanje najmanje jednog novog člana u sustavima kvalitete ili u udruzi ekoloških poljoprivrednih proizvođača do dana podnošenja Zahtjeva za isplatu.
(3) Korisnici uz Zahtjev za potporu za tip operacije 3.2.1. podnose Plan informiranja i promoviranja s vizijom oglašavanja i informiranja za razdoblje do pet godina i isti će biti ocijenjen.
(4) Za provedbu aktivnosti koje se odnose na proizvode obuhvaćene sustavima kvalitete uvjet je da je najmanje jedan član udruge podnio zahtjev ili prima javnu potporu u okviru Podmjere 3.1., odnosno sustavima kvalitete u skladu s EU i nacionalnim zakonodavstvom, ili da je korisnik udruga ekoloških poljoprivrednih proizvođača čiji članovi sudjeluju u sustavima ekološke proizvodnje sukladno Zakonu o poljoprivredi.
(5) Aktivnosti koje se provode ne smiju biti upućene na promociju pojedinačnih trgovačkih robnih marki.
(6) Informacije i promidžbeni materijal moraju biti u skladu s relevantnim EU i nacionalnim zakonodavstvom koje se primjenjuje u državama članicama u kojima se informiranje i promotivne aktivnosti provode, a ako to nije slučaj isti se neće smatrati opravdanim troškovima.
(7) Provođenje aktivnosti predviđenih u Planu informiranja i promoviranja ne smije se započeti prije podnošenja Zahtjeva za potporu sukladno članku 13. stavku 11. ovoga Pravilnika.
Plan informiranja i promoviranja
Članak 13.
(1) Korisnik je dužan izraditi Plan informiranja i promoviranja u skladu s Prilogom III ovoga Pravilnika te ga sukladno uputama i pojašnjenjima učitati u Zahtjev za potporu.
(2) Obvezni sadržaj Plana informiranja i promoviranja za Podmjeru 3.2. prikazan je u Prilogu III ovoga Pravilnika.
(3) Plan informiranja i promoviranja mora sadržavati ciljeve i aktivnosti za petogodišnje razdoblje s pripadajućim planom provedbe informativne i promotivne aktivnosti s očekivanim rezultatima projekta.
(4) Plan informiranja i promoviranja ocjenjuje Ocjenjivački odbor kojeg imenuje ministar poljoprivrede.
(5) Agencija za plaćanja zaprima Planove informiranja i promoviranja te Ocjenjivačkom odboru dostavlja na ocjenu Plan informiranja i promoviranja onih podnositelja Zahtjeva za potporu koji zadovolje uvjete prihvatljivosti sukladno članku 12. ovoga Pravilnika.
(6) Planovima informiranja i promoviranja Ocjenjivački odbor dodjeljuje bodove sukladno kriterijima ocjenjivanja iz Priloga V ovoga Pravilnika.
(7) Ukoliko je potrebno tražiti dodatna obrazloženja/ispravke, a vezane uz Plan informiranja i promoviranja Ocjenjivački odbor će putem elektroničke pošte od korisnika tražiti obrazloženje/ispravak. Korisnik je dužan u roku od pet radnih dana od slanja elektroničke pošte od strane