 za gubitke, za kompenzacijski plan razmjene te za uravnoteženje elektroenergetskog sustava s operatorom prijenosnog sustava i
– plan kupoprodaje električne energije s operatorom distribucijskog sustava.
Članak 55.
Ugovorni raspored trgovca sadrži:
– plan kupoprodaje električne energije unutar Republike Hrvatske raspoređen po tržišnim sudionicima,
– plan prekogranične kupoprodaje električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,
– plan kupoprodaje električne energije zaključene na burzi,
– plan kupoprodaje električne energije za gubitke, za kompenzacijski plan razmjene te za uravnoteženje elektroenergetskog sustava s operatorom prijenosnog sustava i
– plan kupoprodaje električne energije s operatorom distribucijskog sustava.
Članak 56.
Ugovorni raspored operatora prijenosnog sustava sadrži plan kupoprodaje električne energije zaključene na burzama ili bilateralno s ostalim tržišnim sudionicima posebno za pokriće gubitaka u prijenosnoj mreži, za uravnoteženje elektroenergetskog sustava, za pomoćne usluge te za provedbu kompenzacijskog plana razmjene.
Članak 57.
Ugovorni raspored operatora distribucijskog sustava sadrži plan kupoprodaje električne energije zaključene na burzama ili bilateralno s ostalim tržišnim sudionicima, plan kupoprodaje za pokriće gubitaka električne energije u distribucijskoj mreži, za pomoćne usluge te plan isporuke električne energije sumarno za krajnje kupce.
Članak 58.
Ugovorni raspored burze električne energije sadrži plan kupoprodaje svih zaključenih transakcija članova burze na trgovačkoj platformi.
Članak 59.
Svi iznosi u ugovornom rasporedu koji se odnose na prekograničnu kupoprodaju električne energije moraju biti izraženi u MWh/h i zaokruženi na cijeli broj.
Članak 60.
Svi iznosi u ugovornom rasporedu koji se odnose na kupoprodaju električne energije unutar granica Republike Hrvatske moraju biti izraženi u MWh/h i zaokruženi na tri decimalna mjesta.
Članak 61.
U bilateralnom rasporedu, koji je sastavni dio ugovornog rasporeda, mora biti naveden tržišni sudionik koji prema ugovoru prodaje električnu energiju i tržišni sudionik koji prema ugovoru kupuje električnu energiju.
Članak 62.
Dostavljeni ugovorni raspored mora biti uravnotežen tako da plan ukupne kupnje i/ili proizvodnje električne energije odgovara planu ukupne prodaje električne energije.
Članak 63.
Bilateralni raspored koji se odnosi na prekograničnu kupoprodaju električne energije mora biti u skladu s dodijeljenim prekograničnim prijenosnim kapacitetom na granicama Republike Hrvatske.
VII. PLANIRANJE RADA TRŽIŠTA ZA DAN UNAPRIJED
Članak 64.
Najkasnije do 12:30 sati u danu unaprijed koji neposredno prethodi danu isporuke operator prijenosnog sustava dostavlja Operatoru tržišta:
– popis potvrđenih bilateralnih rasporeda na dugoročnim prijenosnim prekograničnim kapacitetima i
– popis dodijeljenih prekograničnih prijenosnih kapaciteta iskazano po tržišnim sudionicima, državnim granicama, smjeru prijenosa električne energije i vremenskom razdoblju, na način utvrđen ugovorom iz članka 33. ovih Pravila.
Članak 65.
(1) Najkasnije do 14:30 sati u danu unaprijed koji neposredno prethodi danu isporuke voditelj bilančne grupe čiji je član proizvođač dostavlja operatoru prijenosnog sustava ugovorni raspored i plan proizvodnje električne energije po proizvodnim jedinicama.
(2) Najkasnije do 14:30 sati u danu unaprijed koji neposredno prethodi danu isporuke voditelj EKO bilančne grupe dostavlja operatoru prijenosnog sustava ugovorni raspored i plan proizvodnje električne energije po proizvodnim jedinicama.
Članak 66.
Najkasnije do 14:30 sati u danu unaprijed koji neposredno prethodi danu isporuke svaki voditelj bilančne grupe obvezan je dostaviti Operatoru tržišta ugovorne rasporede svih članova svoje bilančne grupe za dan isporuke.
Članak 67.
Do 14:45 sati u danu unaprijed koji neposredno prethodi danu isporuke Operator tržišta:
– provjerava obvezne elemente, uravnoteženost i