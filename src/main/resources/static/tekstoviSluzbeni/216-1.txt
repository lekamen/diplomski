 troškove, a ne uključuje kamate na evidentirani iznos duga, te za isti odobriti otpust/otpis u cijelosti.
U odnosu na dužnike koji sukladno odredbama Sporazuma ispunjavaju Kriterij B, Ministarstvo financija – Porezna uprava ima pravo primijeniti mjere za ublažavanje financijskih teškoća određenog dijela građana koji su ovršenici u postupcima prisilne naplate tražbina male vrijednosti na novčanim sredstvima predviđene odredbama Sporazuma i vezanih akata u odnosu na potraživanja po osnovi dospjelog, a neplaćenog poreznog duga evidentiranog u Očevidniku redoslijeda osnova za plaćanje kod Financijske agencije u ukupnom iznosu od najviše 25.000,00 kuna na dan 30. rujna 2014. godine, pri čemu iznos duga uključuje glavnicu i sve troškove, a ne uključuje kamate na evidentirani iznos duga, te za isti odobriti otpust/otpis u cijelosti.
IV.
Nalaže se Upravi Financijske agencije da podnese zasebno izvješće o visini ukupno evidentirane naknade za obavljanje poslova prisilne naplate na dan 30. rujna 2014. godine, i to po osnovi prisilne naplate osnova za plaćanje u odnosu na dužnike koji zadovoljavaju kriterij visine i vrste duga na dan 30. rujna 2014. godine sukladno odredbama Sporazuma.
Nalaže se Upravi Financijske agencije da u slučaju opoziva osnove za plaćanje/obustave ovrhe/odgode ovrhe zbog otpusta/otpisa duga ili odgode ovrhe sukladno odredbama Sporazuma, Financijska agencija ne naplaćuje naknadu za obustavu/odgodu/opoziv te osnove za plaćanje, te obustavi naplatu ostalih evidentiranih naknada vezanih uz provedbu ovrhe na novčanim sredstvima po toj osnovi za plaćanje. Ako je, nakon otpusta/otpisa duga, odnosno odgode ovrhe sukladno odredbama Sporazuma, u Očevidniku redoslijeda osnova za plaćanje dužniku ostala samo naknada Financijske agencije za provedbu prisilne naplate, a dužnik nema više niti jednu evidentiranu neizvršenu osnovu za plaćanje, Financijska agencija će obustaviti naplatu takve naknade.
Ako se nastavi provedba ovrhe po osnovi za plaćanje za koju je bila odobrena odgoda ovrhe, Financijska agencija će nastaviti i s naplatom svih nenaplaćenih naknada za provedbu ovrhe po toj osnovi za plaćanje.
V.
Osniva se Radna skupina za koordinaciju i nadzor provedbe Sporazuma te predlaganje drugih mjera potrebnih za ostvarenje ciljeva iz Sporazuma u sastavu predstavnika Ministarstva socijalne politike i mladih, Ministarstva financija, Ministarstva financija – Porezne uprave, Ministarstva pravosuđa i Financijske agencije.
Radnom skupinom predsjeda predstavnik Ministarstva socijalne politike i mladih, dok je zamjenik predsjednika predstavnik Ministarstva financija.
Ministarstvo socijalne politike i mladih obavlja stručne i administrativne poslove za Radnu skupinu, te operativno prati i koordinira implementaciju Sporazuma.
Zadužuju se čelnici tijela iz stavka 1. ove točke da u roku od 7 dana od dana donošenja ove Odluke dostave Ministarstvu socijalne politike i mladih popis svojih predstavnika.
VI.
U cilju provedbe Sporazuma upućuju se svi sudionici u postupcima na hitno postupanje.
VII.
Pozivaju se sve osobe u svojstvu vjerovnika da u svome postupanju implementiraju načela i vrijednosti predmetnog Sporazuma i vezanih akata i time doprinesu ostvarivanju utvrđenih ciljeva.
VIII.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/25
Urbroj: 50301-05/16-15-3
Zagreb, 29. siječnja 2015.
Predsjednik Zoran Milanović, v. r.
PRILOG 1.
POPIS TRGOVAČKIH DRUŠTAVA I DRUGIH PRAVNIH OSOBA OD STRATEŠKOG I POSEBNOG INTERESA ZA REPUBLIKU HRVATSKU, TRGOVAČKIH DRUŠTAVA KOJE JE OSNOVALA REPUBLIKA HRVATSKA I JAVNIH USTANOVA KOJE JE OSNOVALA REPUBLIKA HRVATSKA
Popis trgovačkih društava i drugih pravnih osoba od strateškog i posebnog interesa za Republiku Hrvatsku, trgovačkih društava koje je osnovala Republika Hrvatska i javnih ustanova koje je osnovala Republika Hrvatska* NAZIV OIB Hrvatske autoceste d.o.o. 57500462912 Fond za naknadu oduzete imovine 64899829392 Hrvatska radiotelevizija 68419124305