funkciji stambene i uredske namjene ne može biti veća od 800,00 m2.«.
(3) Iza stavka 5. dodaju se stavci 6. do 8., koji glase:
»(6) Veličine požarnih i/ili dimnih odjeljaka prostora u podzemnim etažama koji su u funkciji druge namjene (garaže, skladišta i slično) moraju biti u skladu s posebnim propisom za konkretnu namjenu.
(7) Za građevine ostalih namjena površine požarnih i/ili dimnih odjeljaka i njihova otpornost na požar određuju se prema posebnom propisu.
(8) Iznimno, odredbe stavaka ovog članka ne primjenjuju se na građevine za koje podjela na odjeljke nije primjerena ili opravdana iz funkcionalnih razloga (sportske dvorane, velesajamski izložbeni paviljoni, koncertne dvorane i slično). Sigurnost u slučaju požara kod projektiranja takvih građevina treba dokazati primjenom proračunskih metoda i/ili modela koji se temelje na provjerenim tehničkim rješenjima i/ili novijim dostignućima na tom području.«.
Članak 6.
U članku 8. stavku 1. podstavku 2. iza riječi: »požar« brišu se riječi: »i/ili«.
Članak 7.
U članku 9. stavku 1. podstavku 2. riječi: »tvorničke hale« zamjenjuju se riječima: »industrijske građevine«.
Članak 8.
U članku 10. stavku 2. iza riječi »od 0,50 metra sa svake strane« dodaju se riječi »ali bez zahtjeva svojstva na mehanički udar (M) za konzolu«, a iza riječi: »pokrov i« briše se riječ: »/ili«.
Članak 9.
(1) U članku 11. stavku 1. iza riječi: »metar« dodaju se riječi: »ili jednostrano na jednu stranu tako da ukupna dužina iznosi 2,00 metra, osim za građevine skupine ZPS2, ZPS3 i ZPS4, gdje ta ukupna udaljenost može iznositi 1,00 m.«, a riječi: »(ukupno najmanje 2,00 metra)« brišu se.
(2) U stavku 3. riječi: »za 30 minuta« zamjenjuju se riječima: »za jedan stupanj«.
Članak 10.
(1) U članku 12. stavku 1. iza riječi: »ovog Pravilnika.« dodaje se rečenica koja glasi: »Za zgrade podskupine ZPS2, ZPS3 i ZPS4 dopušta se duljina od 3,00 metra.«
(2) U stavku 3. riječi: »manja za 30 minuta« zamjenjuju se riječima: »za jedan stupanj manja«.
Članak 11.
(1) U članku 14. stavak 2. briše se.
(2) Dosadašnji stavak 3. postaje stavak 2.
(3) U dosadašnjem stavku 3. koji postaje stavak 2., riječi: »predviđenog u članku 12. ovog Pravilnika stavcima 1. i 2. ovog članka« zamjenjuju se riječima: »predviđenog u članku 13. ovog Pravilnika te stavkom 1. ovog članka.«.
Članak 12.
U članku 15. iza stavka 1. dodaju se stavci 2. do 5. koji glase:
»(2) Na građevinskim elementima kojima se sprječava prijenos požara u horizontalnom smjeru iz članka 11. stavka 1. i 2. te članka 12. stavka 1., kao i kod građevinskih elemenata između otvora kojima se sprječava prijenos požara po vertikali između različitih požarnih odjeljaka iz članka 14. stavka 1. ovog Pravilnika, mora se kod izvedbe toplinskih kontaktnih sustava pročelja s gorivom toplinskom izolacijom, izvesti pojas od negorive toplinske izolacije (reakcije na požar A1 ili A2-s1d0) u širini te prekidne udaljenosti (Prilog 3 Pravilnika). Kod izvedbe ovješenih ventiliranih elemenata pročelja potrebno je kod gorivih i negorivih toplinskih izolacija spriječiti prijenos požara kroz ventilirajući sloj u širini prekidne udaljenosti, barijerom koja se kod klasificiranih sustava izvodi prema uputi proizvođača, a kod sustava s pojedinačnim komponentama prema priznatim pravilima tehničke prakse.
(3) Kod zgrada podskupine ZPS4 koje su jedan požarni odjeljak (uključujući i stubište koje može biti zaseban požarni odjeljak), a kod kojih se koristi kontaktni sustav pročelja s gorivom toplinskom izolacijom, neposredno oko građevinskih otvora bočno i iznad (prozori, vrata i drugo) ili samo horizontalno iznad otvora u dužini većoj od 30 cm lijevo i desno od krajnjeg ruba otvora izvodi se protupožarni pojas (barijera) toplinske izolacije u širini najmanje 20 cm razreda reakcije na požar A1 ili A2-s1d0, kako bi se spriječilo širenje požara po pročelju zgrade.
(4) Umjesto opisanog načina izvedbe iz stavka 3. ovog članka može se toplinska izolacija razreda reakcije na požar A1 ili A2-s1d0, izvesti kao