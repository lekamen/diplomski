72 30.06.2015 Odluka o određivanju pravne osobe u državnom vlasništvu ovlaštene za obavljanje poslova u vezi s osobnim iskaznicama
VLADA REPUBLIKE HRVATSKE
1374
Na temelju članka 22. Zakona o osobnoj iskaznici (»Narodne novine«, broj 62/2015) i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 24. lipnja 2015. godine donijela
ODLUKU
O ODREĐIVANJU PRAVNE OSOBE U DRŽAVNOM VLASNIŠTVU OVLAŠTENE ZA OBAVLJANJE POSLOVA U VEZI S OSOBNIM ISKAZNICAMA
I.
Društvo Agencija za komercijalnu djelatnost d.o.o. sa sjedištem u Zagrebu, Savska cesta 31, ovlašteno je obavljati poslove:
1. tehničke izrade osobne iskaznice,
2. tiskanja obrasca osobne iskaznice te obrasca koji se koristi u postupku njenog izdavanja,
3. vođenja evidencije o izrađenim osobnim iskaznicama,
4. izdavanja kvalificiranih certifikata.
II.
Stupanjem na snagu ove Odluke prestaje važiti Odluka o određivanju pravne osobe u državnom vlasništvu ovlaštene za obavljanje poslova u vezi osobnih iskaznica (»Narodne novine«, broj 42/2002).
III.
Ova Odluka stupa na snagu danom donošenja i objavit će se u »Narodnim novinama«.
Klasa: 022-03/15-04/251
Urbroj: 50301-09/06-15-2
Zagreb, 24. lipnja 2015.
Predsjednik Zoran Milanović, v. r.
