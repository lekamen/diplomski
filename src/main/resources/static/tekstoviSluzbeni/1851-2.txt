 tekstu: Ugovor), a koje su udovoljile uvjetima ovoga Pravilnika i Natječaja za dodjelu potpore u okviru mjere III.1. »Pripremna potpora« (u daljnjem tekstu: Natječaj).
(2) Lokalna inicijativa kojoj je dodijeljena potpora mora izraditi LRSR u roku od šest mjeseci od potpisivanja Ugovora te ju dostaviti Upravljačkom tijelu na odobrenje.
(3) Lokalnoj inicijativi kojoj je odobrena LRSR temeljem odredbi Pravilnika, Natječaja i Ugovora, Upravljačko tijelo rješenjem priznaje status FLAG-a.
II. UVJETI PRIHVATLJIVOSTI
Lokalna inicijativa
Članak 5.
(1) Za ostvarivanje potpore lokalna inicijativa mora udovoljavati sljedećim uvjetima:
a) biti registrirana kao udruga sukladno Zakonu o udrugama (»Narodne novine«, broj 74/2014);
b) osigurati značajnu zastupljenost sektora ribarstva i/ili akvakulture;
c) predstavljati ribarstveno područje koje udovoljava uvjetima iz članka 6. ovoga Pravilnika te na istome imati sjedište;
d) osigurati upravljačku strukturu koju obavezno sačinjavaju najmanje sljedeće interesne skupine:
– predstavnici gospodarskog sektora ribarstva,
– predstavnici civilnog sektora (građani, udruge, zaklade, fondacije), obavezno uključujući predstavnike iz područja zaštite okoliša, promicanje socijalne uključenosti, ravnopravnosti spolova i nediskriminacije,
– predstavnici javnog sektora, odnosno predstavnici izvršnog ili upravnog tijela jedinica lokalne samouprave kojoj pripadaju naselja iz ribarstvenog područja.
e) dati suglasnost za uvrštavanje u popis korisnika koji se objavljuje u skladu s člankom 119. stavkom 2. Uredbe (EU) br. 508/2014;
f) članovi upravljačke strukture (osobe koje su imenom i prezimenom članovi upravljačke strukture kao i organizacija čiji su oni predstavnici u upravljačkoj strukturi) te upravitelj/voditelj lokalne inicijative ne smiju biti u sukobu interesa s ponuditeljima/dobavljačima roba i/ili usluga i/ili radova koji su predmet ulaganja;
g) iznimno od točke f) ovoga stavka, član upravljačke strukture te upravitelj/voditelj lokalne inicijative je dužan, u situaciji postojanja sukoba interesa ili sumnji na postojanje sukoba interesa u određenom postupku nabave roba i/ili usluga i/ili radova, izuzeti se iz postupka odlučivanja/glasanja o tom pitanju te isto mora biti evidentirano u pripadajućem zapisniku o tijeku postupka;
h) mora imati podmirene financijske obveze prema državnom proračunu Republike Hrvatske.
(2) Značajna zastupljenost iz stavka 1. točke b) ovoga članka osigurava se na način da najmanje 40 posto upravljačke strukture lokalne inicijative sačinjavaju predstavnici gospodarskog sektora ribarstva.
(3) Niti jedna pojedinačna interesna skupina iz stavka 1. točke d) ovoga članka ne smije imati više od 49 posto glasačkih prava lokalne inicijative, sukladno članku 32. Uredbe (EU) br. 1303/2013.
(4) Članovi upravljačke strukture lokalne inicijative moraju imati unutar ribarstvenog područja kojeg predstavlja lokalna inicijativa:
a) prebivalište ili
b) sjedište ili
c) podružnicu ili
d) obavljati uzgoj temeljem povlastice za uzgoj morske ribe i drugih morskih organizama i/ili povlastice za akvakulturu ili
e) obavljati preradu u odobrenom ili registriranom objektu u poslovanju s hranom životinjskog podrijetla za žive školjkaše i /ili proizvode ribarstva.
(5) Iznimno od stavka 4. ovoga članka, upravitelj/voditelj lokalne inicijative ne mora imati prebivalište unutar ribarstvenog područja kojeg predstavlja ta lokalna inicijativa niti mora biti član te lokalne inicijative.
Ribarstveno područje
Članak 6.
(1) Ribarstveno područje je područje koje je funkcionalno koherentno u zemljopisnom, gospodarskom i društvenom smislu.
(2) Ribarstveno područje mora udovoljavati sljedećim uvjetima i kriterijima:
a) područje mora obuhvaćati jedno ili više naselja unutar najmanje pet jedinica lokalne samouprave, od kojih najmanje tri moraju biti priobalne ili otočne jedinice lokalne samouprave, izravno povezane bilo kopnom, morem ili vodom;
b) područje mora imati više od 10.000, a manje od 150.000 stanovnika sukladno