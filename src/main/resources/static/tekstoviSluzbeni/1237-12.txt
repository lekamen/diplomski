 pomorskom dobru, na koncesijska odobrenja za obavljanje gospodarske djelatnosti na pomorskom dobru, na rješenja županijskih ureda za poslove pomorstva o naknadi koju plaćaju vlasnici brodica za korištenje pomorskog dobra, na rješenja povjerenstva o granicama pomorskog dobra, kao i druga upravna rješenja koje donosi na temelju Pomorskog zakonika (»Narodne novine«, br. 181/2004, 76/2007, 146/2008, 61/2011, 56/2013 i 26/2015), Zakona o pomorskom dobru i morskim lukama (»Narodne novine«, br. 158/2003, 100/2004, 141/2006, 38/2009 i 123/2011), Zakona o prijevozu u linijskom i povremenom obalnom pomorskom prometu (»Narodne novine«, br. 33/2006, 38/2009, 87/2009, 18/2011 i 80/2013), te Zakona o sigurnosnoj zaštiti pomorskih brodova i luka (»Narodne novine«, br. 124/2009 i 59/2012).
Za obavljanje poslova Službe za pravne, međunarodne poslove, razvojne projekte i EU, ustrojavaju se sljedeći odjeli:
3.2.1.1. Odjel za pravne poslove
3.2.1.2. Odjel za međunarodne poslove, EU poslove i EU fondove.
3.2.1.1. Odjel za pravne poslove
Članak 31.
Odjel za pravne poslove obavlja poslove pripreme nacrta prijedloga zakonskih i podzakonskih akata iz područja pomorstva, sigurnosti plovidbe i zaštite mora od onečišćenja s plovnih objekata, poduzima radnje u postupcima pred upravnim sudovima i Visokim upravnim sudom Republike Hrvatske, izrađuje odgovore na tužbe iz nadležnosti Uprave, daje pravna mišljenja i tumačenja o svim pitanjima iz nadležnosti Uprave, daje pravna mišljenja na prijedloge propisa iz nadležnosti drugih tijela, vodi prvostupanjski upravni postupak iz nadležnosti Uprave, donosi upravna rješenja u prvom stupnju i to za: odobrenje za kabotažu stranih brodova, suglasnost učilištima za naobrazbu i izobrazbu pomoraca, izdavanje dopusnica pri posredovanju za zapošljavanje pomoraca, rješenja o stjecanju prava na stipendiju učenika i studenata pomorskih škola i fakulteta, rješenja o prigovorima na odluke o objavljivanju javnog prikupljanja ponuda za davanje koncesija na pomorskom dobru. U drugom stupnju Služba donosi rješenja povodom žalbi na rješenja lučkih kapetanija glede upisa pomorskih objekata, na rješenja inspektora sigurnosti plovidbe, na odluke o davanju koncesija na pomorskom dobru, na koncesijska odobrenja za obavljanje gospodarske djelatnosti na pomorskom dobru, na rješenja o naknadi koju plaćaju vlasnici brodica za korištenje pomorskog dobra, na rješenja povjerenstva o granicama pomorskog dobra, kao i druga upravna rješenja koje donosi na temelju Pomorskog zakonika, Zakona o pomorskom dobru i morskim lukama, Zakona o prijevozu u linijskom i povremenom obalnom pomorskom prometu, te Zakona o sigurnosnoj zaštiti pomorskih brodova i luka, priprema mišljenja o upravnim stvarima iz nadležnosti Uprave, sudjeluje u provedbi upravnog nadzora Agencije za obalni linijski pomorski promet, priprema očitovanja na predstavke građana i drugih tijela, te obavlja i druge poslove u okviru svog djelokruga.
3.2.1.2. Odjel za međunarodne poslove, EU poslove i EU fondove
Članak 32.
Odjel za međunarodne poslove, EU poslove i EU fondove priprema i sudjeluje u izradi nacrta dvostranih i mnogostranih međunarodnih ugovora iz područja prava mora, pomorstva, sigurnosti plovidbe, zaštiti mora od onečišćenja s pomorskih objekata, priprema akte o pristupanju međunarodnim ugovorima iz područja pomorstva, sigurnosti plovidbe i zaštiti mora od onečišćenja s pomorskih objekata, prati i predlaže mjere za primjenu međunarodnih ugovora iz nadležnosti Sektora, prati i sudjeluje u procesima usvajanja pravnih propisa Europske unije u području pomorstva, sudjeluje u izradi nacionalnih propisa kojima se osigurava primjena pravne stečevine Europske unije, sudjeluje u radu i surađuje s tijelima i organizacijama Europske unije u području pomorstva, sudjeluje u radu Europske agencije za sigurnost pomorske plovidbe, sudjeluje u radu međunarodnih organizacija, a posebno, Međunarodne pomorske organizacije, Međunarodne organizacije rada, tijela Barcelonske konvencije, tijela IOPC