 dostavu jela pića i napitaka mora imati:
1. termo opremu (boksove) za dostavu toplih i hladnih jela, pića i napitaka,
2. prijevozno sredstvo za dostavu.
2.8. TOČIONIK
Članak 24.
(1) Objekt mora imati točionik za pripremanje i usluživanje pića i napitaka, a mogu se pripremati i usluživati jednostavna topla i hladna jela.
(2) Točionik mora imati uređenje, opremu i uređaje sukladno Prilogu I., točki 5. ovog Pravilnika.
(3) Pojedini elementi točionika mogu biti smješteni u neposrednoj blizini koja s točionikom čini funkcionalnu cjelinu.
(4) Drugi i svaki sljedeći točionik u objektu ne moraju imati sve propisane uvjete već isti mogu biti prilagođeni vrsti i načinu usluge.
2.9. OSOBLJE
Članak 25.
(1) U objektu radi osoblje na recepciji, pripremi i usluživanju jela, domaćinstvu, održavanju i drugo.
(2) Osoblje mora sukladno pozitivnoj, odnosno dobroj praksi u ugostiteljskoj djelatnosti:
1. biti osposobljeno za stručno usluživanje gostiju,
2. poznavati najmanje jedan strani jezik (osoblje koje komunicira s gostima),
3. biti uredno, čisto i primjereno odjeveno sukladno standardima ugostiteljskog objekta,
4. komunicirati s gostima, ostalim djelatnicima i nadređenima profesionalno, uljudno i korektno,
5. obavljati svoje poslove i radne zadatke profesionalno i stručno,
6. odnositi se s pažnjom prema imovini ugostiteljskog objekta.
(3) Osoblje ne smije:
1. pušiti i jesti za vrijeme obavljanja poslova na radnom mjestu,
2. zadržavati se u ugostiteljskom objektu izvan svog radnog vremena, osim po potrebi.
Članak 26.
(1) Osoblje na pripremi jela ne smije prolaziti prostorijama za goste i ostalo osoblje.
(2) Osoblje na pripremi i usluživanju jela, pića i napitaka u funkcionalnoj cjelini kuhinje mora imati:
1. sanitarni čvor, sukladno Prilogu I. – točki 4.1. ovog Pravilnika. U objektima do 50 smještajnih jedinica/objekata, propisani elementi (zahodska školjka, umivaonik, pisoar i tuš) mogu se nalaziti u jednoj prostoriji,
2. garderobu s dvodijelnim garderobnim ormarićima s ključem, a radna odjeća ne smije se odlagati u ormarić u koji se odlaže osobna odjeća.
(3) Osoblje na recepciji, domaćinstvu, održavanju i slično mora imati:
1. sanitarni čvor sukladno Prilogu I. – točki 6. ovog Pravilnika,
2. garderobu s garderobnim ormarićima s ključem,
3. spremište za sobarice.
3. VRSTE OBJEKATA I UVJETI ZA VRSTE
Članak 27.
Objekti iz skupine hoteli razvrstavaju se sukladno obveznim ugostiteljskim uslugama u vrste:
1. Hotel baština (heritage),
2. Difuzni hotel,
3. Hotel,
4. Aparthotel,
5. Turističko naselje,
6. Turistički apartmani,
7. Pansion,
8. Integralni hotel (udruženi),
9. Lječilišne vrste; Lječilišni hotel baština, Lječilišni hotel, Lječilišni aparthotel, Lječilišno turističko naselje, Lječilišni turistički apartmani, Lječilišni pansion, Lječilišni difuzni hotel i Lječilišni integralni hotel,
10. Hoteli posebnog standarda; Hotel business, Hotel meetings, Hotel congress, Hotel club, Hotel casino, Hotel holiday resort, Hotel coastal holiday resort, Hotel family, Hotel small & friendly, Hotel senior citizens, Hotel health & fitness, Hotel wellness, Hotel diving club, Hotel motel, Hotel ski, Hotel za osobe s invaliditetom i Hotel bike.
Članak 28.
(1) Za razvrstavanje u vrste Hotel, Aparthotel, Turističko naselje, Turistički apartmani i Pansion moraju biti ispunjeni minimalni uvjeti te obvezni i izborni uvjeti za najnižu kategoriju.
(2) Za razvrstavanje u vrste Hotel baština i Difuzni hotel, koji nemaju kategorije, moraju biti ispunjeni minimalni uvjeti te obvezni i izborni uvjeti za vrstu Hotel baština propisani u Prilogu A. ovog Pravilnika i za vrstu Difuzni hotel propisani u Prilogu B. ovog Pravilnika.
(3) Za razvrstavanje u vrstu Integralni hotel, koji kao funkcionalna cjelina nema kategorije, a preuzimaju se postojeće kategorije samo za smještajne objekte, moraju biti ispunjeni minimalni uvjeti i uvjeti za vrstu Integralni hotel propisani u Prilogu C. ovog Pravilnika.
(4) Za razvrstavanje u lječilišnu vrstu moraju biti ispunjeni uvjeti za određenu