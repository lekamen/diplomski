 4.1.1.4 moraju imati prikladnu rasvjetu u nuždi, fiksnu ili prenosivu, koja osigurava osvjetljavanje mjesta smještaja splavi za spašavanje kao i površinu vode gdje splav može biti spuštena. Ako se koristi prenosiva rasvjeta, na svakom boku broda moraju se predvidjeti sredstva za njeno pričvršćenje.
2.10.8 Moraju se predvidjeti sredstva za sprečavanje bilo kakvog izlijevanja vode u plovilo za preživljavanje za vrijeme spuštanja.
2.10.9 Ako postoji opasnost da plovilo za preživljavanje bude oštećeno od krila brodskog stabilizatora, moraju se predvidjeti sredstva pogonjena izvorom energije u nuždi, da se uvuku krila stabilizatora, a pokazivači položaja krila pogonjeni izvorom energije u nuždi moraju se nalaziti na zapovjedničkom mostu.
2.10.10 Ako brod ima djelomično zatvorene brodice za spašavanje u skladu sa 6.14, mora se predvidjeti rasponica soha opremljena s najmanje dva konopca za pridržavanje, dovoljne duljine da dohvate površinu vode pri stanju najmanjeg gaza, uz nepovoljne uvjete trima do 10° i nagiba do 20° na bilo koju stranu broda.
2.11 UREĐAJI ZA UKRCAJ, SPUŠTANJE I DIZANJE BRODICE ZA PRIKUPLJANJE
2.11.1 Uređaji za ukrcaj i spuštanje brodice za prikupljanje moraju omogućavati da se ukrcaj i spuštanje brodice za prikupljanje može obaviti u najkraće moguće vrijeme.
2.11.2 Ako je brodica za prikupljanje jedno od plovila za preživljavanje, uređaji za ukrcaj i stanica za spuštanje moraju udovoljavati zahtjevima navedenim u 2.6.
2.11.3 Uređaji za spuštanje moraju udovoljavati zahtjevima navedenim u 2.10. Međutim, sve brodice za prikupljanje moraju se spuštati i, gdje je potrebno koristeći privezaljke, kod vožnje broda naprijed uz brzinu do 5 čvorova u mirnoj vodi.
2.11.4 Vrijeme podizanja brodice za prikupljanje ne smije biti dulje od 5 minuta u umjerenim stanjima mora, kad je brodica opterećena ukupnim brojem osoba i opremom. Ako je brodica za prikupljanje istovremeno i brodica za spašavanje, ovo vrijeme podizanja mora se postići kad je brodica opterećenja opremom brodice za spašavanje i odobrenim brojem od najmanje šest osoba.
2.11.5 Uređaji za ukrcaj i podizanje brodice za prikupljanje moraju omogućiti sigurno i uspješno rukovanje nosiljkom. Ako koloturnici uređaja za spuštanje predstavljaju opasnost u lošim vremenskim uvjetima, moraju se za njih predvidjeti sigurnosni zadržači.
2.11-1 IZVLAČENJE OSOBA IZ VODE
2.11-1.1 Svi putnički brodovi i teretni brodovi bruto tonaže 500 i više u međunarodnoj plovidbi, moraju imati posebne brodske planove i procedure za izvlačenje osoba iz vode, imajući u vidu uputstva navedena u MSC.1/Circ.1447. Planovi i procedure moraju sadržavati opremu koja će se koristiti za izvlačenje i mjere koje će se poduzeti da se smanji opasnost na najmanju moguću mjeru za osoblje koje je uključeno u postupak izvlačenja. Brodovi koji su izgrađeni prije 1. srpnja 2014. g. moraju se uskladiti s naprijed nevedenim zahtjevima do prvog godišnjeg ili obnovnog pregleda, štp je ranije.
2.11-1.2 Ro-ro putnički brodovi u međunarodnoj plovidbi koji su uskladu s 3.4.4 smatraju se usklađenim s naprijed navedenim zahtjevima
2.12 SPRAVA ZA DOBACIVANJE KONOPA
2.12.1 Spravu za dobacivanje konopa u skladu sa 6.21 moraju imati svi brodovi koji plove u području plovidbe 1, 2 i 3.
2.12.2 Spravu za dobacivanje konopa s najmanje dvije rakete i dva konopa moraju imati:
.1 svi brodovi koji plove u području plovidbe 4;
.2 teretni brodovi bruto tonaže 500 i više koji plove u području plovidbe 5; i
2.13 VJEŽBE I OBUKA ZA POSTUPKE U NUŽDI
2.13.1 Zahtjevi ovog odjeljka odnose se na sve brodove.
2.13.2 Poznavanje sigurnosnih uređaja i primjena rasporeda za uzbunu
2.13.2.1 Svaki član posade kojemu su dodijeljene dužnosti u nuždi, mora biti upoznat s ovim dužnostima prije početka putovanja.
2.13.2.2 Na brodu koji obavlja putovanje gdje su, prema rasporedu, putnici na brodu 24 sata i više, vježbe s putnicima se moraju održati prije ili neposredno nakon isplovljenja. Putnici se moraju izvijestiti o načinu oblačenja prsluka za spašavanje