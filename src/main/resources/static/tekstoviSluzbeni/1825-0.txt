95 04.09.2015 Uredba o izmjenama i dopunama Zakona o tržištu električne energije
VLADA REPUBLIKE HRVATSKE
1826
Na temelju članka 1. Zakona o ovlasti Vlade Republike Hrvatske da uredbama uređuje pojedina pitanja iz djelokruga Hrvatskog sabora (»Narodne novine«, broj 115/14), Vlada Republike Hrvatske je na sjednici održanoj 3. rujna 2015. godine donijela
UREDBU
O IZMJENAMA I DOPUNAMA ZAKONA O TRŽIŠTU ELEKTRIČNE ENERGIJE
Članak 1.
U Zakonu o tržištu električne energije (»Narodne novine«, broj 22/13), u članku 3. stavku 2. točka 64. mijenja se i glasi:
»64. voditelj bilančne grupe – sudionik na tržištu električne energije koji je odgovoran za odstupanje jedne bilančne grupe i koji je s operatorom prijenosnog sustava sklopio ugovor o odgovornosti za odstupanje,«.
Članak 2.
U članku 10. stavku 3. točka 3. mijenja se i glasi:
»3. pružati pomoćne usluge i osiguravati energiju uravnoteženja pod uvjetima utvrđenim ovim Zakonom i drugim propisima, a posebno pravilima o uravnoteženju elektroenergetskog sustava,«.
U stavku 4. točke 11. i 12. mijenjaju se i glase:
»11. ponuditi operatoru prijenosnog sustava raspoloživi proizvodni kapacitet za potrebe uravnoteženja,
12. sklopiti ugovor o energiji uravnoteženja, prema pravilima o uravnoteženju elektroenergetskog sustava s operatorom prijenosnog sustava, sukladno potrebama elektroenergetskog sustava i mogućnostima proizvođača,«.
Članak 3.
U članku 28. stavci 8. i 9. mijenjaju se i glase:
»(8) Operator prijenosnog sustava obavlja komercijalne i tehničke poslove vezane za uravnoteženje sustava, koji se propisuju pravilima o uravnoteženju elektroenergetskog sustava.
(9) Pravila iz stavka 8. ovoga članka donosi operator prijenosnog sustava, uz prethodno mišljenje operatora tržišta električne energije i uz prethodnu suglasnost Agencije.«.
Članak 4.
U članku 29. točka 13. mijenja se i glasi:
»13. uravnoteženje sustava, prema tržišnim načelima te načelima transparentnosti i nepristranosti,«.
Iza točke 25. dodaje se točka 26. koja glasi:
»26. organiziranje i razvoj tržišta energije uravnoteženja te osiguravanje energije uravnoteženja.«.
Članak 5.
U članku 30. točka 13. mijenja se i glasi:
»13. koristiti energiju uravnoteženja u skladu s pravilima o uravnoteženju elektroenergetskog sustava,«.
Točka 14. briše se.
Dosadašnje točke 15. do 52. postaju točke 14. do 51.
Članak 6.
U članku 46. stavku 9. točka 1. mijenja se i glasi:
»1. sklopiti ugovore u skladu s pravilima organiziranja tržišta električne energije i pravilima o uravnoteženju elektroenergetskog sustava,«.
Članak 7.
U članku 52. stavci 5. do 9. mijenjaju se i glase:
»(5) Na tržištu električne energije uravnoteženja operator prijenosnog sustava kupuje i prodaje električnu energiju od sudionika na tržištu električne energije radi uravnoteženja elektroenergetskog sustava, provodi mjerenje i aktivira ponude za energiju uravnoteženja prema listi ekonomskog prvenstva.
(6) Sudjelovanje na tržištu električne energije uravnoteženja uređuje se ugovorom o pružanju usluge uravnoteženja koji operator prijenosnog sustava sklapa sa sudionicima na tržištu električne energije uravnoteženja, u skladu s pravilima o uravnoteženju elektroenergetskog sustava.
(7) Operator tržišta električne energije obavlja količinski obračun energije uravnoteženja.
(8) Do uspostave funkcionalnog tržišta električne energije uravnoteženja cijene električne energije za potrebe uravnoteženja elektroenergetskog sustava obračunavaju se prema metodologiji za određivanje cijena za pružanje usluge uravnoteženja koju donosi Agencija, uz prethodno mišljenje operatora prijenosnog sustava.
(9) Operator prijenosnog sustava izvještava Agenciju o sklopljenim ugovorima o pružanju usluge uravnoteženja sa sudionicima na tržištu električne energije i mjesečnom ostvarenju tih ugovora.«.
Iza stavka 11. dodaju se stavci 12. i 13. koji glase:
»(12) Pravilima primjene nadomjesnih krivulja opterećenja koja donosi operator distribucijskog sustava, uz prethodno mišljenje operatora prijenosnog sustava te uz