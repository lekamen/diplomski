94 02.09.2015 Pravilnik o izmjenama Pravilnika o namjeni radiofrekvencijskog spektra
MINISTARSTVO POMORSTVA, PROMETA I INFRASTRUKTURE
1814
Na temelju članka 81. stavka 1. Zakona o elektroničkim komunikacijama (»Narodne novine«, br. 73/08., 90/11., 133/12., 80/13. i 71/14.) ministar pomorstva, prometa i infrastrukture, na prijedlog Vijeća Hrvatske regulatorne agencije za mrežne djelatnosti, donosi
PRAVILNIK
O IZMJENAMA PRAVILNIKA O NAMJENI RADIOFREKVENCIJSKOG SPEKTRA
Članak 1.
U Pravilniku o namjeni radiofrekvencijskog spektra (»Narodne novine«, br. 107/13.) naslov iznad članka 2. mijenja se i glasi: »Usklađenost s propisima Europske unije«.
Članak 2. mijenja se i glasi:
»Ovim se Pravilnikom u pravni poredak Republike Hrvatske prenose sljedeći propisi Europske unije:
– Direktiva Vijeća 87/372/EEZ od 25. lipnja 1987. o frekvencijskim pojasevima rezerviranima za usklađeno uvođenje javnih paneuropskih celularnih digitalnih kopnenih pokretnih komunikacija unutar Zajednice (SL L 196, 17. 7. 1987.),
– Direktiva Vijeća 91/287/EEZ od 3. lipnja 1991. o frekvencijskom pojasu određenom za usklađeno uvođenje digitalnih europskih bežičnih telekomunikacija (DECT) u Zajednicu (SL L 144, 8. 6. 1991.),
– Direktiva 2009/114/EZ Europskog parlamenta i Vijeća od 16. rujna 2009. o izmjeni Direktive Vijeća 87/372/EEZ o frekvencijskim pojasevima rezerviranima za usklađeno uvođenje javnih paneuropskih celularnih digitalnih kopnenih pokretnih komunikacija unutar Zajednice (SL L 274, 20. 10. 2009.),
– Odluka br. 676/2002/EZ Europskog parlamenta i Vijeća od 7. ožujka 2002. o regulatornom okviru politike radiofrekvencijskog spektra u Europskoj zajednici (Odluka o radiofrekvencijskom spektru) (SL L 108, 24. 4. 2002.).«.
Članak 2.
Dodatak 2. – Namjena radiofrekvencijskih pojasa zamjenjuje se novim Dodatkom 2. – Namjena radiofrekvencijskih pojasa, koji je tiskan uz ovaj Pravilnik i čini njegov sastavni dio.
Članak 3.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/112
Urbroj: 530-06-2-15-3
Zagreb, 10. kolovoza 2015.
Ministar dr. sc. Siniša Hajdaš Dončić, v. r.
DODATAK 2.
NAMJENA RADIOFREKVENCIJSKIH POJASA
Izvadak iz Radijskih propisa ITU-a (ITU Radio Regulations, Volume 1, Chapter II, Article 5)
5.1. U svim dokumentima Međunarodne telekomunikacijske unije (ITU) izrazi namjena, raspodjela i dodjela imaju značenje navedeno u točkama 1.16, 1.17. i 1.18. Pojmovnika iz Dodatka 1. ovoga Pravilnika. Ti izrazi dani su u donjoj tablici:
Frekvencijska podjela na: Engleski naziv Hrvatski naziv Službe Allocation (to allocate) Namjena (namijeniti) Područja ili države Allotment (to allot) Raspodjela (raspodijeliti) Radijske postaje Assignment (to assign) Dodjela (dodijeliti)
5.2. U svrhu namjene radiofrekvencijskih pojasa svijet je podijeljen na tri regije: Regiju 1, Regiju 2 i Regiju 3. Republika Hrvatska nalazi se u Regiji 1. Podjela svijeta na tri regije prikazana je na donjem zemljovidu:

OPIS TABLICE NAMJENE RADIOFREKVENCIJSKOG SPEKTRA
(1) Zaglavlje Tablice podijeljeno je u sedam stupaca, koji redom sadrže sljedeće nazive: Namjena, Uporaba, Primjena, Dokument, Opća bilješka, Način izdavanja i Prijenos / najam.
(2) Prvi stupac Tablice – »Namjena« sadrži u gornjem dijelu svakoga polja radiofrekvencijski pojas. Ispod radiofrekvencijskog pojasa navedene su radiokomunikacijske službe kojima je taj radiofrekvencijski pojas namijenjen u Republici Hrvatskoj. Uz nazive pojedinih radiokomunikacijskih služba navedeni su i brojevi međunarodnih napomena iz Radijskih propisa ITU-a, kojima se pobliže utvrđuju uvjeti namjene i uporabe pojedinih radiofrekvencijskih pojasa, pri čemu se primjenjuje sljedeće pravilo: međunarodna napomena navedena pri dnu pojedinoga polja odnosi se na sve radiokomunikacijske službe u tom polju, odnosno u pripadajućem radiofrekvencijskom pojasu, dok se međunarodna napomena navedena uz pojedinu radiokomunikacijsku službu odnosi isključivo na tu službu.
(3) Radiokomunikacijske službe u prvom stupcu Tablice,