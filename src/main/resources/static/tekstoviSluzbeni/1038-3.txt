 nakon 1. siječnja 2013.). Ističe da je pristup regulaciji, dinamici i način inmplementacije mjerodavne Preporuke različit od zemlje do zemlje, dakle da svaka pojedina zemlja primjenjuje pristup koji uvažava vlastite nacionalne specifičnosti. Napominje da navod tužitelja da su druge zemlje članice propustile ispuniti svoje obveze u pogledu poštivanja Preporuke nije istinit jer ni jedna članica EU nije dužna postupiti sukladno Preporuci, a postupci, koje tužitelj navodi glede Komisije protiv odluka nacionalnih regulatornih tijela, provedeni su zbog drugih razloga a ne zbog propuštanja primjene Preporuke (primjer Njemačka). Smatra netočnim navod tužitelja da tuženik nije imao ovlast slobodnom ocjenom izabrati metodologiju izračuna troškovno usmjerenih cijena. Ističe da tužitelj svoje zahtjeve temelji na aktu koji za tuženika nije pravno obvezujući a ne komentira niti se poziva na druge odredbe ZEK-a. Navodi da je tuženik svojom odlukom, a koju tužitelj osporava, postupio sukladno zakonima i uskladio sve zahtjeve koji su pred tuženika postavljeni u postupku donošenja odluke odnosno smatra da je tuženik pravilno postupio u skladu s ovlastima i regulatornim načelima i ciljevima ZEK-a u cilju omogućavanja djelotvornog tržnog natjecanja na dobrobit krajnjih potrošača.
Tužitelju je sukladno članku 6. navedenog Zakona o upravnim sporovima dostavljen odgovor tuženika (tužitelj uredno primio 8. svibnja 2014.), te odgovor zainteresiranih osoba Hrvatskog Telekoma d.d. te VIPneta d.o.o. (tužitelj uredno primio 25. rujna 2014), a radi izjašnjavanja,a na što tužitelj nije odgovorio.
Kako tužitelj osporava samo primjenu prava, činjenice su nesporne, a stranke u tužbi i u odgovoru na tužbu izričito ne zahtijevaju održavanje rasprave, Sud je spor riješio bez rasprave na temelju odredbe članka 36. stavka 1. točke 4. Zakon o upravnim sporovima (»Narodne novine« 20/10., 143/12., 152/14. – dalje: ZUS) te utvrdio da tužbeni zahtjev nije osnovan.
Tužbeni zahtjev nije osnovan.
Prema odredbi članka 12. stavka 1. točke 2. Zakona o elektroničkim komunikacijama (»Narodne novine« 73/08., 90/11., 133/12. – dalje: ZEK) temeljem kojeg Zakona je donesena osporena odluka, u nadležnosti Agencije su slijedeći regulatorni i drugi poslovi: nadzor i regulacija cijena, cjenika usluga i općih uvjeta poslovanja operatora na tržištu elektroničkih komunikacijskih mreža i/ili usluga.
Člankom 62. stavkom 3. i stavkom 4. ZEK-a, propisano je da će agencija osigurati da svi načini povrata troškova i metodologije određivanja cijena, koje su određene operatorima, budu usmjerene na promicanje djelotvornosti i održivog tržišnog natjecanja, te na ostvarivanje najvećih pogodnosti za krajnje korisnike usluga, pri čemu može uzeti u obzir i cijene dostupne na usporedivim konkurentnim tržištima (stavak 3.). Operator, kojemu je određena obveza troškovne usmjerenosti cijena, snosi teret dokazivanja da cijene njegovih usluga proizlaze iz troškova, uključujući razumnu stopu povrata ulaganja. U svrhu izračuna troškova djelotvornog pružanja usluga Agencija može primijeniti metodologiju troškovnog računovodstva neovisno o metodologiji koju primjenjuje operator, ili metodu referentih vrijednosti, te može zatražiti od operatora cjelovito obrazloženje cijena njegovih usluga, a prema potrebi i izmjenu tih cijena (stavak 4.).
Prema obrazloženju osporavane odluke, te podacima spisa, Hrvatska agencija za poštu i elektroničke komunikacije (u tekstu:HAKOM) započela je u srpnju 2011. projekt izrade vlastitih troškovnih modela u svrhu provedbe regulatorne obveze nadzora cijena na mjerodavnim tržištima (sva tržišta iz postojeće Preporuke Europske komisije o mjerodavnim tržištima-2007/879/EC) na kojima je operatorima sa značajnom tržišnom snagom određena obveza primjene troškovno usmjerenih cijena. U Preporuci o regulaciji cijena završavanja (terminacije) poziva iz 2009. (2009/396/EC) Europska komisija preporučuje korištenje modela odozdo prema gore primjenjujući »pure« LRIC pristup za određivanje cijena