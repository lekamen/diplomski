83 28.07.2015 Pravilnik o mjerilima za prijam specijalizanata
MINISTARSTVO ZDRAVLJA
1617
Na temelju članka 140. stavka 6. Zakona o zdravstvenoj zaštiti (»Narodne novine« broj 150/2008, 71/2010, 139/2010, 22/2011, 84/2011, 12/2012, 35/2012, 70/2012, 82/2013, 159/2013, 22/2014 i 154/2014) ministar zdravlja donosi
PRAVILNIK
O MJERILIMA ZA PRIJAM SPECIJALIZANATA
Članak 1.
Ovim Pravilnikom utvrđuju se mjerila za prijam zdravstvenih radnika sa završenim integriranim preddiplomskim i diplomskim studijem zdravstvenog usmjerenja – specijalizanata u zdravstvene ustanove čiji je osnivač Republika Hrvatska ili jedinica područne (regionalne) samouprave (u daljnjem tekstu: županija) te način njihova izbora.
Članak 2.
Opći uvjeti koje pristupnik za odobravanje specijalizacije (u daljnjem tekstu: pristupnik) mora ispunjavati jesu:
– zdravstveni radnik sa završenim integriranim preddiplomiskim i diplomskim studijem zdravstvenog usmjerenja,
– odobrenje za samostalan rad.
Članak 3.
Mjerila za utvrđivanje redoslijeda pristupnika su:
Red. broj MJERILO BODOVI 1. Duljina trajanja studija Najveći mogući broj bodova: 6 bodova Produžetak studija: – za svaku godinu produžetka studija – minus 1 bod Za produljenje studija uslijed komplikacija u trudnoći, rodiljnoga dopusta, duže bolesti (uz predočenje liječničkog nalaza) ili nekog drugog razloga koji predstavlja višu silu (uz priloženi pisani dokaz), ne dodjeljuju se negativni bodovi. 2. Opći prosjek ocjena studija Opći prosjek ocjena studija = broj bodova (na dvije decimale) 3. Nagrade za vrijeme studija – nagrada rektora Sveučilišta, – nagrada dekana medicinskog, stomatološkog, farmaceutsko-biokemijskog fakulteta 1 bod po nagradi (najveći mogući broj bodova – 2 boda)  4. Poslijediplomski studij: – doktorski studij Upis Upis 2. godine Upis 3. godine Doktor znanosti (najveći mogući broj bodova – 2 boda) 0,5 bodova 1 bod 1,5 bodova 2 boda 5. Stručna i znanstvena aktivnost: (najveći mogući broj bodova – 3 boda) a) radovi u indeksiranim časopisima CC, SCI, SSCI – ako je pristupnik prvi autor – ako je pristupnik koautor 1 bod 0,4 boda b) radovi objavljeni »in extenso« – ako je pristupnik prvi autor – ako je pristupnik koautor 0,4 boda 0,2 boda c) ostali radovi i sažeci – ako je pristupnik prvi autor – ako je pristupnik koautor 0,2 boda 0,1 bod 6. Rad u primarnoj zdravstvenoj zaštiti (najveći mogući broj bodova – 4 boda) a) za svaki navršeni mjesec rada u primarnoj zdravstvenoj zaštiti (u općoj/obiteljskoj medicini ili u hitnoj medicini) 0,1 bod b) za svaki navršeni mjesec rada u primarnoj zdravstvenoj zaštiti (u općoj/obiteljskoj medicini ili u hitnoj medicini) na otocima i/ili na području Republike Hrvatske čiji je indeks razvijenosti ispod 100% 0,2 boda 7. Rad doktora medicine bez specijalizacije u bolničkoj zdravstvenoj ustanovi (najveći mogući broj bodova – 2 boda) Za svakih šest mjeseci rada 0,5 bodova
Članak 4.
Prijedlog za izbor specijalizanata utvrđuje Povjerenstvo koje ima pet članova (u daljnjem tekstu: Povjerenstvo), a čine ga:
1.) predstojnik klinike ili kliničkog zavoda ili pročelnik zavoda ili voditelj odjela za koji je odobrena specijalizacija,
2.) tri člana šireg stručnog kolegija klinike ili kliničkog zavoda ili zavoda ili odjela za koji je odobrena specijalizacija,
3.) ravnatelj zdravstvene ustanove ili član ovlašten od ravnatelja.
Povjerenstvo imenuje Upravno vijeće zdravstvene ustanove.
Članak 5.
Natječaj za prijam specijalizanata obvezno se objavljuje u jednom dnevnom listu koji se prodaje na cijelom području Republike Hrvatske, na mrežnoj stranici zdravstvene ustanove i na mrežnoj stranici Ministarstva zdravlja.
Cjelokupni natječajni materijal (sve ponude s prilozima i dokazima o ispunjavanju uvjeta iz natječaja) dostavlja se Povjerenstvu.
Dokaze iz stavka 2. ovoga članka čine:
– preslik odobrenja za samostalan rad,
– preslik prijepisa položenih ispita na studiju,
– preslik potvrde o općem prosjeku ocjena tijekom studija te duljini trajanja studija,
– preslik nagrada za vrijeme studija,
