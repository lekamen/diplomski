pravo na naknadu za kašnjenje u otklonu smetnji i kvarova kod tih usluga te su u izreci navedeni parametri obračuna naknade.
Tužitelj i u tužbi osporava nadležnost tuženiku za postupanje u ovom predmetu, smatrajući da se ne radi o sporu u svezi s obvezama iz ZEK-a, već da je predmet spora isplata naknade (ugovorne kazne) koja nije obveza iz ZEK-a već obveza iz Ugovora i Zakona o obveznim odnosima.
Ocjenjujući sve provedeno, Sud prvenstveno ne prihvaća prigovore tužitelja o nenadležnosti tuženika za odlučivanje u predmetnoj stvari. Naime, prema odredbi članka 20. stavka 1. ZEK-a, HAKOM je nadležan za rješavanje sporova između operatora pa je tako propisano da u slučaju spora između dva ili više operatora elektroničkim komunikacijskih mreža i/ili usluga u vezi s obvezama iz ovoga Zakona ili spora između tih operatora ili drugih pravnih osoba koje se koriste uslugom pristupa i/ili međupovezivanja na temelju ovoga Zakona, Agencija mora, na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od 4 mjeseca od dana pokretanja postupka rješavanja spora. Rok rješavanja spora može se produljiti samo u iznimnim okolnostima. Prema stavku 3. istog članka ZEK-a, u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. ovog Zakona te svaka obvezam koju Agencija određuje operatoru u svrhu rješenja spora, mora se temeljiti na odredbama toga Zakona. Prema stavku 5. istog članka, postupak rješavanja spora iz ovog članka Zakona ne isključuje pravo bilo koje stranke u sporu na pokretanje sudskog postupka pred nadležnim sudom.
Proizlazi da se u predmetnoj stvari radi o sporu između operatora uzrokovanom neizvršavanjem određenih regulatornih obveza koje je tuženo tijelo odredilo tužitelju kao operatoru sa značajnom tržišnom snagom i to u vezi s regulatornom obvezom pristupa i korištenja posebnih dijelova mreže iz članka 61. ZEK-a. Navedene regulatorne obveze određene su tužitelju nakon provedene analize mjerodavnih tržišta i to tržišta veleprodajnog širokopojasnog pristupa, odlukom klasa: 344-01/09-01/1079, urbroj: 376-11-09-01 od 17. srpnja 2009. i tržišta pristupa javnoj komunikacijskoj mreži na fiksnoj lokaciji za privatne i poslovne korisnike, odlukom klasa: UP/I-344-01/10-01/456, urbroj: 376-11-11-25 od 6. travnja 2011.
Također, temeljem odredbe članka 58. ZEK-a određena je regulatorna obveza transparentnosti na gore navedenim tržištima, temeljem koje je tužitelj bio obvezan izraditi i primijeniti Standardnu ponudu za uslugu veleprodajnog širokopojasnog pristupa i Standardnu ponudu za uslugu najma korisničke linije.
Navedene regulatorne obveze utvrđene su tužitelju kao operatoru sa značajnom tržišnom snagom upravo radi ostvarivanja učinkovitog tržišnog natjecanja na mjerodavnim tržištima čime se u konačnici štite interesi krajnjih korisnika usluga. Određene regulatorne obveze tužitelj je unio u svoje standardne ponude pa se očigledno radi o obvezama koje proizlaze iz zakona i nisu podložne slobodnoj volji ugovornih strana, davatelja i korisnika usluge. O sporovima koji proizlaze vezano uz izvršavanje regulatornih obveza iz zakona tuženik je dužan rješavati što otklanja osnovanost prigovora o nenadležnosti. Odlučujući u okviru svoje nadležnosti HAKOM odlučuje o pravima operatora korisnika u odnosu na obveze utvrđene operatoru sa značajnom tržišnom snagom pa se stoga radi o utvrđivanju prava, a ne o odlučivanju o naknadi štete, odnosno isplati, za što bi bio nadležan sud, a na što upućuje i odredba stavka 5. članka 20. ZEK-a iz koje jasno proizlazi da odlučivanje HAKOM-a o pravu, odnosno obvezi ne isključuje i sudsku nadležnost u vezi isplate odgovarajuće, odnosno dužne naknade.
Kako se dakle radi o pravu, odnosno obvezi koja proizlazi iz zakona, a ne o slobodnim ugovornim odnosima stranaka, vezano uz prigovore o pravnoj prirodi navedene naknade, Sud nalazi pravilnim tumačenju tuženog tijela. Regulatorne obveze određene od