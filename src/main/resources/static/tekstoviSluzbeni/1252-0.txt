65 12.06.2015 Pravilnik o izmjenama Pravilnika o stručnim ispitima inženjera tehnologije prometa i transporta
MINISTARSTVO POMORSTVA, PROMETA I INFRASTRUKTURE
1253
Na temelju članka 19. stavka 2. točke 4. Zakona o Hrvatskoj komori inženjera tehnologije prometa i transporta (»Narodne novine« br. 79/2007), ministar pomorstva, prometa i infrastrukture donosi
PRAVILNIK
O IZMJENAMA PRAVILNIKA O STRUČNIM ISPITIMA INŽENJERA TEHNOLOGIJE PROMETA I TRANSPORTA
Članak 1.
U Pravilniku o stručnim ispitima inženjera tehnologije prometa i transporta (»Narodne novine«, broj 13/2010), članak 3. stavak 2., mijenja se i glasi:
»Stručni ispit polaže se prema ispitnom programu kojeg donosi Upravni odbor komore uz prethodnu suglasnost ministarstva nadležnog za promet«.
Članak 2.
Članak 26. mijenja se i glasi:
»Od priloga otiskanih uz Pravilnik o stručnim ispitima inženjera tehnologije prometa i transporta, prilog 1. ne čini njegov sastavni dio«.
Članak 3.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/84
Urbroj: 530-08-1-15-2
Zagreb, 5. lipnja 2015.
Ministar dr. sc. Siniša Hajdaš Dončić, v. r.
