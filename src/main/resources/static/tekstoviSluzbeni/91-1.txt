 Zagrebu broj: 14 Su-3/13-1050 od 27. rujna 2013. odvjetnica dr. sc. Laura Valković postavljena je za braniteljicu po službenoj dužnosti podnositelju ustavne tužbe.
Braniteljica Valković je 4. listopada 2013. Županijskom sudu u Zagrebu podnijela žalbu protiv rješenja o određivanju istražnog zatvora podnositelju. Žalba je, sa cjelokupnim spisom, 10. listopada 2013. dostavljena na odlučivanje izvanraspravnom vijeću Županijskog suda u Zagrebu. Izvanraspravno vijeće Županijskog suda u Zagrebu je, uz dopis broj: 10-II-Kv-Us-181/13-2, 11. listopada 2013. vratilo spis sucu istrage u kaznenom predmetu protiv podnositelja. Uvidom u spis predmeta predsjednica vijeća Županijskog suda u Zagrebu utvrdila je da podnositelj po raspisanoj tjeralici nije uhićen, odnosno da mu nije uručeno rješenje o određivanju istražnog zatvora, pa rok za žalbu protiv tog rješenja određen člankom 134. ZKP-a nije počeo teći. Žalbu braniteljice podnositelja Županijski sud u Zagrebu ocijenio je preuranjenom i o njoj nije odlučivano.
III. PRIGOVORI PODNOSITELJA
5. U ustavnoj tužbi podnositelj je naveo povredu prava na suđenje u razumnom roku (članak 29. stavak 1. Ustava odnosno članak 6. stavak 1. Konvencije), prava na slobodu zajamčenog člankom 22. Ustava u vezi s člankom 16. stavkom 2. Ustava i člankom 5. stavkom 1. Konvencije, prava na obrazloženu sudsku odluku, kao jednog aspekta prava na pravično suđenje, prava zajamčenih člankom 14. Ustava i povredu presumpcije nedužnosti (članak 28. Ustava).
Povredu prava na suđenje u razumnom roku podnositelj je, između ostalog, obrazložio sljedećim navodima:
»Za ocjenu da li je počinjena povreda prava na suđenje u razumnom roku, potrebno je odrediti koliki je 'razuman rok' u konkretnom slučaju.
Sukladno odredbama Zakona o kaznenom postupku, čl. 122. st. 3.: 'U predmetu u kojemu je određen istražni zatvor postupa se osobito žurno', te čl. 11. st. 2.: 'Postupak se mora provesti bez odugovlačenja, a u postupcima u kojima je okrivljeniku privremeno oduzeta sloboda, sud i državna tijela postupat će osobito žurno'.
S obzirom da se u konkretnom slučaju radi o predmetu u kojem je određen istražni zatvor, pa se sukladno citiranim odredbama ZKP radi o osobito žurnom postupku, potrebno je utvrditi koliki je 'razuman rok' u sličnim osobito žurni postupcima.
(...)
Za zaključiti je da predmetni žalbeni postupak traje šest, (6) puta dulje od prosječnog trajanja žalbenog postupka u sličnim predmetima, a tri, (3) puta dulje od najdužeg trajanja žalbenog postupka u sličnim predmetima.
Imajući u vidu takvu ukupnu duljinu postupka, te ocjenjujući da složenost predmeta ne može opravdati takvo trajanje, smatramo da je podnositelju povrijeđeno pravo na pravično suđenje u dijelu koji se odnosi na razumnu duljinu postupka, zajamčeno člankom 29. stavkom 1. Ustava RH.«
Podnositelj je u ustavnoj tužbi naveo da nije sporno da mu sudski poziv u konkretnom kaznenom postupku nikada nije uredno uručen u smislu mjerodavnih odredbi ZKP-a, te je obrazložio da u konkretnom slučaju »postoji problem (ne)uredne dostave poziva, a ne izbjegavanja poziva, slijedom čega se na konkretnu situaciju nije moglo primijeniti odredbu čl. 123. st. 1. t. 1. ZKP, (a ni čl. 123. st. 1. t. 5.)«. U ustavnoj tužbi također je naveo:
»Prednje navedeno zapravo ukazuje na nepravilnu primjenu mjerodavnog prava, (ekstenzivnu umjesto restriktivne), i to baš citiranih odredbi Zakona o kaznenom postupku, a sve u svjetlu zakonske svrhe i pravne naravi istražnog zatvora, a time i na povredu prava na slobodu čl. 22. ustava RH i povredu prava na pravično suđenje, zajamčenog čl. 29. st. 1. ustava RH, sve za vrijeme važenja presumpcije nevinosti, (čl. 28. Ustava RH).«
Podnositelj je naveo i povredu postupovnih jamstava iz Zakona o pravosudnoj suradnji u kaznenim stvarima s državama članicama Europske unije (»Narodne novine« broj 91/10., 81/13. i 124/13.), navodeći da je ovdje riječ o pravnoj situaciji u kojoj hrvatsko i mađarsko pravosuđe imaju različite stavove i tumačenja konkretnog slučaja,