 je u konkretnom slučaju riječ upravo o takvim ograničenjima, ne mogu se primijeniti niti odredbe Uredbe o sporazumima male vrijednosti.
S obzirom na to da su stranke informacije razmijenile na sjednici održanoj 25. listopada 2012., a razmjena se odnosila na cijene usluga najma vezova u marinama u 2013. godini, Vijeće je kao vrijeme trajanja predmetnog zabranjenog sporazuma, utvrdilo razdoblje od 25. listopada 2012. pa do primjene cijena na koje se razmjena odnosila, što bi za pojedine marine bilo do 31. prosinca 2013., a za pojedine do 31. ožujka 2014. U odnosu na HGK, Vijeće je trajanje zabranjenog sporazuma utvrdilo u razdoblju od 25. listopada 2012. pa do 31. ožujka 2013.
Stoga je Agencija, na temelju odluke Vijeća, odlučila kao u točkama I., II. i III. izreke ovoga rješenja.
10.2. Odluka Vijeća o visini upravno-kaznene mjere
Vijeće je prilikom donošenja odluke o visini upravno-kaznene mjere u obzir uzelo sve činjenice i okolnosti utvrđene u postupku utvrđivanja postojanja uvjeta za izricanje upravno-kaznene mjere, koje su detaljno obrazložene u točki 9.2. obrazloženja rješenja, te će ih se u daljnjem dijelu teksta samo ukratko navesti.
Prvenstveno, Vijeće je u obzir uzelo činjenicu kako je u konkretnom slučaju riječ o kartelnom sporazumu koji se izravno odnosio na cijene usluga, dakle najtežem obliku narušavanja tržišnog natjecanja koji je u zemljopisnom smislu obuhvaćao područje cijelog Jadrana odnosno cijelo obalno područje Republike Hrvatske. Vijeće je pri tome uzelo u obzir da su članice Udruženja koje su sklopile predmetni zabranjeni sporazuma ostvarili udjel od 60% ukupnih prihoda svih luka nautičkog turizma od djelatnosti iznajmljivanja vezova u 2013. godini.
Vijeće ističe kako, iako je riječ o kartelnoj povredi ZZTN-a koja se odnosi na cijene usluga, nije potrebno izvršiti dodatno povećanje osnovnog iznosa upravno-kaznene mjere, s obzirom na to da će iznosi upravno-kaznenih mjera izrečeni strankama u konkretnom predmetu proizvesti ne samo posebni preventivni učinak u odnosu na te poduzetnike, već i opći preventivni učinak kao upozorenje svim drugim poduzetnicima da se ne upuštaju u povrede propisa o tržišnom natjecanju.
U odnosu na HGK, Vijeće je uzelo u obzir činjenicu kako nije utvrđena nikakva dodatna aktivnost HGK koja bi išla u smjeru razmjene osjetljivih informacija između njenih članica ili u smjeru postizanja dogovora između njenih članica, koji bi mogao predstavljati zabranjeni sporazum u smislu odredbi ZZTN-a. Stoga se Vijeće u slučaju HGK, odlučilo na izricanje simbolične upravno-kaznene mjere u iznosu od 100.000,00 kuna, jer će se navedenom upravno-kaznenom mjerom, imajući u vidu sve okolnosti sklapanja predmetnog sporazuma kao i ulogu HGK u sklapanju istog, postići cilj primjerenog kažnjavanja navedenog udruženja poduzetnika, odvraćanja navedenog poduzetnika od budućih postupanja kojima se narušava tržišno natjecanje, kao i odvraćanja drugih poduzetnika i udruženja poduzetnika od narušavanja tržišnog natjecanja sklapanjem zabranjenih sporazuma.
Razmatrajući sve olakotne i otegotne okolnosti u odnosu na svakog pojedinog poduzetnika sudionika predmetnog zabranjenog sporazuma, Vijeće je kao najznačajniju olakotnu okolnost u odnosu na sve poduzetnike cijenila činjenicu kako su stranke najavile da neće podizati cijene, a ukoliko to učine da će to biti za minimalni iznos.
Vijeće je kao olakotnu okolnost cijenilo i činjenicu da niti jedna od stranaka do sada nije kažnjavana za bilo koji oblik kršenja propisa o zaštiti tržišnog natjecanja.
Pritom, Vijeće nije uvažilo navode stranaka kako je do sklapanja predmetnog zabranjenog sporazuma došlo iz nehaja, iz razloga što iz utvrđenog činjeničnog stanja jasno proizlazi kako su stranke međusobno razmjenjivale informacije o budućim cijenama svojih usluga, stoga eventualno neznanje, odnosno odsustvo svijesti stranaka da razmjenom navedenih informacija postupaju protivno propisima o zaštiti tržišnog natjecanja, ne izuzima iste od odgovornosti za predmetno protupravno 