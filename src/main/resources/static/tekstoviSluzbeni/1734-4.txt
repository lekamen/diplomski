drugi dodatak koji pakiran zajedno s tekućom bazom čini cjelovitu jedinicu primarne ambalaže osim mlijeka i tekućih mliječnih proizvoda;
19. Ponovna uporaba ambalaže je svaki postupak kojim ambalaža, koja je bila izrađena i oblikovana da u okviru svog vijeka trajanja podnese minimalni broj putovanja ili obrtanja, bude ponovno napunjena ili korištena za istu svrhu za koju je izrađena, sa ili bez potpore pomoćnih proizvoda prisutnih na tržištu koji bi ambalaži pomogli da se opet napuni. Takva ponovno uporabljena ambalaža će postati ambalažni otpad kad više ne bude podložna uporabi;
20. Recikliranje otpadne ambalaže je svaki postupak oporabe otpadne ambalaže u materijal za proizvodnju nove ambalaže ili za druge svrhe, uključujući i organsko recikliranje a isključujući energetsku oporabu. Organsko recikliranje su aerobni (kompostiranje) ili anaerobni (proizvodnja bioplina) postupci obrade biorazgradivih dijelova ambalažnog otpada, pod kontroliranim uvjetima i uz korištenje mikroorganizama, tako da nastaju stabilizirani organski ostaci ili bioplin. Odlaganje otpadne ambalaže na odlagališta se ne smatra organskim recikliranjem.
21. Sakupljanje otpadne ambalaže je prikupljanje otpadne ambalaže, uključujući prethodno razvrstavanje i skladištenje, a u svrhu prijevoza na obradu;.
22. Slučajna prisutnost teških metala znači prisutnost teških metala kao nenamjerno unesenog sastojka ambalaže ili sastavnog dijela ambalaže;
23. Sprečavanje nastanka ambalažnog otpada je smanjenje količine i negativnih utjecaja na okoliš, osobito razvojem »čistih« proizvoda i tehnologije, od:
– materijala i tvari sadržanih u ambalaži i ambalažnom otpadu te
– ambalaže i ambalažnog otpada pri proizvodnji ambalaže i pakiranju proizvoda u ambalažu, pri promociji, stavljanju na tržište, trgovini, distribuciji i uporabi ambalaže i proizvoda u ambalaži te pri oporabi ili zbrinjavanju otpadne ambalaže;
24. Stavljanje na tržište je uvoz proizvoda na područje Republike Hrvatske odnosno prvo omogućavanje dostupnosti na tržištu proizvoda proizvedenih u Republici Hrvatskoj;
25. Ugovor je ugovor koji je sklopljen između nadležnih tijela i zainteresiranih gospodarskih subjekata u svrhu postizanja ciljeva propisanih ovim Pravilnikom.
26. Uredba je Uredba o gospodarenju otpadnom ambalažom;
27. Zakon je Zakon o održivom gospodarenju otpadom;
28. Zbrinjavanje ambalažnog otpada je svaki postupak zbrinjavanja otpada u skladu sa Zakonom, koji je prikladan i primjenjiv za zbrinjavanje ambalažnog otpada;
(2) Izrazi koji se koriste u ovom Pravilniku, a imaju rodno značenje, odnose se jednako na ženski i muški rod.
II. CILJEVI U GOSPODARENJU OTPADNOM AMBALAŽOM
Nacionalni ciljevi oporabe i recikliranja
Članak 5.
(1) U gospodarenju otpadnom ambalažom koji nastaje stavljanjem ambalaže ili proizvoda u ambalaži na tržište na području Republike Hrvatske, u kalendarskoj godini moraju se postići sljedeći ciljevi:
– odvojeno sakupiti i oporabiti materijalno ili energetski minimalno 60% ukupne mase otpadne ambalaže nastale na području Republike Hrvatske;
– reciklirati najmanje 55% pa do najviše 80% ukupne mase otpadne ambalaže namijenjene materijalnoj oporabi;
– postići minimalne stope recikliranja ambalažnih materijala sadržanih u otpadnoj ambalaži, i to:
– 60% mase za staklo,
– 60% mase za papir i karton,
– 50% mase za metale,
– 22,5% mase za plastiku, računajući isključivo materijal koji je recikliran natrag u plastiku,
– 15% mase za drvo.
(2) Količine otpadne ambalaže koje su iz Republike Hrvatske izvezene izvan Europske unije uračunavaju se u postizanje ciljeva iz stavka 1. ovoga članka ako je moguće dokazati da je oporaba i/ili recikliranje izvezene otpadne ambalaže obavljena pod uvjetima i u skladu s propisima koje u svezi toga propisuje zakonodavstvo Europske unije.
(3) Prilikom utvrđivanja mase oporabljene ili reciklirane otpadne ambalaže iz stavka 1. ovoga članka moraju se, u skladu s Odlukom 2005/270/EZ, uzeti u obzir korekcije zbog stope vlažnosti otpadne ambalaže.
Ispunjavanje