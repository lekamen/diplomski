72 30.06.2015 Odluka o osnivanju Vijeća za državnu informacijsku infrastrukturu
VLADA REPUBLIKE HRVATSKE
1372
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/2011 i 119/2014) i članka 4. stavka 1. Uredbe o uspostavljanju javnog Registra za koordinaciju projekata izgradnje državne informacijske infrastrukture (»Narodne novine«, broj 134/2014), Vlada Republike Hrvatske je na sjednici održanoj 24. lipnja 2015. godine donijela
ODLUKU
O OSNIVANJU VIJEĆA ZA DRŽAVNU INFORMACIJSKU INFRASTRUKTURU
I.
U svrhu praćenja i koordinacije razvoja državne informacijske infrastrukture i pripreme izvješća Vladi Republike Hrvatske osniva se Vijeće za državnu informacijsku infrastrukturu (u daljnjem tekstu: Vijeće).
II.
(1) Članovi Vijeća su:
– predstavnik središnjeg tijela državne uprave nadležnog za poslove e-Hrvatske
– predstavnik Povjerenstva Vlade Republike Hrvatske za koordinaciju informatizacije javnog sektora
– predstavnik središnjeg tijela državne uprave nadležnog za poslove pravosuđa
– predstavnik središnjeg tijela državne uprave nadležnog za poslove zdravlja
– predstavnik središnjeg tijela državne uprave nadležnog za unutarnje poslove
– predstavnik središnjeg tijela državne uprave nadležnog za vanjske i europske poslove
– predstavnik središnjeg tijela državne uprave nadležnog za gospodarstvo
– predstavnik središnjeg tijela državne uprave nadležnog za poslove znanosti, obrazovanja i sporta
– predstavnik središnjeg tijela državne uprave nadležnog za financije
– predstavnik državnog tijela nadležnog za statistiku
– predstavnik Ureda Vijeća za nacionalnu sigurnost
– ravnatelj Agencije za zaštitu osobnih podataka
– ravnatelj Zavoda za sigurnost informacijskih sustava
– predsjednik Uprave Agencije za podršku informacijskim sustavima i informacijskim tehnologijama (APIS IT)
– ravnatelj Hrvatske akademske i istraživačke mreže (CARNet) i
– ravnatelj Sveučilišnog računskog centra (Srce).
(1) Vijeću predsjedava predstavnik središnjeg tijela državne uprave nadležnog za poslove e-Hrvatske.
(2) Članovi Vijeća koji su predstavnici središnjih tijela državne uprave imenuju se iz redova državnih dužnosnika.
(3) Predsjedniku i članovima Vijeća imenuje se zamjena s pravom glasa, za slučaj spriječenosti.
III.
Po potrebi, na poziv predsjednika Vijeća, sjednicama Vijeća mogu prisustvovati i predstavnici drugih nadležnih tijela i institucija te stručnjaci iz drugih relevantnih područja, bez prava glasa.
IV.
(1) Vijeće ima sljedeće zadatke:
– nadzire sukladnost projekata u javnom Registru za koordinaciju projekata izgradnje državne informacijske infrastrukture (Registar ProDII) s odredbama Zakona o državnoj informacijskoj infrastrukturi i aktima planiranja,
– nadzire i koordinira projekte državne informacijske infrastrukture te daje preporuke o spajanju istovrsnih projekata upisanih u Registru ProDII,
– ocjenjuje ciljeve i mogućnosti razvitka državne informacijske infrastrukture,
– ocjenjuje postignutu kvalitetu i dostupnost informacijskih usluga,
– potiče razvitak i istraživanja u području informacijskih tehnologija u javnom sektoru te
– daje preporuke za budući razvoj državne informacijske infrastrukture s posebnim naglaskom na sigurnost državne informacijske infrastrukture.
(2) Vijeće se sastaje po potrebi, a najmanje jednom u šest mjeseci.
(3) Sjednice Vijeća saziva predsjednik Vijeća.
(4) Vijeće odlučuje većinom glasova prisutnih. U slučaju jednakog broja glasova, odlučuje glas predsjednika Vijeća.
(5) Predsjednik i članovi Vijeća te njihove zamjene za sudjelovanje u radu Vijeća nemaju pravo na nagradu niti naknadu troškova.
V.
Stručne i administrativne poslove za Vijeće obavlja središnje tijelo državne uprave nadležno za poslove e-Hrvatske.
VI.
(1) Zadužuje se središnje tijelo državne uprave nadležno za poslove e-Hrvatske o ovoj Odluci obavijestiti tijela i pravne osobe iz točke II. stavka 1. ove Odluke u roku od 15 dana od dana stupanja na snagu iste.
(2) Zadužuju se tijela i pravne osobe iz točke II.