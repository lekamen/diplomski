papiru dodijeljena sva potrebna obilježja, isti se priznaje u imovini UCITS fonda sukladno klasifikacijama financijske imovine iz računovodstvene politike UCITS fonda.
(4) Odredba stavka 3. se na odgovarajući način primjenjuje i na instrumente tržišta novca.
(5) Prenosivi vrijednosni papiri u imovini UCITS fonda kod uvjetovanih javnih ponuda za otkup vrijednosnih papira priznaju se od datuma obavijesti depozitara ili ponuditelja odnosno aranžera o prihvaćenoj ponudi od strane ponuditelja po cijeni otkupa iz javne ponude.
(6) Promjene nad imovinom i obvezama UCITS fonda u poslovnim knjigama UCITS fonda evidentiraju se na osnovu urednih i vjerodostojnih knjigovodstvenih isprava.
(7) Potraživanja ili obveze po osnovi kamata i sličnih prava i obveza UCITS fonda, priznaju se u imovini ili obvezama UCITS fonda po utvrđivanju imateljevog prava.
(8) Potraživanja za dividende priznaju se u imovini UCITS fonda na prvi dan od kojeg se dionicom trguje bez prava na dividendu (ex dividend date).
(9) Iznimno od stavka 8. ovoga članka, društvo za upravljanje može priznati potraživanja za dividende u imovini UCITS fonda na dan utvrđivanja imateljevog prava, temeljem odluke o isplati dividende nadležnog tijela izdavatelja (npr. glavne skupštine) ili zaprimljene obavijesti od depozitara.
Financijski instrumenti koji se vrednuju po fer vrijednosti na aktivnom tržištu
Članak 7.
(1) Fer vrijednost prenosivih vrijednosnih papira i instrumenata tržišta novca iz članka 249. stavka 1. točke 1. Zakona kojima se trguje na aktivnom tržištu izračunava se primjenom zadnje cijene trgovanja objavljene na tržištima iz predmetnog članka ili službenim financijsko-informacijskim servisima na dan za koji se vrednuju imovina i obveze UCITS fonda.
(2) Iznimno od stavka 1. ovoga članka društvo za upravljanje može koristiti i drugu cijenu za vrednovanje prenosivih vrijednosti papira i instrumenata tržišta novca ako procjeni da cijena iz stavka 1. ovoga članka ne predstavlja fer vrijednost tih prenosivih vrijednosnih papira i instrumenata tržišta novca. U tom je slučaju dužno u pisanom obliku obrazložiti i dokumentirati razloge zbog kojih prilikom vrednovanja primjenjuje cijenu različitu od cijene iz stavka 1. ovoga članka.
(3) Iznimno od stavka 1. ovoga članka fer vrijednost dužničkih vrijednosnih papira kojima se trguje u Republici Hrvatskoj na aktivnom tržištu izračunava se primjenom prosječne cijene trgovanja ponderirane količinom vrijednosnih papira protrgovanih na tržištima u Republici Hrvatskoj iz članka 249. stavka 1. točke 1. podtočke a) i b) Zakona te prijavljenih OTC transakcija na dan za koji se vrednuje imovina i obveze UCITS fonda.
(4) Fer vrijednost instrumenata tržišta novca iz članka 249. stavka 1. točake 6. podtočke a) Zakona može se utvrditi i metodom amortiziranog troška primjenom metode efektivne kamatne stope po prinosu do dospijeća relevantnom do trenutka nove transakcije instrumentom tržišta novca istog izdavatelja s istim rokom dospijeća u UCITS fondu.
(5) Za vrednovanje imovine UCITS fonda kojemu je investicijski cilj repliciranje određenog dioničkog indeksa ili indeksa dužničkih vrijednosnih papira primjenjuje se metodologija vrednovanja imovine istovjetna metodologiji vrednovanja koja se koristi prilikom vrednovanja indeksa koji se nastoji replicirati.
(6) Udjeli UCITS fondova te udjeli drugih investicijskih fondova iz članka 249. stavka 1. točke 3. Zakona (dalje: udjeli investicijskih fondova) vrednuju se po cijeni udjela pripadnog investicijskog fonda važećoj za dan vrednovanja, a objavljenoj od strane društva za upravljanje. U slučaju da za dan vrednovanja nije bilo objave ili cijena udjela investicijskog fonda nije bila dostupna, fer vrijednost udjela investicijskog fonda je cijena udjela tog investicijskog fonda od zadnjeg dana vrednovanja za koji je objavljena cijena od strane društva za upravljanje.
(7) Iznimno od stavka 6. ovoga članka udjeli investicijskih fondova kojima se trguje (ETF) na aktivnom tržištu iz članka 249. stavka 1.