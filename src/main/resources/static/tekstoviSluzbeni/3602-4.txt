 bilateralne odnose sa zemljama jugoistočne Europe, skrbi o njihovom unaprjeđenju i potiče rješavanje uzajamnih pitanja; posebno prati, proučava i stručno obrađuje odnose Republike Hrvatske s navedenim zemljama i na tom području koordinira djelovanja nadležnih institucija; prati politiku i odnose EU prema spomenutim zemljama; posebno prati proces proširenja, te potiče i pruža pomoć u suradnji državnih tijela s inozemstvom u političkim, kulturnim, znanstvenim i drugim područjima; prati i usmjerava rad DM/KU u svojem djelokrugu; prati i koordinira političke poslove i odnose s regionalnim inicijativama, skrbi o prekograničnoj suradnji; održava odnose s nadležnim tijelima i institucijama Europske unije, kao i s diplomatskim predstavnicima drugih zemalja u području svoje nadležnosti; surađuje sa Stalnim predstavništvom Republike Hrvatske pri EU, DM/KU u spomenutim državama te DM/KU u državama članicama EU kao i sa stranim diplomatskim misijama uredima u zemlji; u odnosu na države iz svoje nadležnosti obavlja poslove u vezi zaštite prava i interesa državljana Republike Hrvatske koji prebivaju ili borave u inozemstvu te promicanja njihovih veza s domovinom; pruža osobitu skrb i zaštitu dijelova hrvatskoga naroda u drugim državama; promiče, uspostavlja i održava veze s hrvatskim iseljenicima i manjinama kao i s njihovim udrugama u njihovim državama; te obavlja i druge poslove iz svog djelokruga.
U Sektoru za jugoistočnu Europu ustrojavaju se:
3.2.1. Služba za susjedne zemlje i jugoistočnu Europu;
3.2.2. Služba za proširenje;
3.2.3. Služba za prekograničnu suradnju.
3.2.1. Služba za susjedne zemlje i jugoistočnu Europu
Članak 13.
Služba za susjedne zemlje i jugoistočnu Europu obavlja, priprema i provodi utvrđene vanjske politike Republike Hrvatske u bilateralnim odnosima sa susjednim zemljama koje nisu članice Europske unije te zemljama jugoistočne Europe; državama kandidatima za članstvo u Europskoj uniji, državama Procesa stabilizacije i pridruživanja EU, te potencijalnim kandidatima za članstvo u EU, tj. Bosnom i Hercegovinom, Crnom Gorom, Srbijom, te Albanijom, Kosovom, Makedonijom i Turskom; prati kretanja unutar EU, stajališta i aktivnosti EU i zemalja članica, predlaže i provodi mjere u cilju suradnje Republike Hrvatske unutar EU i s njezinim članicama, odnosno kandidatima i potencijalnim kandidatima za članstvo u EU; također predlaže i priprema stajališta Republike Hrvatske vezano uz odnose EU sa zemljama jugoistočne Europe, u prvom redu pitanja iz djelokruga radne skupine Vijeća EU za zapadni Balkan (COWEB) te COREPER-a i Političkog i sigurnosnog odbora (PSO); sudjeluje u pripremi prijedloga stajališta i aktivnosti Republike Hrvatske unutar Organizacije Sjevernoatlanskog ugovora (u daljnjem tekstu: NATO) prema zemljama jugoistočne Europe koje nisu članice NATO-a i aktivno sudjeluje u potpori njihovim aspiracijama glede približavanja NATO-u; prati i usmjerava rad DM/KU u svojem djelokrugu; održava odnose s nadležnim tijelima i institucijama Europske unije, kao i s diplomatskim predstavnicima drugih zemalja u području svoje nadležnosti; prati politiku i odnose Europske unije prema spomenutim zemljama; potiče i pruža pomoć u suradnji državnih tijela s inozemstvom u političkim, kulturnim, znanstvenim i drugim područjima; u odnosu na države iz nadležnosti Sektora obavlja poslove u vezi zaštite prava i interesa državljana Republike Hrvatske koji prebivaju ili borave u inozemstvu te promicanja njihovih veza s domovinom; pruža osobitu skrb i zaštitu dijelova hrvatskoga naroda u drugim državama; promiče, uspostavlja i održava veze s hrvatskim iseljenicima i manjinama kao i s njihovim udrugama u njihovim državama, surađuje sa Stalnim predstavništvom Republike Hrvatske pri EU, DM/KU u spomenutim državama te DM/KU u državama članicama EU kao i sa stranim diplomatskim misijama i konzularnim uredima u zemlji, te obavlja i druge poslove iz svog djelokruga.
3.2.2. Služba za proširenje
Članak 14.
Služba za proširenje prati politiku proširenja 