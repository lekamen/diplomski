 ovisno o primjenjivosti, minimalno sljedeće podatke:
1. Redni broj i datum upisa;
2. Oznaku rješenja o priznavanju (klasa, urudžbeni broj, datum priznavanja i datum rješenja);
3. Naziv;
4. Opće podatke – sjedište, matični broj, OIB, telefon, telefaks, e-mail;
5. Ime i prezime odgovorne osobe;
6. Imena osoba koje su ovlaštene djelovati za i u ime određenog udruženja;
7. Datum upisa u odgovarajući registar;
8. Šifra djelatnosti prema podacima Državnog zavoda za statistiku;
9. Popis članova udruženja s njihovim osnovnim podacima (ime, prezime/naziv obrta ili pravne osobe, CFR broj plovila, broj povlastice, broj odobrenog objekta i slično);
10. Podatke o uvjetima priznavanja (ribarskim plovilima, vrstama ili skupinama vrsta proizvoda ribarstva za koju je priznata organizacija proizvođača ili međustrukovna organizacija, područje priznavanja);
11. Datum donošenja statuta;
12. Datum donošenja pravila unutarnjeg funkcioniranja;
13. Datum dostave i datum odobrenja plana proizvodnje i trženja;
14. Datum dostave i datum odobrenja godišnjeg izvješća o aktivnostima;
15. Podatke o izvršenim provjerama rada;
16. Podatke o povlačenju priznavanja organizacije proizvođača, međustrukovne organizacije i udruženja organizacija proizvođača;
17. Napomene.
VII. IZVJEŠTAVANJE EUROPSKE KOMISIJE
Članak 19.
(1) Ministarstvo izvještava Europsku komisiju o odlukama o dodjeljivanju ili povlačenju priznavanja organizacija proizvođača i međustrukovnih organizacija u skladu s člankom 4. Uredbe (EU) br. 1419/2013.
(2) Ministarstvo obavještava Europsku komisiju o pravilima za organizacije proizvođača ili međustrukovne organizacije koja će biti obvezujuća za sve proizvođače ili subjekte u određenom području ili područjima sukladno članku 5. Uredbe (EU) br. 1419/2013.
VIII. ZAVRŠNE ODREDBE
Članak 20.
Stupanjem na snagu ovog Pravilnika prestaju važiti:
– Pravilnik o organizacijama proizvođača u sektoru ribarstva (»Narodne novine«, br. 41/2010),
– Pravilnik o posebnom priznavanju organizacija proizvođača u sektoru ribarstva čiji je cilj poboljšanje kakvoće njihovih proizvoda (»Narodne novine«, br. 65/2012),
– Pravilnik o utvrđivanju pravila za izračunavanje potpore organizacijama proizvođača u sektoru ribarstva (»Narodne novine«, br. 65/2012),
– Pravilnik o uvjetima priznavanja međustrukovnih organizacija u sektoru ribarstva i akvakulture (»Narodne novine«, br. 114/2012).
Članak 21.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/14-01/13
Urbroj: 525-13/0823-15-11
Zagreb, 15. travnja 2015.
Ministar Tihomir Jakovina, v. r.
PRILOG I.


