41 02.05.2016 Pravilnik o strukturi i sadržaju polugodišnjih i godišnjih financijskih izvještaja Fonda za zaštitu ulagatelja
HRVATSKA AGENCIJA ZA NADZOR FINANCIJSKIH USLUGA
1088
Na temelju članka 229a. Zakona o tržištu kapitala (»Narodne novine« broj 88/08, 146/08, 74/09, 54/13, 159/13, 18/15 i 110/15) te članka 19. stavka 6. Zakona o računovodstvu (»Narodne novine« broj 78/15 i 134/15), Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.) u dijelu koji se odnosi na propisanu strukturu i sadržaj godišnjih financijskih izvještaja, na sjednici Upravnog vijeća održanoj 21. travnja 2016. donosi
PRAVILNIK
O STRUKTURI I SADRŽAJU POLUGODIŠNJIH I GODIŠNJIH FINANCIJSKIH IZVJEŠTAJA FONDA ZA ZAŠTITU ULAGATELJA
UVODNE ODREDBE
Članak 1.
Ovim Pravilnikom propisuju se struktura i sadržaj polugodišnjih i godišnjih financijskih izvještaja kojima Operater Fonda za zaštitu ulagatelja (dalje: Fond) izvještava Hrvatsku agenciju za nadzor financijskih usluga (dalje: Agencija) o financijskom položaju, sveobuhvatnoj dobiti i novčanim tokovima Fonda, te način izvještavanja Agencije.
PRAVNA OSNOVA
Članak 2.
Operater Fonda dužan je voditi poslovne knjige, sastavljati knjigovodstvene isprave, vrednovati imovinu i obveze te sastavljati financijske izvještaje sukladno Zakonu o tržištu kapitala i Zakonu o računovodstvu, poštujući pritom računovodstvene i financijske standarde i načela te opće računovodstvene pretpostavke.
STRUKTURA I SADRŽAJ FINANCIJSKIH IZVJEŠTAJA
Članak 3.
(1) Polugodišnje i godišnje financijske izvještaje Fonda čine:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanom toku,
– Bilješke uz financijske izvještaje.
(2) Operater Fonda prilikom sastavljanja Izvještaja o novčanom toku iz stavka 1. ovog članka može koristiti ili direktnu ili indirektnu metodu.
(3) Godišnji financijski izvještaji iz stavka 1. ovoga članka moraju biti revidirani od strane revizora.
(4) Pored izvještaja iz stavka 1. ovoga članka Agencija može od Operatera Fonda zahtijevati dodatne podatke, informacije i objašnjenja za pojedine stavke u polugodišnjim i godišnjim financijskim izvještajima.
Članak 4.
(1) Operater Fonda dužan je sastavljati polugodišnje i godišnje financijske izvještaje navedene u članku 3. stavku 1. alinejama 1. do 3. ovoga Pravilnika sukladno strukturi i sadržaju koji su propisani u tehničkoj uputi Agencije. Struktura i sadržaj polugodišnjih i godišnjih financijskih izvještaja Fonda su isti.
(2) Godišnje financijske izvještaje revidirane od strane revizora Operater Fonda dužan je također dostaviti i sukladno strukturi i sadržaju koji su definirani na obrascima u Prilogu 1. ovog Pravilnika zajedno s revizorskim izvješćem te godišnjim izvješćem, u pisanom obliku, poštom.
(3) Bilješke uz financijske izvještaje iz članka 3. stavka 1. alineje 4. ovoga Pravilnika sastavljaju se u skladu s odredbama standarda financijskog izvještavanja na način da pružaju:
– dodatne i dopunske informacije koje nisu prezentirane u izvještaju o financijskom položaju, izvještaju o sveobuhvatnoj dobiti i izvještaju o novčanim tokovima, te
– informacije o dodatnim podacima koji nisu prezentirani drugdje u financijskim izvještajima, ali su potrebni za razumijevanje bilo kojeg sastavnog dijela financijskih izvještaja.
NAČINI I ROKOVI IZVJEŠTAVANJA
Financijski izvještaji i godišnje izvješće
Članak 5.
(1) Operater Fonda dužan je dostaviti Agenciji polugodišnje financijske izvještaje u roku od dva mjeseca od isteka prvog polugodišta tekuće poslovne godine.
(2) Operater Fonda dužan je dostaviti Agenciji godišnje financijske izvještaje u roku od petnaest dana od dana izdavanja revizorskog izvješća, a najkasnije u roku od četiri mjeseca od zadnjeg dana poslovne godine na koju se izvještaji odnose.
(3) Operater Fonda dužan je dostaviti Agenciji polugodišnje,