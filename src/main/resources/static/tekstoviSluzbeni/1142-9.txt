 već putem više različitih sredstava komuniciranja sa korisnicima usluga – putem internetskih stranica, na informativnim punktovima u marini (na recepciji, na policama, na informativnim pločama za korisnike), kroz ponude na marina-online sustavu za ugovaranje vezova, kroz komunikaciju sa kupcima uživo i kroz proces ugovaranja te putem prepiske sa interesentima.
Agencija je 19. ožujka 2014. zaprimila očitovanje HGK u kojem se u bitnome navodi kako je HGK svjesna činjenice kako sama mogućnost da je u pitanju razmjena informacija među poduzetnicima koji na istoj razini djeluju na tržištu, a tiče se cijena odnosno budućih namjeravanih cijena, predstavlja opasnost za tržišno natjecanje. HGK ističe kako je na svim sastancima, skupovima, radom na terenu sa članstvom, kao i u mnogim drugim prilikama uvijek ukazivala svojim članovima na činjenicu da poštovati pozitivne propise Republike Hrvatske u njihovom slučaju posebno znači poštovati propise koji se odnose na tržišno natjecanje.
Međutim, unatoč gore navedenom HGK navodi kako je očito zbog nespretnosti i zabune u formuliranju zapisnika sa sjednice od 25. listopada 2012., došlo do predmetne situacije. Prema navodima HGK, dnevni red sjednice Vijeća Udruženja održane 25. listopada 2012. nije imao za predviđenu temu bilo kakav sadržaj koji se odnosi na buduće cijene usluga u marinama, niti je išta takvoga moglo ući u dnevni red, a sporni zapisnik nije vodila tajnica Udruženja, već je istog vodio svjedok A, djelatnik Sektora turizma koji nema iskustva u toj vrsti poslova.
HGK nadalje navodi kako su članovi HGK svjesni da određena ponašanja mogu predstavljati tešku povredu tržišnog natjecanja, ali da sporni dio zapisnika ne znači da su članovi imali i primisli o tome da bi sjednicu koristili za dogovaranje o budućim cijenama. Nakon tog događaja i dalje su svi članovi slobodno sami formirali svoje cijene. Stoga, u razdoblju koje je uslijedilo nije bilo nikakve stvarne opasnosti za slobodu tržišne utakmice u području koje se odnosi na djelatnost marina, odnosno nije bilo štetnih posljedica. Članovi Udruženja protiv kojih je pokrenut predmetni postupak ni prije ni poslije sporne sjednice u svom poslovanju nisu poduzimali bilo kakve radnje koje su u suprotnosti sa slobodom tržišnog natjecanja, te su uvijek slobodno i samostalno donosili svoje poslovne odluke, bez da su prilike kao što je sporna sjednica Udruženja koristili za bilo kakve oblike nedozvoljenog dogovaranja i sporazumijevanja, ističe HGK.
HGK navodi kako je osnovni cilj djelovanja HGK dogovaranje njenih članica o unapređivanju pojedinih gospodarskih djelatnosti te HGK predstavlja mjesto koordinacije postupanja njenih članova, što se obično u praksi tijela koja odlučuju o povredi tržišnog natjecanja uzima u obzir kao razlog za isključivanje odgovornosti udruženja poduzetnika.
Na kraju svog očitovanja, HGK navodi kako je spremna na preuzimanje obveza u smislu članka 49. ZZTN-a, a kako bi se otklonili eventualni negativni učinci nastali za tržišno natjecanje. HGK će u najkraćem roku dostaviti Agenciji podnesak u kojem će predložiti preuzimanje obveza izvršenjem konkretnih mjera kako bi se otklonili negativni učinci postupanja odnosno propuštanja HGK na tržišno natjecanje, a istovremeno će i dostaviti rokove za provedbu predviđenih mjera. HGK navodi kako smatra primjerenim realizaciju tih mjera u obliku obvezujućih uputa za članstvo koje se odnose na zaštitu tržišnog natjecanja.
Agencija nikad nije zaprimila prijedloge mjera, niti bi iste, s obzirom da je u konkretnom slučaju riječ o kartelom predmetu, bilo moguće prihvatiti.
Kako bi potpuno razjasnila način izrade zapisnika sa sjednica Udruženja te kome se sve ti zapisnici dostavljaju, Agencija je dopisom od 10. ožujka 2014. od HGK zatražila dodatno očitovanje. Navedenim dopisom je od HGK također zatraženo da razjasni koju je marinu predstavljao svjedok H na sjednici Udruženja, održanoj 25. listopada 2012., s obzirom da je u popisu nazočnih u rubrici »Puni naziv i adresa poduzeća«