 99/99., 29/02. i 49/02. – pročišćeni tekst; u daljnjem tekstu: Ustavni zakon) privremeno obustavi izvršenje svih pojedinačnih akata ili radnji koje se poduzimaju na osnovi ZUIMP-a i Uredbe/ID-ZUIMP.
5. U točki 24. obrazloženja rješenja od 18. srpnja 2014. Ustavni sud je istaknuo da će u postupku ocjene suglasnosti ZUIMP-a i Uredbe/ID-ZUIMP s Ustavom razmatrati samo prijedloge koji su zaprimljeni do dana donošenja tog rješenja (ukupno 486), dok nijedan naknadno podneseni prijedlog kojim se traži pokretanje postupka za ocjenu suglasnosti s Ustavom ZUIMP-a ili Uredbe/ID-ZUIMP Ustavni sud neće razmatrati, budući da je rješenjem od 18. srpnja 2014. već pokrenuo postupak. Neovisno o tome, u točki 25.1. obrazloženja rješenja od 18. srpnja 2014. Ustavni sud je istaknuo da su propisi koji su predmet odlučivanja u ovom ustavnosudskom postupku (ZUIMP i Uredba/ID-ZUIMP) takvi »da se odluka Ustavnog suda, koja će biti donesena nakon provedbe punog ispitnog postupka, po naravi stvari mora odnositi na sve njihove adresate, neovisno o tome jesu li Ustavnom sudu predložili pokretanje postupka za ocjenu njihove suglasnosti s Ustavom ili ne«.
6. Nakon donošenja rješenja od 18. srpnja 2014. Ustavni sud zaprimio je novih 546 prijedloga za pokretanje postupka za ocjenu suglasnosti Uredbe/ID-ZUIMP s Ustavom i zakonom. Posebno rješenje o odbacivanju tih prijedloga donijet će se u zasebnom ustavnosudskom postupku.
7. Dopisom broj: U-I-4405/2013 od 26. svibnja 2014. Ustavni sud zatražio je, na temelju članka 25. Ustavnog zakona, očitovanje o prijedlogu iz predmeta broj: U-I-4405/2013 od Ministarstva rada i mirovinskog sustava Republike Hrvatske (u daljnjem tekstu: Ministarstvo rada).
Očitovanje Ministarstva rada, klasa: 023-01/14-01/122, urbroj: 524-03-01/1-14-2 od 9. lipnja 2014. zaprimljeno je u Ustavnom sudu 16. lipnja 2014. (u daljnjem tekstu: očitovanje Ministarstva rada).
7.1. Dopisom broj: U-II-3222/2014 od 11. srpnja 2014. Ustavni sud zatražio je i očitovanje o prijedlogu iz predmeta broj: U-II-3222/2014 od Vlade. Očitovanje, klasa: 022-03/14-15/16, urbroj: 50301-04/04-14-5 od 30. srpnja 2014. zaprimljeno je u Ustavnom sudu 31. srpnja 2014. (u daljnjem tekstu: očitovanje Vlade).
7.2. Tijekom postupka, Ustavni sud je od ministra financija Republike Hrvatske zatražio očitovanje o tome jesu li u trenutku donošenja (4. prosinca 2013.) Državnog proračuna Republike Hrvatske za 2014. godinu i projekcije za 2015. i 2016. godinu (»Narodne novine« broj 152/13.) bila uračunata sredstva za isplatu regresa i božićnice za službenike i namještenike u javnim službama sukladno odredbama mjerodavnih kolektivnih ugovora za javne službe; ako jesu, u kojem se dijelu Državnog proračuna za 2014. godinu i projekcije za 2015. i 2016. ta sredstva nalaze i koliki je njihov ukupni iznos. Svoje očitovanje ministar financija dostavio je Ustavnom sudu aktom klasa: 400-06/14-01/236, urbroj: 513-05-01-14-2 od 15. srpnja 2014. (u daljnjem tekstu: očitovanje ministra financija).
II. DONOŠENJE I SADRŽAJ ZUIMP-a I UREDBE/ID-ZUIMP
1) Donošenje i sadržaj ZUIMP-a
8. U rješenju od 18. srpnja 2014. opširno su prikazane okolnosti i postupak donošenja ZUIMP-a. Stoga se u ovom rješenju ponavljaju samo oni navodi Vlade, kao predlagateljice ZUIMP-a, koje je Ustavni sud smatrao relevantnima za ovaj ustavnosudski postupak.
9. U poglavlju II. Prijedloga zakona o uskrati isplate pojedinih materijalnih prava zaposlenima u javnim službama s Konačnim prijedlogom zakona (u rješenju od 18. srpnja 2014. taj je prijedlog označen kraticom: P.Z. 228/12), pod nazivom »Ocjena stanja i osnovna pitanja koja se uređuju zakonom te posljedice donošenja zakona«, Vlada je navela:
»S obzirom da na troškove rada, koji su u Republici Hrvatskoj osjetno viši od troškova rada zemalja članica Europske unije, neizravno utječu i mnogobrojna materijalna prava i dodaci zaposlenih u državnim i javnim službama, započeli su kolektivni pregovori vezani uz pojedine institute i pojedina materijalna prava zaposlenika, kako bi se