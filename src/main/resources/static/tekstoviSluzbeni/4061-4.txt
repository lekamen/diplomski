 pažnjom prema imovini ugostiteljskog objekta.
(3) Osoblje ne smije:
1. pušiti i jesti za vrijeme obavljanja poslova na radnom mjestu,
2. zadržavati se u ugostiteljskom objektu izvan svog radnog vremena, osim po potrebi.
Članak 27.
(1) Osoblje na pripremi jela ne smije prolaziti prostorijama za goste i ostalo osoblje.
(2) Osoblje na pripremi i usluživanju jela, pića i napitaka u funkcionalnoj cjelini kuhinje mora imati:
1. sanitarni čvor, sukladno Prilogu III., točki 4. ovog Pravilnika. U objektima do 50 kreveta, propisani elementi (zahodska školjka, umivaonik, pisoar i tuš) mogu se nalaziti u jednoj prostoriji,
2. garderobu s dvodijelnim garderobnim ormarićima s ključem, a radna odjeća ne smije se odlagati u ormarić u koji se odlaže osobna odjeća.
2.5.8. Isticanje naziva vrste i naziva objekta
Članak 28.
Na glavnom ulazu u objekt ugostitelj mora na primjeren način istaknuti naziv vrste i naziv objekta, te tvrtku trgovačkog društva ili obrta.
2.6. MINIMALNI UVJETI ZA OBJEKT ZA ROBINZONSKI SMJEŠTAJ
Članak 29.
(1) Minimalni uvjeti za vrstu Objekt za robinzonski smještaj, propisani su u Prilogu IV. ovog Pravilnika.
(2) Kapacitet objekta određuje se prema broju gostiju koji mogu sigurno boraviti u njemu.
(3) Inspektor zaštite od požara može zahtijevati provedbu dodatnih mjera zaštite od požara.
3. VRSTE OBJEKATA I UVJETI ZA VRSTE
Članak 30.
Objekti iz skupine Ostali ugostiteljski objekti za smještaj razvrstavaju se sukladno obveznim ugostiteljskim uslugama u vrste:
1. Soba,
2. Apartman,
3. Studio apartman,
4. Kuća za odmor,
5. Prenoćište,
6. Odmaralište za djecu,
7. Hostel,
8. Planinarski dom,
9. Lovački dom,
10. Učenički dom ili Studentski dom ili Akademis,
11. Objekt za robinzonski smještaj.
Članak 31.
(1) Za razvrstavanje u vrste Soba, Apartman, Studio apartman i Kuća za odmor moraju biti ispunjeni minimalni uvjeti i uvjeti za najnižu kategoriju iz Priloga I. i II., ovog Pravilnika.
(2) Za razvrstavanje u vrste Prenoćište, Odmaralište za djecu, Hostel, Planinarski dom, Lovački dom i Učenički dom ili Studentski dom ili Akademis moraju biti ispunjeni minimalni uvjeti i uvjeti propisani u Prilogu III. ovog Pravilnika.
(3) Za razvrstavanje u vrstu Objekt za robinzonski smještaj moraju biti ispunjeni minimalni uvjeti za Objekt za robinzonski smještaj i uvjeti propisani u prilogu IV. ovog Pravilnika.
(4) Sve vrste objekata mogu biti klupskog tipa (samo za članove kluba).
3.1. VRSTA SOBA
Članak 32.
(1) Soba je objekt u kojem ugostitelj pruža uslugu smještaja.
(2) U Sobi ugostitelj može pružati usluge prehrane, pića i napitaka.
3.2. VRSTA APARTMAN
Članak 33.
(1) Apartman je objekt u kojem ugostitelj pruža uslugu smještaja, opremljen da gost sam može pripremati i konzumirati hranu.
(2) U Apartmanu ugostitelj može pružati usluge prehrane, pića i napitaka.
3.3. VRSTA STUDIO APARTMAN
Članak 34.
(1) Studio apartman je objekt u kojem ugostitelj pruža uslugu smještaja, opremljen da gost u jednoj prostoriji može spavati, boraviti, pripremati i konzumirati hranu.
(2) U Studio apartmanu ugostitelj može pružati usluge prehrane, pića i napitaka.
3.4. VRSTA KUĆA ZA ODMOR
Članak 35.
(1) Kuća za odmor je objekt u kojem ugostitelj pruža uslugu smještaja i korištenja okućnice, opremljen da gost sam može pripremati i konzumirati hranu.
(2) U Kući za odmor ugostitelj može pružati usluge prehrane, pića i napitaka.
3.5. VRSTA PRENOĆIŠTE
Članak 36.
(1) Prenoćište je funkcionalna cjelina sa zasebnim ulazom, horizontalnim i vertikalnim komunikacijama, u kojem ugostitelj pruža uslugu smještaja, a može pružati usluge prehrane, pića i napitaka.
(2) Smještajne jedinice u Prenoćištu su sobe.
3.6. VRSTA ODMARALIŠTE ZA DJECU
Članak 37.
(1) Odmaralište za djecu je funkcionalna cjelina sa zasebnim ulazom, horizontalnim i vertikalnim komunikacijama, u kojem ugostitelj pruža uslugu organiziranog smještaja djece, a može pružati usluge prehrane, pića i napitaka.
(2) Smještajne jedinice u Odmaralištu za djecu su sobe i/ili spavaonice.
3.7. VRSTA HOSTEL
Članak 38.
(1)