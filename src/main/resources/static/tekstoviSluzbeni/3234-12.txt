 komponenta za dizala, iako je sukladna s ovim Pravilnikom, predstavlja rizik za zdravlje ili sigurnost osoba i, prema potrebi, sigurnost imovine, ono će od relevantnoga gospodarskog subjekta zahtijevati poduzimanje odgovarajuće mjere kako bi osigurao da ta sigurnosna komponenta za dizala nakon stavljanja na tržište više ne predstavlja rizik, da je povuče s tržišta ili opozove u razumnom roku koji propiše i koji je primjeren naravi rizika.
(3) Gospodarski subjekt osigurava provođenje korektivnih radnji u pogledu svih dizala ili sigurnosnih komponenti za dizala koje je stavio na tržište ili stavio na raspolaganje na tržištu Unije.
(4) Nadležno inspekcijsko tijelo o tome odmah obavješćuje Komisiju i ostale države članice. Navedeni podaci uključuju sve dostupne detalje, posebno one nužne za identifikaciju dizala ili sigurnosnih komponenti za dizala u pitanju, podrijetlo i opskrbni lanac dizala ili sigurnosnih komponenti za dizala, vrstu rizika te vrstu i trajanje poduzetih nacionalnih mjera.
Članak 36.
Formalna nesukladnost
(1) Ne dovodeći u pitanje članak 34. ovoga Pravilnika, nadležno inspekcijsko tijelo će od dotičnoga gospodarskog subjekta zahtijevati otklanjanje nesukladnosti ako ustanovi jedno od sljedećeg:
– oznaka CE nije stavljena u skladu s člankom 30. Uredbe (EZ) br. 765/2008 ili člankom 19. ovoga Pravilnika;
– oznaka CE nije stavljena;
– identifikacijski broj prijavljenog tijela nije stavljen u skladu s člankom 19. ovoga Pravilnika ili nije stavljen, kada se to zahtijeva člankom 19. ovoga Pravilnika;
– EU izjava o sukladnosti nije sastavljena;
– EU izjava o sukladnosti nije pravilno sastavljena;
– tehnička dokumentacija iz Priloga IV. dijelova A i B, Priloga VII., VIII. i XI. ovoga Pravilnika nedostupna je ili nepotpuna;
– ime, registrirano trgovačko ime ili registrirana trgovačka oznaka ili adresa ugraditelja, proizvođača ili uvoznika nije navedena u skladu s člankom 7. stavkom 7., člankom 8. stavkom 8. ili člankom 10. stavkom 5. ovoga Pravilnika;
– podaci koji omogućuju identifikaciju dizala ili sigurnosne komponente za dizala nisu navedeni u skladu s člankom 7. stavkom 6. ili člankom 8. stavkom 7. ovoga Pravilnika;
– uz dizalo ili sigurnosnu komponentu za dizalo nisu dostavljeni dokumenti iz članka 7. stavka 8. ili članka 8. stavka 9. ovoga Pravilnika ili ti dokumenti nisu u skladu s primjenjivim zahtjevima.
(2) Ako se nesukladnost iz stavka 1. ovoga članka nastavi, nadležno inspekcijsko tijelo poduzima sve odgovarajuće mjere kako bi se ograničila ili zabranila uporaba dizala ili ga opozvala, ili kako bi se ograničilo ili zabranilo stavljanje na raspolaganje na tržištu sigurnosne komponente za dizala ili osigurala njezin opoziv ili povlačenje s tržišta.
POGLAVLJE VI.
PRIJELAZNE I ZAVRŠNE ODREDBE
Članak 37.
Prijelazne odredbe
(1) Ne smije se spriječiti stavljanje u uporabu dizala ili stavljanje na raspolaganje na tržištu sigurnosnih komponenti za dizala koji su obuhvaćeni Pravilnikom o sigurnosti dizala (»Narodne novine«, br. 58/2010) kojim je prenešena Direktiva 95/16/EC, a u skladu su s tim Pravilnikom i stavljeni su na tržište prije 20. travnja 2016.
(2) Certifikati i odluke koje su izdala prijavljena tijela u skladu s Pravilnikom o sigurnosti dizala (»Narodne novine«, br. 58/2010) vrijede prema ovom Pravilniku.
Članak 38.
Stavljanje izvan snage
Danom stupanja na snagu ovoga Pravilnika prestaju važiti odredbe članaka 1., 2., 3., 4., 5., 6., 7., 8., 9., 10., 11., 12., 13., 14., 15., 16., 17., 18., 19., 36. stavak 1. i Dodataka I, II, III, IV, V, VI, VII, VIII, IX, X, XI, XII, XIII i XIV Pravilnika o sigurnosti dizala (»Narodne novine«, br. 58/2010).
Članak 39.
Stupanje na snagu i primjena
Ovaj Pravilnik objavljuje se u »Narodnim novinama«, a stupa na snagu 20. travnja 2016.
Klasa: 011-01/15-01/177
Urbroj: 526-03-01-02/1-15-6
Zagreb, 24. veljače 2016.
Ministar Tomislav Panenić, v. r.
PRILOG I.
BITNI ZDRAVSTVENI I SIGURNOSNI ZAHTJEVI
UVODNE NAPOMENE
1. Obveze utvrđene bitnim zdravstvenim i sigurnosnim zahtjevima