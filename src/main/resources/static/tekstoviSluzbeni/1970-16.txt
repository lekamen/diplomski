 potpore.
(2) Kako bi se omogućilo praćenje potpora, koje se izuzimaju od obveze prijave Europskoj komisiji na temelju Uredbe Komisije (EU) br. 651/2014 od 17. lipnja 2014., nadležna ministarstva iz članka 6. točke 14. ovoga Zakona (ili, u slučaju potpora dodijeljenih za projekte europske teritorijalne suradnje, država članica u kojoj se nalazi upravljačko tijelo), koristeći osobne identifikacijske brojeve korisnika potpora vode podrobnu evidenciju o informacijama i potrebnoj pratećoj dokumentaciji kako bi se utvrdilo da su ispunjeni svi uvjeti utvrđeni Uredbom Komisije (EU) br. 651/2014 od 17. lipnja 2014. Informacije i prateća dokumentacija čuvaju se 10 godina od dana dodjele posljednje potpore na temelju ovoga Zakona.
IV. PREKRŠAJNE ODREDBE
Prekršajne odredbe
Članak 23.
(1) Novčanom kaznom u iznosu od 100.000,00 do 1.000.000,00 kuna kaznit će se za prekršaj korisnik potpore ako ne podnese godišnje pisano izvješće o korištenju potpora nadležnom ministarstvu iz članka 6. točke 14. ovoga Zakona i Ministarstvu financija – Poreznoj upravi, sukladno odredbama članka 17. stavaka 4. i 5. ovoga Zakona.
(2) Za prekršaj iz stavka 1. ovoga članka kaznit će se i odgovorna osoba korisnika potpore novčanom kaznom u iznosu od 10.000,00 do 50.000,00 kuna.
(3) Podnositelji prijave za korištenje potpora za ulaganja sukladno ovome Zakonu ne mogu biti pravne, odnosno fizičke osobe koje su pravomoćno osuđene za gospodarski kriminal.
V. PRIJELAZNE I ZAVRŠNE ODREDBE
Članak 24.
(1) Vlada Republike Hrvatske će u roku od 30 dana od dana stupanja na snagu ovoga Zakona donijeti uredbu iz članka 17. stavka 8. ovoga Zakona.
(2) Uredba o poticanju investicija i unapređenju investicijskog okruženja (»Narodne novine«, br. 40/13.) donesena na temelju Zakona o poticanju investicija i unapređenju investicijskog okruženja (»Narodne novine«, br. 111/12. i 28/13.) ostaje na snazi do donošenja uredbe iz članka 17. stavka 8. ovoga Zakona.
Članak 25.
Trgovačka društva i obrti, obveznici poreza na dobit koji koriste poticajne mjere, porezne povlastice za ulaganje, a koje su ostvarili prema Zakonu o poticanju ulaganja (»Narodne novine«, br. 73/00.), Zakonu o poticanju ulaganja (»Narodne novine«, br. 138/06. i 61/11.) i Zakonu o poticanju investicija i unapređenju investicijskog okruženja (»Narodne novine«, br. 111/12. i 28/13.), zadržavaju pravo korištenja odobrenih poticajnih mjera, poreznih povlastica do isteka razdoblja za koje su odobrene.
Članak 26.
(1) Svi postupci i radnje započeti prema odredbama Zakona o poticanju investicija i unapređenju investicijskog okruženja (»Narodne novine«, br. 111/12. i 28/13.), a nedovršeni do uključivo 30. lipnja 2014., dovršit će se prema odredbama Zakona o poticanju investicija i unapređenju investicijskog okruženja (»Narodne novine«, br. 111/12. i 28/13.).
(2) Svi postupci i radnje započeti nakon 30. lipnja 2014., prema odredbama Zakona o poticanju investicija i unapređenju investicijskog okruženja (»Narodne novine«, br. 111/12. i 28/13.), a nedovršeni prije stupanja na snagu ovoga Zakona, dovršit će se prema odredbama ovoga Zakona ako je to povoljnije za korisnika potpore.
(3) Svi postupci i radnje vezani uz projekte ulaganja koji se odnose na aktivnosti iz članka 13. stavka 1. točke B. podtočke 3. Zakona o poticanju investicija i unapređenju investicijskog okruženja (»Narodne novine«, br. 111/12. i 28/13.), započeti nakon 30. lipnja 2014., a nedovršeni prije stupanja na snagu ovoga Zakona, dovršit će se prema odredbama Zakona o poticanju investicija i unapređenju investicijskog okruženja (»Narodne novine«, br. 111/12. i 28/13.).
Članak 27.
Danom stupanja na snagu ovoga Zakona prestaje važiti Zakon o poticanju investicija i unapređenju investicijskog okruženja (»Narodne novine«, br. 111/12. i 28/13.).
Članak 28.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/125
Zagreb, 18. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
