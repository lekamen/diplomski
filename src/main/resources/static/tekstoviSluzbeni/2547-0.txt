135 16.12.2015 Pravilnik o dopuni Pravilnika o pripravničkom stažu zdravstvenih radnika
MINISTARSTVO ZDRAVLJA
2548
Na temelju članka 136. Zakona o zdravstvenoj zaštiti (»Narodne novine«, broj 150/2008, 71/2010, 139/2010, 22/2011, 84/2011, 12/2012, 35/2012, 70/2012, 82/2013, 22/2014 i 154/2014) uz prethodno pribavljeno mišljenje nadležne komore, ministar zdravlja donosi
PRAVILNIK
O DOPUNI PRAVILNIKA O PRIPRAVNIČKOM STAŽU ZDRAVSTVENIH RADNIKA
Članak 1.
U Pravilniku o pripravničkom stažu zdravstvenih radnika (»Narodne novine«, broj 2/2011, 14/2013 i 126/2014) u članku 13. dodaje se točka 10. koja glasi:
»10. za dentalne asistente
a) dentalno asistiranje, dentalna oprema i materijali,
b) zdravstvena njega i hitna stanja,
c) zakon kojim se regulira dentalna medicina, informatizacija.«
Članak 2.
Program pripravničkog staža dentalnih asistenata nalazi se u Prilogu I. ovoga Pravilnika i čini njegov sastavni dio.
Članak 3.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-04/56
Urbroj: 534-02-1-1/2-15-01
Zagreb, 11. prosinca 2015.
Ministar prim. Siniša Varga, dr. med. dent., v. r.
PRILOG I.
PROGRAM PRIPRAVNIČKOG STAŽA ZA DENTALNE ASISTENTE
Program pripravničkog staža dentalnih asistenata obavlja se nakon završenog strukovnog obrazovanja za dentalnog asistenta u trajanju od godine dana prema sljedećem programu:
– primarna stomatološka zaštita (8 mjeseci)
– oralna kirurgija (1 mjesec)
– parodontologija (15 dana)
– oralna medicina (15 dana)
– stomatološka protetika (1 mjesec)
– ortodoncija (15 dana)
– pedodoncija (15 dana).
Plan i program pripravničkog staža za dentalne asistente
Primarna dentalna zaštita – 8 mjeseci
Organizacija rada i opis poslova svog radnog mjesta, vještina komunikacije u ordinaciji u odnosu na dobne skupine (djeca, adolescenti, starije osobe), zaštita prava pacijenata, sigurnost pacijenata, upravljane medicinskom dokumentacijom, kontrola infekcija, upoznavanje sa sadržajem i postupcima u dentalnoj medicini kod hitnih stanja, prijam pacijenata i priprema za dentalne zahvate, priprema i postupanje kod obrade rizičnih pacijenata, priprema instrumenata, lijekova i materijala za dentalne zahvate, asistiranje za vrijeme izvođenja zahvata, raspremanje i dezinfekcija radnog mjesta, pribora i strojeva poslije dentalnog zahvata, dezinfekcija i sterilizacija instrumenata i materijala, kontrola sterilizacije, postupak pravilnog čuvanja instrumenata, materijala, lijekova i potrebnog pribora, kontrola valjanosti, prevencija i zdravstveni odgoj.
Oralna kirurgija – 1 mjesec
Upoznavanje s kirurškim instrumentima i opremom u ambulanti i operacijskoj dvorani te postupcima njihovog održavanja, priprema radnog mjesta u operacijskoj dvorani, asistiranje u oralno- -kirurškoj ambulanti, upoznavanje s laserima i njihovom primjenom, upoznavanje s implantološkim instrumentarijem.
Parodontologija – 15 dana
Upute bolesniku za održavanje oralne higijene na modelu i u usnoj šupljini, upoznavanje s ručnim i strojnim instrumentima za parodontologiju, održavanje parodontoloških instrumenata, priprema operacijskog radnog mjesta i asistiranje.
Oralna medicina – 15 dana
Priprema i asistiranje kod pojedinih testova i liječenju oralnih bolesti (test na candidu, mjerenje količine sline), provođenje fizikalne terapije (jonoforeza), biostimulirajući laser.
Stomatološka protetika – 1 mjesec
Priprema radnog mjesta u protetici, upoznavanje s posebnim instrumentima i vrstama žlica za otiske, upoznavanje s otisnim materijalima i njihovom pripremom, vrste cemenata i načini primjene, dezinfekcija otisaka, suradnja s dentalnim laboratorijima.
Ortodoncija – 15 dana
Upoznavanje s instrumentima u ortodontskoj ordinaciji, upoznavanje s materijalima za otiske, suradnja s dentalnim laboratorijem, materijali i postupci za cementiranje elemenata ortodontske naprave.
Pedodoncija – 15 dana
Procjena ponašanja djece pacijenata u čekaonici, upoznavanje s postupcima primarne prevencije karijesa i oralnih bolesti, priprema i