14 12.02.2016 Pravilnik o izmjenama i dopunama Pravilnika o prihvatljivosti izdataka u okviru Europskog socijalnog fonda
MINISTARSTVO RADA I MIROVINSKOGA SUSTAVA
386
Na temelju članka 7. Zakona o uspostavi institucionalnog okvira za provedbu europskih strukturnih i investicijskih fondova u Republici Hrvatskoj u financijskom razdoblju 2014. – 2020. (»Narodne novine«, broj 92/2014) i članka 5. stavka 3. Uredbe o tijelima u sustavu upravljanja i kontrole korištenja Europskog socijalnog fonda, Europskog fonda za regionalni razvoj i Kohezijskog fonda, u vezi s ciljem »Ulaganje za rast i radna mjesta (»Narodne novine«, broj 107/2014, 23/2015, 129/2015), ministrica rada i mirovinskoga sustava donosi
PRAVILNIK
O IZMJENAMA I DOPUNAMA PRAVILNIKA O PRIHVATLJIVOSTI IZDATAKA U OKVIRU EUROPSKOG SOCIJALNOG FONDA
Članak 1.
U Pravilniku o prihvatljivosti izdataka u okviru Europskog socijalnog fonda (»Narodne novine«, broj 149/2014.) u članku 1. iza stavka 1. dodaje se stavak 2. koji glasi:
»Odredbe ovog Pravilnika ne odnose se na izdatke Operativnog programa financirane putem financijskih instrumenata.«.
Članak 2.
U članku 2. točki 13. riječ: »potvrđivanju« zamjenjuje se riječju: »potvrđivanju«.
U točki 16. riječi: »('Narodne novine', broj 107/2014)« brišu se.
Članak 3.
U članku 3. stavku 1. točki 1. druga rečenica briše se.
U točki 4. treća rečenica briše se.
Točka 6. mijenja se i glasi:
»Operacija je projekt ili skupina projekata koje za financiranje odabire Upravljačko tijelo
Operativnog programa, a koji doprinose ostvarivanju specifičnih ciljeva pripadajuće prioritetne osi.«.
Točka 7. mijenja se i glasi:
»Razdoblje prihvatljivosti izdataka je razdoblje od 1. siječnja 2014. do 31. prosinca 2023. Izdaci u okviru Inicijative za zapošljavanje mladih prihvatljivi su od 1. rujna 2013.«.
U točki 12. podstavak 2. mijenja se i glasi:
»– de minimis potpora smatra se dodijeljenom u trenutku kada primatelj stekne pravo na primanje potpore (potpisom ugovora od strane svih ugovornih strana), neovisno o datumu isplate de minimis potpore primatelju potpore.«.
Članak 4.
U članku 5. stavku 3. riječi »točke 4.« mijenjaju se i glase: »točke 3. i 5.« Stavak 5. mijenja se i glasi:
»Izdaci koji proizlaze iz korištenja instrumenta iz članka 3. točke 10. ovog Pravilnika (do granice od 10% financijskih sredstava Unije za svaku prioritetnu os Operativnog programa) podliježu pravilima prihvatljivosti za EFRR, pod uvjetom da su takvi troškovi nužni za zadovoljavajuću provedbu projekta te da su s njim izravno povezani. Nadležna Posrednička tijela su odgovorna za praćenje poštivanja postotnog ograničenja utvrđenog navedenim člankom. Zahtjeve i uvjete za korištenje ovog instrumenta za pojedine projekte donosi nadležno tijelo, a uvjeti prihvatljivosti za izdatke u sklopu ovog instrumenta utvrđuju se odredbama Pravilnika iz članka 10. stavka 1. Uredbe, koji donosi čelnik središnjeg tijela državne uprave iz članka 5. stavka 1. Uredbe.«.
U stavku 7. riječ: »revizije« mijenja se i glasi: »izmjene«, a riječ: »reviziju« mijenja se i glasi: »izmjenom«.
Članak 5.
U tablici iz Priloga 1. točki 6. stupac 1. mijenja se i glasi:
»Kupnja opreme i vozila koja se koriste u svrhu upravljanja projektom, a ne izravno za provedbu projektnih aktivnosti«.
Točka 9. briše se.
Dosadašnje točke 10. i 11. postaju točke 9. i 10.
U dosadašnjoj točki 12. koja postaje točka 11. stupac 1. mijenja se i glasi:
»Bankovni troškovi za otvaranje i vođenje računa, naknade za financijske transfere i ostali troškovi financijske prirode«.
U dosadašnjoj točki 13. koja postaje točka 12., stupac 1. mijenja se i glasi: »Kupnja neizgrađenog zemljišta i izgrađenog zemljišta«.
U dosadašnjoj točki 16. koja postaje točka 15., u stupcu 3. podstavku 1. riječi: »Uredbe (EU) br. 1303/2012« zamjenjuju se riječima: »Uredbe (EU) br. 1303/2013.«.
Točka 17. briše se.
Dosadašnje točke od 18. do 21. postaju točke od 16. do 19.
U dosadašnjoj točki 22. koja postaje točka 20., stupac 3. mijenja se i glasi:
»Ukoliko nacionalno ili