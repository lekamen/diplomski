smanjenja tržišne utakmice među konkurentima niti eliminacije konkurenata s tržišta već upravo suprotno – omogućava jednostavniju, transparentniju i dinamičniju tržišnu utakmicu.
Slijedom svojih navoda, Favorit je predložio da Agencija donese rješenje sukladno članku 58. stavku 1. točki 3. ZZTN-a kojim se utvrđuje da stranke u postupku nisu u predmetnom slučaju narušile tržišno natjecanje sklapanjem zabranjenog sporazuma.
7.3. Očitovanje poduzetnika Germania Sport
U očitovanju na Obavijest o preliminarno utvrđenim činjenicama u postupku od 9. rujna 2015., Germania Sport negirala je činjenicu sklapanja zabranjenog sporazuma u smislu članka 8. ZZTN-a. Navela je kako je točno da isključivo o priređivaču ovisi hoće li i u kojem iznosu obračunavati MT na igre klađenja, te da mjesečna naknada iz članka 51. stavka 3. Zakona o igrama na sreću postoji neovisno o tome obračunavaju li priređivači igara na sreću MT ili ne. Međutim, Germania Sport kao i svi ostali priređivači igre klađenja, od 2000. obračunava MT, a percepcija igrača je da MT predstavlja mjesečnu naknadu koju priređivači plaćaju u korist državnog proračuna.
Promjena obračuna MT isključivo je posljedica promjena u Zakonu o igrama na sreću kojim se promjenama uvodi oporezivanje dobitaka. Da nije došlo do promjene zakonskih propisa, ne bi došlo do izmjene načina obračuna MT-a. Isključivi razlog održavanja sjednice Udruge 26. ožujka 2014. je promjena Zakona, a ne utvrđivanje novog obračuna MT-a.
Obračun MT-a je bio spomenut na predmetnoj sjednici Udruge, ali navedeni prijedlog i navodno donesena odluka o novom obračunu po kojem bi osnovica bio sam ulog je već bila u primjeni pa je stoga pogrešan zaključak Agencije da je u konkretnom slučaju bila riječ o dogovoru odnosno razmjeni informacija o budućem poslovanju, jer je bila riječ o već postojećem, a ne budućem poslovanju.
Germania Sport je istaknula kako od 1. travnja 2014. nije obračunavala niti sada obračunava MT na klađenja tijekom trajanja događaja (klađenje uživo), pa je stoga u odnosu na navedenu vrstu igara na sreću pogodovala igračima s obzirom da je donošenjem odluke o obračunu 0% MT-a na klađenje uživo povećala višestruko dobitak igrača i time smanjila svoje prihode. S obzirom na to da je mjerodavno tržište priređivanja igara na sreću – klađenja, a Germania Sport kod igara klađenja uživo nije primjenjivala obračun MT-a od 5% na uplatu, proizlazi kako Germania Sport nije u navedenom pogledu postupala u skladu s navodno sklopljenim zabranjenim sporazumom za koje se terete poduzetnici.
Germania Sport je navela kako je riječ o specifičnoj djelatnosti i specifičnoj »cijeni«, jer sam igrač odlučuje koliki će iznos (cijene) uplatiti za određen događaj, dok MT ne utječe na visinu cijene, već na visinu eventualnog dobitka igrača »proizvoda« kojeg će priređivači isplatiti igraču ukoliko bude imao dobitni listić.
Iznos eventualnog dobitka ovisi o koeficijentu, broju događaja, eventualnim bonusima i drugom. Stoga, ukoliko igrač ne ostvari potencijalni dobitak odnosno ako uplaćeni listić bude gubitan, sasvim je irelevantna činjenica je li, i kojem iznosu i kojom metodom obračunat MT. U konkretnom slučaju zbog specifičnosti djelatnosti, ne može se govoriti o cijeni koju plaćaju potrošači za robu i uslugu za koju znaju sigurno da će je dobiti.
Slijedom navedenog, Germania Sport navodi kako se odnos između promjene obračuna MT-a ne može promatrati sa stanovišta »cijene« svih listića, već se MT i potencijalni dobitak igrača može sagledavati i uspoređivati samo u odnosu na dobitne listiće (kao proizvod priređivača kojeg je priređivač dužan isporučiti (isplatiti) igraču), a ne i na gubitne listiće.
Germania Sport je u razdoblju od 1. travnja 2014. do kraja kolovoza 2015. svojim bonusima znatno povećavala moguće dobitke igrača te je s navedenog stajališta pogodovala igračima. Istovremeno Germania Sport već nekoliko godina posluje s gubicima te bi bilo kakvo izricanje upravno kaznene mjere Germania Sportu prouzročilo teškoće u poslovanju