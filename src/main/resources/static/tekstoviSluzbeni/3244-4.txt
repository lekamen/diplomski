 je mjerilo pod njegovom odgovornošću, osigurati da uvjeti skladištenja ili prijevoza ne ugrožavaju sukladnost mjerila s temeljnim zahtjevima iz Dodatka I. i odgovarajućim posebnim dodatkom koji se odnosi na dotičnu vrstu mjerila.
(7) Kada uvoznik smatra prikladnim s obzirom na radne značajke mjerila, ispituje uzorke mjerila koja su već stavljena na raspolaganje na tržištu, istražuje i, prema potrebi, vodi knjigu pritužbi i registar nesukladnih i opozvanih mjerila te o svakom takvom praćenju mora obavijestiti distributere.
(8) Ako uvoznik smatra ili ima razloga vjerovati da mjerilo koje je stavio na tržište nije sukladno s propisanim zahtjevima ovoga Pravilnika, mora bez odgode poduzeti popravne radnje kako bi se mjerilo uskladilo ili, prema potrebi povuklo s tržišta ili opozvalo. Ako mjerilo predstavlja rizik, uvoznik mora o tome bez odgode obavijestiti središnje tijelo državne uprave nadležno za mjeriteljstvo i nadležna nacionalna tijela onih država članica u kojima je stavio mjerilo na raspolaganje na tržištu navodeći podatke, posebno o nesukladnosti mjerila i o svim poduzetim popravnim radnjama.
(9) Uvoznik je obvezan tijekom deset (10) godina od dana stavljanja mjerila na tržište čuvati primjerak EU izjave o sukladnosti radi njegovog stavljanja na raspolaganje središnjem tijelu državne uprave nadležnom za mjeriteljstvo i osigurati da tehnička dokumentacija bude raspoloživa mjeriteljskim inspektorima središnjeg tijela državne uprave nadležnog za mjeriteljstvo na njihov zahtjev.
(10) Uvoznik je obvezan na opravdan zahtjev središnjeg tijela državne uprave nadležnog za mjeriteljstvo, osigurati sve podatke i dokumente, u papirnatom ili elektroničkom obliku, koji su nužni za dokazivanje sukladnosti mjerila s odredbama ovoga Pravilnika na hrvatskom jeziku ili nekom drugom jeziku lako razumljivom tom tijelu. Uvoznik mora na zahtjev središnjeg tijela državne uprave nadležnog za mjeriteljstvo surađivati na svakoj poduzetoj radnji kako bi se uklonili rizici koje predstavlja mjerilo koje je stavio na tržište.
Obveze distributera
Članak 12.
(1) Kada stavlja mjerilo na raspolaganje na tržištu i/ili ga stavlja u uporabu, distributer mora postupati s dužnom pažnjom u odnosu na zahtjeve ovoga Pravilnika.
(2) Prije stavljanja mjerila na raspolaganje na tržištu i/ili njegova stavljanja u uporabu distributer mora provjeriti je li mjerilo označeno oznakom CE i dodatnom mjeriteljskom oznakom, je li priložena EU izjava o sukladnosti, potrebni dokumenti, upute i informacije na hrvatskom jeziku u skladu s Dodatkom I. točkom 9.3., te jesu li proizvođač i uvoznik ispunili zahtjeve utvrđene u članku 9. stavcima 7. i 8. odnosno članku 11. stavku 4. ovoga Pravilnika.
(3) Kada distributer smatra ili ima razloga vjerovati da mjerilo nije sukladno s temeljnim zahtjevima iz Dodatka I. i odgovarajućim posebnim dodatkom koji se odnosi na dotičnu vrstu mjerila, ne smije stavljati mjerilo na raspolaganje na tržištu ili ga staviti u uporabu sve dok se ne provede njegovo usklađivanje. Ako mjerilo predstavlja rizik, distributer o tome mora obavijestiti proizvođača ili uvoznika te mjeriteljsku inspekciju središnjeg tijela državne uprave nadležnog za mjeriteljstvo.
(4) Dok je mjerilo pod njegovom odgovornošću distributer mora osigurati, da uvjeti skladištenja ili prijevoza ne ugroze sukladnost mjerila s temeljnim zahtjevima iz Dodatka I. te odgovarajućim posebnim dodatkom koji se odnosi na dotičnu vrstu mjerila.
(5) Kada distributer smatra ili ima razloga vjerovati da mjerilo koje je stavio na raspolaganje na tržištu i/ili u uporabu nije sukladno sa zahtjevima ovoga Pravilnika, mora osigurati provedbu potrebnih popravnih radnji, kako bi se to mjerilo uskladilo ili prema potrebi povuklo s tržišta ili opozvalo. Ako mjerilo predstavlja rizik, distributer o tome bez odgode mora obavijestiti središnje tijelo državne uprave nadležno za mjeriteljstvo kao i nadležna nacionalna tijela onih država članica u kojima je mjerilo stavio na raspolaganje na tržištu, navodeći