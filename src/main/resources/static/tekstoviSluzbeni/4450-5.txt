 posljednjih 5 godina. Bodovanje se obavlja na način da se za više od 3 godine u Upisniku o izdanim povlasticama za akvakulturu dobiva 3 boda, za 2-3 godine u Upisniku 2 boda, a za manje od 2 godine 1 bod. Podatke o navedenom Agencija za poljoprivredno zemljište pribavit će od Ministarstva poljoprivrede.
7. Sastavnica – Mehanizacija za korištenje i održavanje ribnjaka i specijalizirano vozilo za prijevoz ribe
Vrednuje se raspolaganje mehanizacijom za korištenje i održavanje ribnjaka te specijaliziranim vozilima za prijevoz ribe bitnima za proizvodnju (bager/buldožer/traktor, odnosno specijalizirano vozilo za prijevoz ribe). Za specijalizirano vozilo kriterij se dokazuje preslikom prometne dozvole koja glasi na ponuditelja, a u slučaju najma vozila preslikom ugovora o najmu sa subjektom na kojega glasi prometna dozvola. Vlasništvo ili najam mehanizacije (bager, buldožer, traktor) dokazuje se preslikom odgovarajuće dokumentacije (račun, ugovor o najmu). Bodovanje se obavlja na način da sudionik na pozivu koji raspolaže specijaliziranim vozilom za prijevoz ribe dobiva maksimalnih 6 bodova, ukoliko raspolaže samo potrebnom mehanizacijom za korištenje i održavanje ribnjaka (bager, buldožer, traktor) dobiva 3 boda, dok sudionik na pozivu koji ne raspolaže potrebnom mehanizacijom, niti specijaliziranim vozilom za prijevoz ribe dobiva 0 bodova.
8. Sastavnica – Ekološka proizvodnja
Vrednuje se proizvodnja u sustavu ekološke proizvodnje. Bodovanje se obavlja na način da se za proizvodnju koja se nalazi u sustavu ekološke proizvodnje ili je u prijelaznom razdoblju dobiva 1 bod, a ukoliko proizvodnja nije u sustavu ekološke proizvodnje ili prijelaznom razdoblju dobiva se 0 bodova.
Podatke o navedenom Agencija za poljoprivredno zemljište pribavit će od Ministarstva poljoprivrede i Agencije za plaćanja u poljoprivredi, ribarstvu i ruralnom razvoju.
Na dobivenim površinama poljoprivrednog zemljišta na predmetnom javnom pozivu proizvodnja također mora biti u sustavu ekološke, što će se kontrolirati u sklopu kontrole provođenja Gospodarskog programa sudionika.
9. Sastavnica – Stručna sprema sudionika na pozivu/vlasnika/zaposlenika (ribarstvo, agronomija/poljoprivreda, veterinarstvo, biologija, biotehnologija)
Vrednuje se stupanj stručne spreme odgovarajuće struke, odnosno dodatno stručno osposobljavanje sudionika na pozivu/vlasnika/zaposlenika. Osoba na koju se ostvaruju bodovi po ovoj sastavnici mora biti član OPG-a, odnosno vlasnik ili zaposlen u obrtu ili pravnoj osobi najmanje godinu dana do prijave na javni poziv. Kriteriji se dokazuju preslikom diplome/svjedodžbe/uvjerenja o stručnoj spremni, odnosno osposobljavanju sudionika poziva/vlasnika/zaposlenika i potvrdom Hrvatskog zavoda za mirovinsko osiguranje. Bodovanje se obavlja na način da se za stupanj VSS, odnosno magistar (mag) ili VŠS, odnosno sveučilišni prvostupnik (univ. bacc.) struke ribarstvo, poljoprivreda/agronomija, veterinarstvo, biologija ili biotehnologija dobiva maksimalna 3 boda, za stupanj SSS struke ribarstvo, poljoprivreda/agronomija, veterinarstvo, biologija ili biotehnologija dobiva se 2 boda, dok se u slučaju ne udovoljavanja tražene struke odgovarajućeg stupnja, ali uz dodatno stručno osposobljavanje iz područja ribarstva, poljoprivrede/agronomije, veterinarstva, biologije, ili biotehnologije, dobiva 1 bod.
10. Sastavnica – Broj zaposlenih u zadnje 3 godine
Vrednuje se kretanje ukupnog broja zaposlenih radnika na ribnjaku u zadnje 3 godine sukladno podacima dostavljenim putem očevidnika o uzgoju (Popis o akvakulturi). Bodovanje se obavlja na način da se za povećanje broja zaposlenih u promatranom razdoblju dobiva 2 boda, za održanje stalnog broja radnika se dobiva 1 boda, dok se za smanjenje broja radnika dobiva 0 bodova. Podatke o navedenom Agencija za poljoprivredno zemljište pribavit će od Ministarstva poljoprivrede.
11. Sastavnica – Novozaposleni
Vrednuje se broj novozaposlenih radnika. Bodovanje se obavlja na način da se za više od 3 novozaposlena radnika