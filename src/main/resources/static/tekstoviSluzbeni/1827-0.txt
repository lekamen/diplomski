95 04.09.2015 Uredba o izmjeni Zakona o jedinstvenom tijelu vještačenja
VLADA REPUBLIKE HRVATSKE
1828
Na temelju članka 1. Zakona o ovlasti Vlade Republike Hrvatske da uredbama uređuje pojedina pitanja iz djelokruga Hrvatskoga sabora (»Narodne novine«, broj 115/14), Vlada Republike Hrvatske je na sjednici održanoj 3. rujna 2015. godine donijela
UREDBU
O IZMJENI ZAKONA O JEDINSTVENOM TIJELU VJEŠTAČENJA
Članak 1.
U Zakonu o jedinstvenom tijelu vještačenja (»Narodne novine«, broj 85/14), u članku 3. stavku 4. iza riječi: »odgovarajuće specijalizacije,« dodaju se riječi: »doktori medicine,«.
Stavak 5. mijenja se i glasi:
»(5) Vještaci iz stavka 4. ovoga članka mogu biti zaposlenici i vanjski suradnici Zavoda za vještačenje, profesionalnu rehabilitaciju i zapošljavanje osoba s invaliditetom (u daljnjem tekstu: Zavod).«.
Članak 2.
Opći akti Zavoda uskladit će se s odredbama ove Uredbe u roku od trideset dana od dana stupanja na snagu ove Uredbe.
Članak 3.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-44/09 Urbroj: 50301-04/12-15-2 Zagreb, 3. rujna 2015.
Predsjednik Zoran Milanović, v. r.
