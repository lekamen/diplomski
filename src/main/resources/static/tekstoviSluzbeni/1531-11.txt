 izvršenja planiranih radova iz I/1 polurazdoblja potrebno je obrazložiti u uređajnom zapisniku naredne osnove područja.
Članak 51.
Plan izrade i revizije osnova i programa gospodarenja obuhvaća površine uređenih i neuređenih šuma, popis postojećih osnova odnosno programa s redoslijedom izrade i revizije za razdoblje od 10 godina.
Članak 52.
Gospodarsko-financijski plan izrađuje se za razdoblje od 10 godina prema naturalnim i financijskim pokazateljima u godini izrade osnove područja.
Članak 53.
Grafički prikaz drvne zalihe i etata po dobnoj i debljinskoj strukturi izrađuje se po vlasništvu i zbirno za šumskogospodarsko područje, i to:
1. grafički prikaz dobnih i debljinskih razreda po površini i drvnoj zalihi;
2. grafički prikaz drvne zalihe prije i poslije sječe prebornih šuma.
Članak 54.
(1) Pregledne karte osnove područja izrađuju se u mjerilu 1:300.000.
(2) Uz osnovu područja izrađuju se sljedeće pregledne karte:
1. pregledna karta šuma po vlasništvu;
2. pregledne karte prostorne podjele šuma na gospodarske jedinice za državne i privatne šume;
3. pregledna karta šuma s prikazom zaštićenih područja;
4. pregledna karta šuma s prikazom ekološke mreže.
(3) Bojanje karata je prema standardu koji je tiskan u Prilogu 6 ovoga Pravilnika.
Članak 55.
(1) O izvršenim radovima planiranima osnovom područja vodi se godišnja evidencija na razini područja razvrstano po vlasništvu.
(2) Na kraju svake godine i po isteku I/1 polurazdoblja sastavlja se rekapitulacija za osnovu područja, a podaci se upisuju do 31. ožujka za proteklu godinu.
Članak 56.
Obrasci ŠGO-1 do ŠGO-20 sastavni su dio osnove područja i tiskani su u Prilogu 7 ovoga Pravilnika.
IV. OSNOVA GOSPODARENJA
Članak 57.
(1) Osnove gospodarenja izrađuju se za gospodarske jedinice kontinentalnih šuma i šumskih zemljišta, a u vlasništvu su Republike Hrvatske.
(2) Osnovama gospodarenja određuje se stanje šuma te radovi u neposrednom gospodarenju šumama i šumskim zemljištima gospodarske jedinice.
Članak 58.
Osnova gospodarenja sadržava:
1. Uređajni zapisnik;
2. Iskaz površina šuma i šumskih zemljišta;
3. Opis staništa i sastojina
4. Tablicu dobnih razreda jednodobnih šuma i debljinskih razreda prebornih i raznodobnih šuma
5. Osnovu sječa glavnog i prethodnog prihoda jednodobnih šuma
6. Opću osnovu sječa prebornih šuma i opću osnovu sječa raznodobnih šuma
7. Prikaz etata po sortimentima;
8. Plan radova biološke obnove šuma
9. Gospodarsko-financijski plan
10. Tablicu vrednovanja općekorisnih funkcija šuma;
11. Popis šuma prema stupnju ugroženosti od požara
12. Iskaz katastarskih čestica sa posjedničkim i vlasničkim stanjem i pripadajućim odsjecima
13. Evidenciju o izvršenim sječama propisanim prijašnjom Osnovom gospodarenja
14. Evidenciju o izvršenim radovima biološke obnove šuma planiranih prijašnjom Osnovom gospodarenja
14. Korištenje nedrvnih šumskih proizvoda
15. Tablica promjene namjene zemljišta
16. Grafičke prikaze drvne zalihe i etata po dobnoj i debljinskoj strukturi;
17. Osnovne, pregledne i druge karte;
18. Izračun dendrometrijskih podataka;
19. Tarife; tablice postotka prirasta;
20. Uvjete zaštite prirode.
Članak 59.
Uređajni zapisnik sadržava:
Uvod
I. Povijest gospodarenja šumama:
1. Dosadašnja organiziranost šumarstva;
2. Povijesni prikaz uređivanja šuma,
II. Prirodne značajke:
1. Orografske i hidrografske prilike;
2. Geološka podloga i tlo;
3. Klima;
4. Šumske zajednice i šumski stanišni tipovi;
5. Zaštićena područja, ugrožene i strogo zaštićene vrste;
6. Ekološka mreža (ciljne vrste i stanišni tipovi te ciljevi i mjere očuvanja),
III. Općekorisne funkcije šuma,
IV. Prikaz dosadašnjega gospodarenja šumama i šumskim zemljištima s bilancom po odjelima i odsjecima za proteklo polurazdoblje:
1. Radovi biološke obnove;
2. Iskorištavanje drvne zalihe (etat);
3. Korištenje nedrvnih šumskih proizvoda,
V. Sadašnje stanje šuma i šumskih zemljišta i usporedba s prijašnjim stanjem:
1. Površina;
2. Drvne zalihe i prirasti;
3. Tablice dobnih odnosno debljinskih razreda;
4. Opis