 Europske unije, Služba sudjeluje u pripremi i izradi godišnjih i završnih izvješća za potrebe nadzora provedbe relevantnih operativnih programa; analizira izvršenje i učinkovitost prioriteta/mjera. Služba sudjeluje u radu Odbora za praćenje te sudjeluje u aktivnostima zatvaranja Operativnog programa. Služba sudjeluje u upravljanju rizicima na razini prioritetnih osi, sudjeluje u provedbi aktivnosti prevencije, otkrivanja i ispravljanja nepravilnosti te utvrđivanju mjera za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Sektora.
U Službi se ustrojavaju sljedeći odjeli:
5.3.1.1. Odjel za vrednovanje EU projekata
5.3.1.2. Odjel za financijsko upravljanje i kontrolu EU projekata.«.
Članak 21.
Naslov iznad članka 71. i članak 71. mijenjaju se i glase:
»5.3.1.1. Odjel za vrednovanje EU projekata
Članak 71.
Odjel za vrednovanje EU projekata obavlja stručne, administrativne i upravno-pravne poslove koji se odnose na ocjenjivanje projektnih prijedloga i odabir projekata. U suradnji sa Sektorom za pripremu programa i provedbu projekata Europske unije sudjeluje u pripremi nacrta kriterija za odabir projekata u okviru odgovarajućeg prioriteta ili mjere koje se podnose Upravljačkom tijelu na provjeru. Odjel u suradnji s Posredničkim tijelom razine 2 zaprima i ocjenjuje projektne prijedloge. Odjel obavlja poslove vezane za vrednovanje projekata te osigurava ocjenjivanje sukladnosti projekata s kriterijima odabira koje je odobrio Odbor za praćenje operativnog programa. Sudjeluje u odabiru projekata za financiranje te iste podnosi Posredničkom tijelu razine 2 na preliminarnu procjenu sukladnosti s pravilima prihvatljivosti. Odjel provodi postupak preliminarne procjene u sukladnosti s pravilima prihvatljivosti. Odjel priprema financijske odluke. Odjel priprema interne pisane procedure za provedbu svojih funkcija sukladno smjernicama koje je odobrilo Upravljačko tijelo te čuva dokumente i evidencije o provedbi funkcija radi osiguravanja odgovarajućeg revizijskog traga; unosi odgovarajuće podatke u integrirani sustav upravljanja informacijama (MIS). U sustav iz članka 125. stavka 2. točke (d) Uredbe (EU) br. 1303/2013 prikuplja, unosi, pohranjuje i razvrstava podatke sukladno točki (e) istoga stavka. Sudjeluje u upravljanju rizicima na razini prioritetnih osi, izvještava o nepravilnostima, sudjeluje u provedbi aktivnosti prevencije, otkrivanja i ispravljanja nepravilnosti te utvrđivanju mjera za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Službe.«.
Članak 22.
Naslov iznad članka 72. i članak 72. mijenjaju se i glase:
»5.3.1.2. Odjel za financijsko upravljanje i kontrolu EU projekata
Članak 72.
Odjel za financijsko upravljanje i kontrolu EU projekata obavlja stručne, administrativne i upravno-pravne poslove koji se odnose na planiranje projekata, financijsko upravljanje sredstvima u skladu s EU i nacionalnim strateškim dokumentima u okviru Operativnog programa »Regionalna konkurentnost« 2007.-2013. i Operativnog programa »Konkurentnost i kohezija« 2014.-2020. te kontrolu jesu li sredstva iskorištena u skladu s važećim propisima. Prema potrebi predlaže realokaciju na razini prioriteta/mjera kako bi se raspoloživa sredstva učinkovito iskoristila. Odjel planira i priprema potrebne financijske analize i izvješća u svrhu praćenja iskorištenosti sredstava iz fondova Europske unije, priprema prognoze korištenja sredstava te