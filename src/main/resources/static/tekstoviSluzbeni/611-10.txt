(u daljnjem tekstu: konvergencija) provodit će se ravnomjerno tijekom razdoblja 2015. – 2019. godine i to metodom djelomične konvergencije sukladno članku 25. stavku 4. Uredbe (EU) br. 1307/2013.
(2) Za potrebe djelomične konvergencije iz stavka 1. ovoga članka, jedinična vrijednost prava na plaćanje s početnom vrijednosti nižom od 90 % nacionalne jedinične vrijednosti u 2019. godini povećava se do 2019. godine, za najmanje jednu trećinu razlike između početne jedinične vrijednosti toga prava i 100 % nacionalne jedinične vrijednosti u 2019. godini.
(3) Najkasnije za 2019. godinu nijedno pravo na plaćanje neće imati jediničnu vrijednost nižu od 60% nacionalne jedinične vrijednosti u 2019. godini.
(4) Ministar će pravilnikom propisati provedbu konvergencije, uključujući način smanjenja prava korisnicima čija je početna jedinična vrijednost prava na plaćanja iz članka 32. ovoga Zakona veća od prosječne nacionalne vrijednosti prava.
Nacionalna rezerva
Članak 34.
(1) Nacionalna rezerva koristi se za dodjelu prava na plaćanje i povećanje jedinične vrijednosti postojećih prava na plaćanje korisnicima i to za namjene i na način propisan u članku 30. Uredbe (EU) br. 1307/2013.
(2) Prioritet pri korištenju nacionalne rezerve imaju mladi poljoprivrednici i poljoprivrednici koji započinju poljoprivrednu djelatnost sukladno članku 30. stavku 6. Uredbe (EU) br. 1307/2013.
(3) Osim prioritetnih korisnika iz stavka 2. ovoga članka, Nacionalna rezerva se koristi sukladno članku 30. stavku 7. točki a) Uredbe (EU) br. 1307/2013 za prava na plaćanja korisnicima poljoprivrednoga zemljišta u vlasništvu Republike Hrvatske, te za ostala prava na plaćanja sukladno članku 30. stavku 7. točkama b), c), e) i f) Uredbe (EU) br. 1307/2013.
(4) Godišnji iznos nacionalne rezerve propisat će Vlada uredbom iz članka 18. stavka 7. ovoga Zakona.
(5) Uvjete, kriterije i listu prioriteta za dodjelu prava na plaćanje iz nacionalne rezerve propisat će ministar pravilnikom.
Uvećanje omotnice programa osnovnog plaćanja
Članak 35.
Nacionalna gornja granica programa osnovnog plaćanja iz Priloga II. Uredbe (EU) br. 1307/2013 povećava se za 0,5 % iznosa iz Priloga II. umanjenog za zeleno plaćanje za svaku godinu od 2015. do 2020. godine u smislu odredbe članka 22. stavka 2. Uredbe (EU) br. 1307/2013.
Aktiviranje prava na plaćanje
Članak 36.
Korisnik programa izravnih plaćanja svake godine aktivira dodijeljena prava na plaćanja po prihvatljivom hektaru koje prijavljuje u jedinstvenom zahtjevu sukladno člancima 32. i 33. Uredbe (EU) br. 1307/2013.
Prijenos prava na plaćanje
Članak 37.
(1) Prava na plaćanje mogu se prenositi unutar područja Republike Hrvatske sukladno članku 34. Uredbe (EU) br. 1307/2013.
(2) Prijenos prava na plaćanje u slučaju prodaje bez odgovarajućeg broja prihvatljivih hektara ima za posljedicu vraćanje dijela prava u nacionalnu rezervu.
(3) Kriterije i načine prijenosa prava propisat će ministar pravilnikom.
Preraspodijeljeno plaćanje
Članak 38.
(1) Preraspodijeljeno plaćanje za sve korisnike koji ostvaruju potporu za osnovno plaćanje provodi se sukladno članku 41. Uredbe (EU) br. 1307/2013.
(2) Preraspodijeljeno plaćanje dodjeljuje se korisnicima godišnje nakon aktivacije prava na plaćanje i to za prvih 20 prihvatljivih hektara.
(3) Preraspodijeljeno plaćanje iz stavka 2. ovoga članka primjenjuje se na razini pravne osobe ili skupine fizičkih ili pravnih osoba, a ne članova pravne osobe ili skupine fizičkih ili pravnih osoba.
(4) Godišnji iznos nacionalne omotnice za preraspodijeljeno plaćanje, čiji je maksimalni iznos propisan člankom 42. stavkom 1. Uredbe (EU) br. 1307/2013, propisat će Vlada uredbom iz članka 18. stavka 7. ovoga Zakona.
(5) Sukladno članku 11. stavku 3. Uredbe (EU) br. 1307/2013 Republika Hrvatska neće primjenjivati smanjenje iznosa izravnih plaćanja.
Poljoprivredne prakse korisne za klimu i okoliš
Članak 39.
(1) Sukladno članku 43. Uredbe (EU) br. 1307/2013 korisnici osnovnih plaćanja dužni su na svim svojim prihvatljivim