52 13.05.2015 Dopuna Plana prijama u državnu službu u tijela državne uprave i stručne službe i urede Vlade Republike Hrvatske za 2015. godinu
MINISTARSTVO UPRAVE
1016
Na temelju članka 43. stavka 2. Zakona o državnim službenicima (»Narodne novine« broj 92/05, 107/07, 27/08, 49/11, 150/11, 34/12, 37/13, 38/13 i 1/15), uz prethodnu suglasnost Ministarstva financija, klasa: 112-02/15-01/16, urbroj: 513-05-01-15-5 od 30. travnja 2015. godine, ministar uprave donosi
DOPUNU PLANA PRIJAMA
U DRŽAVNU SLUŽBU U TIJELA DRŽAVNE UPRAVE I STRUČNE SLUŽBE I UREDE VLADE REPUBLIKE HRVATSKE ZA 2015. GODINU
I.
Donosi se Dopuna Plana prijama u državnu službu u tijela državne uprave i stručne službe i urede Vlade Republike Hrvatske za 2015. godinu.
II.
Na dan 1. siječnja 2015. godine u tijelima državne uprave i stručnim službama i uredima Vlade Republike Hrvatske, za koje se planira zapošljavanje, bilo je 29.493 zaposlenih.
U tijelima državne uprave i stručnim službama i uredima Vlade Republike Hrvatske, za koje se planira zapošljavanje, u 2015. godini planira se zapošljavanje ukupno 835 službenika na neodređeno vrijeme, od čega 203 službenika s radnim iskustvom i 632 vježbenika.
U 2015. godini planira se prijam 10 službenika u državnu službu na određeno vrijeme zbog povećanog opsega posla.
Na dan 1. siječnja 2015. godine u tijelima državne uprave i stručnim službama i uredima Vlade Republike Hrvatske, za koje se planira zapošljavanje, bilo je zaposleno ukupno 1.568 pripadnika nacionalnih manjina. U 2015. godini planira se zapošljavanje 38 pripadnika nacionalnih manjina.
Na dan 1. siječnja 2015. godine u tijelima državne uprave i stručnim službama i uredima Vlade Republike Hrvatske, za koje se planira zapošljavanje, bilo je zaposleno 615 osoba s invaliditetom. U 2015. godini planira se zapošljavanje 11 osoba s invaliditetom.
Stvarno stanje popunjenosti radnih mjesta, planirani prijam u državnu službu, broj zaposlenih pripadnika nacionalnih manjina, planirano zapošljavanje pripadnika nacionalnih manjina, broj zaposlenih osoba s invaliditetom i planirano zapošljavanje osoba s invaliditetom utvrđuje se u tablici 1., koja je sastavni dio ove Dopune Plana.
III.
Tijela državne uprave i stručne službe i uredi Vlade Republike Hrvatske, za koje se planira zapošljavanje, popunjavat će radna mjesta prema ovom Planu, u skladu s pravilnikom o unutarnjem redu.
Popunjavanje radnih mjesta provodit će se u skladu s osiguranim financijskim sredstvima za plaće zaposlenih.
IV.
Ova Dopuna Plana stupa na snagu danom donošenja, a objavit će se u »Narodnim novinama«, najmanje jednom dnevnom listu koji se prodaje na cijelom području Republike Hrvatske i web-stranici Ministarstva uprave.
Klasa: 112-01/15-01/3
Urbroj: 515-04-01-02/4-15-84
Zagreb, 7. svibnja 2015.
Ministar Arsen Bauk, v. r.
Tablica 1. Dopuna Plana prijama u državnu službu u tijela državne uprave i stručne službe i urede Vlade Republike Hrvatske za 2015. godinu
Naziv državnog tijela Stvarno stanje popunjenosti radnih mjesta (državnih službenika i namještenika) u državnom tijelu na dan 1. siječnja 2015. Popunjenost radnih mjesta u državnom tijelu (državnih službenika i namještenika) pripadnicima nacionalnih manjina na dan 1. siječnja 2015. Popunjenost radnih mjesta u državnom tijelu (državnih službenika i namještenika) osobama s invaliditetom na dan 1. siječnja 2015. PLANIRANI PRIJAM NA NEODREĐENO VRIJEME Planirano zapošljavanje državnih službenika, pripadnika nacionalnih manjina Planirano zapošljavanje državnih službenika, osoba s invaliditetom PLANIRANI PRIJAM NA ODREĐENO VRIJEME Planirani prijam službenika s radnim iskustvom Planirani prijam vježbenika Ukupno planirano zapošljavanje na neodređeno vrijeme Planirani prijam u državnu službu na određeno vrijeme zbog povećanog opsega posla       VSS VŠS SSS VSS VŠS SSS VSS VŠS SSS     VSS VŠS SSS Ministarstva                                   Ministarstvo pravosuđa – središnji dio 663 24 6 15 3 3 0 0 10 15 3 13 3 7 0 0 0 Ministarstvo pravosuđa – kaznena tijela