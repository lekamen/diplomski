85 01.08.2015 Uredba o izmjenama i dopunama Uredbe o unutarnjem ustrojstvu Ministarstva socijalne politike i mladih
VLADA REPUBLIKE HRVATSKE
1653
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013 – Odluka Ustavnog suda Republike Hrvatske), Vlada Republike Hrvatske je na sjednici održanoj 30. srpnja 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA SOCIJALNE POLITIKE I MLADIH
Članak 1.
U Uredbi o unutarnjem ustrojstvu Ministarstva socijalne politike i mladih (»Narodne novine«, broj 102/2013), članak 26. mijenja se i glasi:
»Sektor za međunarodnu suradnju i Europsku uniju je ustrojstvena jedinica u sklopu Uprave za socijalnu politiku, strategiju i mlade koja sudjeluje u procesima donošenja međunarodnih dokumenata i dokumenata Europske unije; prati rad i sudjeluje u radu odgovarajućih tijela Europske unije u području socijalne politike i mladih; prati i sudjeluje u aktivnostima Europskog semestra; izrađuje i koordinira izradu nacionalnih stajališta iz nadležnosti Ministarstva u suradnji s nadležnim ustrojstvenim jedinicama Ministarstva te drugim relevantnim tijelima te sudjeluje u pripremi stručnih podloga za sudjelovanje ministra socijalne politike i mladih na međunarodnim događanjima; obavlja nadzor nad radom Agencije za mobilnost i programe Europske unije u dijelu provedbe programa Mladi na djelu te Erasmus+ u području mladih; uključen je u provedbu Programa Unije o pravima, jednakosti i građanstvu u području borbe protiv nasilja (Daphne); sudjeluje u radu Međuresorne radne skupine za europske poslove; prati rad, sudjeluje u radu te koordinira pripremu odgovarajućih materijala za pojedine inicijative iz nadležnosti Ministarstva; sudjeluje u pripremi i koordinira izradu strateških dokumenata, izvješća o provedbi strateških dokumenata koji proizlaze iz članstva Republike Hrvatske u Europskoj uniji te koordinira izradu stručnih podloga po strateškim dokumentima; sudjeluje u aktivnostima međunarodne i regionalne suradnje kao i ostvarivanju bilateralne i multilateralne suradnje; u suradnji s drugim nadležnim ustrojstvenim jedinicama Ministarstva organizira međunarodne skupove i konferencije te sudjeluje na međunarodnim događanjima drugih organizatora; sudjeluje u izradi procjene učinka propisa te provedbi aktivnosti procjene socijalnog učinka propisa iz nadležnosti Sektora; dostavlja informacije o novostima i dokumentima institucija Europske unije i drugih međunarodnih institucija nadležnim ustrojstvenim jedinicama. Sektor sudjeluje u sustavu upravljanja i kontroli korištenja sredstva europskih strukturnih i investicijskih fondova i drugih fondova Europske unije u Republici Hrvatskoj u području socijalnog uključivanja i pomoći za najpotrebitije; u suradnji s drugim ustrojstvenim jedinicama Ministarstva izrađuje strateške, programske i operativne dokumente u okviru sektorske nadležnosti u vezi s korištenjem sredstava strukturnih i investicijskih fondova i drugih fondova Europske unije te prijelaznog instrumenta, u području razvoja ljudskih potencijala, socijalnog uključivanja, pomoći za najpotrebitije, pristupa zapošljavanju, pomoći u tranziciji i jačanju institucija te tehničke pomoći; izrađuje sektorske analize, utvrđuje programske prioritete za projektne cikluse korištenja sredstava, priprema kriterije za odabir operacija i projekata, obavlja poslove planiranja i upravljanja proračunom iz europskih strukturnih i investicijskih fondova i drugih fondova Europske unije; osigurava pripremu baze projekata i projektne dokumentacije za korištenje sredstava te pruža podršku korisničkim institucijama tijekom provedbe projekata; obavlja poslove vrednovanja i ugovaranja projekata financiranih iz europskih strukturnih i investicijskih fondova i drugih fondova Europske unije i zaključuje ugovore o dodjeli bespovratnih sredstava korisnicima; prati pokazatelje rezultata i utjecaja, priprema izvješća za nadzorne odbore i Europsku komisiju te