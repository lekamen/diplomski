 rješenja.
(5) Centar za socijalnu skrb će po potrebi, a najmanje jedanput godišnje, preispitati postojanje činjenica i okolnosti koje su bile odlučujuće za donošenje rješenja o priznavanju prava iz stavka 1. ovoga članka te donijeti novo rješenje ako su se promijenile okolnosti o kojima ovisi ostvarivanje ili opseg priznatog prava.
(6) Korisnik kojem je priznato pravo iz stavka 1. ovoga članka dužan je odmah, a najkasnije u roku od osam dana od dana nastanka promjene, prijaviti centru za socijalnu skrb svaku promjenu koja utječe na daljnje korištenje ili opseg prava.
(7) Troškovi postupka u vezi s priznavanjem prava iz stavka 1. ovoga članka osiguravaju se u državnom proračunu.«.
Članak 27.
U članku 101. stavku 3. riječi: »nadležan centar za socijalnu skrb nadležan« zamjenjuju se riječima: »nadležno tijelo koje je nadležno«.
U stavku 4. riječi: »nadležan centar za socijalnu skrb« zamjenjuju se riječima: »nadležno tijelo koje je nadležno«.
U stavku 5. riječi: »centra za socijalnu skrb« brišu se.
Članak 28.
U članku 102. stavku 1. riječi: »nadležan centar za socijalnu skrb nadležan« zamjenjuju se riječima: »nadležno tijelo koje je nadležno«.
Članak 29.
Članak 103. mijenja se i glasi:
»(1) O sukobu mjesne nadležnosti između centara za socijalnu skrb te o sukobu mjesne nadležnosti između ureda državne uprave u županiji, odnosno između ureda državne uprave u županiji i nadležnog ureda Grada Zagreba odlučuje Ministarstvo.
(2) Ako nastane sukob mjesne nadležnosti, tijelo koje je započelo postupak dužno je obaviti radnje u postupku koje ne trpe odgodu.
(3) O sukobu stvarne nadležnosti između centra za socijalnu skrb, ureda državne uprave u županiji, odnosno nadležnog ureda Grada Zagreba i jedinice lokalne, područne (regionalne) samouprave, odnosno Grada Zagreba odlučuje nadležni upravni sud.
(4) Postupci iz stavaka 1. i 3. ovoga članka su hitni.«.
Članak 30.
U članku 105. stavku 3. iza riječi: »Centar za socijalnu skrb« stavlja se zarez i dodaju riječi: »ured državne uprave u županiji, odnosno nadležni ured Grada Zagreba«.
Članak 31.
U članku 107. stavku 1. iza riječi: »osobi« dodaju se riječi: »te nadležnom centru za socijalnu skrb«.
U stavku 3. iza riječi: »socijalne skrbi« dodaju se riječi: »ili centra za socijalnu skrb«.
Članak 32.
Članak 108. mijenja se i glasi:
»(1) Temeljem procjene potreba korisnika centar za socijalnu skrb u suradnji s korisnikom i članovima obitelji tijekom postupka za priznavanje ili nakon priznanja prava na naknadu u vezi s obrazovanjem, osobnu invalidninu, doplatak za pomoć i njegu, status roditelja njegovatelja ili status njegovatelja, naknadu do zaposlenja i socijalne usluge iz članka 74. stavka 1. točaka 3. do 9. ovoga Zakona izrađuje individualni plan skrbi.
(2) Obvezni sadržaj individualnog plana iz stavka 1. ovoga članka propisat će pravilnikom ministar nadležan za socijalnu skrb.«.
Članak 33.
U članku 110. stavcima 2. i 3. riječi: »centar za socijalnu skrb dužan je« zamjenjuju se riječima: »nadležno tijelo koje odlučuje o priznanju prava u sustavu socijalne skrbi dužno je«.
Članak 34.
U članku 112. stavku 1. riječi: »Centar za socijalnu skrb« zamjenjuju se riječima: »Nadležno tijelo«, a riječi: »članka 100. stavka 1.« zamjenjuju se riječima: »članka 100. stavaka 1. i 2.«.
U stavku 2. riječi: »centru za socijalnu skrb« zamjenjuju se riječima: »nadležnom tijelu iz članka 100. stavaka 1. i 2. ovoga Zakona«.
Članak 35.
U članku 113. stavku 1. riječi: »članka 100. stavka 1.« zamjenjuju se riječima: »članka 100. stavaka 1. i 2.«.
Članak 36.
Članak 114. mijenja se i glasi:
»(1) Protiv rješenja iz članka 100. stavaka 1., 2. i 3. ovoga Zakona može se izjaviti žalba.
(2) O žalbi protiv rješenja centra za socijalnu skrb i ureda državne uprave u županiji, odnosno nadležnog ureda Grada Zagreba iz članka 100. stavaka 1. i 2. ovoga Zakona odlučuje Ministarstvo.
(3) O žalbi protiv rješenja jedinice lokalne samouprave iz članka 100. stavka 3. ovoga Zakona odlučuje jedinica područne (regionalne) samouprave, a o