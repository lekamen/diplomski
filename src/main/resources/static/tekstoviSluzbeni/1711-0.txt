86 04.08.2015 Presuda Visokog upravnog suda Republike Hrvatske broj: UsII-22/12-15 od 29. lipnja 2015.
VISOKI UPRAVNI SUD REPUBLIKE HRVATSKE
1712
PRESUDA
Visoki upravni sud Republike Hrvatske u vijeću sastavljenom od sudaca toga suda mr. sc. Mirjane Juričić, predsjednice vijeća, Jasminke Jenjić i Sanje Štefan, članica vijeća, te Mirjane Špiljar, zapisničarke, u upravnom sporu tužitelja B.net Hrvatska d.o.o. iz Zagreba, Avenija Dubrovnik 16, kojeg zastupa Mojmir Ostermann, odvjetnik iz Zagreba, Gajeva 7, protiv rješenja tužene Hrvatske agencije za poštu i elektroničke komunikacije, Zagreb, Jurišićeva 13, klasa: UP/I-344-03/12-06/02, urbroj: 376-10/ZM-12-2 (JŠ) od 30. svibnja 2012. godine, radi pristupa i zajedničkog korištenja elektroničke komunikacijske infrastrukture i povezane opreme, u javnoj sjednici vijeća održanoj 29. lipnja 2015.
presudio je
I. Odbija se tužbeni zahtjev za poništavanje rješenja Hrvatske agencije za poštu i elektroničke komunikacije, klasa: UP/I-344-03/12-06/02, urbroj: 376-10/ZM-12-2 (JŠ) od 30. svibnja 2012. godine u dijelu u kojem se odnosi na trasu kabelske kanalizacije pod oznakom DTK 021 UOO (Pujanke) Split.
II. Ova presuda će se objaviti u »Narodnim novinama«.
Obrazloženje
Točkom I. djelomičnog rješenja tuženika utvrđuje se da su donošenjem ovog rješenja sklopljeni ugovori o pristupu i zajedničkom korištenju elektroničke komunikacijske infrastrukture i povezane opreme između trgovačkih društava Hrvatski Telekom d.d. i B.net Hrvatska d.o.o., za trase: DTK 021 U00 (nula) (Pujanke) Split, DTK 021 Y00 (Dobri 2) Split, DTK Ce K7, DTK Da K10, DTK Siget istok, DTK UPS Planinska, DTK UPS Zagrepčanka, KK Branimirova – Proleterskih brigada, KK Gluhakova ulica, KK Ilica – Ul. X. korpusa, KK Sesvete, KK u Ul. Rade Končara, Klaka – Grana i KK Most slobode – Savska.
Točkom II. utvrđeno je da su Ugovori iz točke I. sastavni dio ovog rješenja.
Osporeno rješenje tužitelj pobija tužbom u dijelu u kojem se odnosi na trasu kabelske kanalizacije pod oznakom DTK 021 U00 (Pujanke) Split, zbog pogrešne primjene materijalnog prava i pogrešno i nepotpuno utvrđenog činjeničnog stanja.
U tužbi u bitnom navodi da za trasu pod oznakom DTK 021 U00 Pujanke tužitelj ima pravo služnosti na temelju Ugovora o pravu služnosti polaganja vodova, kabelske televizije kroz izgrađene infrastrukturne kanalizacije u vlasništvu Grada Splita – područje Pujanka i prodaji dijela postojeće opreme CATV od 27. ožujka 2002. godine. Nadalje da je u ugovoru s Gradom Splitom utvrđeno da je Grad Split vlasnik spornog EKI-ja u stambenom naselju Pujanka te da je tužitelju dao pravo služnosti polaganja vodova: »kroz izgrađene infrastrukturne kanalizacije Grada Splita, u stambenom naselju Pujanka s ukupnom dužinom dionica od 4.330 m2«, (članak 2. Ugovora), da je na raspravi 1. ožujka 2012. tražio da se o postupku obavijesti Grad Split s kojim je tužitelj imao regulirane korištenje EKI-ja, da je tužitelj navedeno zahtijevao budući da je poznato da je Grad investitor izgradnje EKI-ja na području naselja Pujanke pa da HT nije mogao steći pravo puta. Budući da je tuženi to odbio tužitelj smatra da je činjenično stanje pogrešno i nepotpuno utvrđeno.
Vezano za pogrešnu primjenu materijalnog prava tužitelj smatra pogrešnom primjenu članka 28. stavka 1. Zakona o elektroničkim komunikacijama (ZEK-a) prema kojemu se smatra da je infrastrukturni operator osoba koja je izgradila EKI ako posjeduje uporabnu dozvolu ili se EKI-jem koristi bez sudskog spora. Tužitelj ističe da se navedeni institut ne primjenjuje na slučajeve u kojima postoji vlasnik, kao što je ovaj. Smatra da je Grad Split kao vlasnik spornog EKI-ja dao tužitelju pravo služnosti 10 godina prije donošenja spornog rješenja, slijedom čega se odredbe o pravu puta ne mogu primijeniti na tužitelja.
Predlaže stoga Sudu da uvaži tužbu i osporeno rješenje tuženika u odgovarajućem dijelu poništi.
U odgovoru na tužbu tuženik u odnosu na pogrešno i nepotpuno utvrđeno činjenično stanje opreza radi prigovara da je