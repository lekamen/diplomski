 potreba za pacemakerom, aneurizma aorte i opstruktivne bolesti perifernih arterija popraćene intermitentnom klaudikacijom, anamnestički cerebrovaskularni inzult, uključujući i tranzitorne ishemične atake, arterijska hipertenzija s vrijednostima krvnog tlaka preko 180/120 mmHg bez terapije, jače izraženi varikoziteti, duboka venska tromboza i tromboflebitis,
i) astma, plućna fibroza, recidivirajući pneumotoraks, i druge kronične bolesti pluća s težim smetnjama ventilacije, ili recidivirajućom bronhopulmonalnom infekcijom, teže deformacije grudnog koša sa smetnjama ventilacije,
j) teži defekti zubala koji utječu na funkciju žvakanja, ahalazija, gastroduodenalni ulkus s komplikacijama, kronične bolesti jetre, žučnih putova i gušterače, recidivirajući apendicitis, kronični ulcerozni kolitis, Chronova bolest i druge bolesti s kroničnim proljevima, recidivirajuće analne fistule i drugi teži i recidivirajući perianalni poremećaji,
k) kronične bolesti bubrega, prostate i mokraćnih putova s komplikacijama, urinarna inkontinencija, stanje po nefrektomiji ili transplantaciji bubrega, teži poremećaji menstruacije i druge ginekološke bolesti s mogućnošću komplikacija,
l) neizlječive kronične infekcije kože, kronični vulgarni ekcem, generalizirane keratodermije, agenezija žlijezda znojnica, neurodermitis, eritematodes chronicus i druge kožne manifestacije sistemskih bolesti,
m) jače izražene deformacije kralježnice, spuštena stopala popraćena smetnjama u hodu ili degenerativnim promjenama u zglobovima, degenerativne promjene zglobova udova ili kralježnice, upalni reumatizam zglobova ili kralježnice, specifične upale zglobova, nodozni periarteritis, difuzna sklerodermija, sistemski lupus eritematodes, kronični osteomijelitis, kronična lumboishialgija, diskus hernija, habitualna luksacija velikih zglobova, bolesti mišićno-koštanog sustava popraćene poremećajem mišićne snage, pokretljivosti, koordinacije i ravnoteže,
n) amputacije ili prirođeni defekti udova ili njihovih važnijih dijelova, čak i uz nadoknadu protetskim pomagalima, kasne posljedice ozljeda i operacija koje remete urednu funkciju lokomotornog sustava,
o) zloćudne novotvorine,
p) trajne funkcionalne posljedice uzrokovane dugotrajnim i iscrpljujućim bolestima,
q) sve bolesti i poremećaji koje nisu određene ovim člankom a koje bitno utječu na obavljanje rada na siguran način.
Trajne zapreke za daljnji rad na plovilu
Članak 17.
Trajna zapreka za daljnji rad na plovilu, može se odrediti na osnovi uvida u radne zahtjeve i u konzultaciji s nadležnim specijalistom ili psihologom kod slijedećih bolesti i/ili stanja kada specijalist medicine rada ili medicine rada i sporta utvrdi da član posade ne može više trajno obavljati posao na siguran način:
a) epilepsija, psihoze (sve osim prolaznih organskih i reaktivnih što uvjetuje privremenu nesposobnost), alkoholizam sa sociopatijom i neuspješnošću rehabilitacije, narkomanija i druge bolesti ovisnosti bez uspješnosti rehabilitacije, anksiozno-depresivni poremećaji, poremećaji osobnosti, duševna zaostalost,
b) intelektualna insuficijencija, deficiti specifičnih kognitivnih sposobnosti koje se očituju kao smetnje, smanjenje ili odsutnost pažnje i koncentracije, te poremećaji percepcije, mišljenja i pamćenja, psihomotorni i senzomotorni poremećaji koji se očituju kao senzomotorna usporenost i nekoordiniranost, smanjena vizualno-motorna koordinacija, izražene devijacije osobnosti (emocionalna i socijalna nezrelost, neprilagođeno ponašanje, anksioznost, agresivnost),
c) organske bolesti središnjeg živčanog sustava (upalne, degenerativne, vaskularne i hereditarne) i perifernih živaca s jače izraženim poremećajima funkcije od važnosti za zdravstvenu sposobnost (posebice neuromuskularne i muskularne funkcije, te održavanja ravnoteže, koordinacije i pozornosti), postkontuzijski sindrom sa trajnim posljedicama koje onemogućuju rad na siguran način, učestali i izraziti napadaji migrene rezistentni na terapiju,
d) dekompenzirani glaukom s progresivnim