 raskinut Ugovor najkasnije u roku od 30 dana od dana raskida Ugovora.
Sumnja na prijevaru
Članak 25.
(1) Ukoliko je utvrđena nepravilnost, koja je također i sumnja na prijevaru, Agencija za plaćanja obvezna je o tome obavijestiti Državno odvjetništvo Republike Hrvatske (DORH) kako bi se pokrenuo postupak pred nadležnim sudom.
(2) Po utvrđenoj sumnji na prijevaru, Agencija za plaćanja će obustaviti sve radnje prema odabranom LAG-u do odbacivanje sumnje na prijevaru od strane DORH-a ili pravomoćnosti sudske presude u korist odabranog LAG-a.
(3) Po odbacivanju sumnje na prijevaru od strane DORH-a ili pravomoćnošću sudske presude u korist odabranog LAG-a, Agencija za plaćanja prekida sa obustavom radnji iz stavka 2. ovoga članka.
(4) Pravomoćnošću sudske presude na štetu odabranog LAG-a, Agencija za plaćanja će raskinuti Ugovor i tražiti povrat isplaćenih sredstava.
Otkaz Ugovora
Članak 26.
(1) Ako odabrani LAG odluči otkazati Ugovor dužan je obavijestiti Agenciju za plaćanja pisanim putem te vratiti ukupno isplaćeni iznos sredstava sukladno stavcima 3. i 4. ovoga članka.
(2) U slučaju iz stavka 1. ovoga članka, Agencija za plaćanja će raskinuti Ugovor na inicijativu odabranog LAG-a.
(3) Ako su sredstva isplaćena odabranom LAG-u, u slučaju otkaza Ugovora od strane LAG-a, LAG je dužan u roku 30 dana od dana primitka Odluke o povratu sredstava, vratiti primljena sredstva Agenciji za plaćanja.
(4) Ukoliko odabrani LAG u navedenom roku ne vrati primljeni iznos sredstava iz stavka 3. ovoga članka, Agencija za plaćanja će na iznos iz stavka 3. ovoga članka obračunati zakonsku zateznu kamatu u visini zakonom propisane kamatne stope tekuće od dana zaprimanja Odluke o povratu sredstava.
Poglavlje B. Podmjera 19.2. Provedba LRS – odabir projekata
Vrsta javne potpore
Članak 27.
(1) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 90 % udjela, a Republika Hrvatska s 10 % udjela.
(2) Javna potpora isplaćuje se na račun nositelja projekta.
Prihvatljivi korisnici
Članak 28.
(1) Korisnici za provedbu LRS-a su:
1. nositelji projekta sukladno definiciji iz članka 3. stavka 1. točke 10. ovoga Pravilnika koji su podnijeli prijavu LAG-u za odabir projekta/operacije
2. odabrani LAG-ovi.
(2) Kada su korisnici odabrani LAG-ovi potrebno je izbjeći sukob interesa prilikom odabira projekta/operacije.
Prihvatljivi i neprihvatljivi troškovi
Članak 29.
(1) Prihvatljivi i neprihvatljivi troškovi za sufinanciranje ulaganja unutar tipa operacije 19.2.1. opisani su u Programu i provedbenim propisima i ovise o odabranoj vrsti projekta.
(2) Prihvatljivi troškovi su svi troškovi koji se nalaze u Listama prihvatljivih troškova objavljenima uz nacionalne natječaje.
(3) Prilikom podnošenja Zahtjeva za potporu preračun eura u kune obavlja se prema tečaju Europske komisije.
Uvjeti prihvatljivosti za nositelja projekta
Članak 30.
Za ostvarivanje prava na dodjelu javne potpore za ulaganja iz članka 29. stavka 1. ovoga Pravilnika, moraju biti ispunjeni sljedeći uvjeti:
1. nositelj projekta mora zadovoljiti uvjete prihvatljivosti za tip operacije propisane Programom, provedbenim propisima i LRS
2. nositelj projekta mora imati stalno prebivalište ili biti registriran ili imati podružnicu unutar područja koje obuhvaća odabrani LAG
3. nositelj projekta mora biti odabran na natječaju koji je raspisao odabrani LAG
4. projekt mora biti u skladu s vrstom javne potpore, intenzitetom javne potpore, najmanjim i najvišim iznosom javne potpore, prihvatljivim korisnicima, prihvatljivim ulaganjima, uvjetima prihvatljivosti, prihvatljivim i neprihvatljivim troškovima te općim uvjetima koji su navedeni u Programu i provedbenim propisima za pojedine mjere, podmjere, tipa operacije
5. projekt se mora provoditi na području odabranog LAG-a
6. iznimno od točke 4. ovoga članka, najviši iznos vrijednosti projekta za koji korisnik podnosi Zahtjev za potporu u Podmjeri 19.2. i najviši iznos javne potpore po 