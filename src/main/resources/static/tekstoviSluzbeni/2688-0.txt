5 15.01.2016 Rješenje o istovremenom raspuštanju Općinskog vijeća Općine Kalnik i razrješenju općinskog načelnika Općine Kalnik i njegovog zamjenika
VLADA REPUBLIKE HRVATSKE
37
Na temelju članka 85.a Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 14. siječnja 2016. godine donijela
RJEŠENJE
O ISTOVREMENOM RASPUŠTANJU OPĆINSKOG VIJEĆA OPĆINE KALNIK I RAZRJEŠENJU OPĆINSKOG NAČELNIKA OPĆINE KALNIK I NJEGOVOG ZAMJENIKA
I.
Istovremeno se raspušta Općinsko vijeće Općine Kalnik i razrješuje općinski načelnik Općine Kalnik i njegov zamjenik koji je izabran zajedno s njim.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Općini Kalnik za obavljanje poslova iz nadležnosti Općinskog vijeća i općinskog načelnika Općine Kalnik.
III.
Sredstva za rad povjerenika Vlade Republike Hrvatske osiguravaju se u proračunu Općine Kalnik.
IV.
Stupanjem na snagu ovoga Rješenja prestaje mandat članovima Općinskog vijeća i mandat Mladena Kešera, općinskog načelnika Općine Kalnik te mandat Marija Filipašića, zamjenika općinskog načelnika koji je izabran zajedno s njim.
V.
Ovo Rješenje stupa na snagu danom objave u »Narodnim novinama«.
Klasa: 022-03/16-09/05
Urbroj: 50301-09/06-16-2
Zagreb, 14. siječnja 2016.
Predsjednik Zoran Milanović, v. r.
