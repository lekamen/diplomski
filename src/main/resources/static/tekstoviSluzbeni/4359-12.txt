 obuhvaća:
– planiranje vojnog letenja
– izdavanje letačke zadaće
– pripremu letenja
– opsluživanje, potporu i osiguranje letenja
– provedbu letenja
– raščlambu letenja
– izvješćivanje o letenju.
XI. PLANIRANJE VOJNOG LETENJA
Planiranje vojnog letenja
Članak 70.
(1) Vojno letenje planira se na razini eskadrila i viših ustrojstvenih jedinica. Planiranje vojnog letenja može se provesti i izvan sastava eskadrile ako se zrakoplov nalazi na drugoj lokaciji od lokacije stalnog razmještaja uz uvjet da se odredi odgovorna osoba za planiranje letenja.
(2) Planiranje vojnog letenja obuhvaća:
– procjenu uvjeta i elemenata koji utječu na odluku o letenju
– koordinaciju u procesu planiranja.
Članak 71.
Prije donošenja odluke o vojnom letenju odgovorne osobe koje planiraju letenje dužne su razmotriti sljedeće:
– zapovijed nadređenog zapovjednika
– program letačke obuke
– plan letačke obuke
– plan provedbe namjenskih zadaća
– kategoriju spremnosti vojnih letača
– trenažu posade
– sposobnosti postrojbi za potporu letenja
– sposobnosti pružatelja usluga u zračnoj plovidbi i postrojbi za navođenje zrakoplova
– stanje aerodroma stalnog razmještaja, alternativnih aerodroma, ZRNS, poligona i prostora za padobranske skokove i izbacivanje/odbacivanje tereta
– zbornik zrakoplovnih informacija (AIP), obavijesti zrakoplovnom osoblju (NOTAM), okružnice zrakoplovnih informacija (AIC) i bilten preduzletnih informacija (PIB), vojni zbornik zrakoplovnih informacija (Mil AIP)
– meteorološke uvjete i prognozu vremena u području planiranog letenja
– ornitološke uvjete u zoni aerodromskog prometa
– ostali zračni promet u području planiranog letenja
– raspoloživo vrijeme za pripremu posada i vojnog zrakoplova.
Koordinacija u procesu planiranja vojnog letenja
Članak 72.
(1) Koordinaciju u procesu planiranja vojnog letenja provodi nadređeno zapovjedništvo između postrojbi koje provode letenje u istom zračnom prostoru s pružateljem usluga u zračnoj plovidbi, a po potrebi i s postrojbom za navođenje zrakoplova.
(2) Koordinacija u procesu planiranja vojnog letenja uređuje se Uputom o planiranju vojnoga letenja.
Članak 73.
Koordinacijom u procesu planiranja vojnog letenja posebno se utvrđuje:
– vrijeme početka i završetka vojnog letenja te vrijeme uzlijetanja i slijetanja pojedinačnog vojnog zrakoplova ili grupe vojnih zrakoplova
– uporaba zračnog prostora u područjima planiranog vojnog letenja s postrojbama koje istodobno planiraju letenje
– vrijeme, tip vojnog zrakoplova, posada
– jačina, sastav i vrijeme rada skupine za potporu i osiguranje letenja.
XII. IZDAVANJE LETAČKE ZADAĆE
Zapovijed za letačku zadaću
Članak 74.
(1) Zapovijed za letačku zadaću izdaje se kao Plan vojnog letenja ili kao pisana zapovijed.
(2) Pisana zapovijed iz stavka 1. ovoga članaka obvezno sadrži:
– postrojbu
– zadaću
– datum i vrijeme
– mjesto
– cilj zadaće
– način, vrijeme i mjesto raščlambe i izvješćivanja o provedenoj letačkoj zadaći
– druge elemente bitne za sigurnu provedbu letačke zadaće.
(3) Iznimno od stavka 1. ovoga članka, za letačke zadaće koje provode snage iz letačke pripravnosti zapovijed se može izdati i samo usmeno.
(4) U slučaju izdavanja usmene zapovijedi iz stavka 3. ovoga članka nadređeni zapovjednik ili osoba koju on ovlasti obvezna je izraditi pisanu zapovijed.
Plan vojnog letenja
Članak 75.
Izrada Plana vojnog letenja propisana je Uputom za planiranje vojnog letenja.
Skupni plan leta
Članak 76.
Sadržaj i obrasci te uvjeti i način predavanja planova leta za vojne zrakoplove uređuju se sporazumom između Ministarstva obrane i pružatelja usluga u zračnoj plovidbi.
ICAO plan leta
Članak 77.
(1) Za međunarodne letove posada vojnog zrakoplova dužna je popuniti ICAO plan leta te ga u propisanom vremenu dostaviti pružatelju usluga u zračnoj plovidbi.
(2) Za inozemne vojne zrakoplove koji u potpunosti provode zadaće u zračnom prostoru Republike Hrvatske popunjava se i predaje skupni plan leta ili ICAO plan leta.
XIII. PRIPREMA LETENJA
Opseg i vrste pripreme letenja
Članak 78.