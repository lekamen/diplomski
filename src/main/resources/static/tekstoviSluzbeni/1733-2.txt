nisu članovi proizvođačke organizacije.
Obavijest proizvođačima
Članak 10.
(1) Proizvođaču koji je dostavio obavijest iz članka 9. stavka 1. ovoga Pravilnika Agencija za plaćanja će odobriti postupak povlačenja s tržišta odnosno obavijestiti ga o utvrđenoj prihvatljivoj količini proizvoda i roku u kojemu utvrđenu prihvatljivu količina mora isporučiti primatelju.
(2) Ukoliko dio ili cjelokupnu utvrđenu prihvatljivu količinu proizvođač nije isporučio primatelju u roku naznačenom u obavijesti iz stavka 1. ovoga članka količina koja nije isporučena oduzet će mu se i staviti na raspolaganje.
Kontrola prvog i drugog stupnja
Članak 11.
(1) Postupci povlačenja s tržišta iz članka 5. ovoga Pravilnika podliježu kontrolama prvog stupnja u skladu sa člankom 108. Provedbene Uredbe Komisije (EU) br. 543/2011 i obuhvatit će 100 % količina proizvoda povučenih sa tržišta.
(2) Postupci povlačenja s tržišta iz članka 5. ovoga Pravilnika podliježu kontrolama drugog stupnja u skladu s člankom 109. Provedbene Uredbe Komisije (EU) br. 543/2011. Međutim kontrolama na terenu obuhvaćeno je najmanje 40 % subjekata koje podliježu kontrolama prvog stupnja i najmanje 5 % količina proizvoda povučenih s tržišta.
(3) Kontrole prvog i drugog stupnja u skladu sa člancima 108., 109. i 110. Provedbene Uredbe Komisije (EU) br. 543/2011 obavlja Agencija za plaćanja.
(4) Kontrola prvog stupnja se provodi nakon što Agencija za plaćanja obavijesti proizvođača o utvrđenoj prihvatljivoj količini proizvoda.
(5) Agencija za plaćanja kontrolama će osigurati da su postupcima povlačenja s tržišta obuhvaćene samo jabuke i mandarine koje su namijenjene konzumaciji u svježem obliku, a ne preradi.
Članak 12.
(1) Proizvođač proizvoda podnijet će u skladu sa člankom 7. stavkom 4. Pravilnika o tržišnim standardima za voće i povrće (»Narodne novine« broj 157/13) prije otpreme sa svog gospodarstva i/ili skladišta Zahtjev za kontrolu usklađenosti voća i povrća s tržišnim standardima i izdavanje Certifikata o usklađenosti voća i povrća s tržišnim standardima kojim se dokazuje da su proizvodi povučeni s tržišta usklađeni s tržišnim standardima ili minimalnim zahtjevima iz Priloga X Provedbene Uredbe Komisije (EU) br. 543/2011.
(2) Certifikat o usklađenosti voća i povrća s tržišnim standardima proizvođač će predočiti Agenciji za plaćanja prilikom obavljanja kontrole prvog stupnja.
(3) Proizvođač iz stavka 1. ovoga članka oslobađa se plaćanja naknade za kontrolu usklađenosti voća i povrća s tržišnim standardima i putnih troškova nadležnog inspektora do mjesta pregleda iz članka 15. Pravilnika o tržišnim standardima za voće i povrće (»Narodne novine«, broj 157/2013).
(4) U zahtjevu iz stavka 1. ovoga članka proizvođač je dužan upisati naznaku: »Proizvod za slobodnu distribuciju«.
(5) Zahtjev za kontrolu usklađenosti voća i povrća s tržišnim standardima i izdavanje Certifikata o usklađenosti voća i povrća s tržišnim standardima iz stavka 1. ovoga Pravilnika podnosi se na obrascu iz Priloga IV ovoga Pravilnika.
Obavijesti Komisiji
Članak 13.
Agencija za plaćanja će u skladu s člankom 10. Delegirane Uredbe Komisije (EU) br. 1031/2014 obavijestiti Komisiju o količinama jabuka i mandarina povučenih s tržišta i ukupnim izdacima nastalim u vezi s količinama povučenim s tržišta.
Zahtjev za isplatu potpore
Članak 14.
(1) Zahtjev za isplatu potpore za voće povučeno s tržišta za slobodnu distribuciju podnosi se Agenciji za plaćanja pisanim putem na obrascu iz Priloga VI, najkasnije do 31. srpnja 2016. godine.
(2) Uz Zahtjev iz stavka 1. ovoga članka proizvođač dostavlja otpremnice potpisane i ovjerene od proizvođača i primatelja, presliku važeće prometne dozvole u slučaju zahtjeva za isplatu potpore za kondicionirani transport te izvornik Izjave primatelja potpisane i ovjerene od strane primatelja.
(3) Otpremnica mora sadržavati sljedeće elemente:
– naziv, adresu, telefon, telefaks i e-mail adresu proizvođača
– naziv i adresu primatelja
– OIB
– broj otpremnice
– vrstu proizvoda
– količinu proizvoda
–