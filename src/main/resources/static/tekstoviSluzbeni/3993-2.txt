 obveze transparentnosti. Nadalje, navodi da svako rješenje mora imati sve sastojke propisane člankom 98. Zakona o upravnom postupku, a rješenje nema valjano obrazloženje u smislu članka 98. stavak 5. ZUS-a, jer se u njemu ne iznosi utvrđeno činjenično stanje i pravni propisi, te razlozi koji s obzirom na utvrđeno činjenično upućuju na rješenje dano u izreci. Time tužitelju ostaju nepoznati razlozi zbog kojih je rješenje doneseno. Obzirom na važnost posljedica zabrane naplaćivanja spornih naknada po poslovanju tužitelja, tuženik suštinski mijena uvjete u kojima tužitelj posluje i dodatno poveća njegov rizik poslovanja. Time što je propustio utvrditi navedeno, tuženik je propustio utvrditi i pravo stanje stvari čime je povrijedio načelo utvrđivanja materijalne istine iz članka 8. ZUP-a pa je stoga rješenje iz tog razloga nezakonito i nepravilno.
Slijedom svih navoda iznijetih u tužbi tužitelj predlaže da Visoki upravni sud donese presudu kojom će usvojiti tužbeni zahtjev tužitelja u cijelosti i poništiti u cijelosti rješenje tuženika.
Tuženik u odgovoru na tužbu ističe da je osporavano rješenje doneseno u postupku inspekcijskog nadzora nad poštivanjem regulatornih obveza tužitelja na tržištu veleprodajnog širokopojasnog pristupa. Tim rješenjem inspektor je tužitelju zabranio naplaćivanje posebnih naknada za pristupne vodove za koje je odgovoran operator korisnik, neovisno o tome da li se radi o »radnim« ili »rezervnim« vodovima. Rješenje se temelji na potvrđenom pravnom stavu tuženika prema kojem tužitelj ne smije prilikom pružanja usluge veleprodajnog širokopojasnog pristupa operaterima i korisnicima naplaćivati naknadu za pristup putem vlastitih pristupnih vodova, ako te naknade nisu predviđene važećom standardnom ponudom za tu uslugu. Glede nepravilne primjene Zakona koje tužitelj navodi suština prigovora svodi se na tumačenje kako je osporavanim rješenjem inspektor izašao iz okvira Zakona o elektroničkim komunikacijama, tvrdeći kako zabrana naplaćivanja dodatnih naknada za pristupne vodove u odgovornosti operatera korisnika nije izričito propisana regulatornim obvezama, te kako takva zabrana predstavlja ograničenje njegove poduzetničke slobode. Navedeni prigovori su u cijelosti neosnovani, budući da je u tijeku postupka jasno utvrđeno da se tužitelju može odobriti naplata razumnih i opravdanih troškova za koje je tužitelj dokazao da postoje, ali nije ovlašten samostalno i arbitrarno utvrđivati naknade koje prethodno nisu bile predviđene odgovarajućom standardnom ponudom. U konkretnom slučaju tužitelj je pokušao naplatiti naknadu za pristupne bodove u vlasništvu operatera korisnika i to na način da je pristupni kapacitet razdvojio na »radne« i »rezervne«, postupajući tako proizvoljno u određivanju naknada, što je protivno regulatornoj obvezi transparentnosti. U odnosu na prigovor tužitelja nepravilno i nepotpuno utvrđenog činjeničnog stanja i povrede pravila postupka tuženik ističe da su isti u cijelosti neosnovani, te suprotno navodima tužitelja činjenice su osporenom rješenju jasno i nesporno utvrđene, i na temelju njih je izveden zaključak koji u potpunosti odgovara uspostavljenoj pravnoj praksi, a cijeli postupak je proveden prema pravilima postupka. Predlaže da Sud tužbu i tužbeni zahtjev tužitelja odbije.
Zainteresirana osoba u ovom upravnom sporu Optima Telekom d.d. u odgovoru na tužbu ističe da je osporeno rješenje inspektor donio na temelju članka 111. Zakona o elektroničkim komunikacijama, u postupku inspekcijskog nadzora nad poštivanjem regulatornih obveza. Tužitelj je bez pravnog temelja te bez provedenog posebnog postupka izmijenio standardne ponude sukladno članku 58. stavak 3. Zakona, samostalno odredio cijene, sporne naknade te iskorištavanjem svog vladajućeg položaja na tržištu uporno pokušavao iste nametnuti operaterima čak i uz prijetnju isključenja veleprodajne usluge. Zainteresirana osoba dalje navodi da je u postupku koji je prethodio donošenju pobijanog rješenja u cijelosti poštivan Zakon o