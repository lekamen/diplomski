roku od 30 dana od dana nastupanja okolnosti iz stavka 1. ovoga članka.
Članak 22.
(1) Nestanak svjedodžbe i znatno oštećenje svjedodžbe o stručnoj i/ili dopunskoj osposobljenosti član posade je dužan prijaviti lučkoj kapetaniji koja je svjedodžbu izdala.
(2) Nestanak i znatno oštećenje svjedodžbe o stručnoj i/ili dopunskoj osposobljenosti u inozemstvu, član posade je dužan prijaviti najbližem diplomatskom ili konzularnom predstavništvu Republike Hrvatske, a nakon povratka u Republiku Hrvatsku – tijelu iz stavka 1. ovoga članka.
(3) Lučka kapetanija koja je izdala nestalu svjedodžbu istu će proglasiti nevažećom.
(4) Protiv rješenja iz stavka 3. ovoga članka žalba nije moguća, ali se može pokrenuti upravni spor.
(5) Lučka kapetanija koja je izdala nestalu svjedodžbu izdat će na zahtjev člana posade novu svjedodžbu.
(6) Lučka kapetanija koja je izdala svjedodžbu koja je znatno oštećena, na zahtjev člana posade, izdat će novu svjedodžbu ukoliko član posade znatno oštećenu svjedodžbu priloži zahtjevu.
(7) Rok valjanosti svjedodžbe iz stavaka 6. i 7. ovog članka ne može biti dulji od datuma isteka valjanosti izgubljene ili znatno oštećene svjedodžbe o stručnoj i/ili dopunskoj osposobljenosti.
Članak 23.
(1) Uz zahtjev za izdavanje Svjedodžbe o stručnoj i/ili dopunskoj osposobljenosti podnositelj zahtjeva dužan je priložiti dvije fotografije primjerene veličine koje ga vjerno prikazuju, bez pokrivala za glavu i vlastoručni potpis te ostale isprave kojima se dokazuje ispunjavanje uvjeta za izdavanje Svjedodžbe o stručnoj i/ili dopunskoj osposobljenosti.
(2) Iznimno, od podnositelja zahtjeva iz stavka 1. ovoga članka mogu se uzeti fotografije na kojoj je fotografiran s pokrivalom za glavu, ako pokrivalo nosi radi vjerskih ili medicinskih razloga, pod uvjetom da pokrivalo ne prekriva obraze, bradu i čelo.
Članak 24.
Ispunjavanje zdravstvenih uvjeta propisanih člankom 19. stavkom 1. točkom 1. ovoga Pravilnika, dokazuje se valjanim Uvjerenjem o zdravstvenoj sposobnosti, koje izdaje ovlaštena zdravstvena ustanova prema posebnom propisu.
Članak 25.
(1) Svjedodžbu o stručnoj i dopunskoj osposobljenosti izdaje lučka kapetanija nadležna prema mjestu prebivališta člana posade, a stranim državljanima lučka kapetanija kod koje je položio ispit o stručnoj i dopunskoj osposobljenosti, ako su ispunjeni svi propisani uvjeti za izdavanje svjedodžbe.
(2) Postupak izdavanja svjedodžbi iz stavka 1. ovog članka upravni je postupak.
OVLASTI ZA OBAVLJANJE POSLOVA
Članak 26.
(1) Član posade je ovlašten na plovilu obavljati poslove u zvanju koje je stekao i za koje ima svjedodžbu o stručnoj osposobljenosti, kao i sve poslove nižih zvanja.
(2) Na zahtjev člana posade lučka kapetanija će izdati svjedodžbu o stručnoj osposobljenosti za niže traženo zvanje, ako su ispunjeni svi propisani uvjeti za izdavanje svjedodžbe.
(3) Član posade kojemu je izdana svjedodžba o stručnoj osposobljenosti za obavljanje poslova određenog zvanja može obavljati ove poslove:
1.) MORNAR
1.1. održavati plovilo i palubu, rukovati opremom i uređajima,
1.2. samostalno upravljati plovilom bez vlastitog pogona neograničene nosivosti
1.3 zapovijedati skelom bez vlastitog pogona
2.) KORMILAR
2.1. kormilariti pod nadzorom motornim plovilom, tegljenim, bočnim ili potiskivanim sastavom.
3.) ZAPOVJEDNIK – A
3.1. zapovijedati plovilom i sastavima svih vrsta.
3.2. zapovijedati plovilom za prijevoz do 12 putnika.
4.) ZAPOVJEDNIK – B
4.1. zapovijedati plovilom duljine do 70 m kada plovilo ne obavlja tegljenje. Kod potiskivanja i bočnih sastava ograničena je ukupna dužina sastava 70 m.
4.2. zapovijedati plovilom za prijevoz do 12 putnika,
5.) ZAPOVJEDNIK – C
5.1. zapovijedati plovilom u nacionalnoj plovidbi, duljine do 35 m kada plovilo ne obavlja tegljenje, potiskivanje ili pokretanje bočnog sastava.
5.2. zapovijedati plovilom u nacionalnoj plovidbi za prijevoz do 12 putnika,
6.) STROJAR UNUTARNJE PLOVIDBE
6.1. upravljati motornim postrojenjem neograničene snage na plovilima.
(4) Član posade kojemu 