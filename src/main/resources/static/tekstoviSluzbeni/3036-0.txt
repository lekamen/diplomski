14 12.02.2016 Pravilnik o izmjenama i dopunama Pravilnika o visini pristojbi i naknada za službene kontrole
MINISTARSTVO POLJOPRIVREDE
385
Na temelju članka 25. stavka 6. Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine«, br. 81/13, 14/14 i 56/15) te članka 62. stavka 8. i članka 132. stavka 4. Zakona o veterinarstvu (»Narodne novine«, br. 82/13 i 148/13), ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O VISINI PRISTOJBI I NAKNADA ZA SLUŽBENE KONTROLE
Članak 1.
U cijelom tekstu Pravilnika o visini pristojbi i naknada za službene kontrole (»Narodne novine«, broj 84/15) riječi: »za svaku započetu tonu« zamjenjuju se riječima: »po količini ulazne sirovine«.
Članak 2.
U Pravilniku o visini pristojbi i naknada za službene kontrole (»Narodne novine«, broj 84/15), u članku 2. iza točke 20. dodaje se točka 21. koja glasi:
»21. Putni troškovi – trošak prijevoza automobilom i svi ostali troškovi od radnog mjesta do mjesta gdje se obavljaju službene kontrole i natrag (trajekt, mostarina, cestarina)«.
Članak 3.
U članku 5. stavku 1) točke b) i c) mijenjaju se i glase:
»b) za objekte iz članka 4. stavak 1. od točke 2. do točke 6. ovoga Pravilnika, najkasnije 24 sata po dopremi u objekt, upisati podatke o primitku ulazne količine sirovine/hrane životinjskog podrijetla iz objekata koji nisu na području Republike Hrvatske, odnosno upisati podatke o primitku ulazne količine sirovine/hrane životinjskog podrijetla upućene iz objekta iz članka 4. stavak 1. ovoga Pravilnika«,
»c) za objekte iz članka 4. stavka 2. ovoga Pravilnika, najkasnije 24 sata po dopremi u objekt, upisati podatke o primitku ulazne količine sirovine za proizvodnju/gotove hrane za životinje iz objekata koji nisu na području Republike Hrvatske, odnosno upisati podatke o primitku ulazne količine sirovine za proizvodnju/gotove hrane za životinje upućene iz objekta iz članka 4. stavak 2. ovoga Pravilnika.«.
U članku 5. stavku 1) iza točke d) dodaje se točka e) i glasi:
»e) obavezna polja za upis u aplikaciji su podaci o količinama hrane/sirovine životinjskog podrijetla odnosno hrane za životinje i podaci (oznaka) o dokumentima koji prate pošiljku.«.
Članak 4.
U članku 9. stavci 2) i 3) brišu se.
Članak 5.
U članku 12. stavci 4) i 5) brišu se.
Članak 6.
U članku 15. stavku 1) točki a) iza riječi »svježeg ili zamrznutog mesa« dodaje se riječ »(skladištenje)«.
U članku 15. stavak 3) briše se.
Članak 7.
U članku 19. stavak 3) mijenja se i glasi:
»Visina pristojbe za utrošeno vrijeme pri obavljanju veterinarskog pregleda pošiljke živih životinja koji prethodi izdavanju certifikata iz stavka 1. ovoga članka ili kada se u skladu s veterinarskim propisima zahtijeva obavljanje potpunog veterinarskog pregleda pošiljke živih životinja na mjestu odredišta iz stavka 2. ovoga članka, osim životinja dopremljenih u klaonicu, iznosi 150,00 kn po satu stvarno utrošenog vremena.«.
Članak 8.
U članku 23. stavak 1) iza riječi: »članka 5. ovoga Pravilnika« dodaju se riječi: »koji su odobreni od strane veterinarskog inspektora.«.
Članak 9.
U članku 25. iza stavka 3) dodaje se stavak 4) i glasi:
» 4) Ukoliko ovlašteni veterinar kontrolnog tijela tijekom obavljanja ante mortem i post mortem pregleda u objektu utvrdi nesukladnost, obvezan je najkasnije u roku od 24 sata od obavljanja ante mortem i post mortem pregleda, nadležnom veterinarskom inspektoru, pisanim putem, telefaksom ili elektroničkim putem, dostaviti primjerak preslike zapisnika.«.
Članak10.
U članku 26. stavku 2) točki e) iza riječi: »troškove prijevoza« dodaje se riječ »automobilom«, te iza riječi »po kilometru« dodaju se riječi »a ostali putni troškovi u visini ostvarenih troškova«.
U članku 26. stavku 3) točki b) i c) iza riječi: »Pravilnika« dodaju se riječi: »uz dostavu preslike računa«.
Članak 11.
U članku 31. stavak 2) mijenja se i glasi:
»2) Ukoliko ovlašteni veterinar kontrolnog tijela pri provođenju službene