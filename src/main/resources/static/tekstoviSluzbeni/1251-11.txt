 paker padobrana, i
b) dostaviti dokaz o završenom osposobljavanju kod proizvođača padobrana za obavljanje većih popravaka padobrana i sustava veza.
Osposobljavanje
Članak 58.
(1) Osposobljavanje padobranca za stjecanje ovlaštenja stariji paker padobrana mora se provoditi prema programu osposobljavanja koji mora obuhvatiti elemente:
a) teorijskog osposobljavanja, i
b) praktičnog osposobljavanja.
(2) Teorijsko osposobljavanje za stjecanje ovlaštenja stariji paker padobrana mora obuhvatiti sljedeće predmete:
a) konstrukcije padobrana,
b) materijali i dijelovi padobrana,
c) alati i popravci padobrana,
d) pakiranje padobrana,
e) poznavanje i postavljanje sigurnosnih uređaja (AAD i RSL), i
f) dokumentacija padobrana.
(3) Praktično osposobljavanje za stjecanje ovlaštenja stariji paker padobrana mora sadržavati:
a) pakiranje glavnih padobrana, rezervnih padobrana i padobrana za spašavanje,
b) popravak padobrana, ranaca i sistema veza, i
c) korištenje alata i opreme.
Produženje i obnova valjanosti ovlaštenja
Članak 59.
(1) Za produženje valjanosti ovlaštenja stariji paker padobrana kandidat, u periodu valjanosti ovlaštenja, mora obaviti:
a) pakiranje najmanje 30 rezervnih padobrana ili padobrana za spašavanje, i
b) najmanje 15 tehničkih pregleda padobrana.
(2) Za produženje valjanosti ovlaštenja glavni paker padobrana kandidat, u periodu valjanosti ovlaštenja, mora obaviti:
a) pakiranje najmanje 40 rezervnih ili padobrana za spašavanje, i
b) najmanje 20 tehničkih pregleda padobrana.
(3) Za obnovu valjanosti ovlaštenja stariji paker padobrana kandidat mora unutar 12 mjeseci prije podnošenja zahtjeva ispuniti sljedeće uvjete:
a) prisustvovati seminaru obnove znanja za starijeg pakera padobrana, i
b) položiti provjeru stručnosti za obnovu valjanosti ovlaštenja sa ispitivačem.
(4) Za obnovu valjanosti ovlaštenja glavni paker padobrana kandidat mora dostaviti dokaz o izvršenoj obnovi znanja kod proizvođača padobrana za popravke padobrana i sustave veza.
Seminar obnove znanja za starijeg pakera padobrana
Članak 60.
(1) Seminar obnove znanja smije provoditi organizacija za osposobljavanje ovlaštena za provođenje osposobljavanja za stjecanje ovlaštenja stariji paker padobrana.
(2) Seminar mora biti u trajanju ne manjem od 6 školskih sati i mora obuhvatiti najmanje sljedeće cjeline:
a) kompletiranje i pakiranje padobrana,
b) popravci padobrana, ranaca i sustava veza,
c) alati i oprema za obavljanje popravaka, i
d) pakiranje najmanje tri različita tipa rezervnih i tri tipa padobrana za spašavanje.
(3) Organizacija za osposobljavanje je obavezna izdati potvrdu svakom sudioniku seminara nakon provedenog seminara obnove znanja.
Stjecanje dozvole padobranca ili ovlaštenja temeljem inozemne dozvole ili ovlaštenja
Članak 61.
(1) Uvjeti za stjecanje kategorije dozvole temeljem valjane inozemne dozvole padobranca su:
a) ukupan broj skokova i vrijeme slobodnog pada potrebno za stjecanje dozvole padobranca kako je propisano ovim Pravilnikom,
b) položen ispit iz predmeta »pravila i propisi«,
c) certifikat o zdravstvenoj sposobnosti, i
d) položena provjera stručnosti s ispitivačem.
(2) Uvjeti za stjecanje ovlaštenja padobranca temeljem valjane inozemne dozvole i ovlaštenja padobranca su:
a) dozvola padobranca izdana u skladu sa stavkom 1. ovoga članka,
b) ispunjavanje uvjeta za pristupanje osposobljavanju za stjecanje odgovarajućeg ovlaštenja, kako je propisano ovim Pravilnikom, i
c) položena provjera stručnosti s ispitivačem.
Priznavanje padobranskih zvanja ostvarenih u Oružanim snagama RH ili ministarstvu nadležnom za unutarnje poslove
Članak 62.
(1) Uvjeti za stjecanje kategorije dozvole temeljem padobranskih zvanja ostvarenih u Oružanim snagama RH ili ministarstvu nadležnom za unutarnje poslove su:
a) ukupan broj skokova i vrijeme slobodnog pada potrebno za stjecanje kategorije dozvole kako je propisano ovim Pravilnikom,
b) položen ispit iz predmeta »pravila i propisi«,
c) certifikat o zdravstvenoj sposobnosti, i
d) položena provjera stručnosti s