 brojeva.
(5) Ako radničko vijeće čini jedan član, na glasačkom listiću nalaze se imena i prezimena kandidata i zamjenika kandidata, a iza kandidata i zamjenika koje je podnio sindikat ili više sindikata zajedno, u zagradi se navodi naziv sindikata ili svih sindikata.
(6) Ako radničko vijeće čine tri ili više članova, na glasačkom listiću nalazi se naziv sindikata ili više sindikata zajedno koji su podnijeli listu kandidata, te ime i prezime nositelja te liste, odnosno ime i prezime nositelja liste kandidata koju je podnijela skupina radnika.
(7) Izborni odbor, odnosno birački odbor, dužan je poduzeti potrebne radnje kojima se osigurava tajnost glasovanja, te je dužan voditi računa da je glasačka kutija tako zatvorena da se iz nje ne mogu izvaditi glasački listići prije otvaranja i da se otvara po isteku vremena određenog za glasovanje, odnosno ranije samo ako su prije toga vremena već glasovali svi radnici upisani u popis birača.
Zapisnik biračkog odbora
Članak 16.
Zapisnik biračkog odbora o rezultatima izbora za radničko vijeće sadrži:
1) podatak o danu održavanja sjednice i o prisutnim osobama,
2) podatak o vremenu glasovanja,
3) podatak o broju radnika upisanih u popis birača biračkog mjesta,
4) podatak o broju glasačkih listića dostavljenih na biračko mjesto,
5) podatak o broju radnika koji su pristupili glasovanju,
6) podatak o broju važećih, nevažećih i neupotrebljenih glasačkih listića,
7) podatak o broju glasova koje je dobila svaka od lista kandidata, odnosno svaki od kandidata,
8) potpis predsjednika biračkog odbora.
Pravovaljanost izbora
Članak 17.
Izbori su valjani ako je glasovala najmanje jedna trećina radnika s biračkim pravom.
Zapisnik o prethodnim rezultatima izbora
Članak 18.
(1) Zapisnik izbornog odbora o prethodnim rezultatima izbora za radničko vijeće, pored podataka iz članaka 5. i 10. ovoga Pravilnika sadrži:
1) podatak o datumu i vremenu glasovanja,
2) utvrđenje o valjanosti izbora za radničko vijeće,
3) podatak o broju pripremljenih glasačkih listića,
4) podatak o broju važećih, nevažećih i neupotrebljenih glasačkih listića,
5) podatak o broju glasova koji je dobila svaka od lista kandidata, odnosno svaki od kandidata,
6) imena i prezimena izabranih članova radničkog vijeća i zamjenika članova radničkog vijeća,
7) uputu da svaki radnik može u roku od tri radna dana od dana objavljivanja zapisnika, podnijeti izbornom odboru pisanu prijavu o nepravilnosti izbornog postupka za radničko vijeće,
8) uputu da svaki kandidat za člana radničkog vijeća može u roku od tri radna dana od dana objavljivanja zapisnika podnijeti izbornom odboru pisani prigovor na utvrđeni rezultat izbora,
9) dan objavljivanja zapisnika te potpis predsjednika izbornog odbora.
(2) Zapisnik o prethodnim rezultatima izbora za radničko vijeće mora tijekom tri radna dana od dana objavljivanja zapisnika, biti objavljen na svim oglasnim mjestima poslodavca.
Postupak po prijavama nepravilnosti i prigovorima
Članak 19.
(1) Izborni odbor je dužan u roku od tri radna dana od dostavljene prijave ili prigovora iz odredbe članka 18. stavak 1. podstavak 7. i 8. ovoga Pravilnika, odlučiti o prijavljenoj nepravilnosti izbornog postupka i o prigovoru kandidata za radničko vijeće na rezultat izbora te svoju odluku dostaviti podnositelju prijave, odnosno prigovora.
(2) Izborni odbor, u roku od tri radna dana po proteku roka za podnošenje prijava i prigovora, odnosno nakon donijetih odluka o prijavama i prigovorima iz stavka 1. ovoga članka, ocjenjuje postoje li nepravilnosti izbornog postupka zbog kojih je potrebno ponoviti čitav izborni postupak ili neki njegov dio.
(3) Odluka o ponavljanju čitavog izbornog postupka ili njegovog dijela objavljuje se na svim oglasnim mjestima poslodavca.
Zapisnik o konačnim rezultatima izbora
Članak 20.
(1) Zapisnik izbornog odbora o konačnim rezultatima izbora za radničko vijeće, pored podataka iz članaka 5. i 10. ovoga Pravilnika sadrži:
1) podatak o datumu i vremenu glasovanja,
2) utvrđenje o valjanosti izbora za