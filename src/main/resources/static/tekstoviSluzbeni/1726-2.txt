 gospodarenja otpadom.
(4) Sva postrojenja koja se nalaze na lokaciji organizacijske jedinice trebaju biti prijavljena unutar iste s ciljem sprječavanja dijeljenja i izbjegavanja prijave.
(5) Državni hidrometeorološki zavod Agenciji dostavlja podatke o godišnjoj količini oborina za glavne i klimatološke postaje do 1. ožujka tekuće godine za prethodnu kalendarsku godinu.
Članak 10.
Ispuštanja u tlo prijavljuje organizacijska jedinica u kojoj nastaje otpad koji se zbrinjava postupkom obrade otpada na, ili u tlu odnosno postupkom dubokog utiskivanja, navedenih kao D2 odnosno D3 prema posebnom propisu kojim se uređuje područje održivog gospodarenja otpadom.
Članak 11.
Podaci iz članka 9. ovoga Pravilnika uključuju podatke o ispuštanjima i prijenosu izvan mjesta nastanka ukupno nastalih kao posljedica svih namjernih, iznenadnih, redovnih i neredovnih aktivnosti uslijed obavljanja djelatnosti iz Priloga 1. ovoga Pravilnika.
Članak 12.
Ako je za podatak iz članka 9. ovoga Pravilnika tajnost zaštićena posebnim propisom, obveznik dostave podataka dužan je nadležnom tijelu dostaviti akte kojima je određena tajnost tog podatka u skladu s posebnim propisom, te navesti stupanj tajnosti.
Članak 13.
(1) Obveznik dostave podataka dužan je za podatke iz članka 9. ovoga Pravilnika navesti način na koji su određeni.
(2) Podaci o ispuštanjima, nastanku otpada i prijenosu izvan mjesta nastanka mogu se odrediti mjerenjem, izračunom ili procjenom.
(3) Za podatke određene mjerenjem ili izračunom, obveznik dostave podataka dužan je navesti i metode mjerenja i metodu izračuna.
(4) Za mjerenje onečišćujućih tvari u zrak primjenjuju se metode mjerenja sukladno posebnom propisu o praćenju emisija onečišćujućih tvari u zrak iz nepokretnih izvora
Članak 14.
(1) Obveznik dostave podataka prikuplja potrebne podatke učestalošću određenom posebnim propisima, da bi se za svaki ispust odredilo ispuštanje i prijenos izvan mjesta nastanka za koja se dostavljaju podaci sukladno članku 9. ovoga Pravilnika.
(2) Za prikupljanje podataka iz članka 9. ovoga Pravilnika obveznik dostave podataka dužan je primijeniti najbolje raspoložive informacije što može uključivati praćenje ispuštanja i prijenosa izvan mjesta nastanka, emisijske faktore, bilance tvari, procjene i druge metode u skladu s međunarodno priznatim metodama, ako su iste dostupne.
(3) Obveznik dostave podataka dužan je najmanje pet godina čuvati podatke na temelju kojih su određena ispuštanja u zrak, vode i/ili more, tlo, nastanak otpada i prijenos izvan mjesta nastanka te opis metode primijenjene prilikom prikupljanja podataka, kao i sve potrebne informacije.
(4) Obveznik dostave podataka odgovoran je za točnost podataka dostavljenih nadležnom tijelu te isti moraju biti potpuni, dosljedni i vjerodostojni.
Članak 15.
Podaci o obvezniku dostave podataka unose se u:
– Obrazac PI-1 – Podaci o operateru,
– Obrazac PI-2 – Podaci o organizacijskoj jedinici.
Članak 16.
Podaci o ispuštanjima onečišćujućih tvari u zrak unose se u Obrazac PI-Z – Ispuštanja u zrak iz pojedinačnih nepokretnih izvora.
Članak 17.
Podaci o ispuštanjima i/ili prijenosu onečišćujućih tvari u otpadnim vodama iz ispusta obveznika u vode i/ili more odnosno sustav javne odvodnje unose se u Obrazac PI-V – Ispuštanje i/ili prijenos otpadnih voda.
Članak 18.
Podaci o ispuštanjima onečišćujućih tvari u otpadnim vodama iz sustava javne odvodnje u vode i/ili more unose se u Obrazac KI-V – Ispuštanje komunalnih otpadnih voda.
Članak 19.
Podaci o ispuštanjima onečišćujućih tvari u tlo unose se u Obrazac PI-T – Ispuštanja u tlo – obrada otpada na/u tlu (D2) i duboko utiskivanje otpada u tlo (D3).
Članak 20.
Podaci o otpadu unose se u:
– Obrazac NO – Nastanak otpada,
– Obrazac SO – Sakupljanje otpada,
– Obrazac OZO – Oporaba/zbrinjavanje otpada.
Članak 21.
(1) Ispunjeni obrazac iz članka 15. podstavka 1. ovoga Pravilnika dostavlja se nadležnom tijelu elektroničkim putem na čijem području se nalazi sjedište operatera do 31. ožujka tekuće godine za prethodnu 