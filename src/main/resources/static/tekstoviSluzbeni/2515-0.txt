134 11.12.2015 Izmjene i dopune Programa vozačkog ispita
MINISTARSTVO UNUTARNJIH POSLOVA
2516
Na temelju članka 209. stavka 1. Zakona o sigurnosti prometa na cestama (»Narodne novine«, br. 67/2008., 48/2010. – Odluka Ustavnog suda Republike Hrvatske, 74/2011., 80/2013., 158/2013. – Odluka Ustavnog suda Republike Hrvatske, 92/2014., 64/2015.), ministar unutarnjih poslova donosi
IZMJENE I DOPUNE
PROGRAMA VOZAČKOG ISPITA
Članak 1.
Ovaj Program sadrži odredbe koje su u skladu sa sljedećim aktom Europske unije: Direktiva Komisije 2014/85/EZ od 1. srpnja 2014. godine o izmjeni Direktive 2006/126/EZ Europskog parlamenta i Vijeća o vozačkim dozvolama (tekst značajan za EGP) (SL L 194, 2. 7. 2014.).
Članak 2.
U poglavlju I. točki 1. podtočki 1.1. »Sve kategorije vozila«, riječi: »Cesta: karakteristike različitih vrsta cesta, kolnik, stanje kolnika i utjecaj vremenskih prilika, prianjanje, sile koje djeluju na vozilo, razmak i procjena razmaka između vozila u vožnji, zaustavni put vozila, put kočenja i put reagiranja, radovi na cesti.«, zamjenjuju se riječima:
»Cesta: značajke različitih vrsta cesta i s tim povezani zakonski propisi, stanje kolnika i utjecaj vremenskih prilika, čimbenici rizika tijekom vožnje povezani s različitim uvjetima na cesti, posebno s obzirom na promjene vremenskih prilika te dobu dana ili noći, najvažnija načela u vezi poštivanja sigurnosnog (potrebnog) razmaka između vozila u vožnji, održavanje razmaka i procjena razmaka između vozila, prianjanje vozila uz kolnik, sile koje djeluju na vozilo, zaustavni put vozila, put kočenja i put reagiranja, radovi na cesti, sigurna vožnja u cestovnim tunelima.«.
Članak 3.
U Programu vozačkog ispita (»Narodne novine«, br. 155/2008., 108/2009., 141/2011., 83/2013., 151/2013. i 120/15.) u poglavlju III. točki 1. podtočki 1.1. »Ispitno vozilo pojedine kategorije«, opis Kategorije D1 mijenja se i glasi:
»Kategorija D1.
Motorno vozilo koje spada u D1 kategoriju, najveće dopuštene mase najmanje 4.000 kg, izrađeno za prijevoz najviše 16 putnika uz vozača (16+1), čija duljina iznosi najmanje 5 m, koje je sposobno razviti brzinu od najmanje 80 km/h, s ugrađenim ABS sustavom kočenja i opremom za registraciju podataka, prema Uredbi (EEC) broj 3821/85 (tahograf).«.
Članak 4.
U poglavlju III. točki 2. podtočki 2.1. »Kategorije AM, A1, A2 i A«, u dijelu koji se odnosi na točku B) »Sadržaji na javnoj cesti – ponašanje u prometu« podtočka 8. mijenja se i glasi:
»Upravljanje vozilom prometnicama s posebnim karakteristikama (ako postoje): kružni tokovi prometa, prijelazi ceste preko željezničke ili tramvajske pruge u istoj razini, vožnja uz stajališta vozila javnog prijevoza putnika (autobusna stajališta, tramvajska stajališta), obilježeni pješački prijelazi, vožnja uzbrdicama ili nizbrdicama po dugačkom nagibu, vožnja u cestovnim tunelima.«.
Članak 5.
U točki 2. podtočki 2.2. »Kategorije B i BE«, u dijelu koji se odnosi na točku B) »Sadržaji na javnoj cesti – ponašanje u prometu« podtočka 10. mijenja se i glasi:
»Upravljanje vozilom prometnicama s posebnim karakteristikama (ako postoje): kružni tokovi prometa, prijelazi ceste preko željezničke ili tramvajske pruge u istoj razini, vožnja uz stajališta vozila javnog prijevoza putnika (autobusna stajališta, tramvajska stajališta), obilježeni pješački prijelazi, vožnja uzbrdicama ili nizbrdicama po dugačkom nagibu, vožnja u cestovnim tunelima.«.
Članak 6.
U točki 2. podtočki 2.3. »Kategorije C1, C, D1, D, C1E, CE, D1E i DE« u dijelu koji se odnosi na točku B) »Sadržaji na javnoj cesti – ponašanje u prometu« podtočka 9. mijenja se i glasi:
»Upravljanje vozilom prometnicama s posebnim karakteristikama (ako postoje): kružni tokovi prometa, prijelazi ceste preko željezničke ili tramvajske pruge u istoj razini, vožnja uz stajališta vozila javnog prijevoza putnika (autobusna stajališta, tramvajska stajališta), obilježeni pješački prijelazi, vožnja uzbrdicama ili nizbrdicama po dugačkom nagibu, vožnja u cestovnim tunelima.«.
Članak 7.
Ovaj Program