8 23.01.2015 Rješenje o istovremenom raspuštanju Općinskog vijeća Općine Kukljica i razrješenju općinskog načelnika Općine Kukljica i njegove zamjenice
VLADA REPUBLIKE HRVATSKE
147
Na temelju članka 85.a Zakona o lokalnoj i područnoj (regionalnoj) samoupravi (»Narodne novine«, br. 33/2001, 60/2001, 129/2005, 109/2007, 125/2008, 36/2009, 150/2011, 144/2012 i 19/2013 – pročišćeni tekst), Vlada Republike Hrvatske je na sjednici održanoj 22. siječnja 2015. godine donijela
RJEŠENJE
O ISTOVREMENOM RASPUŠTANJU OPĆINSKOG VIJEĆA OPĆINE KUKLJICA I RAZRJEŠENJU OPĆINSKOG NAČELNIKA OPĆINE KUKLJICA I NJEGOVE ZAMJENICE
I.
Istovremeno se raspušta Općinsko vijeće Općine Kukljica i razrješuje općinski načelnik Općine Kukljica i njegova zamjenica koja je izabrana zajedno s njim.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Općini Kukljica za obavljanje poslova iz nadležnosti Općinskog vijeća i općinskog načelnika Općine Kukljica.
III.
Sredstva za rad povjerenika Vlade Republike Hrvatske osiguravaju se u proračunu Općine Kukljica.
IV.
Stupanjem na snagu ovoga Rješenja prestaje mandat članovima Općinskog vijeća Općine Kukljica i mandat Marina Boška, općinskog načelnika Općine Kukljica te mandat Ivone Cukar, zamjenice općinskog načelnika Općine Kukljica koja je izabrana zajedno s njim.
V.
Ovo Rješenje stupa na snagu danom objave u »Narodnim novinama«.
Klasa: 022-03/15-09/15
Urbroj: 50301-09/06-15-2
Zagreb, 22. siječnja 2015.
Predsjednik Zoran Milanović, v. r.
