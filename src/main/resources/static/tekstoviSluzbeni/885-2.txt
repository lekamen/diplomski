 socijalne skrbi, zdravstva, znanosti, odgoja i obrazovanja i pravosuđa, drugoj pravnoj osobi ili obrtu, (naziv, vrsta djelatnosti, radno vrijeme);
– podatke o broju korisnika kojima se pružaju usluge socijalne skrbi na mjesečnoj/godišnjoj razini;
– podatke o vrsti i opsegu stručnih poslova socijalnog radnika nad kojim se izvršava nadzor;
– podatke o normativima i predviđenom broju socijalnih radnika po pojedinom stručnom području rada socijalnih radnika u ustanovi, a koji su propisani općim aktima ustanove,
– podatke o broju stvarno zaposlenih socijalnih radnika po pojedinom stručnom području rada socijalnih radnika u ustanovi,
– podatke o obimu i prirodi stručnih poslova, koje je socijalni radnik izvršio u posljednje dvije kalendarske godine, koje prethode izvršenju postupka stručnog nadzora, kao i podatke o obimu i prirodi stručnih poslova, koje je socijalni radnik izvršio u tekućoj kalendarskoj godini do trenutka provođenja stručnog nadzora;
– podatke o uvjetima prostora i opreme za obavljanje djelatnosti socijalnog rada;
– podatke o načinu vođenja evidencije i dokumentacije te
– druge podatke važne za ocjenu stručnog rada socijalnog radnika.
Obrazac Upitnika donosi Povjerenstvo za stručni nadzor.
Članak 12.
(1) Tijekom provođenja stručnog nadzora, obvezna je nazočnost socijalnog radnika nad čijim se radom provodi nadzor.
(2) Ukoliko se stručni nadzor provodi u pravnoj osobi, u stručnom nadzoru treba sudjelovati i odgovorna osoba te pravne osobe.
(3) Stručnom nadzoru može nazočiti i predstavnik podnositelja zahtjeva za provođenje izvanrednoga stručnog nadzora te druge osobe čija se nazočnost, prema ocjeni predsjednika Povjerenstva, ukaže potrebnom za provođenje stručnog nadzora, što mora biti navedeno u odluci iz članka 8. stavka 1. ovoga Pravilnika.
Članak 13.
(1) Socijalni radnik nad čijim se radom provodi stručni nadzor obvezan je omogućiti njegovo provođenje i pružati sve potrebne podatke i obavijesti.
(2) Odbijanje sudjelovanja u provođenju stručnog nadzora predstavlja težu disciplinsku povredu te će se protiv socijalnog radnika pokrenuti disciplinski postupak i o tome dostaviti obavijest ministarstvu nadležnom za socijalnu skrb, najkasnije u roku od 8 (osam) dana od dana provođenja stručnog nadzora.
Članak 14.
(1) Stručnjak s Liste koji provodi stručni nadzor (u daljnjem tekstu: provoditelj nadzora), obvezan je isti provesti u najkraćem mogućem roku, pazeći pri tom da svojim postupcima ne ometa redovan rad socijalnog radnika nad čijim se radom provodi nadzor.
(2) Ukoliko se stručni nadzor ne može provesti tijekom jednoga radnog dana, pojedine radnje mogu se provesti i kasnije, ali najkasnije unutar roka od 30 (trideset) dana od dana započetog stručnog nadzora.
Članak 15.
(1) Ustanova socijalne skrbi, zdravstva, znanosti, odgoja i obrazovanja i pravosuđa, udruga, vjerska zajednica, trgovačko društvo i druga pravna osoba te obrtnik i druga fizička osoba kod kojih se provodi stručni nadzor obvezni su omogućiti provođenje stručnog nadzora i pregled prostorija, objekata, uređaja, opreme, općih akata te osigurati uvjete za pregled dokumentacije vezane uz obavljanje djelatnosti socijalnog rada.
(2) Pravne i fizičke osobe iz stavka 1. ovog članka obvezne su upoznati provoditelja nadzora s podacima koji se, sukladno njihovim aktima, smatraju tajnom, uključivo i podatke o predstavkama građana te sudskim postupcima vezanim uz pružanje usluga socijalnog rada.
(3) Podaci za koje provoditelj nadzora sazna tijekom provođenja stručnog nadzora smatraju se službenom tajnom.
Članak 16.
Postupak stručnog nadzora obuhvaća:
– razgovor sa socijalnim radnikom o općim pitanjima vezanim uz obavljanje djelatnosti socijalnog rada,
– provjeru podataka iz upitnika,
– provjeru metoda stručnog rada socijalnog radnika na osnovi uvida u neposredan stručni rad i odgovarajuću evidenciju i dokumentaciju,
– provjeru poštivanja odredbi Etičkog kodeksa,
– provjeru valjanosti odobrenja za samostalan rad,
– razgovor o uočenim nedostacima te o odnosu