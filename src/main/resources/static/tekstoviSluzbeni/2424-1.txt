 postupak donošenja rješenja o otvaranju tovarišta, u protivnom zahtjev će odbiti.
Članak 6.
(1) Ukoliko su ispunjeni svi uvjeti, lučka uprava donosi rješenje iz članka 4. ovoga Pravilnika u kojem se posebno navodi:
– odgovorna osoba tovarišta – korisnik tovarišta,
– namjena tovarišta,
– rok na koji se tovarište otvara,
– najveći opseg djelatnosti dozvoljene na tovarištu, a koji uključuje vrstu tereta,
– posebne sigurnosne mjere koje se moraju osigurati na tovarištu (ukoliko je potrebno),
– iznos i način naplate naknade za nadzor rada tovarišta.
(2) Rješenje iz stavka 1. ovoga članka je upravni akt.
(3) Na rješenje iz stavka 1. ovog članka može se izjaviti žalba Ministarstvu.
Članak 7.
(1) Naknada iz članka 6. stavka 1. alineje 6. ovoga Pravilnika određuje se prema prekrcanoj količini tereta izraženoj u nedjeljivim tonama.
(2) Maksimalni iznos naknade ne smije biti veći od lučke pristojbe koju je odredila lučka uprava za pretovar iste vrste tereta u luci ili pristaništu.
Članak 8.
Rješenja o otvaranju tovarišta javno se objavljuju na internetskim stranicama lučke uprave te se osim podnositelju zahtjeva dostavljaju i nadležnoj lučkoj kapetaniji te Ministarstvu na znanje.
Članak 9.
(1) Korisnik tovarišta dužan je označiti tovarište obavijesnom pločom koja sadrži:
– podatke o osobi koja upravlja tovarištem s komunikacijskim podacima (naziv, adresa)
– klasu i urudžbeni broj rješenja o otvaranju tovarišta
– poruku koja upućuje na opasnosti od kretanja na području tovarišta, sukladno namjeni tovarišta.
(2) Obavijesna ploča je dimenzija minimalno 100 cm x 100 cm.
Članak 10.
Korisnik tovarišta dužan je osigurati red u tovarištu, sukladno suglasnostima iz članka 3. ovoga Pravilnika.
Članak 11.
(1) Lučka uprava nadzire korištenje tovarišta sukladno propisima koji uređuju unutarnju plovidbu.
(2) Lučka kapetanija provodi nadzor tovarišta u okviru svojih ovlasti, posebno u pogledu sigurnosti plovidbe.
Članak 12.
(1) Lučka uprava i lučka kapetanija razmjenjivat će informacije vezane uz sigurnost na tovarištu.
(2) U slučaju da lučka kapetanija primijeti obavljanje lučkih djelatnosti izvan predviđenih područja tovarišta, uz postupanje sukladno Zakonu o plovidbi i lukama unutarnjih voda, žurno će o tome obavijestiti nadležnu lučku upravu.
Članak 13.
(1) Lučke uprave će međusobno razmjenjivati podatke o tovarištima, uključujući i podatke o plaćanju naknada od strane korisnika tovarišta.
(2) Razmjena podataka iz stavka 1. ovog članka obavljat će se putem Zajednice lučkih uprava unutarnjih voda.
(3) Podaci iz stavka 1. ovog članka bit će dostupni svim lučkim upravama te Ministarstvu.
(4) Razmjena podataka vršit će se elektoničkim putem.
Članak 14.
Visinu lučkih pristojbi određenih Odobrenjima za obavljanje lučkih djelatnosti u tovarištu izdanih prema Zakonu o plovidbi i lukama unutarnjih voda (»Narodne novine« broj 109/2007, 132/2007 i 51A/2013) svaka lučka uprava posebnim rješenjem dužna je uskladiti s visinom naknade za nadzor rada tovarišta iz ovoga Pravilnika.
Članak 15.
Stupanjem na snagu ovoga Pravilnika prestaje važiti Uredba o pristaništima unutarnjih voda (»Narodne novine« broj 134/2008) u dijelu koji se odnosi na tovarišta.
Članak 16.
Ovaj Pravilnik stupa na snagu danom objave u »Narodnim novinama«.
Klasa: 011-01/15-02/70
Urbroj: 530-03-3-2-15-2
Zagreb, 17. studenoga 2015.
Ministar dr. sc. Siniša Hajdaš Dončić, v. r.
