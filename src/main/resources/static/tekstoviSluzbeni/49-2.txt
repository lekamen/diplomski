 Hrvatskoj u skladu s posebnim propisom te je ovlašten za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a;
3. ima akreditaciju u skladu s HRN EN ISO/IEC 17025 »Opći zahtjevi za osposobljenost ispitnih i umjernih laboratorija«;
4. ima dokaz o akreditacijama analitičkih metoda (popis metoda ispitivanja), uzimajući u obzir kriterije za različite metode analize definirane u EU;
5. koristi analitičke metode validirane od strane referentnog laboratorija Unije EURL-GMFF i definirane Odlukama EU komisije za pojedine odobrene i neodobrene GMO koje se nalaze na web- -stranicama Joint Research Centar of EU (npr. P-35S, t-NOS, geni iz porodice cry, pat, bar);
6. osigurava pouzdanost izvršenih analiza (npr. dokaz o rezultatima međulaboratorijskih testiranja);
7. ima dokaz o financijskom bonitetu;
8. ima odgovarajuću kadrovsku i tehničku infrastrukturu koja omogućuje pružanje tehničke i znanstvene pomoći u praćenju programa na području GMO-a;
9. osigurava elektronsku obradu podataka za izradu tehničkih izvješća i brzu komunikaciju s drugim laboratorijima koji sudjeluju u ispitivanju i validaciji metoda detekcije GMO-a;
10. osigurava da osoblje poštuje povjerljivu prirodu određenih predmeta, rezultata ili informacija u svezi GMO-a (izjava o povjerljivosti);
11. osigurava stručno osoblje koje će biti u pripravnosti ako se u Republici Hrvatskoj pojavi slučaj opasnosti od uvođenja u okoliš ili stavljanja na tržište neodobrenog GMO-a;
12. ima rješenje o prijavi zatvorenog sustava za ograničenu uporabu GMO-a.
Članak 12.
Referentni laboratoriji za GMO provode postupke analize referentnih uzoraka uzetih u provedbi službenih kontrola, koordiniraju za svoje područje nadležnosti aktivnosti službenih laboratorija za GMO, prema potrebi provode usporedne testove između službenih laboratorija za GMO i druge potrebne daljnje aktivnosti poslije takvih testova uspoređivanja te obavljaju i druge poslove propisane Uredbom (EZ) br. 882/2004.
Ministar odlukom određuje jedan Nacionalni referentni laboratorij za GMO koji koordinira radom ostalih referentnih laboratorija za GMO.
O provedenim analizama kontrole službenih uzoraka iz svojeg djelokruga Nacionalni referentni laboratorij za GMO najkasnije do 31. ožujka tekuće godine za prethodnu godinu podnosi Ministarstvu izvješće o svojem radu i radu referentnih laboratorija za GMO. Na osnovi tog izvješća izrađuje se zajednički godišnji plan službenih kontrola u svrhu ispitivanja GMO-a na području Republike Hrvatske.
Članak 13.
Popis ovlaštenih službenih i referentnih laboratorija za GMO objavljuje se u »Narodnim novinama« te na mrežnim stranicama Ministarstva.
IV. PRIJELAZNE I ZAVRŠNE ODREDBE
Članak 14.
Ovlaštenja izdana po odredbama Zakona o genetski modificiranim organizmima (»Narodne novine«, broj 70/2005, 137/2009, 28/2013 i 47/2014), ostaju na snazi do izdavanja ovlaštenja temeljem ovoga Pravilnika, a najkasnije do 1. srpnja 2015. godine.
Članak 15.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/14-04/44
Urbroj: 534-02-1-1/4-14-2
Zagreb, 19. prosinca 2014.
Ministar prim. Siniša Varga, dr. med. dent., v. r.
