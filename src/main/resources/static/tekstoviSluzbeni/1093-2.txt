 potvrdu nadležnog tijela kod kojeg se navedena roba zadržava na privremenoj pohrani s popisom serijskih brojeva vatrenog oružja.
3. Privremeni izvoz vatrenog oružja radi stručne procjene, popravka i izložbe bez prodaje, pod uvjetom da izvoznik dokaže zakonito posjedovanje tog vatrenog oružja i izvozi ga u okviru carinskog postupka vanjske prerade ili privremenog izvoza. Uz zahtjev za izdavanje odobrenja za izvoz potrebno je priložiti samo izdanu i ovjerenu potvrdu nadležnog tijela zemlje u koju se izvozi (organizatora stručne procjene, izložbe ili popravka) s popisom serijskih brojeva vatrenog oružja.
Članak 9.
(1) Ministarstvo će rješenjem odbiti zahtjev za izdavanje odobrenja za izvoz iz članka 4. točke 1. ovoga Zakona nakon uskraćenog zatraženog očitovanja Povjerenstva na podneseni zahtjev u skladu s člankom 11. stavkom 1. Uredbe (EU) br. 258/2012.
(2) Protiv rješenja iz članka 4. točke 1. ovoga Zakona nije dopuštena žalba, ali se može pokrenuti upravni spor.
III. NADZOR
Članak 10.
(1) Nadzor nad izvršavanjem obveza iz ovoga Zakona provodi Ministarstvo u suradnji s drugim tijelima koja sudjeluju u postupku izdavanja odobrenja te drugim nadležnim tijelima.
(2) U slučaju utvrđenih nepravilnosti Ministarstvo će o istima obavijestiti nadležna tijela radi daljnjeg postupanja.
Članak 11.
(1) Tijekom provođenja nadzora nadzorno tijelo iz članka 10. stavka 1. ovoga Zakona poduzima potrebne i razmjerne mjere koje omogućavaju nadležnim tijelima prikupljanje informacija o bilo kakvoj narudžbi ili transakciji u koju je uključeno vatreno oružje, njegovi dijelovi i bitne komponente streljiva u skladu s člankom 15. Uredbe (EU) br. 258/2012.
(2) Nadzorna tijela iz članka 10. stavka 1. ovoga Zakona dužna su se pridržavati odredbi vezanih za povjerljivost i tajnost podataka te osoba koje su podvrgnute nadzoru u skladu s člankom 19. stavkom 2. Uredbe (EU) br. 258/2012.
Članak 12.
Carinski nadzor i carinske formalnosti nad provedbom Uredbe (EU) br. 258/2012 i ovoga Zakona obavlja Ministarstvo financija, Carinska uprava u skladu s člankom 17. Uredbe (EU) br. 258/2012.
IV. PREKRŠAJNE ODREDBE
Članak 13.
(1) Novčanom kaznom u iznosu od 50.000,00 do 500.000,00 kuna kaznit će se za prekršaj pravna osoba ako:
– odobrenje za izvoz ili drugi dokument dobiven temeljem ovoga Zakona prenese na drugu osobu ili ga koristi suprotno propisanoj proceduri u ovom Zakonu i Uredbi (EU) br. 258/2012
– u roku od 15 dana nakon izvršenog izvoza pisanim putem ili putem elektroničke pošte ne izvijesti Ministarstvo o izvršenom izvozu, te ne priloži dokumentaciju temeljem koje je izvršen izvoz
– ne poštuje rokove i uvjete pod kojima su odobrenja za izvoz izdana.
(2) Novčanom kaznom u iznosu od 20.000,00 do 200.000,00 kuna kaznit će se za prekršaj pravna osoba ako u obavljanju carinskih formalnosti postupa suprotno odredbama Uredbe (EU) br. 258/2012.
(3) Za prekršaje iz stavaka 1. i 2. ovoga članka kaznit će se fizička osoba novčanom kaznom u iznosu od 10.000,00 do 50.000,00 kuna.
(4) Za prekršaje iz stavaka 1. i 2. ovoga članka kaznit će se i odgovorna osoba u pravnoj osobi novčanom kaznom u iznosu od 5000,00 do 50.000,00 kuna.
V. ZAVRŠNA ODREDBA
Članak 14.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/15-01/38
Zagreb, 8. svibnja 2015.
HRVATSKI SABOR
Predsjednik Hrvatskoga sabora Josip Leko, v. r.
