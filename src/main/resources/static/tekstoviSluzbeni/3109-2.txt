 osobe koja ispunjava propisane uvjete za dobivanje ovlaštenja, prema propisu o ovlaštenjima za poslove zaštite na radu.
(6) Zapisnik iz stavka 1. ovoga članka ne smatra se ispravom o ocjeni sukladnosti radne opreme prilikom njenog stavljanja na tržište odnosno u uporabu.
Članak 11.
Bez obzira na odredbe iz članka 7. ovoga Pravilnika, poslodavac je dužan svakodnevno prije korištenja radne opreme osigurati vizualni pregled primjene sigurnosno zdravstvenih zahtjeva na istoj.
DIO PETI PRIJELAZNE I ZAVRŠNE ODREDBE
Članak 12.
Ovlaštena osoba koja je dobila ovlaštenje za ispitivanje radne opreme, dužna je uskladiti svoje postupanje sa odredbama ovoga Pravilnika u roku od 6 mjeseci od dana njegovog stupanja na snagu.
Članak 13.
(1) Danom stupanja na snagu ovoga Pravilnika prestaje važiti Pravilnik o listi strojeva i uređaja s povećanim opasnostima (»Narodne novine«, broj 47/02).
(2) Danom stupanja na snagu ovoga Pravilnika prestaju važiti članci 14., 16., 17., 18., 19. i 20. Pravilnika o ispitivanju radnog okoliša te strojeva i uređaja s povećanim opasnostima (»Narodne novine«, broj 114/02, 131/02 i 126/03) te obrazac uvjerenja o ispitivanju Obrazac – SU.
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/06
Urbroj: 524-03-02-01/2-16-29
Zagreb, 10. veljače 2016.
Ministrica dr. sc. Nada Šikić, v. r.
PRILOG
POPIS MJERNE I ISPITNE OPREME
– instrumenti za mjerenje duljine (metar, mjerna traka, digitalni mjerač udaljenosti)
– instrument za mjerenje sile – dinamometar do 120 kN (12 t)
– instrument za mjerenje vremena (zaporni sat)
– mjerač broja okretaja (tahometar)
– mjerači za električne veličine (otpor, napon, snaga i dr.)
– mjerač izolacijskog otpora
– mjerač uzemljenja
