135 16.12.2015 Presuda Visokoga upravnog suda Republike Hrvatske broj: UsII-46/14-8 od 28. listopada 2015.
VISOKI UPRAVNI SUD REPUBLIKE HRVATSKE
2553
PRESUDA
Visoki upravni sud Republike Hrvatske u vijeću sastavljenom od sudaca toga suda Sanje Štefan, predsjednice vijeća, Borisa Markovića i Blanše Turić, članova vijeća, te više sudske savjetnice Tatjane Ilić, zapisničarke, u upravnom sporu tužitelja Hrvatski Telekom d.d. Zagreb, Roberta Frangeša Mihanovića 9, kojeg zastupa opunomoćenica Maja Mandić, protiv tuženika Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, kojeg zastupa dr. sc. Dražen Lučić, predsjednik Vijeća, uz sudjelovanje OT-Optima Telekom d.d. iz Zagreba, Bani 75/a, u svojstvu zainteresirane osobe, koju zastupa opunomoćenica Irena Bošnjaković, radi određivanja naknada unutar standardne ponude za uslugu izdvojenog pristupa lokalnoj petlji, u sjednici vijeća održanoj 28. listopada 2015.
presudio je
I. Odbija se kao neosnovan tužbeni zahtjev za poništenje rješenja Hrvatske regulatorne agencije za mrežne djelatnosti, Zagreb, klasa: UP/I-344-01/13-05/39, urbroj: 376-11-14-9 od 25. ožujka 2014.
II. Ova presuda će se objaviti u »Narodnim novinama«.
Obrazloženje
Osporenom odlukom u točki 1. izreke se određuju izmjene i dopune Standardne ponude Hrvatskog Telekoma d.d. za uslugu izdvojenog pristupa lokalnoj petlji na način pobliže opisan u navedenoj točki izreke. Nadalje se u točki 2. izreke tužitelj obvezuje da iz Standardne ponude za uslugu izdvojenog pristupa lokalnoj petlji ukloni sve odredbe koje su protivne odredbama iz točke 1. izreke ove odluke, dok u preostalim dijelovima Standardna ponuda tužitelja, za uslugu izdvojenog pristupa lokalnoj petlji ostaje nepromijenjena. U točki 3. izreke osporene odluke se tužitelj obvezuje u Standardnu ponudu, za uslugu najma korisničke linije ugraditi jednokratnu naknadu za migraciju s usluge izdvojenog pristupa lokalnoj petlji ili potpetlji na uslugu najma korisničke linije kako je navedeno u Privitku 1. ove odluke.
U točki 4. osporene odluke se tužitelj obvezuje najkasnije do 14. travnja 2014. objaviti na svojim internetskim stranicama i od 28. travnja 2014. početi primjenjivati Standardnu ponudu Hrvatskog Telekoma d.d. za uslugu izdvojenog pristupa lokalnoj petlji s ugrađenim izmjenama iz točke 1. izreke ove Odluke, odnosno Standardnu ponudu Hrvatskog Telekoma d.d. za uslugu najma korisničke linije s ugrađenim izmjenama iz točke 3. izreke ove Odluke.
U tužbi protiv osporenog rješenja tužitelj u bitnom navodi da je to rješenje nezakonito iz razloga nepravilne primjene materijalnog prava te zbog povrede pravila postupka, te pobija Odluku samo u dijelu točke 1.6.
Nastavno u tužbi obrazlaže zbog čega smatra da rečena točka osporene odluke koju pobija nije u skladu s Analizom tržišta. Stoga smatra da mu niti pobliže navedene obveze nisu mogle biti naložene niti dodatni uvjeti koji se odnose na ispunjavanje načela pravičnosti, razložnosti i pravodobnosti, jer je već Analizom tržišta tužitelj obvezan da za potrebe operatora korisnika osigura osnovnu (Standardnu) razinu ostvarivanja usluge, pri čemu je tuženik ostavio tužitelju mogućnost da usluge omogući i pod nekim drugačijim eventualno boljim uvjetima. Time je ostavio na slobodnu volju operatorima korisnicima i HT-u da se dogovore o drugačijim uvjetima, odnosno o boljim uvjetima vezanim za otklon kvara/smetnji što ujedno nije i obveza tužitelja. Dakle tvrdi da je suprotno navedenom u Analizi tržišta tuženik u točki 1.6. Odluke nametnuo tužitelju obvezu da uslugu otklona kvara/smetnje omogući operatorima i u rokovima kraćim od onih koji su propisani kao standardni, definirajući pri tome točno vrijeme u kojem je tužitelj obvezan otkloniti kvar, odnosno točno definirajući naknadu koju su operatori korisnici obvezni platiti tužitelju.
Slijedom toga tužitelj smatra da je postupljeno unatoč i protivno definiranom u Analizi tržišta prema kojoj je dužan operatorima korisnicima osigurati osnovnu