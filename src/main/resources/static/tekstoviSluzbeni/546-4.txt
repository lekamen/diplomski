 uključujući i sudjelovanje u koordinaciji restrukturiranja i sanacije pravnih osoba, izradi analiza u postupcima restrukturiranja trgovačkih društava u vlasništvu Republike Hrvatske te u upravljanju vlasničkim udjelima u trgovačkim društvima u vlasništvu Republike Hrvatske; sudjeluje u svim aktivnostima vezanim uz promociju investicija i brendiranja hrvatskih regija te rada svih tijela državne uprave u vezi s promicanjem investicija; Sektor zaprima i obrađuje zahtjeve velikih poduzetnika za odobrenje poticajnih mjera za investicije te zaprima i obrađuje zahtjeve za prijavu strateških investicijskih projekta Republike Hrvatske; vodi listu strateških investicijskih projekata, obavlja administrativne poslove za Povjerenstvo za procjenu i utvrđivanje prijedloga strateških projekata; pruža podršku investitorima prilikom realizacije investicijskih projekata; obavlja stručne poslove u vezi s klasterima konkurentnosti; sudjeluje u poslovima vezanim za međunarodne projekte, obavlja analitičko-statističke poslove prikupljajući i razmjenjujući gospodarske podatke, priprema i provodi projekte i programe Europske unije, predlaže i prati propise koji uređuju pitanja investicija, identificira i predlaže načine rješavanja problema nastalih u realizaciji konkretnih projekata, izrađuje prijedloge propisa i prati njihovu primjenu, sudjeluje u pripremi programa i projekata te provedbi projekte financirane iz programa Europske unije i ostalih oblika međunarodne pomoći; priprema i izrađuje nacionalna stajališta i mišljenja u području industrije i investicija za stručne radne skupine u tijelima Europske unije; te obavlja i druge poslove u okviru djelokruga Uprave.
U Sektoru se ustrojavaju sljedeće službe:
5.1.1. Služba za tehničko zakonodavstvo, analitiku i održivi razvoj
5.1.2. Služba za investicije
5.1.3. Služba za industrijsku politiku.«.
Članak 4.
Naslov iznad članka 55. i članak 55. mijenjaju se i glase:
»5.1.1. Služba za tehničko zakonodavstvo, analitiku i održivi razvoj
Članak 55.
Služba za tehničko zakonodavstvo, analitiku i održivi razvoj obavlja upravne i stručne poslove vezane uz prikupljanje, obradu i analizu stanja potreba za unaprjeđenje razvoja gospodarstva, ekonomske i socijalne kohezije i cjelokupnog održivog razvitka; uspostavlja, vodi i ažurira baze podataka; uspostavlja izvještajni sustav za praćenje i izvještavanje o svim ekonomskim pokazateljima; prati učinkovitost trošenja proračunskih sredstava i svih mjera za poticanje unaprjeđenja i razvoja industrije; sudjeluje u politikama razvoja iz područja prerađivačke, drvno-prerađivačke i prehrambene industrije; predlaže mjere za održivi industrijski razvitak i smanjenje utjecaja industrijskih pogona na zdravlje i okoliš; obavlja poslove vezane uz prilagodbu nacionalnog tehničkog zakonodavstva iz djelokruga prerađivačke industrije sa zakonodavstvom Europske unije, izrađuje i priprema tehničke propise za područje koje je pokriveno direktivama Europske unije Novoga i Staroga pristupa iz svoga djelokruga, prati nove propise i upute koje donosi Europska unija na području tehničkog zakonodavstva; predlaže i sudjeluje u industrijskim projektima i projektima korištenja tehničke pomoći Europske unije i ostalih međunarodnih organizacija; potiče uvođenje novih tehnologija i proizvoda kroz primjenu offset programa; priprema podloge za rad Povjerenstva za primjenu offset programa; izrađuje nacrte prijedloga zakona i prijedloge drugih propisa iz svoga djelokruga; obavlja upravne poslove i nadzor iz svoga djelokruga; priprema i sudjeluje u zaključivanju, te provodi međunarodne ugovore i konvencije kojima se uspostavljaju određena ograničenja, zabrane, odnosno nalažu posebne mjere sigurnosti i planiranja za određene robe i kemikalije, uz nalaganje posebnog nadzora nad njihovim cjelokupnim postupanjem (postupak sigurnog gospodarenja), uključujući njihovo razvijanje, proizvodnju, uporabu, skladištenje, prijevoz, promet na tržištu te međunarodnu razmjenu; priprema i sudjeluje u provedbi domaćeg