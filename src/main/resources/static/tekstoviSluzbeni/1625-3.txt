 sporove utvrdio potrebu za određivanjem roka od 30 dana, a u konkretnom slučaju na strani tužitelja nisu postojali razlozi koji bi opravdali dulji rok za podnošenje zahtjeva. Nadalje smatra neosnovanim navod tužitelja da je pogrešno primijenio odredbu članka 58. Zakona jer tužitelj zaboravlja da sama izmjena Standardne ponude predstavlja zapravo implementaciju regulatornih obveza nametnutih Regulatornim dokumentom pa je za valjanost podnošenja zahtjeva relevantan upravo datum stupanja na snagu Regulatornog dokumenta, a ne datum primjene Standardne ponude HT-a. Nadalje navodi da je svim sudionicima postupka omogućio očitovanje te je tužitelj bio upoznat sa svim činjenicama i razlozima zbog kojih je vođen upravni postupak. Iz navedenih razloga predlaže da se tužba odbije kao neosnovana.
Tuženik se protivi i tužbi tužitelja Hrvatskog Telekoma prvenstveno ukazujući na odredbu članka 20. ZEK-a koji upravo daje ovlaštenje i obvezu donijeti odluku o rješenju spora između dvaju ili više operatora elektroničkih komunikacijskih mreža i/ili usluga u vezi s obvezama iz ZEK-a što je i detaljno obrazložio u svom rješenju. Obračun naknada za kašnjenje u realizaciji veleprodajnih usluga i za zakašnjenje u otklanjaju kvarova nastalih na veleprodajnim uslugama HAKOM je propisao unutar regulatorne obveze pristupa koja ne može biti predmet slobodne volje unutar njihovog međusobnog ugovornog odnosa. Što se tiče sudskih odluka na koje je poziva drži da nisu mjerodavne za ocjenu ovog pitanja. U odnosu na naknade za zakašnjenje ističe da je sukladno Standardnoj ponudi koja je bila u primjeni od 1.listopada 2013. jasno propisana obveza Hrvatskog Telekoma i operatora korisnika, međusobno se obavještavati o smetnjama u tehničkim parametrima i posljedicama koje navedene smetnje mogu imati na usluge te obvezu aktivnog surađivanja na otklonu smetnji. Isto tako je propisano ukoliko Hrvatski Telekom ne otkloni kvar/smetnju unutar roka, obvezan je operatoru korisniku za svaki dan kašnjenja isplatiti naknadu, koja je propisana Standardnom ponudom, koji rok tužitelj poznaje, a nije ga poštivao. U odnosu na nemogućnost traženja naknada iz objektivnih razloga izvan kontrole tužitelja navodi da je u rješenju dao detaljne razloge za svoj zaključak. Nadalje, vezano uz prigovore tužbe na izreku osporenog rješenja navodi kako su parametri za izračunavanje dužnih iznosa vrlo jasno određeni te povezani s točnim člancima Standardnih ponuda, u kojima se točno navode brojke potrebne za izračun krajnjeg iznosa, a što uzimajući u obzir i javno objavljeno stručno mišljenje tuženika o načinu izračuna naknada za zakašnjenje u otklanjaju kvarova/smetnji od 12. ožujka 2013. (klasa: 011-02/13-04/08, urbroj: 376-12/VŠ-12-19) ne ostavljajući prostor proizvoljnom tumačenju načina izračuna. Iz navedenih razloga predlaže da se tužba odbaci, a podredeno odbije.
Tužitelj Hrvatski Telekom d.d. dostavio je odgovor na tužbu tužitelja VIPneta i predlaže da se potvrdi ispravnog rješenja tuženika u odnosu na točku I. izreke rješenja.
Tužbeni zahtjevi nisu osnovani.
Sud je spor riješio bez održavanja rasprave na temelju odredbe članka 36. stavka 1. točke 4. ZUS-a s obzirom na to da tužitelj Hrvatski Telekom d.d. osporava samo primjenu prava, činjenice su nesporne, a navodi da ne traži raspravu pod uvjetom da sud usvoji tužbeni zahtjev te oglasi rješenje ništavim, odnosno poništi osporeno rješenje. Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju kada je stranka izričito i bezuvjetno traži, a stranke nisu izričito tražile održavanje rasprave.
Ocjenjujući osnovanost tužbi, a imajući pri tome u vidu sadržaja spisa predmeta, utvrđeno činjenično stanje, priložene isprave, a sve u okviru navoda i razloga iz tužbi, Sud ne nalazi da bi u provedenom postupku došlo do povrede pravila postupka, odnosno do pogrešne primijene materijalnog prava.
Prema podacima spisa predmeta proizlazi da je tužitelj