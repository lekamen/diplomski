 o medijatorima kojima je ministarstvo izdalo rješenje o ispunjavanju uvjeta propisanih člankom 2. stavkom 2. odnosno stavkom 3. ovoga Pravilnika.
Članak 11.
(1) Registar sadrži sljedeće podatke za svakog medijatora:
1. registarski broj upisa u Registar;
2. datum upisa;
3. broj i datum rješenja ministarstva o ispunjavanju uvjeta stručne osposobljenosti propisanih ovim Pravilnikom;
4. osnovne podatke o medijatoru: osobno ime, zvanje, stručnu sprema i podatak o završenoj edukaciji za medijatora, telefon, telefaks i e-mail adresa,
5. oznaku je li medijator zaposlen u sustavu socijalne skrbi;
6. oznaku ustanove u kojoj je medijator zaposlen ukoliko je zaposlen u sustavu socijalne skrbi.
Članak 12.
(1) Upis medijatora u Registar provodi po službenoj dužnosti ministarstvo na temelju rješenja o ispunjavanju uvjeta stručne osposobljenosti za medijatora.
(2) Zahtjev za donošenje rješenja o ispunjavanju uvjeta stručne osposobljenosti za medijatora iz članka 2. ovoga Pravilnika podnosi se na Obrascu koji čini sastavni dio ovog Pravilnika.
(3) Medijator je dužan ministarstvo obavijestiti o svakoj promjeni uvjeta iz članka 2. stavka 3. ovoga Pravilnika o kojima ovisi upis medijatora u Registar.
(4) Ako ministarstvo po službenoj dužnosti ili povodom obavijesti medijatora utvrdi da više ne postoje uvjeti iz članka 2. stavka 3. ovoga Pravilnika, donijet će rješenje kojim se utvrđuje da više ne postoje uvjeti za upis u Registar.
(5) Brisanje osoba iz Registra provodi ministarstvo po službenoj dužnosti na temelju rješenja iz stavka 4. ovoga članka, ili na zahtjev medijatora.
(6) Medijator je obvezan obavijestiti ministarstvo o svakoj promjeni podataka koji se evidentiraju u Registru u roku od 30 dana od dana nastanka promjene, radi upisa promjene u Registar.
Članak 13.
Obavljanje poslova obiteljske medijacije izvan sustava socijalne skrbi od strane medijatora zaposlenih u sustavu socijalne skrbi smatra se sukobom interesa.
 ZAVRŠNE ODREDBE
Članak 14.
Stupanjem na snagu ovoga pravilnika prestaje važiti Pravilnik o obiteljskoj medijaciji (»Narodne novine«, broj 106/14).
Članak 15.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/1
Urbroj: 519-03-1-2/2-15-209
Zagreb, 2. studenoga 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
OBRAZAC
ZAHTJEV ZA DONOŠENJE RJEŠENJA O ISPUNJAVANJU UVJETA STRUČNE OSPOSOBLJENOSTI OBITELJSKIH MEDIJATORA
Ime i prezime: Ime majke/oca: Spol: Ž    M     Datum rođenja: Mjesto rođenja: Državljanstvo: Prebivalište: Adresa stanovanja: Telefon: Telefaks: e-mail adresa: Stručna sprema/akademski stupanj: Zvanje: Ustanova zaposlenja: Adresa ustanove: Broj godina radnog staža: Podaci o završenoj edukaciji za obiteljskog medijatora: Podaci o drugim oblicima stručnog usavršavanja:
*NAPOMENA: podnošenjem ovog zahtjeva podnositelj zahtjeva pristaje da se njegovi osobni podaci navedeni u ovom zahtjevu javno objave na mrežnim stranicama ministarstva nadležnog za poslove socijalne skrbi i nadležnog centra za socijalnu skrb sukladno odredbama Obiteljskog zakona (»Narodne novine« broj: 75/14) i ovog Pravilnika.
U _________, dana _________ Potpis ____________________
Prilozi:
1. diploma/dokaz o stečenom zvanju
2. dokazi o ispunjavanju uvjeta iz članka 2. stavka 2. odnosno stavka 3. Pravilnika
