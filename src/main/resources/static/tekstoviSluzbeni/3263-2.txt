 brojevima za svako mjenjačko mjesto, osim za mjenjački automat;
6. odredbu o obvezi ovlaštenog mjenjača:
– da se koristi certificiranim programom te da za program kojim se koristi ima potvrdu o autentičnosti ugovorenoga zaštićenog programa,
– da omogući kontroloru ugovorne banke obavljanje kontrole,
– da s pomoću certificiranog programa vodi izvješća »Blagajnički dnevnik za evidentiranje transakcija« i »Obračun dnevne blagajne – stanje blagajničkog dnevnika«,
– da za svaku obavljenu kupnju i prodaju stranki izdaje potvrdu o otkupu odnosno potvrdu o prodaji uporabom certificiranog programa, osim pri otkupu strane gotovine s pomoću mjenjačkog automata,
– da za svako mjenjačko mjesto ugovornoj banci dostavlja »Izvješće o kupnji odnosno o prodaji strane gotovine i otkupu čekova koji glase na stranu valutu«,
– da postupa u skladu s odredbama propisa kojima se uređuje sprječavanje pranja novca i financiranja terorizma;
7. odredbu o obvezi ugovorne banke i ovlaštenog mjenjača da vode evidenciju serijskih brojeva danih i primljenih tiskanih obrazaca potvrda o otkupu odnosno potvrda o prodaji i
8. odredbu o razdoblju tijekom kalendarske godine u kojem ovlašteni mjenjač obavlja mjenjačke poslove, danima u tjednu u kojima obavlja mjenjačke poslove i radnom vremenu tijekom kojeg obavlja mjenjačke poslove.
(5) Iznimno od odredbe stavka 4. točke 2. ovog članka, ako ovlašteni mjenjač primjenjuje tečajeve s tečajne liste ugovorne banke, a kupuje i prodaje i stranu gotovinu za koju se tečajevi ne nalaze na tečajnoj listi ugovorne banke, ugovor o obavljanju mjenjačkih poslova mora sadržavati odredbu da ovlašteni mjenjač primjenjuje vlastite tečajeve za valute koje se ne nalaze na tečajnoj listi ugovorne banke.
(6) Kada ovlašteni mjenjač primjenjuje vlastite tečajeve za strane valute koje se nalaze na tečajnoj listi ugovorne banke, ugovorna banka i ovlašteni mjenjač mogu ugovoriti postotak za koji temeljni kupovni tečaj određene strane valute ovlaštenog mjenjača ne može biti manji od kupovnog tečaja za efektivu ugovorne banke te postotak za koji temeljni prodajni tečaj ovlaštenog mjenjača za određenu stranu valutu ne može biti veći od prodajnog tečaja za efektivu ugovorne banke.
(7) Ugovorna banka nije dužna otkupljivati od ovlaštenog mjenjača stranu gotovinu i čekove koji glase na strane valute ako za njih ne objavljuje tečajeve na svojoj tečajnoj listi.
(8) Ako ovlašteni mjenjač obavlja mjenjačke poslove s pomoću mjenjačkog automata, ugovorna banka i ovlašteni mjenjač dužni su u ugovoru o obavljanju mjenjačkih poslova odrediti gdje se nalazi mjenjačko mjesto (navesti adresu) iz članka 11. stavka 5. odnosno 6. ove Odluke.
(9) Ovlašteni mjenjač ne može prava i/ili obveze iz ugovora o obavljanju mjenjačkih poslova prenositi na treću osobu.
Zaštićeni program
Članak 4.
(1) Zaštićeni program jest računalni program koji omogućava:
1. izradu potvrda o otkupu i potvrda o prodaji te njihovo automatsko ispisivanje na pisaču,
2. izradu izvješća »Blagajnički dnevnik za evidentiranje transakcija«, »Obračun dnevne blagajne – stanje blagajničkog dnevnika«, »Izvješće o kupnji odnosno prodaji strane gotovine i otkupu čekova koji glase na stranu valutu«, »Dnevnik otkupa strane gotovine i čekova koji glase na stranu valutu«, »Dnevnik prodaje strane gotovine«, »Pregled radnih dana tijekom kojih je ovlašteni mjenjač primjenjivao dvije tečajne liste«, »Pregled tečajnih lista na kojima je istovrsni tečaj bilo koje valute odstupao od tečaja iste valute na prethodnoj tečajnoj listi za više od 1%« i »Izvješće o broju ispisivanja potvrda o otkupu odnosno prodaji« na osnovi svih unesenih podataka,
3. izradu i primjenu najviše dviju tečajnih lista tijekom jednoga radnog dana,
4. da se nijedna transakcija u jednom radnom danu ne može obaviti bez tečajne liste izrađene u tom radnom danu koja se primjenjuje u vrijeme provođenja transakcije,
5. da se iskazivanje i obračun mjenjačke provizije može izvršiti ako se ovlašteni mjenjač bavi jedino otkupom strane gotovine i čekova