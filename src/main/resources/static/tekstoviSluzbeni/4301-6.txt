 vlakana i azbestne prašine u okoliš prilikom prijevoza, utovara i istovara tog otpada.
(3) U slučaju kada posjednik azbestnog otpada, koji predaje azbestni otpad ovlaštenoj osobi, isti nije pripremio za prijevoz sukladno stavku 2. ovoga članka i članku 19. ovoga Pravilnika, tu pripremu će obaviti osoba, koja obavlja prijevoz azbestnog otpada, prije obavljanja prijevoza tog otpada.
(4) Posjednik azbestnog otpada dužan je azbestni otpad, kojega predaje osobi koja upravlja reciklažnim dvorištem taj otpad predati u zatvorenom spremniku ili u odgovarajućoj nepropusnoj ambalaži (zatvorena čvrsta vreća ili materijal u potpunosti omotan odgovarajućom polietilenskom folijom i dr.) ili na drugi odgovarajući način kojim se posve sprječava svako ispuštanje azbestnog otpada, azbestnih vlakana i azbestne prašine izvan odgovarajućih spremnika.
(5) Osoba koja upravlja reciklažnim dvorištem dužna je preuzeti pošiljku azbestnog otpada, sukladno posebnom propisu koji uređuje gospodarenje otpadom, kada posjednik azbestnog otpada postupi sukladno stavku 4. ovoga članka. Kada posjednik azbestnog otpada ne postupi sukladno stavku 4. ovoga članka osoba koja upravlja reciklažnim dvorištem nije dužna preuzeti takvu pošiljku azbestnog otpada.
Uvjeti za tehnološki proces miješanja azbestnog otpada
Članak 22.
(1) Zabranjeno je azbestni otpad, koji je namijenjen odlaganju u Republici Hrvatskoj, miješati s drugom vrstom otpada kao i tvarima koje nisu otpad.
(2) Iznimno od stavka 1. ovog članka azbestni otpad je dopušteno, na način određen dozvolom za gospodarenje otpadom, miješati s odgovarajućim vezivom u svrhu otvrdnjavanja azbesta ili površinskog očvršćivanja azbesta radi zbrinjavanja ili pripreme za zbrinjavanje tog otpada.
Obveze vođenja evidencija i izvješćivanja o azbestnom otpadu
Članak 23.
(1) U svrhu sljedivosti različitih tokova otpada istog ključnog broja osoba koja vodi Očevidnik o nastanku i tijeku otpada dužna je isti voditi za azbestni otpad čiji prijevoz i zbrinjavanje:
– sufinancira Fond, na način da u stupcu »Način« obrasca očevidnika unosi oznaku »-F« (Fond) u nastavku oznake propisane posebnim propisom koji uređuje gospodarenje otpadom,
– ne sufinancira Fond, na način da u stupcu »Način« obrasca očevidnika unosi oznaku »-P« (pravna osoba) u nastavku oznake propisane posebnim propisom koji uređuje gospodarenje otpadom.
(2) Iznimno od stavka 1. ovoga članka Očevidnik o nastanku i tijeku otpada za azbestni otpad zaprimljen u reciklažnom dvorištu vodi se na način da se u stupcu »Način« obrasca očevidnika unosi oznaka »-JLS« (jedinica lokalne samouprave) u nastavku oznake propisane posebnim propisom koji uređuje gospodarenje otpadom.
Članak 24.
(1) Osoba koja ima s Fondom ugovor o prijevozu građevnog otpada koji sadrži azbest dužna je Fondu dostaviti mjesečno Izvješće o prevezenom građevnom otpadu koji sadrži azbest na Obrascu iz Priloga VI. ovoga Pravilnika.
(2) Izvješću iz stavka 1. ovoga članka, prilaže se izvadak iz odgovarajućeg Očevidnika o nastanku i tijeku otpada te preslika odgovarajućeg Pratećeg lista.
(3) Osoba koja je s Fondom sklopila ugovor o prijevozu građevnog otpada koji sadrži azbest ima pravo na naknadu od Fonda za troškove usluge prijevoza tog otpada i predanog obrađivaču sukladno cijeni i uvjetima utvrđenim ugovorom.
(4) Fond će na mrežnim stranicama objaviti popis osoba koje imaju s Fondom sklopljeni ugovor o prijevozu građevnog otpada koji sadrži azbest i lokacije zbrinjavanja građevnog otpada koji sadrži azbest.
Članak 25.
(1) Osoba koja je s Fondom sklopila ugovor o poslovima zbrinjavanja građevnog otpada koji sadrži azbest dužna je Fondu dostavljati mjesečno Izvješće o odloženom građevnom otpadu koji sadrži azbest na obrascu iz Priloga VII. ovoga Pravilnika.
(2) Izvješće iz stavka 1. ovoga članka izrađuje se temeljem podataka iz odgovarajućeg očevidnika o nastanku i tijeku otpada kojega se vodi za odgovarajuće odlagalište sukladno posebnom propisu koji uređuje gospodarenje otpadom, za građevni otpad koji sadrži