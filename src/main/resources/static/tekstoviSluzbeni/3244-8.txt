 objektivnosti i nepristranosti te štititi tajnost prikupljenih podataka.
(2) Tijelo koje provodi prijavljivanje mora biti uspostavljeno na način da nije u sukobu interesa s tijelima za ocjenjivanje sukladnosti.
(3) Tijelo koje provodi prijavljivanje mora biti organizirano i djelovati na način da svaku odluku koja se odnosi na prijavljivanje tijela za ocjenjivanje sukladnosti donose mjerodavne osobe različite od onih koje provode ocjenjivanje.
(4) Tijelo koje provodi prijavljivanje ne smije nuditi niti obavljati poslove koje obavljaju tijela za ocjenjivanje sukladnosti kao ni usluge savjetovanja na tržišnoj ili konkurentskoj osnovi.
Obveze obavješćivanja za nadležno tijelo koje provode prijavljivanje
Članak 27.
Središnje tijelo državne uprave nadležno za mjeriteljstvo obavješćuje Europsku komisiju o svojim postupcima vezanim uz ocjenjivanje i prijavljivanje tijela za ocjenjivanje sukladnosti te o praćenju rada tih tijela kao i o svim promjenama koje se na njih odnose te o tome obavješćuje središnje tijelo državne uprave nadležno za gospodarstvo.
Zahtjevi koje moraju ispunjavati prijavljena tijela
Članak 28.
(1) Tijelo za ocjenjivanje sukladnosti obavlja poslove ocjenjivanja sukladnosti na temelju rješenja o ovlaštenju koje je donijelo središnje tijelo državne uprave nadležno za mjeriteljstvo.
(2) Tijelo za ocjenjivanje sukladnosti, da bi moglo biti prijavljeno, mora ispunjavati uvjete utvrđene u stavcima 3. do 11. ovoga članka.
(3) Tijelo za ocjenjivanje sukladnosti mora biti osnovano u Republici Hrvatskoj i imati pravnu osobnost.
(4) Tijelo za ocjenjivane sukladnosti mora biti tijelo koje ima svojstvo treće strane neovisno o organizaciji ili mjerilu koje ocjenjuje.
Tijelo koje pripada poslovnoj udruzi ili interesnoj zajednici koje predstavljaju ili zastupaju poduzeća uključena u oblikovanje, proizvodnju, isporuku, sklapanje, uporabu ili održavanje mjerila koje ocjenjuje, može se smatrati tijelom za ocjenjivanje sukladnosti pod uvjetom da ono dokaže svoju neovisnost te da ne postoji sukob interesa.
(5) Tijelo za ocjenjivanje sukladnosti, njegovo rukovodstvo i djelatnici odgovorni za provedbu ocjenjivanja sukladnosti ne smiju biti konstruktor, proizvođač, distributer, uvoznik, instalater, kupac, vlasnik, korisnik ili održavatelj mjerila koji se ocjenjuje, kao ni ovlašteni zastupnik niti jedne od tih strana. To ne isključuje uporabu mjerila koja ocjenjuju, koje je nužno za radnje tijela za ocjenjivanje sukladnosti ili uporabu takvih mjerila za osobne svrhe.
Tijelo za ocjenjivanje sukladnosti, rukovodstvo tijela za ocjenjivanje sukladnosti i djelatnici odgovorni za provedbu ocjenjivanja sukladnosti, njegov direktor i osoblje koje obavlja poslove ocjenjivanja sukladnosti ne smiju biti izravno uključeni u projektiranje, proizvodnju ili konstrukciju, stavljanje na tržište, ugradnju ili uporabu ili održavanje takvih mjerila, niti smiju zastupati stranke uključene u navedene aktivnosti. Ne smiju sudjelovati ni u kakvim djelatnostima koje mogu biti u sukobu s neovisnošću njihove prosudbe ili poštenjem u odnosu na poslove ocjenjivanja sukladnosti za koje su ta tijela prijavljena. To posebno vrijedi za usluge savjetovanja. To ne isključuje mogućnost razmjene tehničkih podataka između proizvođača i prijavljenog tijela u svrhu ocjenjivanja sukladnosti.
Tijelo za ocjenjivanje sukladnosti mora osigurati da aktivnosti njegovih tvrtka kćeri ili podizvođača ne utječu na povjerljivost, objektivnost i nepristranost u obavljanju poslova ocjenjivanja sukladnosti.
(6) Tijelo za ocjenjivanje sukladnosti i njegovi djelatnici moraju provoditi poslove ocjenjivanja sukladnosti s najvišim stupnjem profesionalnoga poštenja i zahtijevane tehničke stručnosti u području mjeriteljstva, bez pritisaka i poticaja, posebno financijskih, koji bi mogli utjecati na njihovu prosudbu ili na rezultate njihovih poslova na ocjenjivanju sukladnosti posebno od strane osoba ili skupina osoba koje su zainteresirane za rezultate tih poslova.
(7) Tijelo za ocjenjivanje