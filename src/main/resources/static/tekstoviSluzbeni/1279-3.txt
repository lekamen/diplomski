 objašnjenje.
(4) U skladu sa stavkom 3. ovoga članka, usmeno objašnjenje razloga za otkazivanje Sporazuma ugovorna strana može zatražiti pisanim putem u roku od 30 dana od dana dostave izjave o otkazivanju Sporazuma iz stavka 2. ovoga članka.
(5) Ako jedna od ugovornih strana zatraži usmeno objašnjenje o razlozima otkazivanja Sporazuma, druga ugovorna strana obvezna je osigurati takvo objašnjenje u roku od 15 dana od dana zaprimanja pisanog zahtjeva.
(6) Ako jedna od ugovornih strana zatraži usmeno objašnjenje o razlozima otkazivanja Sporazuma, prestanak Sporazuma nastupa nakon usmenog objašnjenja i to s trenutnim učinkom.
(7) Ako niti jedna od ugovornih strana ne zatraži usmeno objašnjenje o razlozima otkazivanja Sporazuma, prestanak Sporazuma nastupa istekom roka iz stavka 4. ovoga članka.
(8) Iznimno, Porezna uprava može, bez provođenja postupka iz stavaka 2. – 7. ovoga članka, jednostrano raskinuti Sporazum i to s trenutnim učinkom, u slučaju pojave rizika iz članka 10.stavak 3.točka 2.e.
(9) U slučaju iz stavka 8. ovoga članka, Porezna uprava je o raskidu Sporazuma obvezna pisanim putem izvijestiti poreznog obveznika, njegovog opunomoćenika i/ili poreznog savjetnika u roku od 8 dana od dana raskida Sporazuma.
VIII. PRIJELAZNE I ZAVRŠNE ODREDBE
Članak 13.
(1) U godini u kojoj ovaj Pravilnik stupa na snagu, Porezna uprava može sklopiti najviše 20 Sporazuma iz članka 10. ovoga Pravilnika i to prema redoslijedu zaprimanja izjava o namjeri stjecanja posebnog statusa iz članka 7. stavka 1. ovoga Pravilnika.
(2) U svakoj sljedećoj godini Porezna uprava može sklopiti, na način propisan stavkom 1. ovoga Pravilnika najviše 30 novih Sporazuma iz članka 10. ovoga Pravilnika.
(3) Iznimno od stavaka 1. i 2. ovoga članka, Porezna uprava može, sukladno svojim resursima i kapacitetima, sklopiti i veći broj Sporazuma.
(4) Odluku o najvišem godišnjem broju Sporazuma iz stavka 3. ovoga članka, donosi ravnatelj/ica Porezne uprave.
(5) Odluka iz stavka 4. ovoga članka obvezno se objavljuje na internetskim stranicama Porezne uprave.
Članak 14.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/183
Urbroj: 513-07-21-01/15-1
Zagreb, 21. svibnja 2015.
Ministar financija mr. sc. Boris Lalovac, v. r.
