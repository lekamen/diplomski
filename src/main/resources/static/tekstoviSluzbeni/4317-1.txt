 Ciljano snimanje iz zraka pojedinih vojnih i civilnih lokacija i građevina posebno važnih za obranu je snimanje za potrebe vlasnika, odnosno korisnika vojne i civilne lokacije i građevine posebno važne za obranu.
(3) Ciljano snimanje iz zraka pojedinih industrijskih, gospodarskih, poljoprivrednih lokacija i građevina za potrebe vlasnika, odnosno korisnika lokacije i građevine može se obaviti sustavima bespilotnih zrakoplova u skladu s propisima o sustavima bespilotnih zrakoplova bez Odobrenja za snimanje iz zraka izdanog od strane Državne geodetske uprave kada se obavlja unutar granica navedene lokacije i građevine u svrhu praćenja stanja izgrađenosti, oštećenosti odnosno zaštite.
(4) Vlasnik, odnosno korisnik vojne i civilne lokacije i građevine posebno važne za obranu odgovoran je za zaštitu klasificiranih podataka o lokaciji i građevini pri ugovaranju snimanja, za vrijeme snimanja, pohranjivanju nakon snimanja te za uporabu zračnih snimaka.
(5) Ciljano snimanje iz zraka je i snimanje za potrebe izvještavanja o kulturnim i sportskim priredbama/manifestacijama te izvanrednim događajima kao što su prometne gužve, velike prometne nesreće, prirodne nepogode (poplave, požari, potresi i sl.) koje smiju snimati isključivo televizijske kuće s nacionalnom koncesijom te pravne ili fizičke osobe koje obavljaju snimanja za njih.
(6) Iznimno se za ciljana snimanja iz stavka 5. ovoga članka može dopustiti korištenje zračnih snimaka bez prethodnog pregleda Državne geodetske uprave isključivo radi prijenosa uživo, a snimljeni materijal treba dostaviti na pregled u Državnu geodetsku upravu odmah po obavljenom snimanju, a najkasnije u roku od osam dana od završetka snimanja.
Odobrenje za snimanje iz zraka
Članak 5.
(1) Pravne i fizičke osobe smiju snimati iz zraka nakon pribavljenog odobrenja za snimanje iz zraka.
(2) Odobrenje iz stavka 1. ovoga članka izdaje Državna geodetska uprava naručitelju snimanja.
(3) Odobrenje iz stavka 1. ovoga članka izdaje se za svako pojedinačno snimanje.
(4) Odobrenje iz stavka 1. ovoga članka može se iznimno izdati za više pojedinačnih snimanja u određenom razdoblju za potrebe izvještavanja o događajima navedenim u članku 4. stavku 5. ove Uredbe.
(5) Odobrenje iz stavka 1. ovoga članka sadrži podatke o snimatelju, naručitelju snimanja, području i vremenu snimanja te svrsi snimanja.
(6) Odobrenje iz stavka 1. ovoga članka može se izdati najviše za razdoblje od 3 mjeseca.
(7) Primjerak odobrenja iz stavka 1. ovoga članka Državna geodetska uprava dostavlja ministarstvu nadležnom za poslove obrane i u slučaju iz članka 8. ove Uredbe nadležnoj ustrojstvenoj jedinici Ministarstva unutarnjih poslova.
Zahtjev za izdavanje odobrenja za snimanje iz zraka
Članak 6.
(1) Zahtjev za izdavanje odobrenja za snimanje iz zraka podnosi se za svako pojedinačno snimanje. Za potrebe izvještavanja o događajima iz članka 4. stavka 5. ove Uredbe iznimno se može podnijeti zahtjev za više pojedinačnih snimanja.
(2) Zahtjev neposredno podnosi naručitelj snimanja u pisanom obliku, slanjem poštom ili dostavom u obliku elektroničke isprave Državnoj geodetskoj upravi.
(3) Zahtjev mora sadržavati sljedeće podatke:
1. podatke o naručitelju snimanja (naziv, adresu sjedišta i OIB)
2. podatke o snimatelju (naziv, adresu sjedišta i OIB) i dokaz o registriranoj djelatnosti snimanja iz zraka (dokument koji izdaje inozemno nadležno tijelo, prilaže se u ovjerenom prijevodu na hrvatski jezik)
3. podatke o operatoru snimanja (ime, prezime, zanimanje)
4. podatke o zrakoplovu (proizvođač, tip/model, registracijska oznaka)
5. podatke o operatoru zrakoplova (naziv, adresa, osoba za kontakt, telefon, fax, e-mail) i dokaz o registraciji za izvođenje operacija za snimanje iz zraka
6. podatke o vremenu snimanja
7. svrhu snimanja (izmjera zemljišta, istraživanje, prostorno uređenje te druge gospodarstvene i znanstvene potrebe)
8. plan snimanja na karti u mjerilu 1:100 000 ili krupnije s označenim područjem snimanja
9. podatak radi li se o ciljanom snimanju (u