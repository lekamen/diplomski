 stajališta i mišljenja u području industrije i investicija za stručne radne skupine (hrvatske predstavnike) u tijelima Europske unije; obavlja i druge poslove u okviru djelokruga Sektora.
U Službi se ustrojavaju sljedeći odjeli:
5.1.2.1. Odjel za provedbu mjera za poticanje investicija
5.1.2.2. Odjel za strateške investicijske projekte.«.
Članak 8.
Naslov iznad članka 59. i članak 59. mijenjaju se i glase:
»5.1.2.1. Odjel za provedbu mjera za poticanje investicija
Članak 59.
Odjel za provedbu mjera za poticanje investicija obavlja poslove vezane uz odobrenje poticajnih mjera koje se odnose se na projekte investiranja i jačanja konkurentske sposobnosti u proizvodno-prerađivačkim aktivnostima, razvojno-inovacijskim aktivnostima, aktivnostima poslovne podrške i aktivnostima usluga visoke dodane vrijednosti, pruža tehničku i savjetodavnu pomoć domaćim i stranim investitorima prilikom realizacije investicijskih projekata, zaprima i obrađuje zahtjeve velikih investitora za odobrenje poticajnih mjera za investicije i provodi nadzor nad korištenjem poticajnih mjera kod nositelja poticajnih mjera radi otkrivanja i sankcioniranja eventualnih nepravilnosti i nezakonitosti; bavi se aktivnim traženjem investitora, pregovaranja s istima, daje podršku u realizaciji ulagačkih projekata, izrađuje statističke i druge podloge, informacije, analize i izvješća, vezanih uz zakonodavni i institucionalni okvir za investicije; daje stručna mišljenja i podloge za izradu novih zakonodavnih okvira i ostalih propisa s ciljem poboljšanja investicijske klime, prati zakone i podzakonske propise čije odredbe i primjena utječu na poticanje investicija i unaprjeđenje investicijskog okruženja u Republici Hrvatskoj kao i praćenje propisa o državnim potporama; predlaže mjere za poticanje investicija, koordinira rad tijela državne uprave i institucija čije područje djelovanja dotiče tematiku investiranja radi povećanja administrativne učinkovitosti i transparentnosti javne uprave, radi na osmišljavanju i predlaganju novih mjera za poboljšanje investicijske klime; te obavlja i druge poslove u okviru djelokruga Službe.«.
Članak 9.
Naslov iznad članka 60. i članak 60. mijenjaju se i glase:
»5.1.2.2. Odjel za strateške investicijske projekte
Članak 60.
Odjel za strateške investicijske projekte zaprima i obrađuje zahtjeve za prijavu strateških investicijskih projekta Republike Hrvatske, vodi listu strateških investicijskih projekata, obavlja administrativne poslove za Povjerenstvo za procjenu i utvrđivanje prijedloga strateških projekata; izrađuje preglede, informacije, analize i izvješća iz područja poticanja investicija; izrađuje periodička izvješća Odjela; koordinira rad i razmjenu informacija za izradu i praćenje (poboljšanje) strategije za privlačenje investicija, između svih tijela državne uprave zaduženih i uključenih u sustav poticajnih mjera i moguće podrške investicijama; pruža stručne informacije gospodarskim subjektima, inicira izradu novih te izmjenu i dopunu postojećih propisa kojima se uređuju pitanja strateških investicijskih projekata; predlaže i sudjeluje u izradi strategije poticanja investicija, Komunikacijske Strategije za poticanje investicija u okviru Strategije za poticanje investicija i Akcijskog plana; prati zakone i podzakonske propise čije odredbe i primjena utječu na investicijske projekte u Republici Hrvatskoj; provodi aktivnosti vezane za koordinaciju institucija zaduženih za uklanjanje administrativnih prepreka za investiranje i provedbu investicijskih projekata; u suradnji s drugim tijelima državne uprave vodi evidenciju administrativnih barijera i rezultatima otklanjanja istih; zadužen je za ustrojavanje evidencije i praćenje postojećih administrativnih barijera za ulaganja u Republici Hrvatskoj; neposredno surađuje s međunarodnim organizacijama i specijaliziranim agencijama Ujedinjenih naroda (UNIDO) u razvijanju projekata za industriju; predlaže rješenja kojim će se ukloniti utvrđena administrativna zapreka za pravodobno ostvarenje