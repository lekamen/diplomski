 umanjenjem ili suspenzijom pojedinih materijalnih prava ostvarile potrebne uštede. Postupak pregovora sa sindikatima državnih službenika okončan je potpisivanjem novog Kolektivnog ugovora za državne službenike i namještenike (Narodne novine, broj 89/2012), a njegovim Dodatkom ugovorena je neisplata prigodnih nagrada i pojedinih materijalnih prava državnih službenika u 2012. i 2013. godini, čime je ostvaren dio potrebnih ušteda u državnom proračunu.
Pregovori o izmjeni Temeljnog kolektivnog ugovora za službenike i namještenike u javnim službama dovršeni su 4. prosinca 2012. godine. Dodatkom tom Kolektivnom ugovoru ugovoreno je da ukoliko pojedino materijalno pravo postane utuživo temeljem granskih kolektivnih ugovora, u kojima je razina materijalnih prava radnika također ugovorena, Vlada Republike Hrvatske je priznala utuživost tih prava i drugim službenicima i namještenicima u javnim službama na koje se ti kolektivni ugovori ne primjenjuju. U trenutku završetka pregovora o izmjeni Temeljnog kolektivnog ugovora još uvijek su bili važeći sljedeći granski kolektivni ugovori u javnim službama:
1. Kolektivni ugovor za znanost i visok obrazovanje, zaključen u listopadu 2010. godine,
2. Kolektivni ugovor za srednjoškolsko obrazovanje, zaključen u prosincu 2010. godine,
3. Kolektivni ugovor za osnovnoškolsko obrazovanje, zaključen u travnju 2011. godine,
4. Kolektivni ugovor za djelatnost zdravstva i zdravstvenog osiguranja, zaključen u listopadu 2011. godine,
5. Kolektivni ugovor za djelatnost socijalne skrbi, zaključen u listopadu 2011. godine.
Uvažavajući okolnost da se materijalna prava zaposlenih u državnim i javnim službama financiraju od istovjetnih javnih i fiskalnih prihoda, posebnu brigu je bilo potrebno voditi o nužnosti da opseg i visina njihovih prava bude ujednačena. Zbog održavanja fiskalne održivosti sustava javnih službi, te činjenice da se kolektivni pregovori o izmjeni granskih kolektivnih ugovora, nisu mogli dovršiti prije obveze isplate godišnje nagrade za božićne blagdane, a i u slučaju otkazivanja kolektivnih ugovora ugovoreni otkazni rokovi obvezivali bi na isplatu božićne nagrade, zaposlenima u javnim službama bilo je nužno uskratiti isplatu godišnje nagrade za božićne blagdane (božićnice) za 2012. godinu i regresa za korištenje godišnjeg odmora za 2013. godinu. Uskratom isplate ova dva materijalna prava zaposlenima u javnim službama u 2012. i 2013. godini, a koja su proizlazila samo i isključivo iz ugovorenih obveza, a ne iz zakona i drugih propisa, ostvarile su odgovarajući dio potrebnih ušteda u državnom proračunu. Pri tom je važno istaknuti i okolnost da su institut plaća i drugih ugovorenih materijalnih prava te drugih prava iz rada i nadalje ostali na snazi, u primjeni i u isplati, te da je o njima i nadalje otvorena puna sloboda kolektivnog pregovaranja i mijenjanja, odnosno zaključivanja kolektivnih ugovora.
Slijedom svega navedenog proizlazi kako je upravo provedenom mjerom osigurano očuvanje temelja socijalne države, s obzirom da ovaj Zakon otvara mogućnost da drugi aspekti socijalne države ostanu netaknuti u uvjetima gospodarske krize. Riječ je o očuvanju različitih socijalnih davanja koja se financiraju iz državnog proračuna, a koja su izraz državne skrbi za socijalno najranjivije pojedince ili skupine, pri čemu valja naglasiti da je ovo ograničenje sloboda i prava korišteno jer je to zaista bilo nužno.
(...)
Nadalje, za donošenje Zakona postojao je osobito važan javni interes: sačuvati stabilnost državnog financijskog sustava u uvjetima gospodarske krize djelovanjem na rashodovnu stranu državnog proračuna u kratkom vremenu, bez koje mjere država ne bi uspjela obavljati svoje Ustavom određene zadaće.
Osim toga, donošenje navedenoga Zakona predstavljalo je dio ukupnih mjera javne politike koje zajedno djeluju u smjeru njegova ostvarivanja, pa je niz mjera koje je Vlada Republike Hrvatske poduzela, uključujući i donošenje ovoga Zakona bilo usmjereno na zadovoljavanje kriterija postavljenih od strane