4 14.01.2015 Tehnički propis kojim se utvrđuju tehničke specifikacije za građevne proizvode u usklađenom području
MINISTARSTVO GRADITELJSTVA I PROSTORNOGA UREĐENJA
81
Na temelju članka 17. stavka 2. Zakona o gradnji (»Narodne novine«, broj 153/13) ministrica graditeljstva i prostornoga uređenja donosi
TEHNIČKI PROPIS
KOJIM SE UTVRĐUJU TEHNIČKE SPECIFIKACIJE ZA GRAĐEVNE PROIZVODE U USKLAĐENOM PODRUČJU
Članak 1.
(1) Ovim Tehničkim propisom utvrđuje se popis usklađenih tehničkih specifikacija za građevne proizvode te razdoblja početka i završetka njihove primjene kao i istodobnog postojanja primjene odgovarajućih normi.
(2) Popis usklađenih normi za građevne proizvode dan je u Prilogu 1 koji je sastavni dio ovoga Propisa.
(3) Popis smjernica za europsko tehničko dopuštenje koje se sukladno članku 66. stavku 3. Uredbe (EU) br. 305/2011 Europskog parlamenta i Vijeća od 9. ožujka 2011. koja propisuje usklađene uvjete trgovanja građevnim proizvodima i ukida Direktivu Vijeća 89/106/EEZ (dalje u tekstu: Uredba (EU) br. 305/2011) mogu koristiti kao europski dokument za ocjenjivanje dan je u Prilogu 2 koji je sastavni dio ovoga Propisa.
Članak 2.
(1) Usklađene tehničke specifikacije iz popisa iz Priloga 1 i 2 ovoga Propisa primjenjuju se od dana stupanja na snagu ovoga Propisa.
(2) Norme iz popisa norma sadržanih u posebnim tehničkim propisima donesenim na temelju zakona koji uređuju ili su uređivali područje gradnje, za koje su odgovarajuće usklađene norme utvrđene u popisu u Prilogu 1 ovoga Propisa, prestaju se primjenjivati najkasnije protekom razdoblja istodobnog postojanja.
Članak 3.
Ovaj Propis stupa na snagu osmoga dana od dana objave u »Narodnim novinama«.
Klasa: 360-01/14-04/18 Urbroj: 531-01-14-4 Zagreb, 22. prosinca 2014.
Ministrica Anka Mrak-Taritaš, dipl. ing. arh., v. r.
PRILOG 1
POPIS USKLAĐENIH NORMI ZA GRAĐEVNE PROIZVODE

PRILOG 2
POPIS SMJERNICA ZA EUROPSKO TEHNIČKO DOPUŠTENJE KOJE SE SUKLADNO ČLANKU 66. STAVKU 3. UREDBE (EU) br. 305/2011 MOGU KORISTITI KAO EUROPSKI DOKUMENTI ZA OCJENJIVANJE
