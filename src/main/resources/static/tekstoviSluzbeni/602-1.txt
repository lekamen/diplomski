 42. a stavak 8. i 10. Zakona, te je navedena služba operatora 28. kolovoza 2014. tužitelju dostavila odgovor da se ne usvaja zahtjev za poništenjem naplate naknade za prijevremeni raskid ugovora. Tužitelj se 3. rujna 2014. obratio Povjerenstvu za reklamacije potrošača operatora s istovjetnim zahtjevom, te je povjerenstvo 16. rujna 2014. donijelo odluku kojom nije usvojilo navedeni tužiteljev zahtjev.
Nadalje, uvidom u spis tuženika, razvidno je da je tužitelj 15. listopada 2014. tuženiku dostavio zahtjev za rješavanje spora s operatorom vezan uz prigovor na naplatu naknade za prijevremeni raskid pretplatničkih ugovora obračunatih na računu za srpanj 2014. te je tuženik radi pravilnog i potpunog utvrđivanja činjeničnog stanja zatražio očitovanje od operatora. Iz navedenih očitovanja operatora proizlazi da zahtjev za poništenjem naplate naknade za prijevremeni raskid ugovora nije bilo moguće uvažiti jer za pretplatničke ugovore ključnih korisnika (kao što je tužitelj) nije uvedena dodatna naplata naknade za korištenje mreže te stoga nije niti postojala mogućnost raskida pretplatničkog ugovora bez naplate naknade za prijevremeni raskid. Navedeni zahtjev tužitelja obrađen je na sjednici Povjerenstva za zaštitu prava korisnika te je navedeno Povjerenstvo primjenom članka 12. i članka 51. Zakona utvrdilo da zahtjev za rješavanje spora nije osnovan.
Iz prijenosa ugovora o pretplatničkom odnosu od 17. ožujka 2014. razvidno je da je tužitelj izvršio s operatorom prijenos ugovora s pretplatnika Našički vodovod na pretplatnika Našički park d.o.o. za 16 pretplatničkih brojeva. Na temelju zahtjeva tužitelja predmetne pretplatničke linije su 17. srpnja 2014. prenesene u mrežu drugog operatora što je za posljedicu imalo raskid pretplatničkog odnosa s operatorom te naplatu naknade za prijevremeni raskid ugovora na način definiran općim uvjetima poslovanja operatora. Iz računa operatora za pružene usluge za razdoblje 1. srpnja 2014. do 31. srpnja 2014. razvidno je da operator tereti (između ostaloga) tužitelja za naknadu za prijevremeni raskid ugovora i to: za popust na usluge u iznosu od 83,20 kn, za popust na uređaje 3.514,28 kn te za preostale mjesečne naknade u iznosu od 964,25 kn, uz PDV.
Iz spisa upravnog postupka također je razvidno da operator nije izvršio promjenu cjenika usluga ugovorenih s tužiteljem, a iz dodatnog očitovanja operatora zaprimljenog kod tuženika 26. studenog 2014. u svezi detaljne specifikacije računa za lipanj 2014. za sve brojeve korisnika tužitelja te u svezi ispisa SMS poruka VIPnet – ove službe za korisnike ukoliko su iste bile poslane na korisnikove brojeve tijekom lipnja 2014. razvidno je da navedena služba za korisnike operatora u lipnju 2014. nije na navedeni broj korisnika Hrvoje Žiha (mobilni telefon broj 091/1613297) dostavila navedenu obavijest. Mjesečna naknada za korištenje mreže uvedena je velikim poslovnim korisnicima kojima je ugovorna obveza istekla prije 11. lipnja 2014., te stoga tužitelju ne bi bila uvedena dodatna naplata, odnosno nije postojala mogućnost raskida pretplatničkog ugovora bez naplate naknade za prijevremeni raskid.
Odredbom članka 42. a stavak 8. Zakona propisano je da u slučaju iz stavka 7. ovoga članka operator javnih komunikacijskih usluga mora obavijestiti krajnje korisnike usluga pisanim ili elektroničkim putem o namjeravanim izmjenama i pravu krajnjih korisnika usluga na raskid ugovora, u skladu s općim uvjetima poslovanja iz članka 42. ovoga Zakona, i to najkasnije istodobno s objavom tih izmjena u skladu sa stavkom 6. ovoga članka, dok je stavkom 10. navedenog članka propisano da ako su izmjene cjenika usluga iz stavka 1. ovoga članka za krajnjeg korisnika usluga nepovoljnije u odnosu na ugovorene cijene usluga, krajnji korisnik usluga ima pravo raskinuti pretplatnički ugovor bez naknade, odnosno ima pravo na povrat neiskorištenog novčanog iznosa u roku od 30 dana od dana objave tih izmjena u skladu sa stavkom 6. ovoga članka, osim u slučaju ako su te izmjene cjenika