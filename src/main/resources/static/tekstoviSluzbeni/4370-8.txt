pričuva za štete u promatranom razdoblju s tim da su iznosi likvidiranih šteta i promjene pričuva su uvećane za iznose primljene u reosiguranje i suosiguranje. Iznos izdataka za štete neto od reosiguranja predstavlja iznos likvidiranih šteta uvećanih za promjenu pričuva za štete, umanjen za iznose predane u reosiguranje i suosiguranje.
(3) U obrazac POM pod rednim brojem 1. upisuje se podatak o iznosu bruto izdataka za štete za promatrano poslovno razdoblje (t), pod rednim brojem 2. za poslovno razdoblje prije promatranog (t-1), a pod rednim brojem 3. za dva poslovna razdoblja prije promatranog (t-2). Pod rednim brojem 4. upisuje se podatak o iznosu izdataka za štete neto od reosiguranja za promatrano poslovno razdoblje (t), pod rednim brojem 5.. za poslovno razdoblje prije promatranog (t-1), a pod rednim brojem 6. za dva poslovna razdoblja prije promatranog (t-2). U redak 7. upisuju se podaci o ukupnim bruto izdacima za štete u posljednje tri poslovne godine, a u redak 8. podaci o ukupnim izdacima za štete neto od reosiguranja u posljednje tri poslovne godine, dok redak 9. prikazuje omjer neto i bruto izdataka za štete u posljednje tri poslovne godine.
(4) Mala društva za osiguranje koja u svojem portfelju isključivo (100%), odnosno pretežno (više ili jednako 75%) pokrivaju rizike oluje, tuče ili mraza, podatke iz obrasca POM, u skladu s člankom 13. stavkom 5. ovoga Pravilnika trebaju računati za prethodnih sedam poslovnih godina.
Obrazac GSP
Članak 18.
(1) Obrazac GSP služi za utvrđivanje granice solventnosti malog društva za osiguranje koje obavlja poslove neživotnih osiguranja odnosno poslove reosiguranja, u skladu s odredbama članka 13. stavka 2. ovoga Pravilnika.
(2) Granica solventnosti na osnovi premija računa se na sljedeći način:
1. Zbroj premija osiguranja u zadnjem poslovnom razdoblju množi se sa 0,18. U obrascu GSP pod rednim brojem 4. iskazan je iznos zbroja premija, a pod rednim brojem 5. iskazana je prva vrijednost koju predstavlja iznos zbroja premija pomnožen odgovarajućim korektivnim faktorom.
2. Prva vrijednost (u obrascu GSP prikazana pod rednim brojem 5.) množi se omjerom ukupnih izdataka za štete neto od reosiguranja (u obrascu GSP prikazano pod rednim brojem 7.) i ukupnih bruto izdataka za štete (u obrascu GSP prikazano pod rednim brojem 6.) odnosno ako je tako dobiveni omjer manji od 0,5 množi se s 0,5 (u obrascu GSP prikazano pod rednim brojem 8.).
Zbroj premija osiguranja u zadnjem poslovnom razdoblju predstavlja iznos zaračunate bruto premije odnosno zarađene premije bez umanjenja za iznos predan u reosiguranje i suosiguranje, ovisno o tome koji je viši (u obrascu GSP prikazano pod rednim brojem 4.). Zaračunate bruto premije neživotnih osiguranja uključuju sve iznose premija koje su ugovorene (policirane) u tekućem obračunskom razdoblju na period najduže do godinu dana, bez obzira da li se ti iznosi u cijelosti ili djelomično odnose na kasnije obračunsko razdoblje. Ograničenje perioda na godinu dana ne odnosi se na osiguranja koja su zbog same karakteristike rizika ugovorena na period dulji od godinu dana primjerice osiguranja građevinskih objekata u izgradnji, osiguranja objekata u montaži i sl. neovisno da li je premija u cijelosti naplaćena, kao niti na osiguranja koja su ugovorena na period dulji od godinu dana, a kod kojih je premija u cijelosti naplaćena odjednom na početku osiguranja. Zarađena bruto premija je zbroj zaračunate bruto premije bez umanjenja za premije predane u reosiguranje i promjene bruto pričuva prijenosnih premija (u obrascu GSP prikazano pod rednim brojem 3.). Iznos ukupnih bruto izdataka za štete, u smislu odredbi članka 18. stavak 2. ovoga Pravilnika, u obrascu GSP prikazan je pod rednim brojem 6. Iznos ukupnih izdataka za štete neto od reosiguranja, u smislu odredbi članka 18. stavak 2. ovoga Pravilnika, u obrascu GSP prikazan je pod rednim brojem 7.
(3) Iznos zaračunate odnosno zarađene premije koji ulazi u izračun zbroja premija osiguranja uvećava se za primljenu