 cjelina koja proizlazi iz svih komponenti sustava TARGET2 središnjih banaka;
54) »TARGET2 CUG« znači podskup klijenata pružatelja mrežnih usluga sustavu TARGET2 objedinjenih za potrebe njihova korištenja relevantnim uslugama i proizvodima pružatelja mrežnih usluga sustavu TARGET2 pri pristupu PM-u;
55) »TARGET2-HR« znači komponenta sustava TARGET2 Hrvatske narodne banke;
56) »tehnički kvar sustava TARGET2« znači svaka poteškoća, nedostatak ili pad tehničke infrastrukture i/ili računalnih sustava koje upotrebljava sustav TARGET2-HR ili bilo koji drugi događaj zbog kojeg je nemoguće izvršiti i dovršiti istodnevnu obradu plaćanja u sustavu TARGET2-HR;
57) »tijelo javnog sektora« znači subjekt unutar »javnog sektora« kako je taj pojam određen u članku 3. Uredbe Vijeća (EZ) br. 3603/93 od 13. prosinca 1993. o utvrđivanju definicija za primjenu zabrana iz članka 104. i članka 104.b stavka 1. Ugovora;
58) »ulazna dispozicija« znači stadij obrade plaćanja za vrijeme kojeg TARGET2-HR nastoji namiriti nalog za plaćanje koji je primljen u skladu s člankom 15. ove Odluke posebnim postupcima, kako je navedeno u članku 22. ove Odluke;
59) »voditelj grupe CAI« znači član grupe CAI kojeg su imenovali drugi članovi grupe CAI da nadzire i raspodjeljuje dostupnu likvidnost unutar grupe CAI tijekom radnog dana.
Članak 4.
Opći opis sustava TARGET2-HR i sustava TARGET2
1. Sustav TARGET2 omogućava namiru plaćanja u eurima u realnom vremenu na bruto načelu, s namirom u novcu središnje banke preko PM računa i namjenskih novčanih računa.
2. Sljedeći se nalozi za plaćanje obrađuju u sustavu TARGET2-HR:
(a) namira prijenosa u eurima koja proizlazi iz transakcija u prekograničnim sustavima netiranja za plaćanja velikih vrijednosti,
(b) namira prijenosa u eurima koja proizlazi iz transakcija u sistemski važnim sustavima plaćanja malih vrijednosti u eurima,
(c) namira novčane strane transakcija s vrijednosnim papirima,
(d) nalozi za prijenos likvidnosti s PM-a na DCA i
(e) svi drugi nalozi za plaćanje u eurima naslovljeni na sudionike sustava TARGET2.
3. Sustav TARGET2 uspostavljen je i funkcionira na temelju SSP-a. Eurosustav određuje tehničku konfiguraciju i obilježja SSP-a. Usluge SSP-a pružaju nacionalne središnje banke pružatelji SSP-a u korist središnjih banaka, u skladu s posebnim sporazumima.
4. Hrvatska narodna banka je pružatelj usluga prema ovoj Odluci. Radnje i propusti nacionalnih središnjih banaka pružatelja SSP-a uzimaju se radnjama i propustima Hrvatske narodne banke za koje ona preuzima odgovornost u skladu sa člankom 31. ove Odluke. Sudjelovanje u skladu s ovom Odlukom ne stvara ugovorni odnos između imatelja PM računa i nacionalnih središnjih banaka pružatelja SSP-a kada one djeluju u tom svojstvu. Upute, poruke ili informacije koje imatelj PM računa primi od SSP-a ili ih pošalje SSP-u u vezi s uslugama pruženima na temelju ove Odluke smatraju se poslanima od Hrvatske narodne banke ili poslanima Hrvatskoj narodnoj banci.
5. Sustav TARGET2 u smislu pravne strukture predstavlja skup platnih sustava koji se sastoji od svih komponenti sustava TARGET2, od kojih je svaka (komponenta) određena kao »sustav« na temelju nacionalnih propisa kojima se prenosi Direktiva 98/26/EZ. Sustav TARGET2-HR određen je kao »sustav« u skladu sa člankom 5. stavkom 1. Zakona o konačnosti namire.
6. Sudjelovanje u sustavu TARGET2 odvija se na temelju sudjelovanja u komponenti sustava TARGET2. Ova Odluka uređuje međusobna prava i obveze imatelja PM računa u sustavu TARGET2-HR i Hrvatske narodne banke. Pravila o obradi naloga za plaćanje (glava IV. ove Odluke) odnose se na sve naloge za plaćanje koje dostavi i na sva plaćanja koja primi bilo koji imatelj PM računa u sustavu TARGET2.
GLAVA II. SUDJELOVANJE
Članak 5.
Mjerila za pristup
1. Sljedeće vrste subjekata prihvatljive su za izravno sudjelovanje u sustavu TARGET2-HR:
(a) kreditne institucije osnovane u EGP-u, uključujući i kada djeluju preko podružnice osnovane u EGP-u,
(b) kreditne institucije osnovane izvan