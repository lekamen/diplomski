 prethodnu obradu na lokaciji, sustave za dovod otpada, goriva i zraka, kotlove, građevine za obradu otpadnih plinova, građevine za obradu ili skladištenje ostataka i otpadne vode na lokaciji, dimnjake, uređaje i sustave za kontrolu spaljivanja ili suspaljivanja, evidentiranje i praćenje uvjeta spaljivanja i suspaljivanja.
(3) Ukoliko se u termičkoj obradi otpada u postrojenjima iz stavka 1., točke 1. i 2. ovoga članka osim oksidacije primjenjuju postupci kao što su piroliza, uplinjavanje ili plazma postupci, postrojenje za spaljivanje otpada ili postrojenje za suspaljivanje otpada obavlja i postupak termičke obrade i postupak spaljivanja nakon toga.
(4) Ostali pojmovi koji se koriste u ovom Pravilniku imaju jednako značenje kao pojmovi koji se koriste u Zakonu.
(5) Izrazi koji u ovom Pravilniku imaju rodno značenje koriste se neutralno i odnose se na muške i ženske osobe.
II. NAČIN I UVJETI RADA, UVJETI ZA POČETAK I PREKID RADA POSTROJENJA ZA SPALJIVANJE I SUSPALJIVANJE OTPADA
Članak 6.
(1) Zahtjev za dozvolu za gospodarenje otpadom postupcima spaljivanja otpada ili suspaljivanja otpada uz propisano Zakonom mora obuhvaćati opis mjera koje su predviđene kako bi jamčile ispunjavanje sljedećih uvjeta:
– postrojenje je projektirano, opremljeno i održavati će se i raditi sukladno projektnoj dokumentaciji tako da se ispune zahtjevi iz ovog pravilnika, vodeći računa o kategorijama otpada koji se spaljuje ili suspaljuje,
– toplina proizvedena tijekom postupka spaljivanja i suspaljivanja, oporabljuje se, koliko god je to izvedivo, kroz proizvodnju topline, pare ili energije,
– postupci spaljivanja i susupaljivanja uz oporabu energije moraju zadovoljavati visoku razinu energetske učinkovitosti,
– ostaci će biti minimizirani po količini i štetnosti, a ukoliko je to moguće i reciklirani,
– zbrinjavanje ostataka koji se ne mogu spriječiti, smanjiti ili reciklirati, mora se provoditi sukladno Zakonu.
(2) U slučaju kada se zahtjev za izdavanje dozvole iz prethodnog stavka ovog članka odnosi na miješani komunalni otpad mora obuhvaćati i prosječan sastav miješanog komunalnog otpada predviđenog za spaljivanje.
(3) Zahtjev za dozvolu za gospodarenje otpadom postupcima spaljivanja i suspaljivanja otpada, kada prethodno nije potrebno ishoditi Okolišnu dozvolu iz Dodatka IV. Zakona, uz propisane odredbe Zakona i stavka 1. i 2. ovoga članka Pravilnika sadrži i sljedeće:
– granične vrijednosti za emisije u zrak i vodu prema posebnom propisu o zaštiti zraka i vode, kao i kontrolne mjerne uređaje a sukladno prethodnom mišljenju nadležnog tijela ili pravne osobe s javnim ovlastima za poseban propis,
– zahtjeve za pH, temperaturu i protok ispuštanja otpadne vode, kao i ostale parametre onečišćenja prema posebnom propisu o zaštiti vode, a sukladno prethodnom mišljenju nadležnog tijela ili pravne osobe s javnim ovlastima za poseban propis,
– postupke i učestalost uzorkovanja i mjerenja koje treba koristiti kako bi se poštivali uvjeti postavljeni za praćenje emisije prema posebnom propisu o zaštiti zraka i vode, a sukladno prethodnom mišljenju nadležnog tijela ili pravne osobe s javnim ovlastima za poseban propis,
– maksimalno dozvoljeno razdoblje svih tehnički neizbježnih zaustavljanja, ometanja ili kvarova uređaja za pročišćavanje ili mjernih uređaja, tijekom kojih emisije u zrak i ispuštanje otpadne vode mogu preći propisane granične vrijednosti emisije prema posebnom propisu zaštite zraka i vode, a sukladno prethodnom mišljenju nadležnog tijela ili pravne osobe s javnim ovlastima za poseban propis.
(4) Prethodno mišljenje nadležnog tijela ili pravne osobe s javnim ovlastima iz stavka 3. ovoga članka uz ostalu dokumentaciju propisanu Zakonom pribavlja podnositelj zahtjeva za izdavanje dozvole osim za područja u posebnim propisima za koje je nadležno Ministarstvo.
Članak 7.
Dozvola za gospodarenje otpadom postupcima spaljivanja i suspaljivanja uz propisane odredbe Zakona sadrži i sljedeće:
– popis svih vrsta otpada koje će se obrađivati s podacima o