 operatora, u slučajevima opravdane sumnje u zlouporabu ili prijevaru, da se onemogući pristup brojevima kao i da se blokira tijek novca na način da se naredi zadržavanje pripadajućih prihoda od međupovezivanja ili od drugih usluga. Prema mišljenju tuženika cilj koji se želi postići onemogućavanjem pristupa broja i blokiranjem tijeka novca je zaustavljanje daljnjeg protupravnog postupanja, odnosno zaustavljanje ostvarivanja daljnje štete za krajnjeg korisnika, jer je upravo krajnji korisnik taj koji će pozivati određene brojeve, pa stoga njega i treba štititi od onih radnji i drugih osoba koje protupravnim i prijevarnim radnjama zloupotrijebe na bilo koji način brojeve koje poziva korisnik na način da sebi pribave imovinsku korist, a korisniku prouzroče štetu na način da isti primjerice mora snositi financijski teret pozivanja tih brojeva. U konkretnom slučaju da je utvrđeno da je tužitelj uveo tarifu »Častilica« kojom je omogućio svojim korisnicima sklapanje bonusa na svojim računima, te je u specifikaciji tarife definirao da se ista ne može koristiti za pozive prema brojevima usluga s dodanom vrijednosti, uključujući i 06X. Krajnji korisnici su suprotno uvjetima korištenja predmetne tarife ostvarili pozive prema 064 brojevima aktivirane u mreži operatora Voljaglas d.o.o. (pravni slijednik Voljaglasa d.o.o. je B.net hrvatska d.o.o., a pravni slijednik B.net Hrvatska d.o.o. je VIPnet). Predmetni brojevi su brojevi operatora usluga s dodanom vrijednosti IT Jedan d.o.o. koji iste iznajmljuje davateljima sadržaja kroz »Rent-a-060 uslugu«, zabrana pozivanja 06 brojeva zaobiđena je upućivanjem poziva iz »roaminga« tj. iz Bosne i Hercegovine pa je tužitelj nakon detektiranja da se radi o korištenju tarife mimo propisanih uvjeta onemogućio takve pozive 26. rujna 2011. godine. Napominje da tužitelj nije tražio od tuženika da u smislu citirane odredbe članka 78. stavak 3. Zakona zabrani pozive prema određenim 06X brojevima jer je utvrdio da se isti zloupotrebljavaju i nanose štetu krajnjim korisnicima ističući da je odredbom članka 78. stavak 3. Zakona predviđeno da svi operatori moraju, sukladno odluci HAKOM-a na pojedinačnoj osnovi, dakle, za konkretni slučaj onemogućiti pristup brojevima ili uslugama kada postoji opravdana sumnja u zlouporabu ili prijevaru. U konkretnom slučaju riječ je o tome da je tužitelj sam definirao tarifu u kojoj je propisao nemogućnost pozivanja 06X brojeva, ali kako svojim propustom nije učinio tehničke mjere koje su usklađene s uvjetima navedene tarife, došlo je do nepostupanja korisnika navedene tarife po istoj, te smatra da je stoga u navedenom slučaju riječ o postupanju krajnjih korisnika mimo uvjeta korištenja predmetne tarife, a ne o zlouporabi tih brojeva na štetu krajnjih korisnika. Smatra da tužitelj pogrešno tumači da bi svrha citirane odredbe Zakona bila isključivo sprječavanje stjecanja protuimovinske koristi od strane trećih kojima prihod od međupovezivanja operatora treba biti isplaćen, te da je svrha citirane odredbe Zakona propisivanje iznimke kada je moguće onemogućiti pristup brojevima i uslugama, pri čemu je prethodno potrebno obavijestiti tuženika o opravdanoj sumnji u zlouporabu ili prijevaru u pristupu brojevima ili uslugama. Odlučivanje o zadržavanju prihoda od međupovezivanja ili drugih usluga usljeđuje tek ukoliko se ocijeni da je potrebno zabraniti pristup brojevima ili uslugama jer je zaista riječ o opravdanoj sumnji u zlouporabu ili prijevaru prilikom pozivanja istih, čime se blokira tijek novca i zaustavlja daljnje protupravno postupanje koje bi bilo na štetu krajnjih korisnika. Smatra neprihvatljivim shvaćanje tužitelja da bi tuženik bio dužan naložiti tužitelju zadržavanje pripadajućih prihoda od međupovezivanja između mreža tužitelja i VIPneta na temelju citirane odredbe članka 78. stavak 3. Zakona budući da tužitelj nije krajnji korisnik čija se prava štite predmetnim člankom, da se takvom odlukom, odnosno nalaganjem zadržavanja pripadajućih prihoda od međupovezivanja