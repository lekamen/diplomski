 prilikama od oca da su one još uvijek takve da će uz doprinos za uzdržavanje koji će davati otac biti podmirene sve potrebe djece i osigurani uvjeti za čuvanje i odgoj.
Što se tiče odluke o uzdržavanju, sud je određujući iznos uzdržavanja primijenio odredbu čl. 231. ObZ, kao i odredbe čl. 232. i 233. ObZ, jer iz iskaza oca utvrđeno je da njegova prosječna plaća iznosi oko 5.000,00 kn, dok majka nije trenutno zaposlena.
(...)
Na temelju izvedenih dokaza u ovoj pravnoj stvari, a sukladno navedenim zakonskim odredbama, te odredbe čl. 207. ObZ koja propisuje da osobe koje su dužne uzdržavati, međusobnom uzdržavanju pridonose prema svojim mogućnostima i potrebama uzdržavane osobe, ovaj sud nalazi da je ... otac – obveznik uzdržavanja, koji je prema odredbi čl. 209. ObZ dužan uzdržavati svoje mldb. dijete, u mogućnosti doprinositi za uzdržavanje mldb. X. iznos od 932,55 kn i Y. iznos od 932,55 kn.«
2.5. Prvostupanjski sud je u obrazloženju dopunske presude od 23. lipnja 2014. naveo:
»Imajući u vidu utvrđenja u ovom postupku koja su u predmetnoj presudi pod posl.br. P-259/13-44 obrazložena, dodati je da je kod donošenja odluke pod točkom I. izreke ove dopunske presude da se mldb. Y. X. i mldb. X. X. povjeravaju na odgoj i čuvanje majci ... ovaj sud pošao od utvrđenja iz ovog spisa, a prvenstveno važnosti i uloge koju majka ima u najranijim godinama psihofizičkog razvoja djece, dok je kao temelj stavu suda poslužilo stručno mišljenje i prijedlog sudu o povjeri mldb. X. i Y., te o održavanju susreta i druženja sa djecom CZSS S. od 10. lipnja 2013. ... te rezultata psihologijske obrade CZSS S. od 12. srpnja 2013. ...
Što se tiče kasnijeg i promijenjenog mišljenja Centra (...) kazati je da je ovaj sud stajališta da se prestankom smještaja u Sigurnoj kući u R. ... njihove životne okolnosti nisu promijenile na gore, jer upravo selidbom kod djeda M. M. u R., dapače, je majka pokazala, suprotno mišljenju Centra, da ima obiteljski oslonac, makar se radilo o čovjeku starom 84 godine, a posebice, jer bi tamo bili mirniji i bolji uvjeti za život kako nje, tako i djece, gdje C. od izlaska iz Sigurne kuće živi.
K tome, ovaj sud je uvjerenja da su stambeni uvjeti kod M. M. adekvatni, jer iz navoda Centra po provedenim izvidima na terenu u kućanstvu M. M. proizlazi da je utvrđeno da stan u kojem žive se sastoji od kuhinje, hodnika, dvije sobe i kupaonice, te da je opremljen nužnim sadržajima ... Također, u svom iskazu C. B. je navela da djed (...) je priseban i pokretan, te ne zahtijeva posebnu brigu, a njezini roditelji da žive u R. i upravo uređuju svoj stan (farbaju) kako bi ga pripremili za djecu, a taj stan da je istovrstan djedovom. (...)
(...) međutim, ona je tijekom postupka navodila i isticala da se u konkretnom slučaju radi o boravku kod djeda i da isti smatra privremenim rješenjem, te da je s djedom postigla dogovor da taj boravak uključuje i privremeni boravak njezine djece u trajanju od mjesec i pol po dolasku djece, te iako je trenutno nezaposlena, da je ostvarivala pravo na porodiljnu naknadu do 20. veljače 2014., a potom dječji doplatak, da aktivno traži zaposlenje i planira uređenje roditeljskog stana, koji je u ovom trenutku zapušten i bez ležaja za djecu ... pa sud smatra da ovakvim stavom i postavljenim ciljevima C. B. ima realnu priliku da realizira svoje planove i stvori adekvatne uvjete za potpunu i primjerenu skrb o djeci.
C. B. je također iskazala i da je uredno prijavljena pri Zavodu za zapošljavanje, da se planira zaposliti, da je po struci frizerka, a radila kao trgovac, te da šalje molbe za poslove, kao i da joj roditelji financijski pomognu koliko god mogu, da režije u stanu u kojem živi s djedom plaća on ... a da hranu kupuju zajedno. Ističe kako na računu u banci ima oko 20.000,00 kn ušteđevine, to da ima svojih prihoda (plaće i porodiljne naknade) ... te da ima vozačku dozvolu.
Temeljem svega navedenog, ali i zbog čestih verbalnih i fizičkih sukoba unutar obitelji na adresi u K., P. 19, te česte involviranosti J. i 