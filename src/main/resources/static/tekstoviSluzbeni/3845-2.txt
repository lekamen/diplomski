 HNB određuje limite na obračunskim računima neposrednih sudionika u skladu s člankom 11. ove Odluke i obavlja poslove agenta za namiru NKS-a u skladu s člankom 12. ove Odluke.
(2) HNB onemogućuje obračun platnih transakcija na teret i u korist obračunskog računa neposrednog sudionika iz članka 2. točaka 2. i 3. ove Odluke u slučaju:
a) donošenja odluke Savjeta HNB-a o podnošenju prijedloga za otvaranje stečajnog postupka nad tim sudionikom,
b) objave trenutka nastupa pravnih posljedica podnošenja prijedloga Državne agencije za osiguranje štednih uloga i sanaciju banaka za otvaranje stečajnog postupka nad tim sudionikom ili
c) donošenja odluke HNB-a o pokretanju postupka prisilne likvidacije tog sudionika.
(3) HNB onemogućuje obračun platnih transakcija na teret i u korist odnosno samo na teret obračunskog računa neposrednog sudionika iz članka 2. točke 4. ove Odluke odmah nakon primitka obavijesti nadležnog tijela druge države članice o pokretanju postupka zbog insolventnosti s posljedicom zabrane plaćanja.
(4) HNB onemogućuje obračun platnih transakcija na teret obračunskog računa neposrednog sudionika iz članka 2. točaka 2. i 3. ove Odluke u slučaju primitka odluke suda ili naloga Fine kojima se privremeno zabranjuje plaćanje na teret računa tog sudionika.
(5) HNB bez odgađanja obavještava Finu o potrebi onemogućavanja obračuna platnih transakcija na teret i u korist odnosno na teret posrednog sudionika iz članka 2. točaka 2., 3. i 4. u sljedećim slučajevima:
a) donošenja odluke Savjeta HNB-a o podnošenju prijedloga za otvaranje stečajnog postupka nad posrednim sudionikom,
b) donošenja odluke HNB-a o pokretanju postupka prisilne likvidacije toga posrednog sudionika,
c) podnošenja prijedloga Državne agencije za osiguranje štednih uloga i sanaciju banaka za otvaranje stečajnog postupka nad posrednim sudionikom,
d) primitka odluke suda ili naloga Fine kojima se privremeno zabranjuje plaćanje na teret posrednog sudionika,
e) primitka obavijesti nadležnog tijela druge države članice o pokretanju postupka zbog insolventnosti čija je posljedica zabrana plaćanja u korist i na teret odnosno samo na teret posrednog sudionika, a Fina odmah postupa po takvoj obavijesti.
(6) HNB ponovno omogućuje obračun platnih transakcija neposrednog sudionika koji je onemogućio prema stavcima 2., 3. i 4. ovog članka čim sazna za prestanak razloga za onemogućavanje obračuna.
(7) HNB bez odgađanja obavještava Finu o potrebi ponovnog omogućavanja obračuna platnih transakcija posrednog sudionika koji je bio onemogućen u skladu sa stavkom 5. ovog članka čim sazna za prestanak razloga za onemogućavanje obračuna, a Fina odmah postupa po takvoj obavijesti.
(8) Za poslove iz stavka 1. ovog članka HNB obračunava naknadu Fini, u skladu s propisanim naknadama HSVP-a.
Limit na obračunskom računu
Članak 11.
(1) Limit na obračunskom računu neposrednog sudionika određuje HNB.
(2) HNB određuje limit na obračunskom računu neposrednog sudionika u visini iznosa novčanih sredstava koji neposredni sudionik izdvaja kod HNB-a za potrebe osiguranja pokrića obračuna u NKS-u.
(3) Novčana sredstva za osiguranje pokrića obračuna u NKS-u uplaćuju se na račun HNB-a u HSVP-u, u skladu s propisanim pravilima rada HSVP-a.
(4) HNB može tijekom obračunskog dana promijeniti limit na obračunskom računu neposrednog sudionika.
Namira obračuna izvršenog u NKS-u
Članak 12.
(1) HNB, kao agent za namiru NKS-a provodi namiru konačnih neto pozicija na obračunskim računima neposrednih sudionika na računima tih sudionika u HSVP-u na temelju podataka koje mu dostavlja Fina, a u skladu s Terminskim planom obračuna u NKS-u iz članka 13. ove Odluke i pravilima rada HSVP-a.
(2) HNB izvješćuje Finu o provedenoj namiri iz stavka 1. ovog članka.
Terminski plan obračuna u NKS-u
Članak 13.
(1) Obračun platnih transakcija u NKS-u obavlja se u skladu s Terminskim planom obračuna u NKS-u.
(2) Terminski plan obračuna u NKS-u određuje vrijeme:
1. početka obračunskog dana u NKS-u,
2. početka i kraja svakoga