57 27.05.2015 Dopuna Odluke o troškovima postupka pred Vijećem sportske arbitraže Hrvatskog olimpijskog odbora (NN 72/99)
HRVATSKI OLIMPIJSKI ODBOR
1134
Na temelju čl. 52. Zakona o sportu (»Narodne novine« broj 71/06, 150/08, 124/10, 124/11, 86/12 i 94/13) i članka 73. Statuta Hrvatskog olimpijskog odbora (broj 916/12), na prijedlog Vijeća Hrvatskog olimpijskog odbora sa 35. sjednice održane 21. travnja 2015. godine, Skupština Hrvatskog olimpijskog odbora na svojoj 40. sjednici održanoj 4. svibnja 2015. godine donosi
DOPUNU
ODLUKE O TROŠKOVIMA POSTUPKA PRED VIJEĆEM SPORTSKE ARBITRAŽE HRVATSKOG OLIMPIJSKOG ODBORA (»Narodne novine« 72/99)
Članak 1.
U čl. 2. Odluke o troškovima postupka pred Vijećem sportske arbitraže Hrvatskog olimpijskog odbora broj 966 od 25. svibnja 1999., »Narodne novine« 72/99 (dalje u tekstu »Odluka«) dodaje se stavak 4. koji glasi:
»Iznimno, ako je Vijeće Hrvatskog olimpijskog odbora odbilo zahtjev stranke iz čl. 2. st. 3. ove Odluke, Vijeće sportske arbitraže može stranku fizičku osobu osobito teškog imovinskog stanja osloboditi plaćanja pristojbe do polovine iznosa iz čl. 4. ove Odluke, za koji iznos će se umanjiti materijalni troškovi postupka ako stranka koja je podnijela zahtjev ne uspije u sporu. Ako podnositelj zahtjeva uspije u sporu, Vijeće sportske arbitraže će po službenoj dužnosti naložiti stranci koja je izgubila spor nadoknaditi razliku ili razmjerni dio razlike neplaćene pristojbe uplatom na račun Hrvatskog olimpijskog odbora s naznakom Vijeće sportske arbitraže – materijalni troškovi postupka.«
Članak 2.
Ostale odredbe Odluke ostaju nepromijenjene.
Ova odluka objavljuje se u Narodnim novinama«, te stupa na snagu 8 dana od objave.
Broj: 379/15
Zagreb, 4. svibnja 2015.
Predsjednik Hrvatskog olimpijskog odbora dr. sc. Zlatko Mateša, v. r.
