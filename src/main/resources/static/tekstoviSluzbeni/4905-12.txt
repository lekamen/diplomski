
Članak 74.
Na plutajućem postrojenju bez vlastitog pogona u jednoj radnoj smjeni u trajanju do 12 h mora se nalaziti zapovjednik sa svjedodžbom o osposobljenosti za najmanje zvanje mornara i sa svjedodžbom o dopunskoj osposobljenosti za rukovatelja plutajućeg postrojenja.
DIO IV. BRODSKI DNEVNIK
Članak 75.
(1) Brodski dnevnik vodi se na svakom plovilu na koji se primjenjuju odredbe ovoga Pravilnika. Brodski dnevnik se vodi sukladno uputama koje sadrži. Brodski dnevnik mora sadržavati podatke o imenu ili oznaci, ENI broju i vrsti broda, lučkoj kapetaniji upisa, broju upisa, istisnini i nosivosti broda te o ukupnoj snazi porivnog postrojenja.
(2) U brodski dnevnik iz stavka 1. ovoga članka upisuju se:
1. hidrometeorološki podaci koji se odnose na: vremenske uvjete, temperaturu zraka i vodostaj kod kojega se označuje i vodomjerna stanica prema kojoj se brod orijentira,
2. podaci o kretanju i radu broda, s podacima o polasku, dolasku i iznimnom zadržavanju broda,
3. sastav i oblik konvoja, težina tereta ili broj putnika i gaz broda,
4. podaci o smjenama članova posade u kormilarnici i strojarnici na radnim mjestima za koja su potrebna ovlaštenja za obavljanje poslova na brodu,
5. važne napomene u toku plovidbe, koje obuhvaćaju osobito podatke:
6. pretrpljenim nezgodama i havarijama broda
7. promjenama brojnog stanja i sastava posade.
(3) U brodski dnevnik iz stavka 1. ovoga članka upisuju se i podaci o opremanju i raspremanju broda. Taj upis potvrđuje nadležno tijelo Republike Hrvatske.
(4) Brodski dnevnik iz stavka 1. ovoga članka vodi se na obrascu koji je u prilogu 4. ovog Pravilnika i čini njegov sastavni dio.
(5) Brodski se dnevnik vodi za vrijeme plovidbe i za vrijeme boravka broda u pristaništu, svakog dana od 00 do 24 sata.
(6) Brodski se dnevnik ne vodi dok je brod u raspremi.
(7) Za vrijeme plovidbe brodski dnevnik vodi zapovjednik broda ili časnik palube.
(8) Ako brodski dnevnik vodi časnik palube, zapovjednik broda svakodnevno ovjerava podatke unesene u brodski dnevnik.
(9) Obveza vođenja brodskog dnevnika u nacionalnoj plovidbi predviđena je na obrascu 5. iz Priloga 4. ovoga Pravilnika, a u međunarodnoj plovidbi i na obrascu 7. Priloga 4. ovoga Pravilnika.
(10) Inspekcija sigurnosti plovidbe dužna je prilikom nadzora pregledati brodski dnevnik, upisujući svoje eventualne primjedbe u vezi s urednim vođenjem dnevnika.
(11) Ako inspektor utvrdi da brodski dnevnik nije vođen prema odredbama Zakona i odredbama ovog Pravilnika, dužan je protiv zapovjednika broda pokrenuti prekršajni postupak.
(12) Ispunjeni brodski dnevnik ovjerava lučka kapetanija. Ovjera mora biti obavljena prije početka uporabe novog dnevnika. Pri ovjeravanju ispunjenog dnevnika, stavlja se datum početka i datum završetka njegova vođenja, te datum ovjere novoga brodskog dnevnika.
(13) Ispunjeni i poništeni brodski dnevnik mora se čuvati na plovilu najmanje šest mjeseci od datuma posljednjeg upisa u dnevnik odnosno zaključenja dnevnika od strane nadležne lučke kapetanije, a poslije toga roka, trajno u sjedištu brodara.
DIO V. PRIJELAZNE I ZAVRŠNE ODREDBE
Članak 76.
(1) Član posade koji je do stupanja na snagu ovoga Pravilnika:
1) stekao zvanje voditelj skele zadržava ovlaštenja po stečenom zvanju i ovlašten je zapovijedati skelom bez vlastitog pogona. Po isteku ovlaštenja, na zahtjev, izdat će mu se ovlaštenje za zvanje mornar.
2) stekao zvanje vođa palube priznaje mu se zvanje mornar.
3) stekao zvanje upravljač broda ili mornar motorist u unutarnjoj plovidbi priznaje mu se zvanje Zapovjednik – B;
4) stekao zvanje brodovođa, poručnik i kapetan unutarnje plovidbe priznaje mu se zvanje Zapovjednik – A;
5) stekao zvanje strojovođa unutarnje plovidbe priznaje mu se zvanje strojar unutarnje plovidbe
6) stekao zvanje rukovatelj tehničkog plovila priznaje mu se zvanje mornar i dopunska osposobljenost za rukovanje plutajućim postrojenjem.
(2) Postupak priznavanja zvanja iz stavka 1. ovoga članka upravni je postupak koji vode lučke kapetanije.
Članak 77.
(1)