 ispunjeni ukoliko izvoditelj (nositelj licencije) raspolaže strojevima, uređajima i napravama, opremom i sredstvima potrebnima za tehnološki primjereno izvršenje radova. Uvjet tehničke osposobljenosti podrazumijeva i opremu za zaštitu radnika na radu i zaštitu od štetnih djelovanja za sve osobe koje se stalno ili privremeno nalaze na radilištu.
(5) Ukoliko je za pojedinu vrstu ili fazu rada propisan uvjet zaposlene stručne osobe »ovlašteni inženjer šumarstva«, ovlaštenje se odnosi na odgovarajući stručni smjer, sukladno posebnom propisu.
(6) Uvjet godišnjega ograničenja za pojedinu vrstu ili fazu rada, prema izdanoj licenciji, odnosi se na godinu trajanja licencije.
(7) Minimalni uvjeti iz stavka 1. ovoga članka prikazani su u Prilogu ovoga Pravilnika i njegov su sastavni dio.
IV. RADOVI KOJE ŠUMOPOSJEDNICI MOGU IZVODITI SAMOSTALNO
Članak 6.
(1) Šumoposjednik u svojoj šumi može samostalno izvoditi radove koji se izvode jednostavnim ručnim alatima, a to su radovi pripreme staništa, radovi popunjavanja, njege i čišćenja sastojina, radovi pošumljavanja te ostale radove za koje je stručno osposobljen.
(2) Smatra se da šumoposjednik izvodi radove samostalno ako mu u njima pomažu i članovi obiteljskog domaćinstava.
V. PRIJELAZNE I ZAVRŠNE ODREDBE
Članak 7.
(1) Licencije izdane na temelju odredbi Pravilnika o vrsti šumarskih radova, minimalnim uvjetima za njihovo izvođenje te radovima koje šumoposjednici mogu izvoditi samostalno (»Narodne novine« br. 66/2007., 29/2008. i 4/2011.) vrijede do njihovog isteka.
(2) Unutar jedne licencije ovlašteni inženjer šumarstva određenoga stručnog smjera može obavljati više vrsta šumarskih radova toga smjera na način da razmjerno (proporcionalno) zbrojene količine radova ne smiju prelaziti godišnje količine propisane u Prilogu ovoga Pravilnika.
Članak 8.
Danom stupanja na snagu ovoga Pravilnika prestaje važiti Pravilnik o vrsti šumarskih radova, minimalnim uvjetima za njihovo izvođenje te radovima koje šumoposjednici mogu izvoditi samostalno (»Narodne novine« br. 66/2007., 29/2008. i 4/2011.).
Članak 9.
Ovaj Pravilnik stupa na snagu osmog dana od dana objave u »Narodnim novinama«.
Klasa: 321-01/13-01/399
Urbroj: 525-11/1070-15-10
Zagreb, 28. siječnja 2015.
Ministar Tihomir Jakovina, v. r.
PRILOG
VRSTA RADA FAZA PRIPREME RADOVA FAZA IZVOĐENJA RADOVA FAZA NADZORA RADOVA 1.1. Izrada šumskogospodarskih planova (izuzev izrade Programa gospodarenja šumskim sjemenskim objektima) 1 ovlašteni inženjer šumarstva i 1 dipl. ing. šumarstva (na svakih započetih 3.000 ha radne površine u kontinentalnim šumama ili 5.000 ha na kršu) – za državne šume. 1 ovlašteni inženjer šumarstva do 5.000 ha radne površine u šumama šumoposjednika. 1 ovlašteni inženjer šumarstva i 1 dipl. ing. šumarstva iznad 5.000 ha radne površine u šumama šumoposjednika. – specifična radna sredstva i oprema (mjerni uređaji, alati i oprema za obavljanje poslova na uređivanju šuma) 1.2. Izrada lovnogospodarskih planova 1 ovlašteni inženjer šumarstva (na svakih 30 lovnogospodarskih planova godišnje) ili 1 diplomirani inženjer šumarstva (na svakih 10 lovnogospodarskih planova godišnje) ili 1 dipl. ing. agronomije s položenim kolegijem iz lovstva (na svakih 10 lovnogospodarskih planova godišnje) ili 1 dr. vet. med. s položenim kolegijem iz lovstva (na svakih 10 lovnogospodarskih planova godišnje) – specifična radna sredstva i oprema (mjerni uređaji, alati i oprema za izradu lovnogospodarskih osnova, programa uzgajanja divljači i programa zaštite divljači) 1.3. Izrada Programa gospodarenja šumskim sjemenskim objektima 1.3.1. Kategorija šumskog reprodukcijskog materijala: kvalificiran, testiran 1 ovlašteni inženjer šumarstva. 2.1. Uzgajanje šuma 1 ovlašteni inženjer šumarstva na svakih započetih 300 ha radne površine godišnje 1 dipl. inženjer šumarstva za radove uzgajanja šuma iznad 300 ha godišnje 1 šumarski tehničar (na svakih 15 zaposlenih radnika) – specifična radna sredstva i oprema – atesti za radne strojeve i alate – dokazi o tehničkoj