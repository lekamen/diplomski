 točnosti jednake izvornicima podloga na kojim su izrađeni grafički dijelovi planova i obrezane po granicama obuhvata, a tumače planskog znakovlja i obrasce za ovjeru prostornih planova u PDF, TIFF ili JPEG formatu.
(2) Ako zavod nije u mogućnosti iz dostupnih mu izvora proizvesti odgovarajuće GeoTlFF-ove, nositelji izrade prostornog plana ili stručni izrađivač obvezan je dostaviti zavodu na njegov zahtjev vektorski zapis grafičkog dijela prostornog plana uređen u skladu s člankom 12. stavkom 3. ove Uredbe iz kojeg se isti može proizvesti, bez naknade u roku od petnaest dana od dana primitka zahtjeva.
(3) Uz elektroničke zapise iz stavka 1. ovoga članka dostavljaju se i tablice kojima se definira veza pojedinog kartografskog prikaza s temama standardiziranim u ISPU-u i koje su sastavni dio pravilnika kojim se propisuje sadržaj prostornih planova.
(4) Zapisi iz stavka 1. ovoga članka mogu se dostaviti i putem internetskih servisa za razmjenu podataka.
Objava prostornih planova izrađenih u skladu s pravnim pravilima Pravilnika o sadržaju, mjerilima kartografskih prikaza, obveznim prostornim pokazateljima i standardu elaborata prostornih planova
Članak 28.
(1) Zavodi su obvezni sve datoteke zapisa prostornih planova iz članka 12. stavka 1. podstavka 2. ove Uredbe koji su im dostavljeni sukladno članku 26. stavcima 1. i 2. ove Uredbe objaviti putem modula eKatalog kao priloge uz pripadajući set metapodataka u roku od 5 dana od dana njihova primitka.
(2) Zapise iz stavka 1. ovoga članka zavod može objaviti putem modula eKatalog i unošenjem jedne ili više adresa izvora koje u naravi predstavljaju adrese mrežnih stranica na mrežnoj stranici županije, zavoda ili jedinice lokalne samouprave, ako se na njima nalaze svi dijelovi elaborata plana
(3) U slučaju promjene adrese mrežne stranice iz stavka 2. ovoga članka, nositelj izrade prostornog plana obvezan je dostaviti zavodu novu adresu.
Objava prijedloga prostornih planova za javnu raspravu koji se izrađuju u skladu s pravnim pravilima Pravilnika o sadržaju, mjerilima kartografskih prikaza, obveznim prostornim pokazateljima i standardu elaborata prostornih planova
Članak 29.
(1) Nositelj izrade izmjena i/ili dopuna prijedloga prostornog plana za javnu raspravu koje se izrađuju u skladu s pravnim pravilima Pravilnika o sadržaju, mjerilima kartografskih prikaza, obveznim prostornim pokazateljima i standardu elaborata prostornih planova obvezan je objaviti na svojim mrežnim stranicama elektronički zapis tog prijedloga najkasnije jedan dan prije dana početka javne rasprave.
(2) Ako nositelj izrade iz stavka 1. ovoga članka nema mrežne stranice, obvezan je elektronički zapis prijedloga izmjena i/ili dopuna prijedloga prostornog plana za javnu raspravu dostaviti Ministarstvu radi objave na njegovim mrežnim stranicama.
(3) Grafički dijelovi prijedloga prostornog plana iz stavka 1. ovoga članka objavljuju se u PDF formatu ili drugom formatu za koji postoji preglednik besplatno dostupan javnosti.
DIO ČETVRTI PRIJELAZNA I ZAVRŠNA ODREDBA
Uspostava internetskih servisa za razmjenu podataka
Članak 30.
(1) Javnopravna tijela određena posebnim propisima su dužna uspostaviti internetske servise za razmjenu podataka iz članka 6. ove Uredbe u roku propisanom posebnim propisom kojim se uređuje NIPP.
(2) Do uspostave internetskih servisa iz stavka 1. ovoga članka javnopravna tijela određena posebnim propisima dužna su u roku od petnaest dana od dana primitka zahtjeva drugim subjektima ISPU-a dostavljati podatke iz svoje nadležnosti u elektronskom obliku na digitalnim medijima ili na drugi prihvatljiv način.
(3) Podaci iz stavka 2. ovoga članka dostavljaju se u GeoTIFF, shp, gml formatu ili drugom formatu prihvatljivom subjektu ISPU-a, georeferenciranom u službenoj kartografskoj projekciji s naznakom datuma zadnjeg ažuriranja podataka i opisanim metapodacima u skladu s posebnim propisima.
(4) Za dostavu podataka iz stavaka 2. i 3. ovoga članka javnopravna tijela određena posebnim propisima ne mogu tražiti