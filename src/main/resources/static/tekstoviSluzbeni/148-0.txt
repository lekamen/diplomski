8 23.01.2015 Rješenje o istovremenom raspuštanju Općinskog vijeća Općine Milna i razrješenju općinskog načelnika Općine Milna i njegovog zamjenika
VLADA REPUBLIKE HRVATSKE
149
Na temelju članka 85.a Zakona o lokalnoj i područnoj (regionalnoj) samoupravi (»Narodne novine«, br. 33/2001, 60/2001, 129/2005, 109/2007, 125/2008, 36/2009, 150/2011, 144/2012 i 19/2013 – pročišćeni tekst), Vlada Republike Hrvatske je na sjednici održanoj 22. siječnja 2015. godine donijela
RJEŠENJE
O ISTOVREMENOM RASPUŠTANJU OPĆINSKOG VIJEĆA OPĆINE MILNA I RAZRJEŠENJU OPĆINSKOG NAČELNIKA OPĆINE MILNA I NJEGOVOG ZAMJENIKA
I.
Istovremeno se raspušta Općinsko vijeće Općine Milna i razrješuje općinski načelnik Općine Milna i njegov zamjenik koji je izabran zajedno s njim.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Općini Milna za obavljanje poslova iz nadležnosti Općinskog vijeća i općinskog načelnika Općine Milna.
III.
Sredstva za rad povjerenika Vlade Republike Hrvatske osiguravaju se u proračunu Općine Milna.
IV.
Stupanjem na snagu ovoga Rješenja prestaje mandat članovima Općinskog vijeća Općine Milna i mandat Frane Lozića, općinskog načelnika Općine Milna te mandat Ive Prebande, zamjenika općinskog načelnika Općine Milna koji je izabran zajedno s njim.
V.
Ovo Rješenje stupa na snagu danom objave u »Narodnim novinama«.
Klasa: 022-03/15-09/12
Urbroj: 50301-09/06-15-2
Zagreb, 22. siječnja 2015.
Predsjednik Zoran Milanović, v. r.
