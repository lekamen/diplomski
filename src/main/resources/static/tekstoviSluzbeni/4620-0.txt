93 15.10.2016 Zakon o ustrojstvu i djelokrugu ministarstava i drugih središnjih tijela državne uprave
HRVATSKI SABOR
1969
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O USTROJSTVU I DJELOKRUGU MINISTARSTAVA I DRUGIH SREDIŠNJIH TIJELA DRŽAVNE UPRAVE
Proglašavam Zakon o ustrojstvu i djelokrugu ministarstava i drugih središnjih tijela državne uprave, koji je Hrvatski sabor donio na sjednici 14. listopada 2016.
Klasa: 011-01/16-01/38 Urbroj: 71-06-01/1-16-2 Zagreb, 14. listopada 2016.
Predsjednica Republike Hrvatske Kolinda Grabar-Kitarović, v. r.
ZAKON
O USTROJSTVU I DJELOKRUGU MINISTARSTAVA I DRUGIH SREDIŠNJIH TIJELA DRŽAVNE UPRAVE
Članak 1.
Ovim se Zakonom ustrojavaju ministarstva, središnji državni uredi i državne upravne organizacije te se određuje njihov djelokrug.
Članak 2.
Ministarstva jesu:
1. Ministarstvo vanjskih i europskih poslova
2. Ministarstvo unutarnjih poslova
3. Ministarstvo obrane
4. Ministarstvo financija
5. Ministarstvo pravosuđa
6. Ministarstvo uprave
7. Ministarstvo graditeljstva i prostornoga uređenja
8. Ministarstvo rada i mirovinskoga sustava
9. Ministarstvo za demografiju, obitelj, mlade i socijalnu politiku
10. Ministarstvo kulture
11. Ministarstvo turizma
12. Ministarstvo poljoprivrede
13. Ministarstvo znanosti i obrazovanja
14. Ministarstvo zaštite okoliša i energetike
15. Ministarstvo mora, prometa i infrastrukture
16. Ministarstvo gospodarstva, maloga i srednjega poduzetništva i obrta
17. Ministarstvo regionalnog razvoja i fondova Europske unije
18. Ministarstvo hrvatskih branitelja
19. Ministarstvo zdravstva.
Članak 3.
Središnji državni uredi jesu:
1. Središnji državni ured za šport
2. Središnji državni ured za razvoj digitalnog društva
3. Središnji državni ured za upravljanje državnom imovinom
4. Središnji državni ured za središnju javnu nabavu
5. Središnji državni ured za obnovu i stambeno zbrinjavanje
6. Središnji državni ured za Hrvate izvan Republike Hrvatske.
Članak 4.
Državne upravne organizacije jesu:
1. Državna geodetska uprava
2. Državni hidrometeorološki zavod
3. Državni zavod za intelektualno vlasništvo
4. Državni zavod za mjeriteljstvo
5. Državni zavod za statistiku
6. Državni zavod za radiološku i nuklearnu sigurnost
7. Državna uprava za zaštitu i spašavanje.
Članak 5.
Ministarstvo vanjskih i europskih poslova obavlja upravne i druge poslove koji se odnose na: predstavljanje Republike Hrvatske u drugim državama, međunarodnim organizacijama i na međunarodnim konferencijama; razvijanje i unapređivanje odnosa Republike Hrvatske s drugim državama, međunarodnim organizacijama i drugim subjektima međunarodnog prava i međunarodnih odnosa; suradnju s međunarodnim organizacijama i drugim oblicima multilateralne suradnje država; aktivno sudjelovanje u jačanju međunarodne sigurnosti i suradnje, sudjelovanje, zajedno s nadležnim ministarstvima i tijelima državne uprave, u međunarodnim gospodarskim odnosima i multilateralnim gospodarskim strukturama; politiku i provedbu međunarodne humanitarne pomoći; politiku i provedbu međunarodne razvojne pomoći i suradnje te sudjelovanje hrvatskih tvrtki u međunarodnim razvojnim projektima; zaštitu prava i interesa Republike Hrvatske i pravnih osoba sa sjedištem u Republici Hrvatskoj i hrvatskih državljana koji žive ili borave u inozemstvu te promicanje njihovih veza s domovinom; osobitu skrb i zaštitu dijelova hrvatskoga naroda u drugim državama; uspostavljanje, održavanje i promicanje veza s hrvatskim iseljenicima i manjinama, kao i s njihovim udrugama u njihovim državama; suradnju i pregovore s predstavnicima drugih država, međunarodnih organizacija i ostalih subjekata međunarodnog prava i međunarodnih odnosa, pripremu, sklapanje i izvršenje međunarodnih ugovora; poticanje i pomoć u suradnji državnih tijela s inozemstvom u političkim, gospodarskim, kulturnim, znanstvenim i drugim područjima; održavanje i razvijanje veza s misijama stranih država i međunarodnih organizacija u Republici Hrvatskoj, diplomatskim misijama