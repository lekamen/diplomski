 30 dana odgovorna je nadređena osoba na dužnosti zapovjednika bojne, njoj ravne ili više razine u kojoj je stranka raspoređena na službu.
(2) Kaznu iz stavka 1. ovoga članka izdržava se u pritvorima koji se ustrojavaju posebnom odlukom ministra obrane.
(3) Odlukom osobe iz stavka 1. ovoga članka izvršenje kazne pritvora odgađa se ili prekida u slučaju smrti ili teže bolesti u obitelji stranke, bolesti stranke i u drugim opravdanim slučajevima. Izvršenje se mora nastaviti u roku od 24 sata od prestanka razloga za odgodu ili prekid izvršenja kazne.
Članak 51.
Izvršenje stegovne kazne oduzimanja čina i prevođenja čina u neposredno niži čin provodi osoba ovlaštena za dodjelu čina i promicanje u viši čin.
Članak 52.
(1) Izvršenje ostalih stegovnih kazni provodi ustrojstvena jedinica Ministarstva obrane nadležna za personalne poslove.
(2) Ako stranci kojoj je izrečena stegovna kazna prestanka djelatne službe uvjetno na vrijeme od 3 do 12 mjeseci u roku provjeravanja bude izrečena nova stegovna sankcija, Vojnostegovni će sud izvršno rješenje kojim je stranka proglašena stegovno odgovornom te joj je izrečena stegovna sankcija za novo kršenje vojne stege s prijašnjim rješenjem o uvjetnom izricanju stegovne kazne prestanka djelatne službe dostaviti ustrojstvenoj jedinici nadležnoj za personalne poslove radi izvršenja, u kojem će slučaju djelatna služba stranci prestati danom izvršnosti rješenja kojim je proglašena odgovornom za kršenje vojne stege počinjeno u roku provjeravanja.
6. Obnova postupka
Članak 53.
(1) Prijedlog za obnovu stegovnog postupka mogu podnijeti stranka protiv koje je vođen postupak, njezin branitelj i podnositelj stegovne prijave.
(2) O prijedlogu za obnovu postupka odlučuje Vojnostegovni sud.
7. Postupak pomilovanja
Članak 54.
(1) Pomilovanjem se stranci kojoj je izvršnim rješenjem za počinjenje stegovnog prijestupa izrečena stegovna kazna daje potpuni ili djelomični oprost od izvršenja stegovne kazne, zamjenjuje se izrečena stegovna kazna drugom stegovnom sankcijom ili se određuje prijevremeno brisanje stegovne kazne iz evidencije izrečenih stegovnih kazni.
(2) Kada se pomilovanjem izrečena stegovna kazna zamjenjuje blažom stegovnom sankcijom, stranci će se odlukom o pomilovanju ta kazna zamijeniti drugom vrstom stegovne sankcije ili smanjenjem visine odnosno duljine trajanja stegovne kazne izrečene izvršnim rješenjem.
(3) Pomilovanje određivanjem prijevremenog brisanja stegovne kazne iz evidencije nije ograničeno vrstom i visinom izrečene stegovne kazne, a pravni učinci takve vrste pomilovanja identični su pravnim učincima brisanja stegovne kazne iz evidencije.
(4) Pravni učinci stegovne kazne izvršene na temelju izvršnog rješenja o stegovnoj odgovornosti i stegovnoj kazni, nakon donošenja akta o pomilovanju navedenog sadržaja, ostaju na snazi.
(5) Stegovna kazna čije izvršavanje nije započelo ili je u tijeku u vrijeme donošenja akta o pomilovanju, počet će se odnosno nastaviti izvršavati bez obzira na to što je aktom o pomilovanju određeno prijevremeno brisanje te stegovne kazne iz evidencije.
(6) Kada je odlukom o pomilovanju određen potpuni ili djelomični oprost od izvršenja stegovne kazne, podaci o izrečenoj stegovnoj kazni za koju je dan oprost, brišu se iz evidencije izrečenih stegovnih kazni.
Članak 55.
(1) Postupak pomilovanja pokreće se molbom stranke kojoj je izvršnim rješenjem izrečena stegovna kazna.
(2) Molbu za pomilovanje ne može se podnijeti nakon proteka roka za brisanje stegovne kazne.
(3) Molbu za pomilovanje ne može ponovno podnijeti stranka čija je ranije podnesena molba odbijena ili je pomilovanje po prethodnoj molbi već određeno djelomičnim oprostom od izvršenja stegovne kazne, zamjenom izrečene stegovne kazne drugom stegovnom sankcijom ili prijevremenim brisanjem stegovne kazne iz evidencije.
(4) Molbu za pomilovanje stranka podnosi Vojnostegovnom sudu.
(5) Ako Vojnostegovni sud utvrdi da postoje smetnje za vođenje postupka pomilovanja odnosno okolnosti stavka 3. ovoga članka ili ako je u