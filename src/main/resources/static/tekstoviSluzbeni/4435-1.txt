 zrakoplova: replika povijesnog zrakoplova ili replika bivšeg vojnog zrakoplova, čiji je projekt konstrukcijom sličan originalnom zrakoplovu;
13) sustav bespilotnog zrakoplova: sustav namijenjen izvođenju letova zrakoplovom bez pilota koji je daljinski upravljan ili programiran i autonoman. Sastoji se od bespilotnog zrakoplova i drugih komponenti za upravljanje ili programiranje neophodnih za kontrolu bespilotnog zrakoplova, od strane jedne ili više osoba;
14) Uredba Komisije (EU) br. 1321/2014: Uredba Komisije (EU) br. 1321/2014 od 26. studenoga 2014. o kontinuiranoj plovidbenosti zrakoplova i aeronautičkih proizvoda, dijelova i uređaja, te o odobravanju organizacija i osoblja uključenih u te poslove (SL L 362, 17. 12. 2014.), kako je zadnje izmijenjena i dopunjena;
15) voditelj gradnje zrakoplova: zrakoplovni stručnjak ili zrakoplovni kontrolor ili iznimno druga osoba koja je svojim kvalifikacijama i iskustvom prihvatljiva Agenciji koja će rukovoditi postupkom gradnje i biti odgovorna za poštivanje propisa i standarda te komunikaciju s Agencijom;
16) voditelj obnove zrakoplova: zrakoplovni stručnjak ili zrakoplovni kontrolor ili iznimno druga osoba koja je svojim kvalifikacijama i iskustvom prihvatljiva Agenciji, koji će rukovoditi postupkom obnove i biti odgovoran za poštivanje propisa i standarda te komunikaciju s Agencijom;
17) zrakoplovni kontrolor: osoba koja je svojim kvalifikacijama i iskustvom prihvatljiva Agenciji, za obavljanje nadzora nad poslovima gradnje, popravka i održavanja Aneks II zrakoplova;
18) zrakoplovni stručnjak: osoba koja je svojim kvalifikacijama i iskustvom prihvatljiva Agenciji, za obavljanje nadzora nad poslovima projektiranja ili nadzora sukladnosti Aneks II zrakoplova sa odredbama ovoga Pravilnika;
19) žiroplani do 560 kg: žiroplani s jednim ili dva sjedala čija najviša dopuštena masa pri uzlijetanju ne premašuje 560 kg.
Obveza obavještavanja putnika
Članak 3.
Prije ukrcaja u Aneks II zrakoplov zapovjednik zrakoplova je dužan putnicima i članovima posade objasniti da nije dokazano da taj zrakoplov odgovara standardnim zahtjevima za plovidbenost te im objasniti postupke u slučaju opasnosti, posebice one koji odstupaju od uobičajenih.
Ograničenja
Članak 4.
Agencija u Dopuštenje za letenje Aneks II zrakoplova unosi ograničenja potrebna da bi se osigurala odgovarajuća razina sigurnosti.
DIO DRUGI POVIJESNI ZRAKOPLOVI
Glava 1 OPĆE ODREDBE
Primjena
Članak 5.
Ovim Dijelom propisuje se prihvaćanje, obnova, izmjene, kontinuirana plovidbenost te održavanje i popravci povijesnih zrakoplova.
Glava 2 OBNOVA POVIJESNOG ZRAKOPLOVA
Odobrenje za obnovu
Članak 6.
(1) Prije početka obnove pojedinog povijesnog zrakoplova voditelj obnove je dužan od Agencije ishoditi Odobrenje za obnovu povijesnog zrakoplova.
(2) Voditelj obnove povijesnog zrakoplova dužan je Agenciji dostaviti potpisanu izjavu da poznaje propise primjenjive za proces obnove te da će u procesu obnove osigurati njihovu primjenu.
Program obnove
Članak 7.
Odobrenje za obnovu povijesnog zrakoplova izdaje se na temelju Programa obnove povijesnog zrakoplova koji mora sadržavati:
1) predstavljanje zrakoplova:
a) skicu zrakoplova u tri projekcije,
b) osnovne podatke o zrakoplovu (proizvođač, tip, model, serijski broj, namjena, godina projektiranja, godina gradnje primjerka koji će se obnavljati, životni put, prestanak redovitog korištenja; certifikati i pripadajuće liste podataka ako je bio certificiran),
c) opis zrakoplova, strukture, pogonskih grupa i opreme,
d) približne podatke o performansama,
e) podatke o najvećoj dozvoljenoj masi pri uzlijetanju;
2) prethodni opis nedostataka, neispravnosti i nesukladnosti s izvornim projektom ili propisima;
3) podatke o mjestu na kome će se obnavljati zrakoplov i o potrebnim tehnološkim postupcima, radionicama, alatu i opremi, kao i o predviđenom trajanju obnove;
4) prijedlog specijalista ili organizacija za obavljanje posebnih radova obnove (npr. popravak drvenih struktura, presvlačenje platnom, zavarivanje,