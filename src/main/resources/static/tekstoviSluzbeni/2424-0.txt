128 25.11.2015 Pravilnik o tovarištima
MINISTARSTVO POMORSTVA, PROMETA I INFRASTRUKTURE
2425
Na temelju članka 168.a stavka 6. Zakona o plovidbi i lukama unutarnjih voda (»Narodne novine« 109/2007, 132/2007, 51A/2013 i 152/2014), ministar pomorstva, prometa i infrastrukture donosi
PRAVILNIK
O TOVARIŠTIMA
Članak 1.
Ovim Pravilnikom propisuju se uvjeti za otvaranje tovarišta, postupak otvaranja tovarišta, tehnički uvjeti kojima moraju udovoljavati tovarišta, postupak nadzora nad radom tovarišta te naknada za nadzor nad radom tovarišta.
Članak 2.
(1) Tovarište je dio vodnog puta i s njim neposredno povezani kopneni prostor izvan područja luke ili pristaništa koji je namijenjen privremenom obavljanju prekrcajnih operacija neškodljivih tereta (pijeska, šljunka, građevni materijal, drvna građa i dr.) za vlastite potrebe korisnika.
(2) Obavljanje prekrcajnih operacija za vlastite potrebe iz stavka 2. ovog članka uključuje obavljanje djelatnosti vlastitim plovilima, bez sklapanja ugovora s trećim osobama.
(3) Obavljanje prekrcajnih operacija iz stavka 1. ovog članka može se odobriti najdulje na rok do godinu dana.
(4) Rok iz stavka 2. ovog članka ne može se produžiti, ali se može podnijeti novi zahtjev za otvaranje tovarišta za isti prostor, najranije 30 dana prije isteka roka iz stavka 2. ovoga članka.
Članak 3.
Prije podnošenja zahtjeva za otvaranje tovarišta, podnositelj zahtjeva je dužan ishoditi:
– suglasnost Agencije za vodne putove kojom se određuju uvjeti u odnosu na plovni put,
– prometnu suglasnost nadležne lučke kapetanije kojom se propisuju nautičko-tehnički uvjeti i određuju mjere sigurnosti plovidbe.
Članak 4.
(1) Tovarište se otvara rješenjem nadležne lučke uprave za područje tovarišta (u daljnjem tekstu: lučka uprava), a na zahtjev pravne osobe ili fizičke osobe – obrtnika.
(2) Zahtjev iz stavka 1. ovog članka mora sadržavati:
– podatke o podnositelju zahtjeva, uključujući komunikacijske podatke (adresa, telefon, e-pošta) i odgovornu osobu podnositelja zahtjeva,
– prijedlog namjene tovarišta,
– predviđeni opseg prekrcajnih operacija,
– rok za koji se traži otvaranje tovarišta.
(3) Uz zahtjev iz stavka 1. ovog članka podnositelj zahtjeva dužan je priložiti:
– potvrdu porezne uprave o stanju duga
– dokument izdan od bankarskih ili drugih financijskih institucija kojim se dokazuje solventnost podnositelja zahtjeva,
– prikaz područja tovarišta na javnom vodnom dobru,
– suglasnost Agencije za vodne putove iz članka 3. alineje 1. ovoga Pravilnika,
– prometna suglasnost lučke kapetanije nadležne za područje tovarišta iz članka 3. alineje 2. ovoga Pravilnika,
– akt Hrvatskih voda, sukladno općim propisima o vodama.
(4) Ukoliko podnositelj zahtjeva iz stavka 1. ovog članka ima sjedište na području države članice Europske unije, uz zahtjev je dužan priložiti:
– dokaz o upisu u sudski, obrtni ili drugi odgovarajući registar države sjedišta podnositelja zahtjeva, koji mora biti preveden, od ovlaštene osobe, na hrvatski jezik,
– jednakovrijedan dokument nadležnog tijela države sjedišta, ako se ne izdaje potvrda iz stavka 3. alineje 1. ovoga članka,
– jednakovrijedan dokument kojim se dokazuje solventnost,
– prikaz područja tovarišta na javnom vodnom dobru,
– suglasnost Agencije za vodne putove iz članka 3. alineje 1. ovoga Pravilnika,
– prometnu suglasnost nadležne lučke kapetanije nadležne za područje tovarišta iz članka 3. alineje 2. ovoga Pravilnika,
– akt Hrvatskih voda, sukladno općim propisima o vodama.
Članak 5.
(1) U postupku donošenja rješenja iz članka 4. ovoga Pravilnika, lučka uprava će provjeriti ima li podnositelj zahtjeva dugovanja prema lučkim upravama unutarnjih voda u Republici Hrvatskoj.
(2) Ukoliko postoje porezni dugovi ili dugovi prema lučkim upravama unutarnjih voda ili je podnositelj zahtjeva u blokadi, lučka uprava će zaključkom pozvati podnositelja zahtjeva da ispravi navedene nedostatke u roku od 15 dana.
(3) Ukoliko podnositelj zahtjeva ispravi nedostatke u roku od 15 dana, lučka uprava će nastaviti