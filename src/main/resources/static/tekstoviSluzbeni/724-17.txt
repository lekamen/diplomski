 Iznimno, ako se spis ne može dodijeliti rješavatelju koji je bio zadužen za spis prije arhiviranja, spis će se dodijeliti drugom rješavatelju primjenom odgovarajućeg algoritma automatske dodjele predmeta.
XXIII. OPĆE ODREDBE O VOĐENJU UPISNIKA SUSTAVA eSpis
1. Vođenje upisnika
Članak 115.
Upisnici sustava eSpis služe za grupiranje predmeta prema vrsti u skladu s odredbama Sudskog poslovnika. Sustav eSpis omogućava upisivanje podnesaka kojima se osniva sudski spis te upisivanje tijeka postupka i pojedinih postupovnih i upravnih radnji obavljenih u određenom spisu, kao i pretraživanje spisa i uvid u podatke.
2. Osnivanje i oznaka upisnika
Članak 116.
Upisnici se u sustavu eSpis otvaraju za određenu godinu korištenjem posebne administrativne funkcije.
3. Upisivanje u upisnike
Članak 117.
(1) U sustavu eSpis spisi se upisuju u odgovarajući upisnik. Pritom je nužno upisati podatke iz članaka 27. stavak 2. ovog Pravilnika.
(2) Prije upisa u upisnik, osoba ovlaštena za upis dužna je provjeriti da li je već osnovan spis za isti predmet, koristeći funkcije pretraživanja sustava eSpis.
(3) Podnesci kojima se izjavljuje redovni ili izvanredni pravni lijek upisat će se u sustav eSpis. Navedeni podnesci upisuju se u predmetu na koji se odnose.
Članak 118.
(1) Spisi se u sustav eSpis upisuju u odgovarajuće upisnike po redu primitka u sudu, neovisno o datumu predaje pošti.
(2) Svaki spis vodi se u odgovarajućem upisniku sustava eSpis pod istim rednim brojem do označavanja predmeta dovršenim sukladno odredbama Sudskog poslovnika.
(3) Kad postupak pokrene više osoba ili je pokrenut protiv više osoba, spis se upisuje u odgovarajući upisnik pod jednim rednim brojem. U sustav eSpis se ispred imena stranaka upisuju arapski brojevi od 1 na dalje i to posebno za tužitelja (predlagatelje, ovrhovoditelje itd.), a posebno za tuženike (protustranka, ovršenike, itd.). U kaznenim predmetima, veći broj okrivljenika u sustavu eSpis označuju se arapskim brojevima od 1 pa na dalje.
4. Pogrešni upisi
Članak 119.
(1) Pogrešni upisi u sustavu eSpis ne smiju se brisati.
(2) Ako je neki spis pogrešno upisan, u sustavu eSpis označit će se zatvorenim, uz korištenje posebne funkcionalnosti »pogrešan upis«. Oznaka pogrešno upisanog spisa ne može se ponovno iskoristiti.
(3) Pogrešno upisani spisi ne iskazuju se u sudskoj statistici o broju primljenih, riješenih i neriješenih predmeta.
(4) Učinci pogrešnih upisa pojedinih podnesaka, sudskih radnji, naredbi i slično ispravljaju se na način da se u odgovarajuće polje sustava eSpis unese napomena o pogrešnom upisu i eventualnim razlozima te se koristeći posebnu funkcionalnost upis briše. Nakon toga se u sustav eSpis unosi novi, točan upis.
5. Označavanje spisa dovršenim
Članak 120.
(1) Spis se u sustavu eSpis označava dovršenim korištenjem posebne funkcionalnosti.
(2) Spis se može označiti dovršenim u skladu s odredbama Sudskog poslovnika. Popis odluka kojima se spis može označiti dovršenim objavljen je na internom korisničkom portalu »espis.pravosudje.hr«.
6. Označavanje spajanja i razdvajanja spisa
Članak 121.
Kad se više spisa spoji radi provođenja zajedničkog postupka i donošenja zajedničke odluke, spajanje spisa će se evidentirati u sustavu eSpis. U spojenom spisu sustav automatski unosi podatak o tome na koji je spis i kada spojen.
Članak 122.
(1) Razdvajanje spisa koji su bili prethodno spojeni obavlja se pomoću sustava eSpis na način da se na listi spojenih predmeta bira spis koji se želi razdvojiti. Razdvajanje spisa formiranjem novog spisa istovremeno se provodi kroz sustav eSpis.
(2) U slučajevima iz stavka 1. ovog članka u osnovne podatke o spisu nužno je upisati naredbu s razlogom i datumom razdvajanja. U sustavu eSpis nužno je odabrati stranke i druge sudionike te podneske i odluke koji će se izdvojiti i prenijeti u razdvojeni spis ili ih kopirati na način da kopirani podaci ostanu i u spisu koji se razdvaja.
(3) Upisi koji se odnose na izdvojeni dio spisa prenijet će se u upisniku u odgovarajuće odjeljke