 određenih vrsta isplata, odnosno isplata određenim osobama
5. zabraniti društvu za osiguranje sklapanje poslova s pojedinim dioničarima, članovima uprave, članovima nadzornog odbora, osobama koje su s društvom za osiguranje u odnosu uske povezanosti
6. naložiti upravi društva za osiguranje da donese ili provede mjere radi:
– poboljšanja sustava upravljanja
– promjene područja poslovanja društva za osiguranje
– ograničavanja davanja zajmova
– poboljšanja postupka naplate dospjelih tražbina društva za osiguranje
– ispravnog vrednovanja bilančnih i izvanbilančnih stavki
– poboljšanja informacijskog sustava
– poboljšanja postupaka unutarnjih kontrola i unutarnje revizije
– druge mjere nužne radi realizacije pravila o ograničavanju rizika
7. zabraniti, odnosno ograničiti društvu za osiguranje slobodno raspolaganje imovinom
8. naložiti društvu za osiguranje da razriješi nositelja ključne funkcije i imenuje novog
9. naložiti društvu za osiguranje uvođenje kapitalnog dodatka
10. naložiti društvu za osiguranje povećanje tehničkih pričuva kako bi odgovarale razini koja je određena u skladu s odredbama članaka 106. – 120. ovoga Zakona
11. naložiti društvu za osiguranje druge mjere.
(2) Smatra se da društvo za osiguranje teže krši pravila o upravljanju rizikom ako:
1. nije izračunalo potrebni solventni kapital i minimalni potrebni kapital ili ne dostiže razinu prihvatljivih vlastitih sredstava za pokriće potrebnog solventnog kapitala ili nije usklađeno s minimalnim potrebnim kapitalom iz ovoga Zakona ili ako nije izvršilo mjere iz članaka 165. i 166. ovoga Zakona
2. nije organiziralo poslovanje, odnosno ne vodi tekuće poslovne knjige, poslovnu dokumentaciju te druge administrativne i poslovne evidencije na način da je moguće u bilo kojem trenutku provjeriti posluje li u skladu s pravilima o ograničavanju rizika
3. ne donese mjere i ne odredi pravila odgovarajućeg vrednovanja bilančnih i izvanbilančnih stavki za potrebe financijskog izvještavanja i za potrebe solventnosti, odnosno ako te stavke vrednuje u suprotnosti s ovim Zakonom i drugim propisima
4. obavlja djelatnosti koje prema ovom Zakonu ne smije obavljati
5. ako društvo za osiguranje nije uspostavilo, ne provodi ili redovito ne održava sustav upravljanja propisan ovim Zakonom
6. ako društvo za osiguranje nije uspostavilo sustave i strukture za pružanje informacija u nadzorne svrhe i pisana pravila propisana člankom 216. ovoga Zakona
7. ako društvo za osiguranje ne postupi u skladu sa zahtjevima ovoga Zakona i propisima koji se odnose na sustav upravljanja rizicima
8. ako društvo za osiguranje ne provodi vlastitu procjenu rizika i solventnosti propisanu odredbama ovoga Zakona
9. isplaćuje dividende suprotno odredbama članka 164. ovoga Zakona
10. često krši obvezu pravodobnog i korektnog izvještavanja utvrđenu ovim Zakonom, odnosno na temelju njega donesenih propisa
11. sklapa prividne poslove u namjeri netočnog iskazivanja financijskog stanja društva za osiguranje
12. obavlja druge poslove koji mogu ugroziti njegovu likvidnost, odnosno solventnost.
(3) Mjere iz stavka 1. točke 7. ovoga članka Agencija će posebno odrediti u slučaju:
1. ako društvo za osiguranje nije usklađeno s odredbama članaka 106. – 120. ovoga Zakona o tehničkim pričuvama
2. ako društvo za osiguranje nije usklađeno s minimalnim potrebnim kapitalom propisanim odredbama ovoga Zakona
3. u iznimnim okolnostima kad smatra da će se financijsko stanje društva za osiguranje dodatno pogoršati unatoč poduzetim mjerama iz članka 166. stavka 4. ovoga Zakona
4. u slučaju oduzimanja ili prestanka važenja odobrenja za obavljanje poslova osiguranja.
(4) O određivanju mjere iz stavka 1. točke 7. ovoga članka i o njezinim učincima Agencija izvješćuje nadležna nadzorna tijela država članica u kojima društvo za osiguranje prema kojem je primijenjena takva mjera ima podružnicu.
(5) Agencija može rješenjem naložiti nadzornom odboru društva za osiguranje da razriješi dužnosti predsjednika uprave ili članove uprave i da imenuje novoga 