 službenika Porezne uprave za porezni nadzor, otkrivanje porezno kaznenih djela, naplatu, unutarnju kontrolu i nadzor te postupak provjere,
– u donjem lijevom kutu evidencijski broj,
– ispred evidencijskog broja slovne oznake: »A« za porezni za nadzor, »B« za otkrivanje porezno kaznenih djela, »C« za naplatu, »D« za unutarnju kontrolu i nadzor, »E« za postupak provjere,
– u donjem dijelu u sredini otisnute oznake M. P. i pečat Ministarstva financija,
– u donjem desnom kutu ispisan datum izdavanja i potpis ministra.
(2) Tekst ovlaštenja i sve slovne i brojčane oznake ispisane su na bijeloj podlozi.
III. IZGLED I SADRŽAJ SLUŽBENIH ZNAČAKA
Članak 6.
(1) Službena značka (dalje: značka) izrađena je od kovine. Podloga je od mjedi. Veličina značke je 65 x 60 mm. Vanjski rub značke je u obliku hrvatskog pletera izveden u reljefu (kromiran). U središnjem dijelu značke nalazi se pozlaćeni grb Republike Hrvatske, a polja unutar grba izrađena su crvenim i bijelim emajlom. U sredini lijevo od grba je otvorena knjiga s perom, a desno vaga. Iznad grba su u plavom emajlu ovalno ispisane riječi: »REPUBLIKA HRVATSKA, MINISTARSTVO FINANCIJA«, a ispod grba su ovalno ispisane riječi: »POREZNA UPRAVA«.
(2) U donjem dijelu značke nalazi se niklana lenta na kojoj je plavim emajlom ispisano odgovarajuće slovo iz članka 4., stavka 1. do 4. ovoga Pravilnika i broj značke.
IV. ČUVANJE I UPORABA SLUŽBENIH ISKAZNICA I ZNAČAKA
Članak 7.
(1) Iskaznica i značka službenika koji obavljaju poslove poreznog nadzora, otkrivanja porezno-kaznenih djela, naplate te unutarnje kontrole i nadzora nose se pri obavljanju službenih poslova, a čuvaju se u plavom kožnom povezu.
(2) Pri obavljanju službenih poslova u postupku provjere, službenici nose iskaznicu.
(3) Pri obavljanju službenih poslova radi predstavljanja, iskaznicu i značku nose i službenici s posebnim ovlaštenjima na položaju.
Članak 8.
(1) Kožni povez iz članka 7. ovoga Pravilnika je trostruko preklopljen. Veličina svakoga pregiba je 9 x 12 cm.
(2) Lijeva strana unutarnjeg pregiba je prozirna i predviđena za iskaznicu, a desna strana za značku. Iznad značke, na kožnom povezu upisan je tekst: »MINISTARSTVO FINANCIJA, POREZNA UPRAVA«.
Članak 9.
(1) Iskaznicom odnosno značkom dokazuje se identitet, službeno svojstvo i ovlaštenja službenika, a predočuje ih se poreznom obvezniku odnosno službeniku i namješteniku Porezne uprave na početku postupka.
(2) Službenici iz članka 1. ovoga Pravilnika smiju upotrijebiti službenu iskaznicu i značku samo u službene svrhe.
(3) Za svaku zlouporabu iskaznice i značke utvrđuje se povreda službene dužnosti i kaznena odgovornost sukladno posebnim propisima.
(4) Iskaznicu i značku zabranjeno je davati drugoj osobi.
V. IZDAVANJE SLUŽBENIH ISKAZNICA I ZNAČAKA I VOĐENJE EVIDENCIJE
Članak 10.
(1) Iskaznice i značke serije od »A« do »D« s pripadajućim kožnim povezom te iskaznice serije »E« izdaje Ministarstvo financija, Porezna uprava.
(2) Ministarstvo financija, Porezna uprava vodi i evidenciju o iskaznicama i značkama.
(3) Evidencija iz stavka 2. ovoga članka sadržava:
– naziv ustrojstvene jedinice Porezne uprave kojoj su izdane iskaznice i značke,
– broj (količinu) izdanih i danih iskaznica i značaka,
– ime i prezime službenika kojemu je izdana iskaznica i značka,
– sliku službenika veličine 30 x 35 mm,
– osobni identifikacijski broj službenika,
– naziv radnog mjesta,
– evidencijski (upisni) broj iskaznice i značke,
– serijski broj iskaznice i značke,
– datum izdavanja i preuzimanja iskaznice i značke,
– datum povrata i razlog povrata iskaznice i značke,
– potpis službenika,
– odjeljak za napomene u kojeg se upisuje podatak o gubitku iskaznice i/ili značke, privremeno oduzimanje iskaznice i značke i slično.
VI. GUBITAK ILI NESTANAK I POVRAT SLUŽBENIH ISKAZNICA I ZNAČAKA
Članak 11.
(1) Službenici koji izgube iskaznicu i/ili značku odnosno na drugi način ostanu bez iskaznice i/ili značke, dužni su o tome odmah izvijestiti svog neposredno nadređenog službenika.
(2) Nova iskaznica i značka