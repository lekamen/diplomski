 dostaviti potpisanu i potvrđenu štambiljem korisnika potvrdu o podnošenju zahtjeva za promjenu preporučenom poštom s povratnicom ili osobno.
(3) Agencija za plaćanja će za zaprimljene zahtjeve za promjenu provjeriti kriterije prihvatljivosti sukladno članku 8. ovoga Pravilnika te po potrebi donijeti izmjenu odluke o dodjeli sredstava ili pismo odobrenja u slučaju odobrenja zahtjeva za promjenu ili pismo odbijanja u slučaju odbijanja zahtjeva za promjenu.
(4) Izmjenom odluke o dodjeli sredstava ne može se dodjeliti iznos potpore veći od iznosa potpore koji je već određen odlukom o dodjeli sredstava.
(5) Promjene iz stavka 1. ovoga članka korisnik može prijaviti podnošenjem zahtjeva za promjenu putem AGRONET-a na način opisan u Vodiču za korisnike kojeg korisnik može preuzeti sa službene mrežne stranice Agencije za plaćanja (www.apprrr.hr).
(6) U slučaju promjena odluke iniciranih od strane Agencije za plaćanja, Agencija za plaćanja će donijeti izmjenu odluke o dodjeli sredstava.
(7) U slučaju promjena navedenih u stavku 1. ovoga članka, a nakon podnošenja zahtjeva za isplatu korisnik je obvezan o istome pisanim putem obavijestiti Agenciju za plaćanja do trenutka zaprimanja odluke o dodjeli sredstava u Podmjeri 19.2 unutar Mjere 19 LEADER – CLLD, odnosno, u slučaju LAG-ova koji nisu odabrani unutar Podmjere 19.2, do isteka pet godina od dana konačne isplate potpore.
Potvrda o odustajanju i izjava o poništenju obveze
Članak 18.
(1) U slučaju da korisnik želi odustati od dodjele sredstava iz EPFRR programa, dužan je podnijeti zahtjev za odustajanje putem AGRONET-a na način opisan u Vodiču za korisnike.
(2) Zahtjev za odustajanje popunjava se u AGRONET-u, a po popunjavanju potrebno je u Agenciju za plaćanja dostaviti potpisanu i potvrđenu štambiljem korisnika potvrdu o podnošenju Zahtjeva za odustajanje preporučenom poštom s povratnicom ili osobno.
(3) Ukoliko korisnik podnese zahtjev za odustajanje u fazi administrativne kontrole zahtjeva za potporu odnosno prije donošenja odluke, Agencija za plaćanja će prekinuti sve aktivnosti nad zahtjevom za potporu te će donijeti potvrdu o odustajanju.
(4) Ukoliko korisnik podnese zahtjev za odustajanje nakon donošenja odluke o dodjeli sredstava, Agencija za plaćanja će donijeti izjavu o poništenju obveze.
(5) Agencija za plaćanja će za zahtjev za odustajanje podnesen od strane korisnika sukladno stavku 4. ovoga članka donijeti izjavu o poništenju obveze putem AGRONET-a.
(6) Izjava o poništenju obveze se donosi i u slučaju kada korisnik prekrši odredbe propisane ovim Pravilnikom, Natječajem ili nije ispunio obveze određene odlukom o dodjeli sredstava ili ako je utvrđena nepravilnost ujedno i sumnja na prijevaru.
IV. ZAHTJEV ZA ISPLATU, POSTUPAK OBRADE I DONOŠENJE ODLUKA
Zahtjev za isplatu
Članak 19.
(1) Potpora se odabranom korisniku isplaćuje temeljem zahtjeva za isplatu.
(2) Odabrani korisnik može svaka tri mjeseca dostaviti Agenciji za plaćanja zahtjev za isplatu u elektronskom obliku putem AGRONET-a koji se nalazi na mrežnim stranicama Agencije za plaćanja ((www.apprrr.hr).
(3) Rokovi navedeni u stavku 2. ovoga članka ne odnose se na:
1. Zahtjev za isplatu za prvo obračunsko razdoblje i
2. Zahtjev za isplatu za zadnje obračunsko razdoblje (odnosno kada odabranom korisniku prestane mogućnost ostvarivanja potpore iz članka 7., točke 2. ovoga Pravilnika, a sukladno članku 5. stavku 11. ovoga Pravilnika).
(4) Obavezni zahtjev za isplatu, kojega odabrani korisnik mora podnijeti, je konačni zahtjev za isplatu, odnosno kada odabranom korisniku prestane mogućnost ostvarivanja potpore iz članka 7., točke 2. ovoga Pravilnika, a sukladno članku 5. stavku 11. ovoga Pravilnika.
(5) Prvo obračunsko razdoblje za isplatu sredstava počinje teći od dana podnošenja zahtjeva za potporu i traje do dana zaprimanja odluke o odabiru. Svako sljedeće obračunsko razdoblje, osim kod konačnog zahtjeva za isplatu, počinje teći istekom prethodnog i traje tri mjeseca.
(6) Odabrani korisnik podnosi zahtjev za isplatu u 