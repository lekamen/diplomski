 prihoda od poreza na promet nekretnina između središnje države i jedinica lokalne i područne (regionalne) samouprave. Preraspodjelom navedenih prihoda povećava se prihodovna strana u državnom proračunu na poziciji za pomoći izravnanja za decentralizirane funkcije i na poziciji za pomoći općinama, gradovima i županijama za projekte sufinancirane sredstvima europskih strukturnih i investicijskih fondova u ukupnom iznosu od 183,7 milijuna kuna. Smanjenje izravnih stopa za decentralizirane funkcije s dosadašnjih 12,0% na 6,0% umanjit će se namjenski prihod županija i općina odnosno gradova za financiranje decentraliziranih funkcija, a koji će biti kompenziran kroz veću pomoć s pozicije za pomoći izravnanja za decentralizirane funkcije tako da ta mjera ostaje fiskalno neutralna na jedinice lokalne i područne (regionalne) samouprave.
Ovim Zakonom udio općine i grada u porezu na promet nekretnina povećava se sa 60% na 80%, a udio države se smanjuje s 40% na 20% čime se prihod države smanjuje za oko 232 milijuna kuna, a za isti iznos povećava se prihod gradova i općina.«
48. Ustavni sud ocjenjuje da su načelna stajališta Ustavnog suda navedena u točki 41. obrazloženja ove odluke primjenjiva i u konkretnom ustavnosudskom predmetu. Na ovom je mjestu dostatno ponoviti da u okviru svoje zakonodavne slobode Hrvatski sabor odlučuje o tome u kojem opsegu i na koji način treba urediti odnose između središnje državne vlasti i lokalnih jedinica u vezi s prihodima iz poreza na dohodak. Uređenje tih odnosa podložno je promjenama ovisno o promjenama u ekonomskoj, financijskoj, socijalnoj i dr. sferi državnog i društvenog života.
Ustavni sud nije nadležan ustavnost ZoFJLPRS-a provjeravati s aspekta svrsishodnosti njegovih odredaba. Njemu je dopušteno provjeravati je li zakonodavac u tom području prekoračio vanjske granice svoga slobodnog odlučivanja koje mu je priznato Ustavom. Tako bi ZoFJLPRS mogao doći pod provjeru Ustavnog suda tek ako bi se utvrdilo, primjerice, da se za njegove odredbe ne može pronaći racionalno opravdanje koje slijedi iz prirode stvari ili je to na neki drugi način očito.
49. Osporenom izmjenom članka 45. ZoFJLPRS-a lokalnim jedinicama ne oduzima se prihod iz određenog izvora (poreza na dohodak), već se dio tog poreza koji kao zajednički porez pripada, sukladno odluci zakonodavca, i lokalnim jedinicama, preraspoređuje u dijelu koji pripada tim jedinicama po već postojećim, ali i drugim osnovama. Tako je, primjerice, povećan njihov nenamjenski udio u porezu na dohodak, dok je smanjen za njihove decentralizirane funkcije, ali je pri tome povećan udio poreza na poziciji pomoći izravnanja za decentralizirane funkcije. Prema tvrdnjama nadležnih državnih tijela, smanjenje namjenskih prihoda lokalnim jedinicama za financiranje decentraliziranih funkcija kompenzirano je kroz poziciju pomoći izravnanja za decentralizirane funkcije, tako da je osporena mjera prema lokalnim jedinicama ostala fiskalno neutralna.
49.1. Slijedom navedenog, Ustavni sud ocjenjuje da su osporene izmjene ZoFJLPRS-a ostale u okviru nadležnosti državnih tijela koja provode poreznu i gospodarsku politiku te u okviru ovlasti Hrvatskog sabora. One nisu ugrozile samu bit prava lokalnih jedinica u smislu članka 131. stavka 2. Ustava.
50. Konačno, kad je riječ o članku 131. stavku 3. Ustava, nesporno je da je Hrvatski sabor ugradio u ZoFJLPRS zakonski mehanizam kojim država ispunjava svoju ustavnu obvezu da pomaže financijski slabije lokalne jedinice.
Štoviše, osporenim člankom 6. ZID-a ZoFJLPRS-a/14 povećan je udio poreza na poziciji za pomoći izravnanja za decentralizirane funkcije. Prema tvrdnjama nadležnih državnih tijela, zakonske izmjene tog mehanizma, koje su predviđene člankom 6. ZID-a ZoFJLPRS-a/14, usmjerene su prema postizanju veće pravednosti u rasporedu tog dijela prihoda i osiguravanju većeg iznosa sredstava za raspodjelu onim lokalnim jedinicama koje ne mogu ispuniti ni minimalne financijske standarde za financiranje njihovih decentraliziranih