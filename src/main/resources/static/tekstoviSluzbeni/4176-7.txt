 prijelaznim i završnim odredbama Zakona (čl. 56.).
Odlukom Vlade RH o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku od 26. rujna 2013. godine, tvrtka Brijuni rivijera d.o.o. Pula je proglašena trgovačkim društvom od posebnog interesa u kojem Republika Hrvatska ima većinski udio.
Gradsko vijeće Grada Pule je svojom Odlukom od 01. srpnja 2011. godine (u prilogu) utvrdilo, također, tvrtku Brijuni rivijera d.o.o., pravnom osobom od posebnog interesa za Grad Pula-Pola.
Slijedom svega navedenog, molim mišljenje da li moje članstvo u nadzornom odboru Brijuni rivijere d.o.o. Pula, dok istovremeno obavljam dužnost gradonačelnika, bez primanja naknade, predstavlja povredu odredbi Zakona sprječavanju sukoba interesa.«
32. Povjerenstvo je na 55. sjednici održanoj 29. svibnja 2014. donijelo mišljenje broj: M-64/14 u kojem je utvrdilo da »na temelju članka 14. stavka 1. ZSSI-a dužnosnik Boris Miletić, ne može istovremeno uz obnašanje dužnosti gradonačelnika Grada Pule – Pola obavljati funkciju zamjenika predsjednika nadzornog odbora Brijuni rivijera d.o.o., Pula«.
Nakon iznošenja relevantnih podataka o zakonskom i podzakonskom okviru, statusu podnositelja kao dužnosnika, te o sadržaju njegovog zahtjeva, u obrazloženju tog akta Povjerenstvo je dalo ocjenu da »dužnosnici ne mogu biti članovi upravnih tijela i nadzornih odbora u trgovačkim društvima neovisno o tome je li trgovačko društvo proglašeno pravnom osobom od posebnog interesa za Republiku Hrvatsku ili jedinicu lokalne odnosno područne (regionalne) samouprave«, zaključujući:
»... obveze koje proizlaze iz članka 14. ZSSI-a obvezuju dužnosnika od dana stupanja na dužnost i traju 12 mjeseci od dana prestanka obnašanja javne dužnosti, stoga gradonačelnik Grada Pule – Pola niti za vrijeme obnašanja navedene dužnosti, niti 12 mjeseci nakon prestanka obnašanja navedene dužnosti ne može biti član nadzornog odbora trgovačkog društva Brijuni rivijera d.o.o. Pula.«
33. Kao što je prethodno navedeno, podnositelj je odmah nakon zaprimanja tog mišljenja Povjerenstva dao ostavku na članstvo u NO Brijuni s danom 9. lipnja 2014. (v. točku 12. alineju 2. obrazloženja ove odluke).
2) Pokretanje postupka protiv podnositelja
34. Na istoj 55. sjednici na kojoj je donijelo mišljenje, ali sada s naznakom da je sjednica održana 28. svibnja 2014. (u mišljenju je navedeno da je sjednica održana 29. svibnja 2014.), Povjerenstvo je pokrenulo postupak za odlučivanje o sukobu interesa protiv podnositelja zbog moguće povrede članka 14. stavka 1. ZSSI-a. Ta povreda proizlazi, kako je navedeno, iz istovremenog obnašanja dužnosti gradonačelnika Grada Pule i funkcije člana NO Brijuni.
Postupak za odlučivanje o sukobu interesa pokrenut je odlukom Povjerenstva broj: SI– 48/14 od 28. svibnja 2014.
Na tu je odluku podnositelj dostavio Povjerenstvu pisano očitovanje 27. lipnja 2014.
3) Osporena odluka Povjerenstva
35. Na 86. sjednici održanoj 4. ožujka 2015. Povjerenstvo je donijelo osporenu odluku, izreka koje glasi:
»1. Istovremenim obnašanjem dužnosti gradonačelnika Grada Pule – Pola i obavljanjem funkcije člana Nadzornog odbora trgovačkog društva BRIJUNI RIVIJERA d.o.o., dužnosnik Boris Miletić počinio je povredu članka 14. stavka 1. ZSSI-a.
2. Za povredu ZSSI-a, opisanu pod točkom I. ove izreke, dužnosniku se izriče sankcija iz članka 42. stavka 1. podstavka 2. ZSSI-a, obustava isplate dijela neto mjesečne plaće u ukupnom iznosu od 4.000,00 kn, koja će trajati 4 mjeseca, a izvršit će se u 4 jednaka uzastopna mjesečna obroka, svaki u pojedinačnom iznosu od 1.000,00 kn.«
36. Nakon iznošenja relevantnih podataka o tijeku dotadašnjeg postupka, mjerodavnom zakonskom i podzakonskom okviru i statusu podnositelja kao dužnosnika, u obrazloženju odluke dane su dvije ocjene Povjerenstva relevantne za ovaj ustavnosudski postupak.
Prvo, Povjerenstvo je utvrdilo da »... na temelju Odluke Hrvatskog sabora ('Narodne novine', br. 132/09.) te prijelaznih i završnih