 projektu/operaciji iznosi 15.000 eura u protuvrijednosti u kunama
b) najviši iznos prihvatljivih troškova po projektu/operaciji iznosi 1.000.000 eura u protuvrijednosti u kunama
II. OPĆI UVJETI
Članak 25.
(1) Aktivnosti vezane uz ulaganje ne smiju započeti prije podnošenja Zahtjeva za potporu sukladno članku 28. stavku 11. ovoga Pravilnika, osim pripremnih aktivnosti. Pripremne aktivnosti uključuju nastale opće troškove iz članka 26. ovoga Pravilnika, stjecanje vlasništva nad nekretninom na kojoj će se obavljati investicija, ishođenje građevinske i drugih dozvola i s njima povezane aktivnosti.
(2) Za Podmjere 7.2. i 7.4. korisnik je dužan fotografirati lokacije ulaganja prije početka izvedbe projekta/operacije, kako bi se moglo razgraničiti početno i izvedeno stanje projekta/operacije.
(3) Korisnik prilikom podnošenja Zahtjeva za potporu mora imati podmirene odnosno regulirane financijske obveze prema državnom proračunu Republike Hrvatske.
(4) Ako projekt/operacija zahtijeva provedbu postupka ocjene o potrebi procjene i/ili procjene utjecaja zahvata na okoliš u skladu s odredbama posebnog propisa kojim se uređuje procjena utjecaja zahvata na okoliš, ista se mora provesti prije ulaganja.
(5) Projekti/operacije koji će imati značajan negativni utjecaj na okoliš, neće biti financirani sredstvima javne potpore osim ako su poduzete korektivne mjere propisane od strane nadležnog tijela.
(6) Ukoliko zakonodavstvo Europske unije propiše zahtjeve za dostizanje novih standarda, korisnik može podnijeti Zahtjev za potporu za dostizanje tih standarda unutar najviše 12 mjeseci od dana kada su oni postali obvezni.
(7) Korisnik je dužan uz Zahtjev za potporu dostaviti Izjavu da mu nisu dodijeljena bespovratna sredstva za iste prihvatljive troškove u okviru Podmjere za koju je podnio Zahtjev za potporu od strane središnjih tijela državne uprave, jedinice lokalne i područne (regionalne) samouprave, te svake pravne osobe koja dodjeljuje državne potpore.
(8) Korisniku će se umanjiti iznos javne potpore ukoliko su mu dodijeljena bespovratna sredstva za iste prihvatljive troškove sukladno stavku 7. ovog članka.
(9) Za utvrđivanje broja stanovnika jedinica lokalne samouprave odnosno naselja, koristit će se podaci Državnog zavoda za statistiku o broju stanovnika.
(10) Prihvatljivi nematerijalni troškovi u Mjeri 07 su:
a) kupnja ili razvoj računalnih programa,
b) kupnja prava na patente i licence,
c) autorska prava,
d) registracija i održavanje žigova i
e) ostala nematerijalna ulaganja povezana s materijalnim ulaganjem.
(11) Neprihvatljivi troškovi za sufinanciranje u Mjeri 07 su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
b) drugi porezi, naknade i doprinosi,
c) kamate,
d) rabljeni strojevi i oprema
e) vozila,
f) održavanje građevine i oprema za održavanje građevine,
g) troškovi vezani uz ugovor o leasingu, kao što su marža davatelja leasinga, troškovi refinanciranja kamata, režijski i operativni troškovi, troškovi osiguranja, te svi troškovi održavanja i amortizacije,
h) novčane kazne, financijske kazne i troškovi parničnog postupka,
i) troškovi nastali prije podnošenja Zahtjeva za potporu, osim općih troškova, ali ne prije 1. siječnja 2014. godine,
j) opći troškovi vezani uz ulaganje koje je bilo predmet Zahtjeva za potporu, ukoliko ulaganje nije odobreno,
k) nepredviđeni radovi u građenju i ostali nepredviđeni troškovi,
l) plaćanje u gotovini.
(12) Opći troškovi prihvatljivi su u Podmjeri 7.2. i 7.4. i iznose do 10% vrijednosti ukupno prihvatljivih troškova projekta sukladno članku 26. ovoga Pravilnika.
(13) Preračun eura u kune obavlja se prema mjesečnom tečaju eura utvrđenog od Europske komisije za mjesec u kojem je podnesen Zahtjev za potporu. Web adresa na kojoj se može dobiti uvid u navedeni tečaj je: http://ec.europa.eu/budget/inforeuro/.
OPĆI TROŠKOVI
Članak 26.
(1) Opći troškovi iz članaka 25. stavka 12. ovoga Pravilnika 