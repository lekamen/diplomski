 studija i elaborata te njihovu stručnu ocjenu, ustupanje usluga projektiranja, ustupanje radova građenja, ustupanje usluga stručnog nadzora građenja, investitorski nadzor nad provođenjem projekata, organizaciju pregleda i primopredaje šumske ceste.
10) Rekonstrukcija šumske ceste ne planira se u šumskogospodarskim planovima ili elaboratu šumskouzgojnih radova. Postupak rekonstrukcije šumskih cesta obuhvaća: ustupanje izrade potrebnih studija i elaborata te njihovu stručnu ocjenu, ustupanje usluga projektiranja, ustupanje radova rekonstrukcije, ustupanje usluga stručnog nadzora rekonstrukcije, investitorski nadzor nad provođenjem projekata, organizaciju pregleda i primopredaje šumske ceste.
11) Izgradnja i rekonstrukcija traktorskog puta ne planira se u šumskogospodarskim planovima ili elaboratu šumskouzgojnih radova u šumama šumoposjednika. Postupak izgradnje i rekonstrukcije traktorskih putova obuhvaća: ustupanje izrade potrebnih studija i elaborata te njihovu stručnu ocjenu, ustupanje usluga projektiranja, ustupanje radova građenja u rekonstrukcije, ustupanje usluga stručnog nadzora građenja i rekonstrukcije, investitorski nadzor nad provođenjem projekata, organizaciju pregleda i primopredaje traktorskog puta.
12) Rekonstrukcija nerazvrstane ceste koja nije kategorizirana kao šumska cesta, a prolazi šumom ili šumskim zemljištem, odnosno prvenstveno je ili prevladavajuće (u značajnijoj mjeri) namijenjena za potrebe gospodarenja šumama, a izvedena je na tlu kao makadamska cesta ili zemljani put (bez završnog vezanog zastora), širine do 5,00 m, može biti predmet zahvata rekonstrukcije u šumsku cestu odgovarajuće kategorije i pripadajućih tehničkih karakteristika. Rekonstrukcija nerazvrstane ceste ne planira se u šumskogospodarskim planovima ili elaboratu šumskouzgojnih radova u šumama šumoposjednika.
13) Reljefno područje sa stajališta otvaranja šuma primarnim šumskim prometnicama može biti: nizinsko, brdsko (prigorsko), planinsko (gorsko) i krško. Na razini strategijskog planiranja primarnih šumskih prometnica definira se za gospodarsku jedinicu ili veći šumski kompleks (grupa odjela/odsjeka). Svako reljefno područje karakterizirano je posebnim oblikom mreže šumskih cesta.
14) Kompleksno ulaganje je ulaganje u kojem korisnik jednim projektom, odnosno jednim zahtjevom za potporu traži potporu za dvije ili više šumskih prometnica u jedinstvenom području zahvata otvaranja šuma.
15) Zajednički projekti su oni projekti u kojima je dva ili više korisnika uključeno u jedan zajednički projekt. Predmet ulaganja koriste svi korisnici zajedničkog projekta. Korisnici sklapaju ugovor o suradnji kojim definiraju jednog korisnika koji će biti podnositelj zahtjeva za potporu/isplatu u ime njih.
16) Kraj ulaganja je dan podnošenja konačnog zahtjeva za isplatu.
17) Lista prihvatljivih troškova je lista troškova prihvatljivih za sufinanciranje unutar tipa operacije 4.3.3.
(2) Ostali pojmovi u smislu ovoga Pravilnika imaju jednako značenje kao pojmovi uporabljeni u Uredbi (EU) br. 1305/2013 Europskog parlamenta i Vijeća od 17. prosinca 2013. o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (SL L 347, 20. 12. 2013.) i posebnim propisima iz područja šumarstva.
Sastavni dijelovi
Članak 4.
Sastavni dio ovoga Pravilnika čine:
1. Prilog I. Obrazac za izradu elaborata učinkovitosti mreže šumskih prometnica – primarne šumske prometne infrastrukture
2. Prilog II. Obrazac za izradu elaborata učinkovitosti mreže šumskih prometnica – sekundarne šumske prometne infrastrukture
3. Prilog III. Sastavnice glavnog projekta šumskih prometnica
4. Prilog IV. Tehničke značajke šumskih prometnica
5. Prilog V. Kriteriji odabira zahtjeva za potporu
6. Prilog VI. Lista prihvatljivih troškova i
7. Prilog VII. Označavanje ulaganja sufinanciranih iz proračuna Europske unije.
II. VRSTA POTPORE, UVJETI PRIHVATLJIVOSTI I KRITERIJI ODABIRA
Vrsta i visina potpore
Članak 5.
(1)