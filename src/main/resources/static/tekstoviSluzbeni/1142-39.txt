 sjednici Vijeća Udruženja održanoj 25. listopada 2012., Agencija je izvršila uvid u popis nazočnih sjednici Udruženja održanoj 25. listopada 2012., u povijesni izvadak iz sudskog registra (dostupan na internetskim stranicama https://sudreg.pravosudje.hr, stranice posjećene 23. prosinca 2013.) za Marinu Šibenik, te je zatražila očitovanje od HGK o tome koju marinu je predstavljao svjedok H na spornoj sjednici Udruženja.
Uvidom u navedeni povijesni izvadak, Agencija je utvrdila kako je u vrijeme održavanja sjednice Udruženja od 25. listopada 2012., naziv Marine Šibenik bio NCP-NAUTIČKI CENTAR PRGIN-MARINA MANADALINA d.o.o., te kako je jedan od osnivača bio G.P., osnivač NCP-Grupe u čijem sastavu je ranije bio i poduzetnik Marina Šibenik pod svojim tadašnjim imenom.
Uvidom u popis nazočnih sjednici Udruženja održanoj 25. listopada 2013., Agencija je utvrdila kako je kao jedan od nazočnih naveden svjedok H kao predstavnik NCP-Grupe. Iz očitovanja HGK od 19. ožujka 2014. proizlazi kako je svjedok H izabran za člana Vijeća Udruženja na plenarnoj sjednici održanoj 4. srpnja 2012. kao predstavnik NCP-Grupe d.o.o., sa sjedištem u Šibeniku, Obala Jerka Šižgorića 1 (dalje: NCP-Grupa) koja je u to vrijeme bila manjinski vlasnik marine Mandalina u Šibeniku. Prema navodima HGK, NCP-Grupa je bila manjinski vlasnik marine Mandalina i u vrijeme održavanja sjednice Vijeća Udruženja od 25. listopada 2012. u Biogradu na Moru.
U odnosu na navode Marine Šibenik kako je manjinski vlasnik Marine Šibenik u listopadu 2012. bio G.P., a ne NCP-Grupa, pa svjedok H kao predstavnik NCP-Grupe nije bio, niti je mogao biti, predstavnik manjinskog vlasnika Marine Šibenik na sjednici u listopadu 2012, Agencija navodi kako s aspekta propisa o zaštiti tržišnog natjecanja za utvrđivanje povezanosti poduzetnika nije bitno jesu li ti poduzetnici povezani kapitalno ili putem iste osobe – člana društva. Agencija je uvidom u internetske stranice NCP-Grupe (http://grupa.ncp.hr/, stranice posjećene 28. travnja 2014.), a potom i internetske stranice sudskog registra, utvrdila kako su sve članice NCP-Grupe personalno povezane preko G.P. koji je ili jedini osnivač ili jedan od osnivača svih poduzetnika za koje se na stranicama NCP-Grupe navodi da spadaju u tu grupu.
Međutim, Agencija je imajući u vidu izjave Marine Šibenik, kao i svjedoka I, prihvatila kako svjedok I na sjednici Udruženja od 25. listopada 2012. nije predstavljao Marinu Šibenik, odnosno kako Marina Šibenik nije putem svjedoka I neposredno sudjelovala u predmetnoj razmjeni informacija.
Ono što je ključno za utvrđenje da je i Marina Šibenik sudionik predmetne razmjene informacija, uz to da je Marina Šibenik kapitalno povezana s Marinom Dalmacijom i Marinom Borik, jer je osnivač i Marine Šibenik i Marine Dalmacija poduzetnik Dogus Marine Croatia d.o.o., je činjenica kako su članovi uprave sva tri navedena poduzetnika u trenutku predmetne razmjene informacija (a i danas) bile iste osobe – H.A. i B.B. Nesporno je da poslovanje društva s ograničenom odgovornošću vode upravo članovi uprave. Uostalom, predstavnici Marine Šibenik te Marina Dalmacija i Marine Borik su na usmenoj raspravi održanoj 10. rujna 2014. potvrdili kako članovi uprave tih poduzetnika odobravaju budžete, koji sadržavaju i cijene vezova. Potpuno je nelogično i neuvjerljivo da članovi uprave koji su prilikom donošenja cjenika u jednom poduzetniku raspolagali s informacijama o namjeravanim cijenama svojih konkurenata, nisu te iste informacije uzeli u obzir prilikom donošenja cjenika u drugom poduzetniku koji pritom djeluje na istom tržištu. Pri tome treba naglasiti kako Agencija nije prihvatila navode Marine Šibenik iz podneska od 25. rujna 2014. kako članovi uprave na toj funkciji samo iz formalnih razloga i bez ikakvog operativnog utjecaja, te da se cjelokupno poslovanje vodi na lokalnoj razini, koja samostalno zadaje poslovne ciljeve, jer Agenciji nije dostavljen niti jedan dokaz iz kojeg bi proizlazilo navedeno. Izjave predstavnika Marine