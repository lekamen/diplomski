31 08.04.2016 Uredba o poticanju ulaganja
VLADA REPUBLIKE HRVATSKE
833
Na temelju članka 17. stavka 8. Zakona o poticanju ulaganja (»Narodne novine«, br. 102/15), Vlada Republike Hrvatske je na sjednici održanoj 30. ožujka 2016. godine donijela
UREDBU
O POTICANJU ULAGANJA
OPĆE ODREDBE
Članak 1.
(1) Ovom se Uredbom uređuje provedba Uredbe Komisije (EU) br. 651/2014 оd 17. lipnja 2014. o ocjenjivanju određenih kategorija potpora spojivima s unutarnjim tržištem u primjeni članaka 107. i 108. Ugovora (SL L 187, 26.6.2014.) (u daljnjem tekstu: Uredba Komisije (EU) 651/2014, od 17. lipnja 2014.)
(2) Ovom se Uredbom propisuje oblik i obvezni sadržaj prijave za odobrenje statusa korisnika potpore (u daljnjem tekstu: Prijava) s pripadajućim obrascima; postupak prijave, odobravanja i korištenja potpora, uključujući kriterije i način izračuna iznosa državne potpore; obvezni sadržaj godišnjeg izvješća o izvršenju projekta ulaganja i korištenju potpora; dokumentacija koju je potrebno dostaviti za odobrenje korištenja potpora, odnosno ostvarivanje prava na isplatu odobrenih potpora; te druga pitanja s tim u vezi.
Članak 2.
(1) Ova Uredba primjenjuje se na poduzetnike – fizičke osobe (obrtnike), koji su obveznici poreza na dobit ili trgovačka društva, registrirane na teritoriju Republike Hrvatske, sukladno članku 3. Zakona o poticanju ulaganja (u daljnjem tekstu: Zakon), a koji namjeravaju koristiti potporu za ulaganje sukladno Zakonu.
(2) Ova Uredba ne primjenjuje se na poduzetnike kojima se ne mogu dodijeliti regionalne državne potpore i državne potpore za usavršavanje sukladno članku 6. stavku 2. Zakona.
(3) Sektor brodogradnje iz članka 6. stavka 2. točke 12. Zakona, kojemu se ne mogu dodijeliti regionalne državne potpore i državne potpore za usavršavanje ne uključuje malu brodogradnju, odnosno pomorska plovila s manje od 100 tona bruto, remorkere s manje od 365 kW kao i nedovršene trupove ovih plovila, u smislu Uredbe Komisije (EU) 651/2014) od 17. lipnja 2014.
OBLIK I OBVEZNI SADRŽAJ PRIJAVE
Članak 3.
(1) Prijava se podnosi na obrascima propisanim ovom Uredbom.
(2) Sadržaj obrazaca pod oznakama OP-1 do OP-8 na kojima se podnosi Prijava, propisan je u Prilozima od 1. do 8. ove Uredbe i čine njezin sastavni dio.
(3) Uz Prijavu obvezno se prilažu sljedeći dokumenti i podaci:
1. izjava podnositelja Prijave o upisu u sustav poreza na dobit, odnosno obvezi plaćanja poreza na dobit, u slučaju kada je podnositelj Prijave fizička osoba – obrtnik
2. skupna izjava, propisana je u Prilogu 10. ove Uredbe i čini njezin sastavni dio
3. poslovni plan za narednih pet godina, s projekcijom financijskih izvještaja (bilanca i račun dobiti i gubitka)
4. u slučaju gradnje građevina sukladno propisima koji uređuju prostorno uređenje i gradnju, pravomoćnu građevinsku dozvolu, odnosno drugi akt kojim se odobrava građenje
5. za građevine za čije se građenje prema posebnom propisu ne izdaje građevinska dozvola:
a) za građevine koje se mogu graditi bez građevinske dozvole a u skladu s glavnim projektom, glavni projekt u pdf formatu
b) za građevine koje se mogu graditi bez građevinske dozvole i glavnog projekta, tehnički opis namjeravanih radova u pdf formatu.
(4) Dokumente i podatke iz stavka 3. točke 1. i 4. ovoga članka, nadležna ministarstva pribavljaju po službenoj dužnosti sukladno Zakonu o sustavu državne uprave (»Narodne novine«, br. 150/11 i 12/13). Navedene dokumente i podatke nadležnom ministarstvu može dostaviti i sam podnositelj Prijave prilikom podnošenja Prijave.
(5) Na zahtjev nadležnog ministarstva, podnositelj Prijave dužan je dostaviti i druge tražene podatke potrebne za ocjenu osnovanosti Prijave.
(6) Ministarstvo poduzetništva i obrta nadležno je ministarstvo za mikro, male i srednje poduzetnike, a Ministarstvo gospodarstva nadležno je ministarstvo za velike poduzetnike sukladno članku 6. stavku 1. točki 14. Zakona.
POSTUPAK PRIJAVE, ODOBRAVANJA I KORIŠTENJA POTPORA
Članak 4.
Podnositelj prijave podnosi Prijavu nadležnom ministarstvu u čiji