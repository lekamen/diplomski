 neispunjavanja obveza nakon primanja potpore.
Rizik nastanka statusa neispunjavanja obveza korisnika potpore
Članak 9.
Rizik nastanka statusa neispunjavanja obveza korisnika potpore utvrđuje se u skladu s okolnostima za procjenu smanjenja financijskih poteškoća korisnika potpore iz Regulatornog tehničkog standarda kojim se određuju uvjeti za financijsku potporu grupe kreditnih institucija na temelju članka 23. Direktive 2014/59/EU Europskog parlamenta i Vijeća od 15. svibnja 2014. o uspostavi okvira za oporavak i sanaciju kreditnih institucija i investicijskih društava, kao i s drugim dostupnim informacijama.
Elementi procjene
Članak 10.
Procjena iz članaka 7. i 8. ove Odluke uzima u obzir:
– zahtjeve dobrog upravljanja kapitalom i likvidnošću na razini grupe kreditnih institucija i na razini pojedine članice grupe kreditnih institucija,
– interne politike i procedure za upravljanje i ograničavanje unutargrupnih transakcija,
– potencijalne štete za franšizu, refinanciranje i ugled,
– koristi od učinkovite upotrebe i zamjenjivost izvora sredstava grupe kreditnih institucija i njezine uvjete refinanciranja i
– ako je moguće, novčanu vrijednost troškova i koristi koje nisu kvantificirane.
Ispunjavanje obveze korisnika potpore prema davatelju potpore
Procjena ispunjavanja obveze s osnove primljene potpore
Članak 11.
(1) Kreditna institucija koja namjerava dati potporu i Hrvatska narodna banka pri procjeni je li razumno očekivati da će korisnik potpore po dospijeću platiti kamate i naknadu za potporu te vratiti glavnicu uzimaju u obzir sve okolnosti koje mogu utjecati na sposobnost korisnika potpore na ispunjavanje obveze i rizik nastanka statusa neispunjavanja obveza korisnika potpore, i to posebno:
– jesu li potrebe korisnika potpore za kapitalom i likvidnošću, u skladu s njegovim stanjem kapitala i likvidnosti te predviđenim potrebama za njima, pokrivene tijekom dovoljno dugog razdoblja, uzimajući u obzir sve relevantne izvore iz kojih bi se te potrebe mogle financirati,
– mogu li planirane mjere restrukturiranja korisnika potpore i izmjene njegova modela poslovanja i upravljanja rizicima učinkovito pružiti potporu obnavljanju financijskog stanja korisnika potpore u skladu s planiranim rasporedom te omogućavaju li one isplatu glavnice, kamata i naknade u punom iznosu u skladu s rokovima njihova dospijeća i
– radi potvrde procjena okolnosti iz podstavaka 1. i 2. ovog stavka, analizu financijskog stanja korisnika potpore te unutarnjih i vanjskih uzroka financijskih poteškoća, pogotovo modela poslovanja i upravljanja rizicima korisnika potpore, kao i prošlih, sadašnjih i očekivanih tržišnih uvjeta.
(2) Procjene okolnosti iz stavka 1. ovog članka trebaju biti usklađene i vjerodostojne te uzimati u obzir stresne uvjete u kojima korisnik potpore posluje, trenutačne tržišne uvjete i mogući nepovoljan razvoj situacije.
(3) Hrvatska narodna banka pri procjeni uzima u obzir informacije i procjene koje je na njezino traženje dostavilo nadležno tijelo korisnika potpore.
Prijetnja financijskoj stabilnosti
Procjena prijetnje financijskoj stabilnosti
Članak 12.
(1) Stvara li davanje potpore prijetnju financijskoj stabilnosti Republike Hrvatske kreditna institucija koja namjerava dati potporu i Hrvatska narodna banka procjenjuju uzimajući u obzir sljedeće:
– značenje davatelja potpore za financijsku stabilnost Republike Hrvatske, drugih država članica i Europske unije, uzimajući u obzir ovisnosti između davatelja potpore i drugih subjekata koji su važni za financijsku stabilnost,
– financijsko stanje davatelja potpore i članica grupe kreditnih institucija koje su važne za njezinu stabilnost,
– vjerojatnost budućih događaja s negativnim učinkom na davatelja potpore ili na članice grupe kreditnih institucija koje su važne za stabilnost davatelja potpore ili za financijsku stabilnost Republike Hrvatske, drugih država članica i Europske unije i
– rizik da će pružanje potpore umanjiti davatelju potpore likvidnost ili imovinu koja će biti nužna za