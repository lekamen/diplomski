 potrebno je smanjiti ciljanom kampanjom pomoću letaka, medija, tribina i drugih načina komunikacije o neštetnosti pripravaka, o njihovom korisnom učinku te o potrebnom doziranju i pridržavanju uputa o doziranju.
Rizik pogreške u raspodjeli pripravaka može biti zbog nedovoljne uvježbanosti i koordinacije sudionika sustava. Moguće su poteškoće u preuzimanju pripravaka, zastoji u podjeli ili izostavljanje dijela stanovništva s popisa.
Rizik pogreške u raspodjeli pripravaka može se umanjiti uvježbavanjem svih sudionika sustava.
Moguć je i rizik pogrešnog skladištenja pripravaka, zbog kojeg se pripravci ne mogu naći ili su uništeni.
Rizik pogrešnog skladištenja pripravaka može se umanjiti jasno propisanim procedurama za skladištenje te redovnim inspekcijama u nadležnosti Ministarstva zdravlja.
Daljnji rizik je rizik nedostatka sredstava, zbog kojeg se pripravci nisu ni nabavili ili zalihe nisu obnovljene nakon isteka roka valjanosti. Iste posljedice mogu slijediti i zbog nebrige odgovornih osoba za nabavu, ako su sredstva i osigurana.
Rizik nedostatka sredstava može se smanjiti pravovremenim isticanjem važnosti podjele pripravaka na odgovarajućim mjestima, a rizik propusta odgovornih osoba za nabavu redovitom kontrolom nadređenih osoba.
IX. STUPANJE NA SNAGU
Ovaj Standardni operativni postupak stupa na snagu osmoga dana od dana objave u »Narodnim novinama«.
Klasa: 011-02/14-02/176
Urbroj: 534-02-1-2/2-15-01
Zagreb, 10. veljače 2015.
Ministar prim. Siniša Varga, dr. med. dent., v. r.
PRILOG 1.
Zone primjene hitnih mjera zaštite i spašavanja i podzone za podjelu pripravaka kalijeva jodida u Republici Hrvatskoj
Datum revizije: ______________
Autor revizije:_______________
Zona primjene hitnih mjera zaštite i spašavanja u Republici Hrvatskoj definirana je kao dio teritorija Republike Hrvatske koji se nalazi na udaljenosti manjoj od 25 km od NEK-a, prilagođena granicama lokalne samouprave tako da se u zoni nalaze sve jedinice lokalne samouprave (općine i gradovi) čije je središte na udaljenosti manjoj od 25 km od NEK-a ili čijih se 66% površine nalazi na udaljenosti manjoj od 25 km od NEK-a. Prema navedenom kriteriju smještaja sjedišta općine odnosno središta grada, u ovu se zonu ubrajaju dva grada (Zaprešić i Samobor) i 10 općina (Zagorska Sela, Kumrovec, Tuhelj, Klanjec, Kraljevec na Sutli, Dubravica, Luka, Marija Gorica, Pušća i Brdovec), a prema kriteriju površine još općina Žumberak.
Za potrebe podjele pripravaka kalijeva jodida definira se podzona Zone primjene hitnih mjera zaštite i spašavanja u kojoj se nalaze naselja čiji se dijelovi površine nalaze na udaljenosti manjoj od 15 km od NEK-a. To su: Cerovica, Javorek, Kostanjevec Podvrški, Kravljak, Novo Selo Žumberačko, Poklek i Stojdraga u gradu Samoboru, Harmica, Ključ Brdovečki, Šenkovec i Vukovo Selo u općini Brdovec te Kraj Donji i Sveti Križ u općini Marija Gorica.
PRILOG 2.
Broj stanovnika u Zoni primjene hitnih mjera zaštite i spašavanja i procjena potrebnog broja pripravaka kalijeva jodida po skladištima
Datum revizije: ______________
Autor revizije:_______________
U sljedećim tablicama dan je popis stanovništva iz 2011. g. za Zonu primjene hitnih mjera zaštite i spašavanja (podzonu do 15 km udaljenosti od NEK-a):
Tablica 1 – Naselja u sastavu grada Samobora:
Jedinica mjesne samouprave Broj stanovnika (ukupno) Broj stanovnika (15 – 40 g.) Broj stanovnika (0 – 14 g.) Cerovica 5 0 0 Javorek 73 12 10 Kostanjevec Podvrški 89 26 19 Kravljak 15 3 4 Novo Selo Žumberačko 24 4 1 Poklek 35 12 1 Stojdraga 52 8 2
Tablica 2 – Naselja u sastavu općine Brdovec:
Jedinica mjesne samouprave Broj stanovnika (ukupno) Broj stanovnika (15 – 40 g.) Broj stanovnika (0 – 14 g.) Harmica 284 91 50 Ključ Brdovečki 604 194 92 Šenkovec 734 243 108 Vukovo Selo 427 140 58
Tablica 3 – Naselja u sastavu općine Marija Gorica:
Jedinica mjesne samouprave Broj stanovnika (ukupno) Broj stanovnika (15 – 40 g.) Broj stanovnika (0 – 14 g.) Kraj Donji 493 153 60 Sveti Križ 434 119 58
U sljedećim tablicama dan je