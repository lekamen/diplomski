 inženjerijska oprema posebno namijenjena korištenju u borbenom području;
e. »Roboti«, kontrolori »robota«, »krajnje jedinice« koji imaju bilo koju od sljedećih značajki:
1. Posebno su namijenjeni vojnoj uporabi;
2. Uključuju sredstva za zaštitu hidrauličnih linija od puknuća uzrokovanih balističkim fragmentima (npr. uključuju samoljepljive linije) te koriste hidrauličke tekućine točke žarišta veće od 839 K (566°C); ili
3. Posebno su konstruirani ili vrednovani za rad u okruženju elektromagnetskog impulsa (EMP);
Tehnička napomena
Elektromagnetski impuls ne odnosi se na uzajamni nenamjerni utjecaj uzrokovan elektromagnetskom radijacijom obližnje opreme (npr. strojeva, naprava ili elektroničkih uređaja) ili udarom groma.
f. »Knjižnice« posebno izrađene ili izmijenjene za vojnu uporabu sa sustavima, opremom ili komponentama, kako su navedene u Zajedničkom popisu robe vojne namjene EU-a;
g. Nuklearna oprema ili pogonska oprema, uključujući »nuklearne reaktore« posebno konstruirane za vojnu uporabu te posebno izrađene ili ,izmijenjene’ komponente za vojnu uporabu;
h. Oprema i materijal, presvučen ili tretiran za smanjivanje mogućnosti otkrivanja položaja, posebno izrađeni za vojnu uporabu, osim onih navedenih drugdje u Zajedničkom popisu robe vojne namjene EU-a;
i. Simulatori posebno izrađeni za vojne »nuklearne reaktore«;
j. Pokretne radionice posebno izrađene ili ,izmijenjene’ za servisiranje vojne opreme;
k. Terenski generatori posebno izrađeni ili ,izmijenjeni’ za vojnu uporabu;
l. Spremnici, posebno izrađeni ili ,izmijenjeni’ za vojnu uporabu;
m. Trajekti, osim onih navedenih drugdje u Zajedničkom popisu robe vojne namjene EU-a, mostovi i pontoni, posebno konstruirani za vojnu uporabu;
n. Pokusni modeli posebno konstruirani za »razvoj« stavki navedenih u ML4., ML6., ML9. ili ML10.;
o. Oprema za zaštitu od lasera (npr. za zaštitu očiju ili senzora) posebno konstruirani za vojnu uporabu;
p. »Gorivne ćelije« osim onih navedenih drugdje u Zajedničkom popisu robe vojne namjene EU-a, posebno izrađene ili ,izmijenjene’ za vojnu uporabu.
Tehničke napomene
1. Ne upotrebljava se od 2014.
2. Za potrebe ML17. ,izmijenjen’ znači bilo koja strukturna, električna, mehanička ili druga promjena koja nevojnom sredstvu daje vojne karakteristike ekvivalentne drugom sredstvu koje je posebno izrađeno za vojnu uporabu.
ML18. Oprema za izradu ,proizvoda’ i komponente kako slijedi:
a. Posebno projektirana ili izmijenjena ,proizvodna’ oprema za ,izradu’ proizvoda navedenih u Zajedničkom popisu robe vojne namjene EU-a, kao i za nju posebno konstruirane komponente;
b. Postrojenja posebno konstruirana za testiranje utjecaja okoliša te za to posebno konstruirana oprema, za certificiranje, kvalificiranje ili testiranje proizvoda navedenih u Zajedničkom popisu robe vojne namjene EU-a.
Tehnička napomena
Za potrebe ML18., pojam ,izrada’ uključuje kreiranje, ispitivanje, proizvodnju, testiranje i provjeru.
Napomena ML18.a. i ML18.b. uključuju sljedeću opremu:
a. Opremu za kontinuiranu nitraciju;
b. Pribor za centrifugalno testiranje ili opremu koja ima bilo koju od sljedećih značajki:
1. Pokreće je motor ili motori ukupne vrednovane konjske snage veće od 298 kW (400 KS);
2. Nosivost korisnog tereta od 113 kg ili više; ili
3. Mogućnost centrifugalnog ubrzanja od 8 g ili više kod nosivosti od 91 kg ili više;
c. Preše za dehidraciju;
d. Ekstrudere posebno izrađene ili izmijenjene za izvlačenje vojnog eksploziva;
e. Rezače za dimenzioniranje izvučenih eksplozivnih punjenja;
f. Bubnjeve za miješanje materijala promjera 1,85 m ili više te kapaciteta proizvodnje preko 227 kg;
g. Kontinuirane miksere za kruta barutna punjenja;
h. Fluidne mlinove za mljevenje i usitnjavanje sastojaka vojnih eksploziva;
i. Opremu za postizanje sferičnosti i ujednačene veličine čestica u metalnom prahu navedenima u ML8.c.8.;
j. Pretvarače konvekcijske struje za preradu materijala navedene u ML8.c.3.
ML19. Sustavi naoružanja usmjerene energije (DEW), s time povezana oprema ili oprema za