 javne ovlasti, prije stupanja na snagu moraju biti objavljeni na dostupan način u skladu sa zakonom.
Odredbom članka 82. stavak 1. Zakona o znanstvenoj djelatnosti i visokom obrazovanju (»Narodne novine«, broj 123/03., 198/03., 105/04., 174/04., 2/07., 46/07., 45/09., 63/11., 94/13., 139/13., 101/14., 60/15.), propisano je da se Statutom visokog učilišta, odnosno općim aktom o pravilima studiranja pobliže uređuju pravila o ispitima (pisani, usmeni, praktični dio ispita, sustav preduvjeta i sl.), žalbi na ocjenu, postupku ponavljanja ispita, sadržaju, obliku i načinu vođenja isprava o ispitima, osiguranju javnosti na ispitima, pravu uvida u ispitne rezultate te po potrebi i o drugim pitanjima.
Prema stavku 2. tog članka Zakona, opći akti iz stavka 1. objavljuju se na način da budu dostupni javnosti, posebice studentima i pristupnicima za stjecanje statusa studenta.
Naime, ustavno je pravilo da zakoni stupaju na snagu najranije osmog dana od dana objave, osim ako nije zbog osobito opravdanih razloga zakonom drukčije određeno.
Prema stajalištu Ustavnog suda Republike Hrvatske izraženom u odluci, broj: U-I-3845/2006 od 23. siječnja 2013. (»Narodne novine«, broj 12/13.) iznimka od redovitog vakacijskog razdoblja (»osmi dan od dana njegove objave«) određuje se za zakon, ali ne i za drugi propis, pod uvjetom da je iznimka propisana zakonom i da postoje osobito opravdani razlozi za tu iznimku (točka 8. odluke Ustavnog suda). U istoj odluci dalje Ustavni sud zaključuje kako nema ustavnih zapreka za davanje ovlasti »državnim tijelima« da u iznimnim okolnostima sama određuju odstupanja od općeg zakonskog pravila koje glasi: »Pravilnici, naredbe i napuci … stupaju na snagu najranije osmoga dana od dana objave …« (točka 16.1. odluke Ustavnog suda). Međutim, u tom slučaju zakonom treba biti uređena obveza zakonom ovlaštenih donositelja drugih propisa da na jasan i dostupan način obrazlože »osobito važne razloge« zbog kojih je potrebno da drugi propis iznimno stupi na snagu prvi dan od dana objave u Narodnim novinama (točka 17. odluke Ustavnog suda).
Imajući na umu navedeno, ni stupanje na snagu općih akata koje donose tijela koja imaju javne ovlasti ne može biti drukčije od pravila koja važe za stupanje na snagu zakona i drugih propisa.
Zakon o znanstvenoj djelatnosti i visokom obrazovanju nije predvidio iznimne okolnosti zbog kojih bi opći akti koji se odnose na pitanja vezana uz studij stupili na snagu danom donošenja.
Stoga Sud nalazi nezakonitom dio odredbe Odluke kojom je propisano da odluka stupa na snagu danom donošenja.
Sud ne nalazi nezakonitom Odluku u dijelu u kojem u točki 2. propisuje da se zamolba za prijelaz dostavlja osobno ili preporučeno, pri čemu ne predviđa mogućnost podnošenja molbe elektronskim putem. Ocijenjeno je da nema osnove za pokretanje po službenoj dužnosti postupka ocjene zakonitosti u tom dijelu Odluke, jer je donositelj akta odabrao mogućnosti u okviru onih predviđenih Zakonom o općem upravnom postupku (»Narodne novine« broj 47/09).
Primjenom odredbe članka 86. stavak 3. ZUS-a, Sud je donio odluku kao u izreci ove presude, a prema odredbi članka 86. stavak 4. ZUS-a, ukinuti dio odredbe općeg akta prestaje važiti danom objave ove presude u »Narodnim novinama«.
Broj: Usoz-78/16-5
Zagreb, 28. listopada 2016.
Predsjednica vijeća Lidija Vukičević, v. r.
