 opterećenost pojedinih rješavatelja nije posljedica nepostizanja očekivanih prosječnih rezultata rada. Nakon provedene preraspodjele, radna opterećenost rješavatelja ujednačit će se s radnom opterećenošću ostalih rješavatelja koji rješavaju slične vrste predmeta u sudu.
(10) Rješavatelju koji prvi put stupa na dužnost na pojedini sud, rješavatelju koji se vraća na rad u pojedini sud, kao i rješavatelju koji je raspoređen u drugi sudski odjel, pisanom obrazloženom naredbom predsjednika suda u rad će se dodijeliti predmeti drugih sudaca vodeći računa o starosti, složenosti i broju predmeta do prosječne radne opterećenosti rješavatelja u sudu, odnosno odjelu.
(11) Ujednačavanje opterećenosti iz stavaka 9. i 10. ovog članka provest će administrator središnjeg sustava JCMS na zahtjev administratora sustava JCMS u sudu.
(12) Izvješća sudskog administratora sustava JCMS u sudu iz stavka 8. ovog članka i pisane naredbe predsjednika suda iz stavka 4., 5., 6. i 9. ovog članka ulažu se kronološkim redom u za to posebno osnovani predmet sudske uprave, time da je obrazloženu pisanu naredbu predsjednik suda dužan unijeti i u sustav JCMS u spis na koji se naredba odnosi.
Automatska dodjela spisa
Članak 53.
(1) Prilikom automatskog određivanja rješavatelja, algoritam automatski odabire sve rješavatelje u sudu koji su godišnjim rasporedom poslova određeni za rješavanje određene vrste predmeta, koji ovisno o normiranom opterećenju i broju primljenih predmeta rješavatelja unutar tekuće godine, dobiva po jedan predmet u rad.
(2) Ako je u istom predmetu izjavljeno više žalbi, o svim žalbama odlučuje isti rješavatelj.
Automatska kružna dodjela
Članak 54.
Automatskom kružnom dodjelom dodjeljuju se u rad rješavateljima predmete izvršenja i procesne predmete koji se sukladno Sudskom poslovniku, upisuju u upisnike pod oznakama SZž, IU, IR, IR-eu i R.
Iznimke u automatskoj kružnoj dodjeli
Članak 55.
(1) U slučaju rješavanja povodom zahtjeva za obnovom postupka predmet se ne može dodijeliti u rad rješavatelju koji je donio prijašnju odluku.
(2) Predmeti upisani u R upisnik koji se dodjeljuju u rad rješavatelju dodijelit će se rješavatelju koji je donio prijašnju odluku.
XI. POSTUPANJE S PODNESCIMA
Članak 56.
(1) Unos podataka o podnesku u sustav JCMS obavlja u pravilu sudski službenik određen za prijem određene vrste podneska.
(2) Ako je podnesak zaprimljen u vrijeme kad sustav JCMS nije dostupan, sudski službenik će na podnesak staviti odgovarajuću bilješku koju će bez odgode unijeti u sustav JCMS onoga trenutka kad sustav postane dostupan.
(3) Sve informacije o prilozima podnesku, pošiljci u kojoj je podnesak zaprimljen, kao i napomene o nedostatku podneska ili pošiljke, sadržaju i posebnom postupanju unose se u sustav JCMS.
(4) Podnesci u elektroničkom obliku mogu se u sudu zaprimati uz pomoć sustava JCMS.
Članak 57.
(1) Zaprimanje podnesaka, kao i podatak o uručenju podneska, unosi se u sustav JCMS.
(2) Podaci o neobavljenom uručenju, uključujući i razlog neobavljenog uručenja, unose se u sustav JCMS.
Članak 58.
Podatke o podnescima zaprimljenim na zapisnik kod suda u sustav JCMS unosi sudski službenik u referadi.
Članak 59.
Izdavanje potvrda propisanih Sudskim poslovnikom evidentira se u sustavu JCMS.
XII. KRETANJE SPISA
Članak 60.
(1) Dostavljanje spisa na rješavanje rješavateljima i vraćanje sudskoj pisarnici, kao i svako drugo dostavljanje spisa unutar suda upisuje se u sustav JCMS.
(2) Potvrdu prijema spisa obavlja osoba kojoj je spis upućen pomoću sustava JCMS odmah po prijemu spisa, a najkasnije unutar radnog dana u kojem je primila spis.
(3) Sustav JCMS prikazuje podatke o trenutnoj lokaciji fizičkog predmeta i povijesti kretanja spisa.
XIII. OBLIK SUDSKIH AKATA I ODLUKA, NAČIN PISANJA I POTPISIVANJA
Članak 61.
Sve radnje vezane za pojedini spis koje poduzima sud unose se u sustav JCMS.
Članak 62.
Iz sustava JCMS sudski zapisnici, dopisi, zamolnice, potvrde, kao i pozivi odnosno pismena koja nemaju poseban uvod mogu se ispisivati neposredno 