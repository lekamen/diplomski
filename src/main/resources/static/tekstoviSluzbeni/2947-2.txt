 obeštećuje, i to razmjerno broju dana trajanja tehničke smetnje.
Odredbom članka 41. stavka 5. Zakona o elektroničkim komunikacijama (»Narodne novine«, broj: 73/08., 90/11., 133/12., 80/13. i 71/14., nastavno: ZEK) propisano je da pretplatnik ima pravo na raskid pretplatničkog ugovora u bilo kojem trenutku. Pretplatničkim ugovorom može se utvrditi da pretplatnik, koji raskine ugovor prije isteka razdoblja obveznog trajanja ugovora, mora platiti mjesečnu naknadu za ostatak razdoblja obveznog trajanja ugovora, ili naknadu u visini popusta na proizvode i usluge koje je ostvario ako je plaćanje te naknade povoljnije za pretplatnika.
Člankom 50. stavak 1. ZEK propisano je da krajnji korisnik usluga ima pravo podnijeti operatoru javnih komunikacijskih usluga prigovor u vezi s pružanjem usluga, prigovor na iznos kojim je zadužen za pruženu uslugu, prigovor na kakvoću pružene usluge te prigovor zbog povrede odredaba pretplatničkog ugovora. Stavkom 2. istoga članka propisano je da prigovor iz stavka 1. ovoga članka krajnji korisnik usluga podnosi u pisanom obliku operatoru javnih komunikacijskih usluga, koji provodi postupak rješavanja prigovora. Prigovor mora sadržavati činjenice i dokaze na kojima se temelji. Stavkom 3. točkom 1. istoga članka propisano je da krajnji korisnik usluga može podnijeti prigovor iz stavka 1. ovoga članka na iznos kojim je zadužen za pruženu uslugu u roku od 30 dana od dana dospijeća računa za pružene usluge.
Člankom 51. stavak 1. ZEK propisno je da u slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge ili prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavka 13. ovoga Zakona.
Uzimajući u obzir prethodno opisano činjenično stanje i citirane zakonske odredbe ovaj sud je stajališta kako je tijekom upravnog postupka odnosno upravnog spora nesporno utvrđeno da je u konkretnom slučaju zainteresirana osoba postupila u skladu sa ZEK-om, Pravilnikom te Općim uvjetima poslovanja, budući da je, po tužiteljičinim prijavama smetnji, prigovoru i pritužbi, radila na utvrđenju i otklanjanju smetnji, obavljala tehničke provjere te je u konačnici tužiteljice za prijavljenu smetnju u korištenju usluge, umanjen račun za vrijeme trajanja smetnji. Međutim, činjenica trajno loše kvalitete korištenja usluga zainteresirane osobe nije utvrđena, jer za isto nisu bili ispunjeni uvjeti, budući je priključak tužiteljice isključen, uslijed nepodmirenja računa, dok tužiteljica ničim nije dokazala da se u konkretnom slučaju radi o dužem vremenskom razdoblje trajanja tehničkih poteškoća. S tim u svezi sud ponovno naglašava kako je tužiteljica koristila elektroničke komunikacijske usluge do privremenog isključenja te se prema tome niti ne mogu prihvatiti njene tvrdnje da su usluge bile kontinuirano praćene smetnjama. U pogledu činjenice nepodmirenih računa, potrebno je istaknuti, kako je nesporno da tužiteljica nije izjavila prigovor u roku od 30 dana od dostavljenog pisanog odgovora Povjerenstva, a u svezi osporavanja ispostavljenih računa te činjenice u svezi postojanja nepodmirenih računa ne mogu biti predmet ovog upravnog spora.
Sud smatra da je tuženik pravilnom primjenom materijalnog prava i na temelju pravilno utvrđenog činjeničnog stanja odbio prigovor tužiteljice, pri čemu nije povrijedio zakon na njenu štetu.
Slijedom navedenoga, primjenom članka 57. stavka 1. ZUS tužbeni zahtjev tužiteljice valjalo je odbiti kao neosnovan.
UPUTA O PRAVNOM LIJEKU
Protiv ove presude dopuštena je žalba Visokom ispravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i sve stranke u sporu, u roku od 15 dana od dana dostave presude. Žalba odgađa izvršenje pobijane presude (članak 66.