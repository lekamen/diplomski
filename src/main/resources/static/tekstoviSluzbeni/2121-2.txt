 nakon obavljenih poslova razminiranja na radilištu do dubine određene Idejnim planom
– Perspektivne vojne lokacije i/ili građevine – nekretnine u vlasništvu Republike Hrvatske koje su dane na upravljanje i raspolaganje Ministarstvu obrane te posebne vojne građevine specifične namjene
– Neperspektivne vojne lokacije i/ili građevine – nekretnine u vlasništvu Republike Hrvatske koje se više ne koriste za vojne namjene i koje se prenose tijelu nadležnom za raspolaganje i upravljanje državnom imovinom
– Izjava o očišćenosti od svih MES-a, NUS-a i njihovih dijelova – dokument koji izdaje ovlaštena pravna osoba ili obrtnik nakon obavljenih poslova razminiranja
– Potvrda o isključenju područja i/ili građevine iz MSP-a – isprava koju izdaje HCR nakon obavljenih poslova općeg izvida – analize MSP-a, dopunskog općeg izvida, tehničkog izvida, odnosno, razminiranja
– Hrvatska osnovna karta (u daljnjem tekstu: HOK) – osnovna službena državna karta, izrađuje se u mjerilu 1 : 5 000
– Ocjenjivanje sukladnosti – postupak kojim se utvrđuje da su određeni zahtjevi koji se odnose na proizvod, proces, sustav, osobu ili tijelo ispunjeni sukladno propisima kojima se uređuju tehnički zahtjevi za proizvode i ocjenjivanje sukladnosti
– Ovlašteno tijelo za ocjenjivanje sukladnosti – tijelo za ocjenjivanje sukladnosti koje obavlja poslove ocjenjivanja sukladnosti na temelju rješenja o ovlaštenju koje donosi ministar sukladno propisima kojima se uređuju tehnički zahtjevi za proizvode i ocjenjivanje sukladnosti i ovlaštena tijela za ocjenjivanje sukladnosti iz Europske unije i Europskog gospodarskog prostora
– Osobe stradale od EOR-a – osobe koje su kao civilne žrtve stradale ili smrtno stradale od MES-a, NUS-a, njihovih dijelova i napuštenih eksplozivnih sredstava zaostalih nakon ratnih djelovanja izvan MSP-a.
(2) Izrazi koji se koriste u ovom Zakonu, koji imaju rodno značenje, bez obzira na to jesu li korišteni u muškom ili ženskom rodu, odnose se jednako na muški i ženski rod.
Članak 5.
(1) Poslovima protuminskog djelovanja ne smatraju se poslovi uklanjanja MES-a, NUS-a i njihovih dijelova u moru, rijekama i jezerima za koje se utvrdi da su onečišćeni MES-om, NUS-om i njihovim dijelovima.
(2) Uklanjanje MES-a, NUS-a i njihovih dijelova iz mora, rijeka i jezera obavljaju samostalno za to stručno osposobljene i opremljene službe Ministarstva i Ministarstva obrane.
Članak 6.
(1) Hrvatski sabor, na prijedlog Vlade Republike Hrvatske, donosi Nacionalni program protuminskog djelovanja Republike Hrvatske.
(2) Nacrt prijedloga Nacionalnog programa protuminskog djelovanja Republike Hrvatske izrađuje HCR uz pribavljeno mišljenje Ministarstva i ministarstava nadležnih za obranu, financije, pomorstvo, promet i infrastrukturu, regionalni razvoj i fondove Europske unije, kulturu, zaštitu okoliša i prirode, turizam, gospodarstvo, poljoprivredu, graditeljstvo i prostorno uređenje, poduzetništvo i obrt, jedinica područne (regionalne) samouprave koje na svojem području imaju površine uvrštene u MSP te središnje tijelo državne uprave nadležno za poslove civilne zaštite.
Članak 7.
(1) Na temelju odobrenih financijskih sredstava HCR izrađuje prijedlog Plana protuminskog djelovanja (u daljem tekstu: Plan) za jednogodišnje razdoblje te ga dostavlja na mišljenje Ministarstvu te ministarstvima nadležnim za financije, obranu, pomorstvo, promet i infrastrukturu, regionalni razvoj i fondove Europske unije, kulturu, zaštitu okoliša i prirode, turizam, gospodarstvo, poljoprivredu, graditeljstvo i prostorno uređenje, poduzetništvo i obrt te središnjem tijelu državne uprave nadležnom za poslove civilne zaštite.
(2) Financijska sredstva za provedbu Plana osiguravaju se u državnom proračunu Republike Hrvatske i iz drugih izvora.
(3) Prijedlog Plana za sljedeće jednogodišnje razdoblje sadržava podatke o:
– planiranim aktivnostima iz poslova protuminskog djelovanja za sljedeće jednogodišnje razdoblje
– područjima i/ili građevinama za koje HCR izrađuje idejne planove razminiranja i