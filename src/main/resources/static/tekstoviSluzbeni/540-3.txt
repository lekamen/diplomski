iza riječi: »više vrsta poreza« briše se točka i dodaju riječi: »te svih činjenica bitnih za oporezivanje, knjigovodstvenih isprava i evidencija, poslovnih događaja i svih drugih podataka, evidencija i isprava bitnih za oporezivanje.«.
Članak 16.
U članku 114. iza stavka 1. dodaje se novi stavak 2. koji glasi:
»(2) U slučaju da je porezno tijelo temeljem provedenog postupka propisanog člankom 187.a ovoga Zakona zaprimilo informaciju da je tražbina poreznog tijela naplaćena u cijelosti po propisima zemlje članice koja je zahtjev zaprimila, iz naplaćenog iznosa najprije se podmiruje iznos glavnice i kamate za koje je naplata zatražena. Eventualna nastala razlika zaduženih kamata nakon podnošenja zahtjeva i kamata naplaćenih po propisima zemlje članice kojoj je dostavljen zahtjev za naplatu otpisuje se.«.
Dosadašnji stavci 2., 3., 4. i 5. postaju stavci 3., 4., 5. i 6.
Članak 17.
U članku 121. riječi: »kao uvjet za odgodu naplate poreznog duga« zamjenjuju se riječima: »ako je to uvjet za sklapanje upravnog ugovora«.
Članak 18.
Članak 123. mijenja se i glasi:
»U slučaju raskida upravnog ugovora dug poreznog obveznika koji je dao sredstva osiguranja naplate naplatit će se iz tih sredstava.«.
Članak 19.
U članku 128. stavku 2. točki 4. iza riječi: »ovršna isprava« umjesto točke stavlja se zarez.
Iza točke 4. dodaje se točka 5. koja glasi:
»5. upravni ugovor i porezna nagodba.«.
Članak 20.
U članku 137. stavku 1. točki 4. iza riječi: »poreznog jamstva« umjesto točke stavlja se zarez.
Iza točke 4. dodaje se točka 5. koja glasi:
»5. ako se u stečajnom postupku nad dužnikom pojedincem ispune pretpostavke za oslobođenje od preostalih obveza propisane odredbama Stečajnog zakona.«.
Članak 21.
U članku 140. stavak 3. mijenja se i glasi:
»(3) Iznimno od odredaba ovoga Zakona, u postupcima u kojima je vrijednost porezne obveze utvrđene rješenjem do 5.000,00 kuna, ako porezni obveznik u roku iz rješenja kojim je utvrđena obveza ne uplati naznačeni iznos, porezno tijelo koje je u prvom stupnju donijelo rješenje, nakon što ono postane izvršno, dostavlja ga tijelu nadležnom za provedbu ovrhe na novčanim sredstvima poreznog obveznika sukladno posebnom zakonu.«.
Članak 22.
U članku 143. stavak 2. mijenja se i glasi:
»(2) Ako dužnik ovršenika u roku iz stavka 1. ovoga članka ospori tražbinu, a dug nije plaćen, prvostupanjsko tijelo dužno je provjeriti navode dužnika ovršenika te o prigovoru odlučiti rješenjem.«.
Iza stavka 2. dodaju se stavci 3. i 4. koji glase:
»(3) Na prigovor i postupak odlučivanja po prigovoru iz stavka 2. ovoga članka primjenjuju se odredbe članka 130. ovoga Zakona.
(4) Ako se rješenjem prigovor odbije ili odbaci, ovrha se nastavlja protiv ovršenikova dužnika kao ovršenika.«.
Članak 23.
U članku 157. iza stavka 3. dodaje se stavak 4. koji glasi:
»(4) Ako ovršenik podmiri dug iz rješenja o ovrsi prije nego što Financijska agencija zaprimi to rješenje, ovršenik nije dužan platiti troškove ovrhe po tom rješenju.«.
Članak 24.
U članku 167. stavak 2. mijenja se i glasi:
»(2) Iznimno od odredbe stavka 1. ovoga članka, žalba ne odgađa izvršenje pobijanog poreznog akta koji je donesen neposrednim rješavanjem na temelju članka 77. ovoga Zakona.«.
Članak 25.
U članku 207. stavku. 1. iza točke 11. dodaje se nova točka 12. koja glasi:
»12. ako ne podnese statistička izvješća Poreznoj upravi za potrebe utvrđivanja činjenica bitnih za oporezivanje (članak 69. stavak 9.),«.
Dosadašnje točke 12., 13., 14. i 15. postaju točke 13., 14., 15. i 16.
Stavak 3. mijenja se i glasi:
»(3) Novčanom kaznom od 200,00 do 20.000,00 kuna za prekršaj iz stavka 1. točaka 8., 10., 11. i 12. ovoga članka kaznit će se fizička osoba (članak 63. stavak 2., članak 69. stavak 4., članak 69. stavak 7. i članak 69. stavak 9.).«.
Članak 26.
U članku 208. stavku 1. točka 2. mijenja se i glasi:
»2. ako poslovne knjige i druge evidencije ne vodi u skladu s načinom oporezivanja i prema temeljnim načelima urednog knjigovodstva (članak 56. stavak 7.),«.
Točka 3. mijenja se i