 prilikom stručnog nadzora uzgajanih biljaka, broj biljaka sa simptomima mozaika i broj biljaka sa simptomima virusa uvijenosti lista zajedno ne smiju premašivati 6,0 %.
4) Odstupanja dopuštena točkom 2) podtočkama c) i d) te točkom 3) podtočkama c) i d) ovoga Dodatka primjenjuju se samo kad su virusne bolesti izazvane virusima koji prevladavaju u Europi.
5) Najveći broj generacija osnovnog sjemenskog krumpira je tri, a kombiniranih generacija predosnovnog krumpira u polju i osnovnog sjemenskog krumpira je sedam.
6) Najveći broj generacija certificiranog sjemenskog krumpira je dva.
7) Ako na certifikatu o sjemenu na pakiranju nije navedena generacija umnažanja, smatra se da krumpir pripada najvišoj dopuštenoj generaciji u odgovarajućoj kategoriji.
Članak 8.
Dodatak 2. mijenja se i glasi:
»DODATAK 2.
MINIMALNI UVJETI KVALITETE ZA PARTIJE SJEMENSKOG KRUMPIRA
Dopuštena odstupanja za sljedeće nečistoće, nedostatke i bolesti sjemenskog krumpira
1) Predosnovno sjeme krumpira mora udovoljavati sljedećim uvjetima:
a) prisutnost tla i stranih tvari ne smije premašivati 1,0 % masenog udjela (1 kg/100 kg);
b) gomolji koje je zahvatila trulež, osim prstenaste truleži ili smeđe truleži, ne smiju premašivati 0,2 % masenog udjela;
c) gomolji s vanjskim nedostacima, uključujući izobličene ili oštećene gomolje, ne smiju premašivati 3,0 % masenog udjela;
d) gomolji koje je zahvatila obična krastavost na više od jedne trećine njihove površine ne smiju premašivati 5,0 % masenog udjela;
e) gomolji na kojima su prisutni sklerociji bijele nogena na više od 10,0 % njihove površine ne smiju premašivati 1,0 % masenog udjela;
f) gomolji koje je zahvatila prašna krastavost na više od 10,0 % njihove površine ne smiju premašivati 1,0 % masenog udjela;
g) gomolji smežurani zbog prevelike isušenosti ili isušenosti koju je prouzročila srebrolikost kore ne smiju premašivati 0,5 % masenog udjela;
h) ukupna dopuštena odstupanja iz podtočaka b) do g) ne smiju premašivati 6,0 % masenog udjela.
2) Osnovno i certificirano sjeme krumpira mora udovoljavati sljedećim uvjetima:
a) prisutnost tla i stranih tvari ne smije premašivati 1,0 % masenog udjela za osnovni sjemenski krumpir i 2,0 % masenog udjela za certificirani sjemenski krumpir;
b) suha i mokra trulež zajedno, osim ako su uzrokovane prstenastom truleži, smeđom truleži ili rakom krumpira ne smije premašivati 0,5 % masenog udjela, od kojih 0,2 % masenog udjela mokre truleži;
c) vanjski nedostaci, npr. izobličeni ili oštećeni gomolji ne smiju premašivati 3,0 % masenog udjela;
d) gomolji koje je zahvatila obična krastavost na više od jedne trećine njihove površine ne smiju premašivati 5,0 % masenog udjela;
e) gomolji koje je zahvatila bijela noga na više od 10,0 % njihove površine ne smiju premašivati 5,0 % masenog udjela;
f) gomolji koje je zahvatila prašna krastavost na više od 10,0 % njihove površine ne smiju premašivati 3,0 % masenog udjela;
g) gomolji smežurani zbog prevelike isušenosti ili isušenosti koju je prouzrokovala srebrolikost kore ne smiju premašivati 1,0 % masenog udjela;
h) ukupna dopuštena odstupanja iz podtočaka b) do g) ne smiju premašivati 6,0 % masenog udjela za osnovni sjemenski krumpir i 8,0 % masenog udjela za certificirani sjemenski krumpir.
Članak 9.
U Dodatku 3. točki A. podtočki 1. riječ: »RH« zamjenjuje se riječju: »EU«.
Članak 10.
Dodatak 4. mijenja se i glasi:
»DODATAK 4.
UVJETI KOJIMA MORA UDOVOLJAVATI MATERIJAL OD KOJEG ĆE POTJECATI KATEGORIJE SJEMENSKOG KRUMPIRA
Uvjeti za predosnovni sjemenski krumpir
1) Uvjeti za predosnovni sjemenski krumpir klase PBTC su sljedeći:
a) uvjeti za usjeve sjemenskog krumpira:
– biljke koje ne pripadaju sorti ili biljke druge sorte ne smiju biti prisutne u usjevima;
– biljke zaražene crnom nogom ne smiju biti prisutne u usjevima;
– u izravnom potomstvu u usjevima ne smije biti zaraze virusom;
– biljke sa simptomima mozaika i biljke sa simptomima virusa uvijenosti lista ne smiju biti prisutne u usjevima;
– biljke, uključujući gomolje, proizvode se