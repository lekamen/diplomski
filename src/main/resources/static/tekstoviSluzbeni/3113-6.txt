 fizičkim ili pravnim osobama,
9. donosi odluku o priznavanju i kategorizaciji oblika trajne izobrazbe,
10. donosi Pravila postupanja za provjeru stručnosti liječnika,
11. koordinira svoj rad s ostalim tijelima Komore,
12. obavlja i druge poslove određene zakonom, ovim Statutom te drugim općim aktima Komore.
4. Povjerenstvo za primarnu zdravstvenu zaštitu
Članak 28.
Povjerenstvo za primarnu zdravstvenu zaštitu obavlja sljedeće poslove:
1. brine se o kvaliteti, organizaciji i dostupnosti primarne zdravstvene zaštite te njezinoj integraciji u cjelokupni sustav zdravstvene zaštite,
2. sudjeluje u pripremi i donošenju standarda i normativa te mjera i mreže primarne zdravstvene zaštite u osnovnoj mreži primarne zdravstvene zaštite,
3. zastupa interese privatnih liječnika primarne zdravstvene zaštite kod ugovaranja s HZZO-om i drugim osiguravajućim društvima te pred ministarstvom nadležnim za zdravstvo,
4. sudjeluje u postupku davanja mišljenja o opravdanosti osnivanja, proširenja i promjene djelatnosti pružatelja zdravstvenih usluga u mreži zdravstvene djelatnosti na primarnoj razini,
5. sudjeluje u davanju mišljenje Komore na prijedloge zakonskih i podzakonskih akata koji utječu na rad liječnika na području primarne zdravstvene zaštite,
6. podnosi izvješća Izvršnom odboru Komore o pojedinim nepravilnostima ili problemima te o pojedinim pitanjima iz primarne zdravstvene zaštite,
7. priprema prijedlog godišnjeg plana potrebnih specijalizacija koji Komora daje ministarstvu nadležnom za zdravstvo,
8. svoj rad koordinira s ostalim tijelima Komore,
9. obavlja i druge poslove određene zakonom, ovim Statutom ili drugim općim aktima Komore.
5. Povjerenstvo za bolničku djelatnost
Članak 29.
Povjerenstvo za bolničku djelatnost obavlja sljedeće poslove:
1. brine se o kvaliteti, sadržaju i organizaciji bolničke djelatnosti i njezine integracije u cjelokupni sustav zdravstvene zaštite,
2. sudjeluje u pripremi i donošenju standarda, normativa i mjera bolničke djelatnosti,
3. zastupa interese liječnika bolničke djelatnosti pred HZZO-om i drugim osiguravajućim zavodima te ministarstvom nadležnim za zdravstvo,
4. sudjeluje u postupku davanja mišljenja o opravdanosti osnivanja, proširenja i promjene djelatnosti pružatelja zdravstvenih usluga u mreži zdravstvene djelatnosti na sekundarnoj i tercijarnoj razini
5. sudjeluje u davanju mišljenje Komore na prijedloge zakonskih i podzakonskih akata koji utječu na rad liječnika na području sekundarne i tercijarne zdravstvene zaštite,
6. razmatra prijedloge akata na koje Komora, sukladno odredbama zakona koji uređuju zdravstvena područja, daje prethodno mišljenje,
7. priprema prijedlog godišnjeg plana potrebnih specijalizacija i užih specijalizacija koji Komora daje ministru nadležnom za zdravstvo,
8. svoj rad koordinira s ostalim tijelima Komore,
9. obavlja i druge poslove utvrđene zakonom, ovim Statutom te drugim općim aktima Komore.
6. Povjerenstvo za privatnu praksu i ugovornu specijalističku izvanbolničku djelatnost
Članak 30.
Povjerenstvo za privatnu praksu i ugovornu specijalističku izvanbolničku djelatnost obavlja sljedeće djelatnosti:
1. brine se o kvaliteti, opsegu i organizaciji privatne prakse i ugovorne specijalističke izvanbolničke djelatnosti (dalje u tekstu: privatna praksa) te njihovoj integraciji u cjelokupnu zdravstvenu zaštitu,
2. daje mišljenja o opravdanosti osnivanja, proširenja i promjene djelatnosti pružatelja zdravstvenih usluga u mreži zdravstvene djelatnosti i izvan nje,
3. predlaže podnošenje zahtjeva ministarstvu nadležnom za zdravstvo za donošenje rješenja o prestanku rada privatne prakse, zdravstvene ustanove i trgovačkog društva za obavljanje zdravstvene djelatnosti,
4. sudjeluje u davanju suglasnosti na pravilnik ministarstva nadležnog za zdravstvo kojim se određuju uvjeti pod kojima liječnici koji obavljaju privatnu praksu mogu u zdravstvenim ustanovama i trgovačkim društvima koja obavljaju zdravstvenu djelatnost, obavljati poslove iz svoje struke na temelju posebnog