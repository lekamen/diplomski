 primjedaba, stavova i mišljenja na prijedlog Drezge za preuzimanje obveze izvršenja određenih mjera i uvjeta te rokova u kojima će to učiniti. Rok za stavljanje primjedbi istekao je 7. srpnja 2016., pri čemu Agencija nije zaprimila primjedbe na objavljeni javni poziv.
3. Analiza prijedloga Drezge o namjeri preuzimanja obveze izvršenja mjera i uvjeta te rokova u kojima će to učiniti
Vezano uz prethodno navedeno, Agencija je utvrdila kako prijedlog namjere preuzimanja obveze izvršenja mjera i uvjeta te rokova u kojima će to Drezga učiniti udovoljava formalnim uvjetima iz članka 49. stavka 1. ZZTN-a, odnosno da je podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija, u smislu članka 49. stavka 4. ZZTN-a, može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
U predmetnom postupku Drezga je u potpunosti surađivala s Agencijom te je prijedlog mjera i uvjeta podnijela odmah nakon pokretanja postupka, a prije dostave Obavijesti o preliminarno utvrđenim činjenicama u postupku.
Prijedlog Drezge predstavlja dobrovoljnu mjeru i otklanja moguće negativne učinke koje bi predmetni ugovori u neizmijenjenom sadržaju imali na tržišno natjecanje.
Također, prijedlog Drezge dovodi do bržeg uspostavljanja tržišnog natjecanja na mjerodavnom tržištu bez dugotrajnog vođenja postupka.
Osim toga, kako je već ranije navedeno, na objavljenu namjeru Agencije o prihvaćanju preuzimanja izvršenja mjera i uvjeta uz javni poziv svim zainteresiranim stranama za dostavljanje pisanih primjedaba, stavova i mišljenja na prijedlog Drezge za preuzimanje obveze izvršenja određenih mjera i uvjeta te rokova u kojima će to učiniti, nitko nije dostavio primjedbe.
Slijedom svega navedenog, Agencija je prihvatila predložene mjere, uvjete i rokove poduzetnika Drezga na način na koji su one konkretizirane u podnesku Drezge zaprimljenom u Agenciji 10. lipnja 2016.
4. Primijenjeni propisi
Agencija je u provedbi predmetnog postupka primijenila odredbe ZZTN-a i Uredbe o načinu utvrđivanja mjerodavnog tržišta (»Narodne novine«, broj 9/11; dalje: Uredba o mjerodavnom tržištu).
U dijelu kojim se uređuju pitanja provedbe postupka pred Agencijom koji nije propisan odredbama ZZTN-a, kao posebnog zakona, u smislu članka 35. stavka 1. ZZTN-a te članka 3. stavka 1. Zakona o općem upravnom postupku (»Narodne novine«, broj 47/09; dalje: ZUP), Agencija je primijenila odredbe ZUP-a.
Agencija je u ovom postupku na odgovarajući način podredno primjenjivala kriterije iz pravne stečevine Europske unije koja služi kao interpretativni instrument za primjenu odredbi ZZTN-a, osobito u slučaju pravnih praznina ili dvojbi pri tumačenju propisa, u skladu s člankom 1. Ugovora o pristupanju Republike Hrvatske Europskoj uniji (Narodne novine – Međunarodni ugovori, broj 2/12), kako je to propisano člankom 74. ZZTN-a.
Stoga je Agencija tijekom postupka i prilikom izrade pravne i ekonomske analize u ovom predmetu izvršila uvid u kriterije iz pravne stečevine Europske unije, i to u:
• Pročišćenu verziju Ugovora o Europskoj uniji i Ugovora o funkcioniranju Europske unije (Službeni list C 115/89; dalje UFEU), dostupnu u prijevodu na hrvatski jezik na mrežnim stranicama Ministarstva vanjskih i europskih poslova (http://www.mvep.hr/hr /hrvatska-i-europska-unija/ugovori/ugovor-iz-lisabona-%28prociscena-inacica%29/);
• Uredbu Vijeća (EZ) broj 1/2003 od 16. prosinca 2002. o provođenju pravila o tržišnom natjecanju utvrđenih u člancima 81. i 82. Ugovora (koji odgovaraju člancima 101. i 102. Ugovora o funkcioniranju Europske unije), (Council