 otkloniti zbog nemogućnosti pristupa lokaciji u vlasništvu treće strane.
Nadalje tužitelj ističe prigovor pogrešne primjene Zakona o općem upravnom postupku (»Narodne novine« 47/09. – dalje u tekstu: ZUP) te upućuje na odredbu članka 98. stavka 3. tog zakona koja se primjenjuje u postupcima donošenja rješenja tuženog tijela, navodeći kako ista određuje da izreka mora biti kratka i određena. Osporenim rješenjem nisu određeni, po mišljenju tužitelja ni parametri za izračunavanje iznosa koji bi tužitelj trebao platiti po osporenom rješenju pa smatra da je iz tog razloga izreka neodređena i neizvršiva, jer se njome ne rješava već generira novi spor. Zaključno tužitelj predlaže da Sud održi raspravu ako zauzme stajalište da primjena materijalnog prava te formalni procesno pravni nedostaci predmetnog rješenja nisu sami za sebe dovoljan razlog da sud rješenje oglasi ništavim ili da ga poništi bez održavanja rasprave. Slijedom navedenog tužitelj predlaže da Sud donese presudu kojom će rješenje tužene oglasiti ništavim, a podredno, ako nađe da se radi o upravnoj stvari, predlaže poništiti rješenje.
Tuženik u odgovoru na tužbu tvrdi da je nadležan za postupanje u ovom sporu, a da se njegovo rješenje temelji na načelima i ciljevima iz članka 5. ZEK-a jer je doneseno u cilju sprečavanja diskriminacije operatora i razvoja učinkovitog tržišnog natjecanja. Tvrdi da H1 ima pravo na naknadu za kašnjenje u otklonu kvarova (za uslugu izdvojenog pristupa lokalnoj petlji i uslugu veleprodajnog širokopojasnog pristupa) koji nisu u domeni odgovornosti tužitelja jer je tužitelj propustio na vrijeme obavijestiti H1 o toj okolnosti.
Tuženik ističe da izreka rješenja nije neodređena budući da su parametri jasno određeni kako u izreci tako i u obrazloženju rješenja koja se tumači zajedno s izrekom pa slijedom izloženog predlaže da Sud odbije tužbeni zahtjev.
Zainteresirana osoba H1 Telekom d.d. u odgovoru na tužbu tvrdi da je tuženik nadležan za rješavanje navedenog spora. Smatra da tužitelj svojim korištenjem izraza »ugovorna kazna« nastoji dovesti sud u zabludu te dovesti u pitanje nadležnost tuženog za odlučivanje. S tim u vezi navodi kako je veza između predmeta i spora i obveza iz ZEK-a neposredna određena i konkretna pa je tuženik donio pobijano rješenje u granicama svojih ovlasti. Također navodi da je visina naknade koje je tužitelj dužan plaćati operatorima za kašnjenje u pružanju usluga određena od strane tuženog kao regulatornog tijela u okviru regulatorne obveze pristupa i korištenja posebnih dijelova mreže što je kao obvezujuće tužitelj ugradio u svoju standardnu ponudu što također govori u prilog nadležnosti tuženika za odlučivanje u sporovima u vezi navedenih naknada.
U odnosu na naknade za kašnjenje, otklanjanju kvarova/smetnji za usluge veleprodajnog širokopojasnog pristupa zainteresirana osoba ističe kako je upravo tuženik nadležno tijelo koje kroz analize tržišta, a kasnije i kroz Standardne ponude određuje operatorima na tržištu način, uvjete i rokove temeljem kojih su operatori dužni postupati, a posebno operatori koji imaju značajnu tržišnu snagu. Ističe da su rokovi za otklanjanje kvarova/smetnji izričito propisani te da ih se tužitelj bio dužan pridržavati. Ističe da je rješenje tuženika u potpunosti zakonito s obzirom na članak 8.5.1. Standardne ponude za uslugu veleprodajnog širokopojasnog pristupa koja je bila u primjeni do 1. listopada 2013. kojom je propisan postupak otklona smetnji koji podrazumijeva i pravo operatora u ovom slučaju zainteresirane osobe na naknadu za kašnjenje u otklanjanju smetnji a sam postupak nije nikako predviđao iznimku za kašnjenje uzrokovane od strane treće osobe. Predlaže odbiti tužbeni zahtjev kao neosnovan.
Tužbeni zahtjev nije osnovan.
U prvom redu valja navesti da je Sud spor riješio bez održavanja rasprave u skladu s odredbom članka 36. stavka 1. točke 4. Zakona o upravnim sporovima (»Narodne novine« 20/10., 143/12. i 152/14. – dalje u tekstu: ZUS). Naime, tužitelj osporava samo primjenu prava,