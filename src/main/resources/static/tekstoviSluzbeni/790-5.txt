postojanja vlasničke povezanosti između korisnika ili odgovorne osobe korisnika s jedne strane i pružatelja usluge s druge strane u kojem postoji izravna ili neizravna kontrola nad poslovanjem u razdoblju od dana stupanja na snagu odluke o dodjeli sredstava i tijekom sljedećih pet godina od dana konačne isplate potpore.
(8) Korisnik je obvezan osigurati računovodstvene podatke vezane uz provedbu projekta u skladu s primjenjivim računovodstvenim standardima i korištenjem zasebnog knjigovodstvenog računa samo za sredstva potpore ili jasno šifriran računovodstveni i knjigovodstveni sustav koji omogućuje identifikaciju i praćenje troškova iz predmeta potpore.
Promjene zahtjeva za potporu
Članak 20.
(1) Promjene zahtjeva za potporu podrazumijevaju promjenu podataka koji se odnose na podneseni zahtjev za potporu.
(2) Korisnik je obavezan prijaviti promjenu ponuditelja i ostalih općih podataka koji su sadržani u odluci o dodjeli sredstava.
(3) Za promjene iz stavka 2. ovoga članka korisnik je dužan od trenutka stupanja na snagu odluke o dodjeli sredstava do roka za podnošenje zahtjeva za isplatu Agenciji za plaćanja podnijeti zahtjev za promjenu. Promjene iz stavka 2. ovoga članka korisnik može prijaviti dva puta podnošenjem zahtjeva za promjenu.
(4) Agencija za plaćanja će za zaprimljene zahtjeve za promjenu prema potrebi donijeti izmjenu odluke o dodjeli sredstava ili pismo odobrenja u slučaju odobrenja zahtjeva za promjenu ili pismo odbijanja u slučaju odbijanja zahtjeva za promjenu.
(5) Izmjenom odluke o dodjeli sredstava ne može se odobriti iznos potpore veći od iznosa potpore koji je već određen odlukom o dodjeli sredstava.
(6) Ostale promjene u projektu bez kojih se projekt ne može provesti ili koji imaju utjecaj na poboljšanje projekta moraju biti obrazložene prilikom dostavljanja zahtjeva za isplatu.
(7) Promjene iz stavka 2. ovoga članka korisnik mora prijaviti najmanje 45 dana prije isteka roka za predaju zahtjeva za isplatu.
(8) U slučaju promjena odluke iniciranih od strane Agencije za plaćanja, korisniku će se donijeti izmjena odluke o dodjeli sredstava.
(9) Korisnik je obavezan u slučaju izmjene ponuditelja, uz zahtjev za promjenu dostaviti i dokumentaciju iz provedenog postupka javne nabave.
Potvrda o odustajanju i izjava o poništenju obveze
Članak 21.
(1) U slučaju da korisnik želi odustati od dodjele sredstava dužan je o istome pismeno obavijestiti Agenciju za plaćanje.
(2) Ukoliko korisnik odustane u fazi administrativne kontrole zahtjeva za potporu odnosno prije donošenja odluke o dodjeli sredstava, Agencija za plaćanja će prekinuti sve aktivnosti obrade zahtjeva za potporu te će korisniku donijeti potvrdu o odustajanju.
(3) Ukoliko korisnik odustane nakon donošenja odluke o dodjeli sredstava, Agencija za plaćanja će korisniku donijeti izjavu o poništenju obveze.
(4) Izjava o poništenju obveze se donosi i u sljedećim slučajevima:
– ukoliko korisnik ne dostavi zahtjev za isplatu u predviđenom roku
– ukoliko korisnik ne dostavi dokumentaciju iz postupka javne nabave sukladno članku 16. stavku 3. ovoga Pravilnika, a zahtjev za isplatu nije dostavljen.
IV. ZAHTJEV ZA ISPLATU, POSTUPAK OBRADE I DONOŠENJE ODLUKE
Isplata sredstava
Članak 22.
(1) Potpora se korisniku isplaćuje temeljem zahtjeva za isplatu/zahtjeva za isplatu predujma.
(2) Korisnik može podnijeti zahtjev za isplatu jednokratno ili u ratama do najviše tri rate. Maksimalni iznos prve rate iznosi do 50% odobrenih sredstava javne potpore.
(3) Korisnik može putem zahtjeva za isplatu predujma tražiti predujam za ulaganje i to do 50 % odobrenih sredstava javne potpore. Uvjet za isplatu predujma jest bankarsko jamstvo ili istovjetna vrsta jamstva plativa »na prvi poziv« i »bez prigovora« u stopostotnoj vrijednosti iznosa predujma sukladno članku 63. stavku 1. Uredbe (EU) br. 1305/1305. Bankarsko jamstvo mora vrijediti od trenutka podnošenja zahtjeva za isplatu predujma do isteka šest mjeseci nakon krajnjeg roka za podnošenje zahtjeva za isplatu.
(4) Nepokretna