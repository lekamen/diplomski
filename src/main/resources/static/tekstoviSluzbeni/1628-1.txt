 upravnom postupku (»Narodne novine« 47/09-dalje u tekstu: ZUP) te prije donošenja rješenja provesti postupak u cilju rješavanja upravne stvari, a tek ako prema okolnostima slučaja utvrdi da je to potrebno, donijeti privremeno rješenje na temelju činjenica poznatih u vrijeme njegovog donošenja. Pri tome potrebno je uzeti u obzir specifičnosti svakog tržišta, pa ukoliko je nužno prije okončanja postupka analize tržišta donijeti rješenje kojim se privremeno uređuju sporna pitanja, tek tada postoji ovlaštenje iz članka 100. stavka 3. ZUP-a, što je u predmetnoj stvari izostalo.
Navodi kako je postupak proširenja regulatornih obveza određen Iskon Internetu na tužitelja protivan odredbi članka 52. Zakona o elektroničkim komunikacijama pa je tuženik u ishitrenom postupku, bez ikakve dublje analize predmetne koncentracije Hrvatskog Telekoma i tužitelja, proširio regulatorne obveze određene Iskonu.
Naglašava kako tuženik u postupku koji je prethodio donošenju pobijanog rješenja nije uopće proveo postupak analize mjerodavnih tržišta nego je rezultate određenih posebnih upravnih postupaka uzeo kao podlogu za donošenje privremenog rješenja, a čime je postupio protivno odredbi članka 52. ZEK-a.
Nastavno navodi što sve treba tuženik utvrditi u postupku analize mjerodavnih tržišta sukladno citiranoj odredbi te s tim u vezi utvrditi je li tržište podložno prethodnoj regulaciji u skladu s člankom 53. ZEK-a i prethodno provesti postupak testa tri mjerila s obzirom da su prema preporuci Europske komisije 2007/879/EC od 18. prosinca 2007. utvrđena tržišta koja su podložna prethodnoj regulaciji. Uz ta tuženik može odrediti i druga ali uz propisno provedeni postupak. S time u vezi ukazuje na mišljenje Agencije za zaštitu tržišnog natjecanja od 19. ožujka 2014.
Nalazi da je tuženik u cijelosti propustio ocijeniti gospodarski položaj tužitelja i Iskon Interneta kao povezanog društva sa Hrvatskim Telekomom čime je propustio utvrditi materijalnu istinu kao što je i propustio utvrditi je li ograničenje prava tužitelja razmjerno cilju koji se u predmetnom postupku želi postići a to je zaštita tržišnog natjecanja na predmetnim tržištima.
Smatra da obrazloženje rješenja Agencije za zaštitu tržišnog natjecanja, klasa: UP/I-034-03/2013-02/207, urbroj: 580-06/41-14-096 od 19. ožujka 2014. potvrđuje njegovo stanovište o potrebi utvrđivanja uvjeta za koncentraciju poduzetnika.
Posebno u odnosu na točku 3. izreke pobijanog rješenja ističe da je određeni rok neprimjeren s obzirom na prirodu i opseg određenih obveza, posebno što je tužitelj u teškoj financijskoj situaciji i sklopio je predstečajnu nagodbu te je morao obustaviti nekoliko promotivnih akcija koje su bile u tijeku, čime je povrijeđeno načelo razmjernosti u zaštiti prava stranaka i javnog interesa iz članka 6. ZUP-a.
Tužitelj traži održavanje javne rasprave te predlaže da Sud temeljem članka 58. Zakona o upravnim sporovima usvoji upravnu tužbu i u cijelosti poništi pobijano rješenje tuženoga.
Tuženo tijelo u svom odgovoru protivi se tužbi prigovarajući pravovremenosti tužbe slijedom čega predlaže odbacivanje iste kao nepravovremene.
U slučaju da Sud utvrdi tužbu pravovremenom odgovara na navode tužbe u pogledu pravila postupka te obrazlaže način primjene odredbe članka 100. stavka 3. ZUP-a i članka 22. ZEK-a koji nalaže provođenje javne rasprave prije donošenja rješenja kao i u odnosu na druge procesne prigovore.
Obrazlaže da je suština privremenog rješenja da se u cilju zaštite prava stranaka ili javnog interesa, što je konkretno slučaj, privremeno urede prava i obveze stranaka na osnovi podataka koji su poznati u trenutku donošenja rješenja. S obzirom da je prije donošenja privremenog rješenja pokrenut postupak o glavnoj stvari otklanjaju se prigovori tužbe da je isti postupak bio sam sebi svrha već mu je suprotno svrha bila zaštita javnog interesa za vrijeme trajanja redovnih postupaka analize mjerodavnih tržišta.
Odgovara i na prigovore vezane uz postupak usklađivanja iz članka 23. ZEK-a i