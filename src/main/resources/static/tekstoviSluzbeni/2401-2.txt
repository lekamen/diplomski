interesa Republike Hrvatske i gospodarskog učinka oduzimanja dozvole na nositelja, odnosno manjkavog obrazloženja odluke. Naime, ocijenjeno je da bi tužitelj, pored postojećih obveza koje očigledno nije u stanju podmiriti niti po opomeni, bio opterećen novim znatnim novčanim davanjima što bi otežalo njegov financijski položaj dok bi s druge strane bila nanesena daljnja šteta državnom proračunu.
Kod okolnosti da tužitelju nije oduzimanjem predmetne dozvole zabranjeno obavljanje djelatnosti elektroničkih komunikacijskih mreža i usluga, dakle nije oduzeta mogućnost pružanja telefonskih usluga na fiksnoj lokaciji ni usluge širokopojasnog pristupa interenetu primjenom drugih tehničkih rješenja, uz odobren (dodatni) rok za prilagodbu poslovanja, proizlazi da mu je ostavljena mogućnost daljnjeg opstanka na tržištu, bez štete po korisnike i širu zajednicu.
Na osnovi izloženog, Sud ocjenjuje prigovore tužbe neosnovanim a osporenu odluku donesenom na osnovi potpuno utvrđenih činjenica iz kojih je izveden pravilan zaključak te pravilno primijenjen materijalni propis, uz razložno i potpuno obrazloženje.
Stoga se tužbeni zahtjev odbija kao neosnovan, primjenom odredbe članka 57. stavka 1. Zakona o upravnim sporovima (»Narodne novine« 20/10., 143/12. i 152/14.).
Objava presude temelji se na članku 14. stavku 8. ZEK-a.
Broj: UsII-153/15-8
Zagreb, 15. listopada 2015.
Predsjednica vijeća Jasminka Jenjić, v. r.
