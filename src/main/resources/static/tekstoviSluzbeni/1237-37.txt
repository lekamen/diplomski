 planskorazvojne i informatičke poslove za potrebe kapetanije i ispostava, te obavlja i druge upravne i tehničke poslove sukladno posebnim propisima. Koordinira i nadzire rad ispostava lučke kapetanije iz djelokruga poslova Odjela.
Ispostave lučkih kapetanija
Članak 81.
Ispostave lučkih kapetanija iz članaka 68. do 75. ove Uredbe nadziru provedbu zakona i drugih propisa u kojima se regulira sigurnost plovidbe, održavanje reda na pomorskom dobru, održavanje reda u lukama, plovidba, pristajanje, privezivanje, odvezivanje i sidrenje brodova, jahti i brodica, vode očevidnik brodica i utvrđuju njihovu sposobnost za plovidbu, nadziru ukrcaj i iskrcaj tereta i putnika, nadziru dolaske i odlaske brodova, evidentiraju i ovjeravaju ukrcaj i iskrcaj pomoraca, upisuju liječničke preglede u pomorske knjižice, vode statistiku prometa brodova, robe i putnika, sudjeluju u traganju i spašavanju ljudskih života i imovine na moru, nadziru plovidbu stranih jahti i brodica, nadziru obavljanje hidrografske djelatnosti, izdaju odobrenje za plovidbu u teritorijalnom moru i unutarnjim morskim vodama stranim jahtama i brodicama, prikupljaju i obrađuju podatke o izdanim odobrenjima stranim jahtama i brodicama, obavljaju inspekcijski nadzor sigurnosti plovidbe, nadziru brodske isprave i knjige plovnih objekata, zaprimaju i ovjeravaju prijave pomorskih nesreća, sudjeluju u provođenju upravnih istraga pomorskih nesreća, obavljaju preglede brodica, jahti i brodova pod hrvatskom zastavom, sudjeluju u poslovima zaštite mora od onečišćenja, te po potrebi obavljaju očevid u slučajevima onečišćenja mora i daje naloge koncesionarima u lukama i na pomorskom dobru, obavljaju meteorološka motrenja i mjerenja za potrebe sigurnosti plovidbe, sankcioniraju počinitelje pomorskih prekršaja, ovjeravaju dnevnik ronjenja i izdaju dozvole za individualno ronjenje, izvješćuju lučku kapetaniju o utvrđenim opasnostima za plovidbu, nastalim promjenama na plovnom putu, luci ili drugom dijelu pomorskoga dobra, obavljaju obračun i/ili naplatu naknada za javne usluge koje se odnose na pomorce i pomorske objekte a prihod su državnog proračuna, proračuna jedinica regionalne (područne) samouprave ili drugih pravnih osoba s javnim ovlastima, te obavljaju i druge poslove sukladno posebnim propisima.
5. UPRAVA CESTOVNOG I ŽELJEZNIČKOG PROMETA I INFRASTRUKTURE
Članak 82.
Uprava cestovnog i željezničkog prometa i infrastrukture obavlja upravne i stručne poslove iz područja cestovnog prometa i sigurnosti prometa na cestama, osigurava provođenje utvrđene politike razvoja cestovnog prometa i izvršavanje zakona i drugih propisa iz područja cestovnog prometa i sigurnosti prometa na cestama, obavlja poslove procjene učinka propisa iz svoga djelokruga, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, definira strateške ciljeve, pokazatelje uspješnosti, te utvrđuje rizike u provedbi postavljenih ciljeva u području cestovnog prometa; predlaže projekte i programe razvoja cestovnog prometa i sigurnosti cestovnog prometa, prati, utvrđuje i analizira pokazatelje razvoja cestovnog prometa i sigurnosti prometa, priprema prijedloge mjera i planova za poticanje razvoja i poboljšanje stanja u cestovnom prometu, predlaže i sudjeluje u izradi nacrta prijedloga zakona i dugih propisa iz područja cestovnog prometa i sigurnosti prometa na cestama, sudjeluje u radu međunarodnih tijela i institucija, te njihovih upravnih i radnih tijela i stručnih skupina, surađuje u izradi nacrta prijedloga ugovora i drugih međunarodnih akata, prati i analizira poslovanje i razvoj gospodarskih subjekata u djelatnosti cestovnog prometa, obavlja poslove upravnog postupka iz područja cestovnog prometa i sigurnosti prometa na cestama, priprema i izrađuje izvješća, analize, prijedloge mjera, rješenja i druge akte iz područja cestovnog prometa i sigurnosti prometa na cestama za potrebe Vlade Republike Hrvatske i Hrvatskoga sabora. Obavlja i druge poslove koji su zakonom