 komorama koje predstavljaju interese veterinarskih organizacija i subjekata u poslovanju s hranom te hranom za životinje, određuje kriterije za cijene veterinarskih usluga ako se one ne financiraju iz državnog proračuna i ne provode u sklopu obveznih mjera koje propisuje Ministarstvo poljoprivrede;
– sudjeluje u predlaganju financiranja mjera iz područja veterinarske djelatnosti koje se financiranju iz državnog proračuna;
– izvršava prihvaćene zaključke o financiranju Komore;
– predlaže visinu upisnine, članarine i drugih davanja Komori;
– priprema prijedloge za financiranje komorske aktivnosti mimo članarine (donacije);
– redovito analizira gospodarstveni položaj veterinarstva i veterinarskog staleža te tijelima Komore predlaže aktivnosti i mjere za poboljšanje gospodarstvenog položaja veterinarstva i veterinarskog staleža.
Članak 82.
Gospodarstveni odbor ima sedam članova koje bira Skupština Komore, s time da se iz svake podružnice u Odbor bira najmanje jedan član.
Prema potrebi Odbor u svoj rad uključuje i gospodarstvene, pravne ili druge stručnjake.
Predsjednika Odbora izabiru članovi između sebe.
Mandat članova Odbora traje četiri godine.
Gospodarstveni odbor može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
Članak 83.
Gospodarstveni odbor za svoj je rad odgovoran Upravnom odboru i Skupštini Komore.
Predsjednik Gospodarstvenog odbora dužan je jedanput godišnje podnijeti izvješće o svom radu Skupštini Komore.
3.14. Odbor za međunarodnu suradnju
Članak 84.
Odbor za međunarodnu suradnju je tijelo Komore koje obavlja sljedeće poslove:
– prati rad, aktivno sudjeluje u radu te usko surađuje sa Svjetskom veterinarskom organizacijom (WVO), Europskom federacijom veterinara (FVE), Svjetskom organizacijom za male životinje (WSAVA), Europskim udruženjem veterinara praktičara (UEVP), Europskom udrugom ustanova za veterinarsku izobrazbu (EAEVE) te drugim međunarodnim udruženjima i institucijama važnima za veterinarstvo;
– razvija i unapređuje međunarodnu stručnu i znanstvenu suradnju s drugim međunarodnim veterinarskim organizacijama i institucijama, koja se odvija se na bilateralnoj i multilateralnoj osnovi;
– surađuje i izmjenjuje informacije s veterinarskim komorama drugih zemalja;
– potiče i pomaže organizaciju znanstvenih i stručnih skupova kao i druge oblike bilateralne suradnje između Komore i komora drugih zemalja;
– u okviru bilateralne suradnje obavlja organizaciju posjeta stranih delegacija kao i predavanja stranih predavača u Hrvatskoj;
– obavlja i druge poslove u sklopu međunarodne suradnje.
Članak 85.
Odbor za međunarodnu suradnju ima pet članova koje imenuje skupština. Članovi Odbora između sebe biraju predsjednika.
Mandat članova Odbora traje četiri godine.
Za svoj rad Odbor je odgovoran Skupštini Komore.
Predsjednik Odbora dužan je jednom godišnje podnijeti izvješće o svom radu Skupštini Komore.
Odbor za međunarodnu suradnju može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
3.15. Nadzorni odbor
Članak 86.
Nadzorni odbor ima zadaće:
– nadzire provođenje Statuta i drugih općih akata Komore,
– nadzire materijalno poslovanje Komore,
– nadzire zakonitost u financijskom poslovanju Komore,
– nadzire knjige i akte koji se odnose na materijalnu dobit i imovinu Komore,
– nadzire izvršavanje zakonskih, ugovornih i drugih obveza Komore,
– prati i analizira ostvarenje financijskog plana Komore,
– obavlja i druge poslove u skladu s odredbama ovoga Statuta, drugim aktima Komore i odlukama Skupštine.
Članak 87.
Nadzorni odbor ima tri člana koje bira Skupština Komore.
Članovi odbora između sebe biraju predsjednika.
Mandat članova Odbora traje četiri godine, s mogućnošću još samo jednog mandata.
U Nadzorni odbor ne mogu biti birani članovi Upravnog, ni drugih odbora i tijela Komore.
Nadzorni odbor obavlja nadzor nad financijsko-materijalnim poslovanjem Komore, najmanje jednom 