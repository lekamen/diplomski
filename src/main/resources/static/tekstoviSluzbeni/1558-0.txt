81 22.07.2015 Presuda Visokog upravnog suda Republike Hrvatske broj: UsII-120/13-7 od 28. svibnja 2015.
VISOKI UPRAVNI SUD REPUBLIKE HRVATSKE
1566
PRESUDA
Visoki upravni sud Republike Hrvatske u vijeću sastavljenom od sudaca toga suda, Jasminke Jenjić, predsjednice vijeća, mr. sc. Mirjane Juričić i Lidije Rostaš Beroš, članica vijeća, te više sudske savjetnice Tatjane Ilić, zapisničarke, u upravnom sporu tužitelja Hrvatski Telekom d.d., Odjela za korporativne regulatorne poslove, Zagreb, Savska cesta 32, kojeg zastupa Maja Mandić, po generalnoj punomoći Su-992/2009, protiv tužene Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, koju zastupa dr. sc. Dražen Lučić, predsjednik Vijeća, uz sudjelovanje zainteresirane osobe VIPnet d.o.o. iz Zagreba, Vrtni put 1, koju zastupa Nikola Klisović, dipl. iur., rukovoditelj odjela za pravne poslove, radi poništenja rješenja klasa: UP/I-344-08/13-03/15, urbroj: 376-05/MB2-13-11 (DM) od 29. studenog 2013., u predmetu rješavanja spora između operatora, u nejavnoj sjednici vijeća održanoj 28. svibnja 2015.
presudio je
I. Odbija se kao neosnovan tužbeni zahtjev za poništenje rješenja Hrvatske regulatorne agencije za mrežne djelatnosti, klasa: UP/I-344-08/13-03/15, urbroj: 376-05/MB2-13-11 (DM) od 29. studenog 2013.
II. Ova presuda će se objaviti u »Narodnim novinama«.
Obrazloženje
Osporenim rješenjem tuženog tijela utvrđeno je, u točki I. da VIPnet d.o.o. ima pravo na naknadu od trgovačkog društva Hrvatski Telekom d.d., i to:
a) za zakašnjenje u realizaciji usluge najma korisničke linije za 202 korisnika navedena u specifikaciji VIPneta od 30. listopada 2013. u iznosu iz članka 5. Standardne ponude Hrvatskog Telekoma d.d. za usluge najma korisničke linije,
b) za zakašnjenje Hrvatskog Telekoma d.d. u ispunjavanju obveza u rokovima propisanim odlukom HAKOM-a, klasa: UP/I-344-01/12-03/02, urbroj: 376-11/12-07 za sve korisnike navedene u specifikaciji Hrvatskog Telekoma d.d. od 27. rujna 2013. u iznosu mjesečne naknade iz dodatka 3. Standardne ponude Hrvatskog Telekoma d.d. za uslugu najma korisničke linije,
c) za zakašnjenje Hrvatskog Telekoma d.d. u ispunjavanju obveza u rokovima propisanih odlukom HAKOM-a, klasa: UP/I-344-01/12-03/02, urbroj: 376-11/12-07 za sve korisnike navedene u specifikaciji Hrvatskog Telekoma d.d. od 27. rujna 2013. pri čemu je ukupan iznos naknada za zakašnjenje potrebno uključiti mjesečne naknade iz dodatka 3. Standardne ponude Hrvatskog Telekoma d.d. za uslugu najma korisničke linije i veleprodajne naknade iz članka 8.2.1. Standardne ponude Hrvatskog Telekoma d.d. za uslugu veleprodajnog širokopojasnog pristupa Internetu koja je bila u primjeni do 1. listopada 2013.
i
d) za zakašnjenje Hrvatskog Telekoma d.d. u otklanjanju kvarova/smetnji za uslugu veleprodajnog širokopojasnog pristupa za sve korisnike navedene u specifikaciji VIPneta d.o.o. od 30. listopada 2013., u visini cjelokupnog iznosa veleprodajne naknade prema članku 9.2.3. Standardne ponude Hrvatskog Telekoma d.d. za uslugu veleprodajnog širokopojasnog pristupa Internetu koje je bilo u primjeni do 1. listopada 2013. Točkom II. izreke rješenja naloženo je Hrvatskom Telekomu d.d. u roku od 8 dana od primitka ovog rješenja izvršiti obračun naknada iz točke I. rješenja i isplatiti je VIPnetu u navedenom roku.
Tužitelj je osporio navedeno rješenje pravovremenom tužbom prvenstveno osporavajući tuženikovu nadležnost i ovlasti za odlučivanje o predmetnoj stvari smatrajući ga ništavim s obzirom na to da je donesena u stvari iz sudske nadležnosti. Naime, državno tijelo može postupati u nekoj stvari samo ako je na to izričito pravnim normama ovlašteno pa kako je predmetni spor pokrenuo VIPnet protiv tužitelja tražeći isplatu za zakašnjenje u realizaciji veleprodajnih usluga, te otklanjanja smetnje, odnosno kvarova istih usluga pa drži tužitelj da se radi o imovinsko-pravnom sporu, a ne o sporu iz članka 20. Zakona o