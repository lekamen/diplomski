95 04.09.2015 Odluka o davanju suglasnosti na Odluku Županijske skupštine Primorsko-goranske županije o izmjenama i dopunama Odluke o utvrđivanju lučkog područja u lukama otvorenim za javni promet županijskog i lokalnog značaja na području Primorsko-goranske županije
VLADA REPUBLIKE HRVATSKE
1834
Na temelju članka 74. stavka 1. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11) i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 3. rujna 2015. godine donijela
ODLUKU
O DAVANJU SUGLASNOSTI NA ODLUKU ŽUPANIJSKE SKUPŠTINE PRIMORSKO-GORANSKE ŽUPANIJE O IZMJENAMA I DOPUNAMA ODLUKE O UTVRĐIVANJU LUČKOG PODRUČJA U LUKAMA OTVORENIM ZA JAVNI PROMET ŽUPANIJSKOG I LOKALNOG ZNAČAJA NA PODRUČJU PRIMORSKO-GORANSKE ŽUPANIJE
I.
Daje se suglasnost na Odluku o izmjenama i dopunama Odluke o utvrđivanju lučkog područja u lukama otvorenim za javni promet županijskog i lokalnog značaja na području Primorsko-goranske županije, klase: 021-04/15-01/5, urbroja: 2710/1-01-01/5-15-64, koju je donijela Županijska skupština Primorsko-goranske županije na 17. sjednici održanoj 21. svibnja 2015. godine, a koja se odnosi na proširenje lučkog područja za luke: Mali Lošinj, Merag, Valbiska, Bakar, Baldarka, Baška, Beli, Cres, Črišnjeva, Ilovik, Jadrišćica, Klenovica, Krk, Malinska, Martinšćica, Nerezine, Novi Vinodolski, Opatija, Osor, Porto Teplo, Pudarica, Punat, Rovenska, Srakane Vele, Susak, Stara Baška, Sv. Martin, Unije, Valun i Vrbnik, te utvrđivanje lučkog područja za luke: Kostrena, Mrtvaška, Surbova-Baška, Carevo (Kraljevica), Dumboka (Šmrika), Dunat, Osor-Bijar (Mali Lošinj), Podvorska (Crikvenica), Porat (Malinska), Povile (Novi Vinodolski), Rapoća-Ufratar (Mali Lošinj), Rova (Malinska), Slana (Selce), Smokvica Krmpotska (Novi Vinodolski), Sv. Fuska, Sv. Jakov-Studenac (Mali Lošinj), Trnova (Kraljevica), Vantačići (Malinska), Vela Jana i Zela-Koromačna (Belej).
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/346 Urbroj: 50301-05/16-15-4 Zagreb, 3. rujna 2015.
Predsjednik Zoran Milanović, v. r.
