 16. Pregovori tijekom postupka javne nabave. U provedbi otvorenog ili ograničenog postupak javni naručitelj pregovara s ponuditeljima tijekom faze ocjenjivanja, što dovodi do značajne izmjene početnih uvjeta određenih u pozivu na nadmetanje ili dokumentaciji za nadmetanje. 25% Ispravak se može smanjiti na 10% ili 5% ovisno o ozbiljnosti greške. 17. Pregovarački postupak s prethodnom objavom poziva na nadmetanje sa znatnom izmjenom uvjeta određenih u pozivu na nadmetanje ili dokumentaciji za nadmetanje. U provedbi pregovaračkog postupka s prethodnom objavom poziva na nadmetanje, početni uvjeti ugovora znatno su izmijenjeni, čime se opravdava objava novog nadmetanja. 25% Ispravak se može smanjiti na 10% ili 5% ovisno o ozbiljnosti greške. 18. Odbijanje ponude s neuobičajeno niskom cijenom. Kod ponude s neuobičajeno niskom cijenom, naručitelj je odbio ponudu bez da je prethodno pisanim putem od ponuditelja zatražio objašnjenje s podacima o sastavnim elementima ponude koje smatra bitnima za izvršenje ugovora. 25% 19. Sukob interesa. Utvrđeno je da postoji sukob interesa između naručitelja i odabranog ponuditelja. 100% 20. Znatna izmjena elemenata ugovora određenih u pozivu na nadmetanje ili dokumentaciji za nadmetanje. Izmjene ugovora nisu u skladu s propisima kojima se uređuje postupak javne nabave. 25% iznosa ugovora i dodatno vrijednost dodatnog iznosa ugovora proizašlog iz znatne izmjene elemenata ugovora. 21. Smanjenje područja primjene ugovora. Ugovor je sklopljen u skladu s dokumentacijom za nadmetanje, s propisima kojima se uređuje postupak javne nabave, ali je nakon toga slijedilo smanjenje područja primjene ugovora bez opravdanog razloga. Vrijednost smanjenja područja primjene i dodatno 25% vrijednosti konačnog područja primjene (samo kada je smanjenje područja primjene ugovora znatno). 22. Sklapanje dodatnih ugovora o radovima/uslugama/nabavi robe (ako to sklapanje predstavlja znatnu izmjenu početnih uvjeta ugovora) bez provedbe javnog nadmetanja, a izostaje sljedeći uvjet: – iznimna žurnost izazvana događajima koji se nisu mogli predvidjeti. Glavni ugovor sklopljen je u skladu s relevantnim odredbama, ali je nakon njega slijedio jedan ili više dodatnih ugovora o radovima/uslugama/nabavi robe (bez obzira na to jesu li formalno sklopljeni u pisanom obliku) koji su sklopljeni tako da nisu u skladu odredbama postojećeg ugovora, dokumentacije za nadmetanje, propisima kojima se uređuje postupak javne nabave, tj. odredbama povezanima s pregovaračkim postupcima bez objave razloga iznimne žurnosti izazvane događajima koji se nisu mogli predvidjeti ili sklapanja dodatnih ugovora o nabavi robe, radovima i uslugama. 100% vrijednosti dodatnih ugovora. 23. Dodatni radovi ili usluge koji prelaze graničnu vrijednost utvrđenu u relevantnim odredbama. Glavni ugovor sklopljen je u skladu s odredbama propisa kojima se uređuje postupak javne nabave, ali je nakon njega slijedio jedan ili više dodatnih ugovora koji prelaze vrijednost početnog ugovora iznad granice određene propisima kojima se uređuje postupak javne nabave. 100% iznosa koji prelazi vrijednost početnog ugovora.
«
Članak 17.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/88
Urbroj: 525-08/0462-16-17
Zagreb, 24. ožujka 2016.
Ministar prof. dr. sc. Davor Romić, v. r.
