 upravni sud Republike Hrvatske je svojom presudom broj Us-7871/11 poništio to rješenje. Nakon toga je po primitku presude Suda tuženik donio 19. rujna 2012. privremeno rješenje klasa: UP/I-344-01/12-03/09, urbroj: 376-11-12-01 kojim je do okončanja postupka izmjene Odluke o analizi tržištu u okviru regulatorne obveze transparentnosti naložio tužitelju u svoju standardnu odluku ugraditi rok od 60 dana. Dana 7. studenoga 2012. tuženik je donio ovdje pobijano rješenje kojim je ukinuo privremeno rješenje, izmijenio Odluku o analizi tržišta pristupa na način da je u okviru regulatorne obveze transparentnosti produljio rok nakon kojeg je tužitelj ovlašten privremeno obustaviti pružanje usluge s 30 na 60 dana od zaprimanja pisane opomene te obvezao tužitelja uskladiti svoju standardnu ponudu s nastalom izmjenom. Smatra da je u konkretnom slučaju došlo do pogrešne primjene materijalnog prava i to iz razloga jer je člankom 5. stavak 1. te člankom 7. stavak 1. Zakona o elektroničkim komunikacijama propisano da je tuženik nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ovim Zakonom. Sadržaj obveze transparentnosti propisan je člankom 58. Zakona koji tuženiku daje ovlast da naloži operatoru sa značajnom tržišnom snagom da učini javno dostupnim određene podatke (npr. računovodstvene podatke, tehničke specifikacije, mrežne značajke, rokove i uvjete ponude i uporabe te cijene), objavi standardnu ponudu na temelju koje operatori neće biti obvezni plaćati dodatne troškove koji nisu nužni za pružanje zatražene usluge te daje ovlast tuženiku da provodi postupak izmjene standardne ponude u svrhu provedbe regulatornih obveza koje određuje u skladu sa Zakonom. Tuženik je obveze propisane članom 58. Zakona, a koje čine sastavni dio obveze transparentnosti, propisao tužitelju Odlukom o analizi tržišta pristupa kojom je tužitelj određen operatorom sa značajnom tržišnom snagom. Međutim, propisivanjem postupka i rokova naplate potraživanja tuženik izravno ulazi u područje obveznopravnih odnosa između tužitelja kao prodavatelja usluga i operatora korisnika kao kupaca. Proizlazi da rok koji je predmet izreke rješenja ne ulazi u nadležnost tuženika te isti ne može biti predmet njegove regulacije pa smatra da je došlo do povrede odredbe članka 58. u vezi s odredbom članka 5. stavak 1. i člankom 7. stavak 1. Zakona. Sve da je i u nadležnosti tuženika da u okviru regulatorne obveze transparentnosti odredbi sporni rok prethodno su morale biti ispunjene pretpostavke propisane člankom 52. Zakona i to za izmjenu Odluke analize tržišta pristupa odnosno rok se mogao produljiti tj. već određena regulatorna obveza izmijeniti samo uz ispunjenje zakonom propisanih pretpostavki i to ako rezultati iznova provedene analize mjerodavnog tržišta opravdavaju potrebu za izmjenom već određenog roka u okviru već određene regulatorne obveze. Jedini razlog tuženika za navedeno produljene jest usklađivanje predmetnog roka na ovom tržištu s rokovima utvrđenim rješenjem tuženika od 3. studenoga 2010. te je jedini dokaz koji govori u prilog produljenju i kojim bi se tužitelj kao stranka upravnog postupka i adresat rješenja trebao zadovoljiti jest ničim potkrijepljena pretpostavka tuženika kako on smatra da na predmetnom tržištu ne postoji nikakve drugačije okolnosti koje bi opravdavale drugačiji odnosno kraći rok. Da je provedena iznova analiza tržišta pristupa onda bi bilo razvidno kako su se okolnosti od 2010. godine pa do donošenja osporenog rješenja značajno promijenile na način da bi sigurno opravdale kraći rok od onog utvrđenog rješenjem od 3. studenoga 2010. Smatra da se rješenjem produljuje financijska izloženost tužitelja na četiri i pol mjeseca a da mu se pri tom istovremeno ne osigurava dodatna zaštita postojećih potraživanja. Usluga se pruža 60 dana nakon isteka roka dospijeća plaćanja bez mogućnosti naplate iz instrumenata osiguranja plaćanja i bez mogućnosti obustave usluge za koju je nesporno