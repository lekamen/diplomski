 prioritetnih ciljeva operativnih programa te sudjeluje u pripremi izvješća o praćenju. U skladu s Komunikacijskom strategijom za Operativni program »Regionalna konkurentnost« 2007.-2013. i »Konkurentnost i kohezija« 2014.-2020., provodi mjere informiranja i komunikacije, s posebnim naglaskom na mjere namijenjene korisnicima te o njima izvještava nadležne ustrojstvene jedinice. Sudjeluje u upravljanju rizicima na razini prioritetnih osi, sudjeluje u provedbi aktivnosti prevencije, otkrivanja i ispravljanja nepravilnosti te utvrđivanju mjera za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Službe.«.
Članak 18.
Naslov iznad članka 68. i članak 68. mijenjaju se i glase:
»5.2.2.2. Odjel za podršku sustavu
Članak 68.
Odjel za podršku sustavu obavlja stručne, administrativne i upravno-pravne poslove koji se odnose na uspostavu i poboljšanje funkcioniranja Posredničkog tijela razine 1. Odgovoran je za upravljanje ljudskim potencijalima na razini Posredničkog tijela razine 1 u aktivnostima koje su specifične za sustav upravljanja i kontrole korištenja sredstava iz fondova Europskih i strukturnih instrumenata. Odjel upravlja rizicima na razini prioritetnih osi, odnosno na razini Posredničkog tijela razine 1 u okviru Operativnog programa »Regionalna konkurentnost« 2007.-2013. i Operativnog programa »Konkurentnost i kohezija« 2014.-2020. Odjel osigurava redovitu procjenu rizika, organizira sastanke za upravljanje rizicima, vodi i ažurira registar rizika, priprema akcijske planove za smanjenje rizika, izvještava o rizicima. Odjel koordinira izradu i redovno ažuriranje priručnika o internim procedurama s odgovarajućim revizijskim tragom te pripremu i izmjene drugih dokumenata i procedura sustava unutarnje kontrole na razini Posredničkog tijela razine 1. Vodi i održava registar preporuka revizije, prati i izvještava o provedbi revizijskih preporuka, osigurava suradnju s revizorima. Vodi evidenciju preporuka Upravljačkog tijela proizašlih iz provjera na razini sustava, odnosno kontrole delegiranih funkcija, prati njihovu provedbu, osigurava suradnju s Upravljačkim tijelom za vrijeme i nakon kontrolne provjere te izvještava Upravljačko tijelo o provođenju delegiranih funkcija. Odjel po potrebi sudjeluje u provedbi obrazovnih aktivnosti o Fondovima za tijela državne i javne uprave, pravne osobe s javnim ovlastima, jedinice lokalne i područne (regionalne) samouprave i potencijalne prijavitelje te druge dionike. Odjel koordinira provedbu aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama na razini prioritetnih osi, odnosno na razini Posredničkog tijela razine 1 u okviru Operativnog programa »Regionalna konkurentnost« 2007.-2013. i Operativnog programa »Konkurentnost i kohezija« 2014.-2020. Odjel osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Posredničkog tijela razine 1.«.
Članak 19.
Naslov iznad članka 69. i članak 69. mijenjaju se i glase:
»5.3. Sektor za provedbu programa Europske unije
Članak 69.
Sektor za provedbu programa Europske unije odgovoran je za davanje podrške jačanju konkurentnosti hrvatskog gospodarstva kroz provedbu programa i projekata u cilju poticanja istraživanja, razvoja i inovacija te energetske učinkovitosti i obnovljivih izvora energije poslovnog sektora financiranih iz Europskih strukturnih i investicijskih fondova i drugih izvora financiranja. Surađuje s Koordinacijskim tijelom, Upravljačkim tijelom i Posredničkim tijelom razine 2 tijekom izrade,