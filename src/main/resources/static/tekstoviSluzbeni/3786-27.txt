 nad delegiranim poslom od strane radnika Agencije.
(4) Ugovor o delegiranju poslova iz stavka 3. ovoga članka ne može stupiti na snagu bez odobrenja odnosno obavještavanja Agencije.
(5) Društvo za upravljanje je dužno na svojim mrežnim stranicama objaviti podatak o poslovima koji su delegirani na treću osobu, kao i o identitetu treće osobe. Ako treća osoba dalje delegira obavljanje delegiranih poslova, prema odredbama članka 72. ovoga Zakona, društvo za upravljanje će na svojim mrežnim stranicama objaviti i taj podatak, uz identitet te osobe, odmah po stupanju na snagu toga ugovora.
(6) Agencija će pravilnikom detaljnije propisati postupak delegiranja poslova na treće osobe od strane društva za upravljanje te sadržaj ugovora o delegiranju poslova.
Članak 70.
Delegiranje poslova na treće osobe moguće je samo uz ispunjenje sljedećih uvjeta:
a) delegiranje se provodi iz objektivnih razloga i isključivo radi povećanja učinkovitosti obavljanja tih poslova
b) treća osoba mora imati sve potrebne resurse za pravilno, kvalitetno i učinkovito obavljanje delegiranih poslova
c) ovlaštene osobe treće osobe moraju imati dobar ugled te stručne kvalifikacije i iskustvo potrebno za obavljanje delegiranih poslova
d) društvo za upravljanje mora dokazati da je treća osoba kvalificirana i sposobna za obavljanje delegiranih poslova, da je izabrana primjenom dužne pažnje i da društvo za upravljanje može u svako doba učinkovito nadzirati obavljanje delegiranih poslova
e) društvo za upravljanje će kontinuirano nadzirati treću osobu u obavljanju delegiranih poslova
f) društvo za upravljanje ne smije delegirati poslove na treće osobe do te mjere da se više ne može smatrati društvom koje upravlja UCITS fondovima (»poštanski sandučić«)
g) poslovi se ne smiju delegirati na osobu čiji interesi mogu biti u sukobu s interesima društva za upravljanje, UCITS fonda ili njegovih ulagatelja
h) delegiranjem se ne umanjuje učinkovitost nadzora nad društvom za upravljanje i UCITS fondovima
i) delegiranjem se ne smiju ugroziti interesi ulagatelja i UCITS fonda
j) društvo za upravljanje i dalje ostaje u potpunosti odgovorno za obavljanje delegiranih poslova
k) u prospektu UCITS fonda naveden je popis poslova koji su delegirani na treću osobu i osoba na koju su oni delegirani i
l) društvu za upravljanje mora biti omogućeno da u bilo kojem trenutku može trećoj osobi dati daljnju uputu ili raskinuti ugovor o delegiranju s trenutnim učinkom kada je to u interesu ulagatelja.
Članak 71.
(1) Poslovi upravljanja imovinom UCITS fonda ili upravljanja rizicima mogu se delegirati samo na osobe koje imaju odobrenje ili drugu odgovarajuću dozvolu za upravljanje imovinom od strane nadležnog tijela te podliježu nadzoru prema odredbama mjerodavnog prava.
(2) Osobama iz stavka 1. ovoga članka smatraju se:
1. društva za upravljanje UCITS fondovima s odobrenjem za rad izdanim u skladu s ovim Zakonom ili propisom kojim se u pravni poredak matične države članice društva za upravljanje prenose odredbe Direktive 2009/65/EZ
2. investicijska društva s odobrenjem za upravljanje portfeljem izdanim u skladu s odredbama zakona kojim se uređuje osnivanje i rad investicijskih društava ili propisom kojim se u pravni poredak matične države članice investicijskog društva prenose odredbe Direktive 2004/39/EC
3. kreditne institucije s odobrenjem za upravljanjem portfeljem izdanim u skladu s odredbama zakona kojim se uređuje osnivanje i rad kreditnih institucija ili propisom kojim se u pravni poredak matične države članice kreditne institucije prenose odredbe Direktive 2004/39/EC
4. vanjski upravitelji alternativnim investicijskim fondovima s odobrenjem za rad izdanim u skladu s odredbama zakona kojim se uređuje osnivanje i rad društava za upravljanje alternativnim investicijskim fondovima ili propisom kojim se u pravni poredak matične države članice društva za upravljanje alternativnim investicijskim fondovima prenose odredbe Direktive 2011/61/EU i
5. osobe iz treće države koje imaju odobrenje za