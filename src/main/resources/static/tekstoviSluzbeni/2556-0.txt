136 18.12.2015 Program praćenja kvalitete tekućih naftnih goriva za 2016. godinu
MINISTARSTVO ZAŠTITE OKOLIŠA I PRIRODE
2557
Na temelju članka 25. stavka 3. Uredbe o kvaliteti tekućih naftnih goriva (»Narodne novine«, broj 113/2013, 76/2014, 56/2015, u daljnjem tekstu: Uredba), ministar zaštite okoliša i prirode donosi
PROGRAM
PRAĆENJA KVALITETE TEKUĆIH NAFTNIH GORIVA ZA 2016. GODINU
I. UVOD
I.1. Program praćenja kvalitete tekućih naftnih goriva koja se stavljaju na tržište Republike Hrvatske ili koja se koriste za vlastite potrebe za 2016. godinu (u daljnjem tekstu: Program) sadrži:
1. način uzorkovanja tekućih naftnih goriva posebno za benzinske postaje i skladišta,
2. broj i učestalost uzimanja uzoraka tekućih naftnih goriva,
3. lokacije uzorkovanja, ovisno o količini tekućih naftnih goriva koje je dobavljač stavio na tržište Republike Hrvatske ili koje koristi za vlastite potrebe,
4. način obavljanja laboratorijske analize uzoraka tekućih naftnih goriva te izvješćivanje o provedbi analiza.
I.2. Program se u dijelu koji se odnosi na praćenje kvalitete benzina i dizelskog goriva izrađuje sukladno odredbama norme HRN EN 14274.
II. NAČIN UZORKOVANJA I UČESTALOST UZORKOVANJA TEKUĆIH NAFTNIH GORIVA NA BENZINSKIM POSTAJAMA
II.1. Način uzorkovanja tekućih naftnih goriva na benzinskim postajama
1. Uzorkovanje se obavlja prema normi HRN EN 14275.
2. Uzorak se uzima preko uređaja za istakanje.
3. Neposredno prije početka uzorkovanja se preko ručke uređaja za istakanje istoče najmanje 4 litre goriva. To gorivo se ne smije upotrijebiti kao uzorak.
4. Neposredno nakon istakanja iz prethodne točke uzima se uzorak neposrednim punjenjem goriva u posude za uzorkovanje, čiji volumen nije manji od 4 litre.
5. Tijekom uzorkovanja treba uzeti tri usporedna uzorka, tako da je omogućeno izvođenje kasnijeg dodatnog ispitivanja kvalitete goriva u drugim laboratorijima bez prelijevanja i dijeljenja uzoraka.
6. Usporedni uzorci moraju biti zapečaćeni i odgovarajuće označeni zbog osiguranja sljedivosti od uzorkovanja do završetka postupka ispitivanja kvalitete goriva. Usporedne uzorke čuva izvoditelj uzorkovanja kvalitete tekućih naftnih goriva najmanje do zaključivanja postupka, tj. do dobivanja podataka o obavljenom ispitivanju, tj. u slučaju nesukladnih rezultata do dodatnog ispitivanja.
7. Posude za uzorkovanje, postupci rukovanja s njima, rukovanje s uzorcima i skladištenje moraju biti prema normi HRN EN ISO 3170.
II.2. Minimalni broj uzorkovanja tekućih naftnih goriva na benzinskim postajama u tekućoj godini
Minimalni broj uzoraka u pojedinom vremenskom razdoblju kroz godinu Minimalni ukupan broj uzorkovanja Vrsta goriva Zimsko razdoblje Ljetno razdoblje 01. 10. – 30. 04. 01. 05. – 30. 09. BMB(*) ≥95 50 50 100 BMB(*) ≥98 5 5 10 Dizelsko gorivo 50 50 100 Plinsko ulje za grijanje (ekstra lako loživo ulje) 40 - 40
(*) BMB znači bezolovni motorni benzin
Ljetno razdoblje traje od 1. svibnja do 30. rujna, a zimsko od 1. listopada do 30. travnja. Broj uzetih uzoraka u pojedinom razdoblju treba podjednako rasporediti po mjesecima.
Za potrebe provedbe praćenja kvalitete tekućih naftnih goriva u tekućoj godini broj uzoraka se u pojedinom vremenskom razdoblju dijeli među pojedinim dobavljačima goriva obzirom na njihov udjel prodaje pojedinog goriva na tržištu u protekloj godini, ali najmanje jedan uzorak u sezoni po pojedinom dobavljaču.
II.3. Broj uzorkovanja tekućih naftnih goriva na benzinskim postajama po dobavljačima na njihovim lokacijama
DOBAVLJAČ (OIB) SJEDIŠTE Broj uzorkovanja BMB ≥95 BMB ≥98 Dizel Plinsko ulje ADRIA OIL d.o.o., (OIB: 03004159051) Spinčići 38, 51215 Kastav 2 - 3 2 AGRO-AMERIKA d.o.o., (OIB: 31825690605) Glavna 47, 40321 Mala Subotica - - 1 - ANTUNOVIĆ TA d.o.o., (OIB: 93069505794) Zagrebačka avenija 100/A, 10000 Zagreb 1 - 2 2 APIOS d.o.o., (OIB: 72594208197) Vinogradska 20, 10312 Kloštar Ivanić 1 - 1 1 AUTO KOREN d.o.o., (OIB: 60379012458) Vrbovečka 35, 48260 Križevci 1 - - - BAGY d.o.o., (OIB: 33202758293) Jelsa b.b., 21465