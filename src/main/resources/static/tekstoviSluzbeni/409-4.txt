 te izvještava Ministarstvo poljoprivrede i HPA o svom radu.
Članak 9.
(1) Kada se odbije prijava kopitara na natjecanje, organizator natjecanja mora obavijestiti vlasnika kopitara ili njegovog zakonskog zastupnika o razlozima odbijanja prijave kopitara registriranog u državi članici Europske unije.
(2) O razlozima odbijanja prijave kopitara na natjecanje organizator natjecanja dužan je izvijestiti Nacionalni sportski savez, a ona Koordinirajuće tijelo.
(3) Vlasnik kopitara odnosno njegov zakonski zastupnik može o odbijanju prijave kopitara na natjecanje zahtijevati mišljenje organizatora natjecanja i Nacionalnog sportskog saveza za pojedinu disciplinu konjičkog sporta te naposljetku mišljenje Povjerenstva.
VI. PRIJELAZNE I ZAVRŠNE ODREDBE
Članak 10.
Organizatori natjecanja dužni su Pravila, koje donose Nacionalni sportski savezi, uskladiti s odredbama ovoga Pravilnika i dostaviti ih Povjerenstvu u roku od tri mjeseca od stupanja ovoga Pravilnika na snagu.
Članak 11.
Stupanjem na snagu ovog Pravilnika prestaje važiti Pravilnik o uvjetima za sudjelovanje kopitara na natjecanjima te prikupljanju podataka s natjecanja (»Narodne novine«, broj 154/2008).
Članak 12.
Ovaj Pravilnik stupa na snagu osmog dana od dana objave u »Narodnim novinama«.
Klasa: 320-08/14-01/17
Urbroj: 525-07/1372-15-14
Zagreb, 6. veljače 2015.
Ministar Tihomir Jakovina, v. r.
