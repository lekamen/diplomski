114 21.10.2015 Rješenje Ministarstva zdravlja klasa: UP/I-510-01/14-01/26, urbroj: 534-04-1-2/7-15-24 od 6. listopada 2015
MINISTARSTVO ZDRAVLJA
2186
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Zavodu za reumatologiju i kliničku imunologiju Klinike za unutarnje bolesti Kliničkog bolničkog centra Split, dodjeljuje se naziv »Referentni centar Ministarstva zdravlja za sistemsku sklerozu« na vrijeme od pet godina.
2. Zavod za reumatologiju i kliničku imunologiju Klinike za unutarnje bolesti Kliničkog bolničkog centra Split, dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za sistemsku sklerozu«.
3. »Referentni centar Ministarstva zdravlja za sistemsku sklerozu« Zavoda za reumatologiju i kliničku imunologiju Klinike za unutarnje bolesti Kliničkog bolničkog centra Split, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/26
Urbroj: 534-04-1-2/7-15-24
Zagreb, 6. listopada 2015.
Ministar prim. Siniša Varga, dr. med. dent., v. r.
