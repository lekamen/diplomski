40 10.04.2015 Odluka o opozivu generalnog konzula Republike Hrvatske u Bosni i Hercegovini, sa sjedištem u Mostaru
PREDSJEDNICA REPUBLIKE HRVATSKE
821
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 23. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/1402/27, urbroj: 5030115/1-15-08 od 26. ožujka 2015., donosim
ODLUKU
O OPOZIVU GENERALNOG KONZULA REPUBLIKE HRVATSKE U BOSNI I HERCEGOVINI, SA SJEDIŠTEM U MOSTARU
VELIMIR PLEŠA opoziva se dužnosti generalnog konzula Republike Hrvatske u Bosni i Hercegovini, sa sjedištem u Mostaru i konzularnim ovlastima nad konzularnim područjem koje obuhvaća sljedeće općine: Bileću, Bosansko Grahovo, Čapljinu, Čitluk, Gacko, Glamoč, Grude, Jablanicu, Konjic, Kupres, Livno, Ljubinje, Ljubuški, Mostar, Neum, Nevesinje, Posušje, Prozor/Rama, Ravno, Stolac, Široki Brijeg, Tomislavgrad i Trebinje.
Ova Odluka stupa na snagu 30. lipnja 2015. godine.
Klasa: 018-07/15-03/05 Urbroj: 71-05-03/1-15-2 Zagreb, 1. travnja 2015.
Predsjednica Republike Hrvatske Kolinda Grabar-Kitarović, v. r.
