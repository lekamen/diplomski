 veličina poljoprivrednog gospodarstva.
(3) Na jednom poljoprivrednom gospodarstvu ista nepoljoprivredna djelatnost može se pokrenuti i razvijati samo jednom.
(4) Korisnik je dužan uz Zahtjev za potporu dostaviti izjavu da mu nisu dodijeljena bespovratna sredstva za ista prihvatljiva ulaganja navedena u članku 7. ovoga Pravilnika od strane središnjih tijela državne uprave, jedinice lokalne i područne (regionalne) samouprave te pravne osobe koja dodjeljuje državne potpore.
(5) Ako su korisniku dodijeljena bespovratna sredstva u obliku subvencija kamatne stope ili subvencija naknada za jamstvo, za isti iznos umanjiti će se iznos potpore korisniku koji ne može biti veći od najvišeg iznosa potpore određenog ovim Pravilnikom.
(6) Nije dozvoljeno poduzimanje radnji koje bi mogle dovesti do financiranja istih prihvatljivih ulaganja iz ostalih fondova Europske unije, uključujući i prijavu na natječaj za dodjelu sredstava.
(7) Za sve podnijete Zahtjeve za potporu izvršiti će se procjena poslovnog plana.
(8) Korisnik istovremeno ne može podnijeti Zahtjev za potporu za više od jednog prihvatljivog ulaganja iz članka 7. ovoga Pravilnika.
(9) Ako korisnik podnese Zahtjev za potporu za više ulaganja tijekom jednog natječaja, u obzir će se uzeti ranije podnesen Zahtjev za potporu, dok će za ostale zahtjeve za potporu Agencija za plaćanja donijeti odluku o odbijanju.
(10) Ako korisnik podnese više Zahtjeva za potporu unutar jednog ulaganja tijekom jednog natječaja, u obzir će se uzeti ranije podnesen Zahtjev za potporu, dok će za ostale zahtjeve za potporu Agencija za plaćanja donijeti Odluka o odbijanju.
(11) Tijekom jednog natječaja korisnik koji je podnio Zahtjev za potporu ne može imati za nositelja odgovornu osobu koja je i nositelj/odgovorna osoba drugog korisnika koji je podnio Zahtjev za potporu unutar Podmjere 6.4.
(12) Zahtjev za potporu za novo ulaganje iz članka 7. ovoga Pravilnika može se podnijeti tek nakon izvršene konačne isplate potpore po prethodnom Zahtjevu po potporu.
(13) Korisnik tek nakon izvršene konačne isplate potpore unutar Podmjere 6.4. može podnijeti Zahtjev za potporu za Podmjere 6.1., 6.2. i 6.3.
(14) Trajanje projekta nakon izdavanja Odluke o dodjeli sredstava do podnošenja konačnog Zahtjeva za isplatu može trajati najduže:
– do 24 mjeseca za građenje
– do 12 mjeseci za opremanje.
(15) Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen Zahtjev za potporu te objavljenom na mrežnoj stranici Europske komisije: http://ec.europa.eu/budget/inforeuro/.
(16) U okviru dodjele potpore primjenjivati će se odredbe članka 10. Zakona o državnim potporama (»Narodne novine« broj 47/15).
(17) Ako korisnik kupuje zemljište i/ili objekt iz članka 9. stavka 1. točke 5. ovoga Pravilnika prije podnošenja Zahtjeva za potporu prilikom podnošenja Zahtjeva za potporu mora priložiti ugovor o kupoprodaji i prijedlog za uknjižbu s prijemnim štambiljem općinskog suda.
(18) U slučaju ulaganja iz stavka 17. ovoga članka korisnik mora prilikom podnošenja Zahtjeva za potporu dostaviti elaborat procjene tržišne vrijednosti nekretnine izrađen od ovlaštenog sudskog vještaka.
(19) U slučaju ulaganja u građenje i/ili opremanje objekata koji nisu u vlasništvu korisnika, korisnik mora dokazati da ima pravo koristiti katastarsku česticu/lokaciju ulaganja dostavljanjem Ugovora o najmu/koncesiji/zakupu/služnosti koji mora biti sklopljen na rok od najmanje deset godina računajući od trenutka podnošenja Zahtjeva za potporu. Navedeni Ugovori moraju biti upisani u zemljišne knjige.
Poslovni plan
Članak 11.
(1) Poslovni plan treba biti izrađen u skladu s uputama i pojašnjenjima u Zahtjevu za potporu – dio »Poslovni plan« i predloškom u Excel formatu pod nazivom »Poslovni plan« koji je potrebno u cijelosti popuniti sukladno pripadajućim uputama i učitati u Zahtjev za potporu.
(2) Agencija za plaćanja će donijeti Odluku o odbijanju zahtjeva za potporu kod kojih »Poslovni plan« nije u