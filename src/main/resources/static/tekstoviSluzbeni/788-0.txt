38 03.04.2015 Pravilnik o rasporedu sredstava za financiranje građenja i održavanja javnih cesta županijskim upravama za ceste u 2015. godini
MINISTARSTVO POMORSTVA, PROMETA I INFRASTRUKTURE
789
Na temelju članka 92. Zakona o cestama (»Narodne novine« br. 84/2011, 22/2013, 54/2013, 148/2013 i 92/2014), ministar pomorstva, prometa i infrastrukture donosi
PRAVILNIK
O RASPOREDU SREDSTAVA ZA FINANCIRANJE GRAĐENJA I ODRŽAVANJA JAVNIH CESTA ŽUPANIJSKIM UPRAVAMA ZA CESTE U 2015. GODINI
Članak 1.
Ovim se Pravilnikom županijskim upravama za ceste raspoređuje iznos financijskih sredstava za održavanje i građenje županijskih i lokalnih cesta iz sredstava koja će Hrvatske ceste d.o.o. u 2015. godini ostvariti temeljem članka 91. Zakona o cestama.
Ukupna izdvajanja Hrvatskih cesta d.o.o., iz stavka 1. ovoga članka za 2015. godinu iznose 120 milijuna kuna.
Članak 2.
Od ukupno planiranih 120 milijuna kuna iz članka 1. stavak 2. ovog Pravilnika, 20 milijuna kuna namijenjeno je za interventne zahvate po posebnom nalogu ministra pomorstva, prometa i infrastrukture.
Za navedena interventna sredstva, ministar pomorstva, prometa i infrastrukture donosi posebnu Odluku o rasporedu sredstava za interventne zahvate, a županijskim upravama za ceste sredstva za tu namjenu doznačavat će se prema dostavljenim i ovjerenim situacijama izvođača radova.
Članak 3.
U svrhu reguliranja međusobnih odnosa i uvjeta korištenja raspoređenih sredstava, a po donošenju ovog Pravilnika, sklopit će se između Hrvatskih cesta d.o.o. i svakom od Županijskih uprava za ceste Ugovor o financiranju županijskih i lokalnih cesta iz izvora sredstava Hrvatskih cesta d.o.o.
Članak 4.
Raspored sredstava u iznosu od 100 milijuna kuna vrši se na temelju mjerila iz članka 92. Zakona o cestama. Sredstva u ukupnom iznosu od 17.847.624 kuna namijenjena ujednačavanju redovnog održavanja doznačavat će se dvjema županijskim upravama za ceste mjesečno u visini 1/12 utvrđenog iznosa.
Ostala sredstva u visini od 82.152.376 kuna doznačavat će se županijskim upravama za ceste na temelju dostavljenih i ovjerenih situacija izvoditelja za izvedene radove izvanrednog održavanja, rekonstrukcije i građenja, uz koje je obavezno priložiti presliku ugovora.
Isto je potrebno dostaviti i za interventna sredstava prema Odluci o rasporedu sredstava za interventne zahvate, članak 2. stavak 2.
Članak 5.
Za izvršene radove prema članku 1. ovog Pravilnika postupak javne nabave obavezno je provesti u 2015. godini. Dodijeljena sredstva su samo za 2015. godinu, te neprovođenjem postupka javne nabave u 2015. godini i izostankom korištenja odobrenih sredstava u 2015. godini, sredstva se ne prenose u 2016. godinu.
U slučaju izostanka iskorištenja sredstava odobrenih u 2015. godini, potrebno je detaljno obrazložiti i opravdati nastali događaj, te zatražiti produženje roka korištenja u narednoj 2016. godini.
Članak 6.
S obzirom da Hrvatske ceste d.o.o. u ime i za račun županijskih uprava za ceste vrše nabavu soli za održavanje županijskih i lokalnih cesta u vrijeme trajanja zimske službe, potpisuje se Sporazum o reguliranju međusobnih obveza pri nabavci, isporuci i obračunu troškova soli. Temeljem navedenog Sporazuma Hrvatske ceste d.o.o. ispostavljat će županijskim upravama za ceste račun za isporuku soli po pojedinim županijskim upravama za ceste.
Članak 7.
U tablici br. 1 ovog Pravilnika prikazan je pregled sredstava sufinanciranja programa građenja i održavanja cesta županijskih uprava za ceste iz ukupnog prihoda Hrvatskih cesta d.o.o. u 2015. godini.
Tablica br. 1
Red. broj Županijska uprava za ceste Ujednačavanje redovnog održavanja Izvanredno održavanje, građenje i modernizacija Ukupno kn 1 2 3 4 5 1. Zagrebačke županije 4.500.000 4.500.000 2. Krapinsko-zagorske županije 2.500.000 2.500.000 3. Sisačko-moslavačke županije 803.652 8.196.348 9.000.000 4. Karlovačke županije 6.000.000 6.000.000 5. Varaždinske županije 3.000.000 3.000.000 6. Koprivničko-križevačke županije 4.500.000 4.500.000 7. Bjelovarsko-bilogorske