 srednjega poduzetništva i obrta nastavlja s radom kao Ministarstvo gospodarstva, poduzetništva i obrta
– Ministarstvo regionalnog razvoja i fondova Europske unije nastavlja s radom kao Ministarstvo regionalnoga razvoja i fondova Europske unije
– Središnji državni ured za upravljanje državnom imovinom prestaje s radom.
Članak 28.
Danom stupanja na snagu ovoga Zakona Ministarstvo državne imovine preuzima poslove, opremu, pismohranu i drugu dokumentaciju, sredstva za rad, financijska sredstva te prava i obveze Središnjeg državnog ureda za upravljanje državnom imovinom, kao i državne službenike i namještenike zatečene na preuzetim poslovima.
Državni službenici i namještenici Središnjeg državnog ureda za upravljanje državnom imovinom koji su u trenutku stupanja na snagu ovoga Zakona zatečeni na obavljanju preuzetih poslova nastavljaju s radom na poslovima na kojima su zatečeni i zadržavaju plaće prema dosadašnjim propisima, do donošenja rješenja o rasporedu na radna mjesta, odnosno sklapanja ugovora o radu, prema pravilniku iz članka 29. stavka 2. ovoga Zakona.
Članak 29.
Vlada Republike Hrvatske će u roku od 60 dana od dana stupanja na snagu ovoga Zakona donijeti uredbe o unutarnjem ustrojstvu središnjih tijela državne uprave koja mijenjaju ustrojstvo odnosno djelokrug, prema odredbama ovoga Zakona.
Čelnici središnjih tijela državne uprave iz stavka 1. ovoga članka dužni su uskladiti pravilnike o unutarnjem redu prema odredbama ovoga Zakona u roku od 30 dana od dana stupanja na snagu uredbi iz stavka 1. ovoga članka.
Članak 30.
Ministar nadležan za upravljanje državnom imovinom nositelj je svih ovlasti i zaduženja propisanih posebnim propisima iz područja upravljanja i raspolaganja imovinom u vlasništvu Republike Hrvatske za čelnika dosadašnjeg Državnog ureda za upravljanje državnom imovinom, odnosno Središnjeg državnog ureda za upravljanje državnom imovinom.
Članak 31.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/86
Zagreb, 11. studenoga 2016.
HRVATSKI SABOR
Predsjednik Hrvatskoga sabora Božo Petrov, v. r.
