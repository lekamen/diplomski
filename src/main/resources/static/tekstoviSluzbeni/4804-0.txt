100 02.11.2016 Odluka o izmjenama Odluke o blagajničkim zapisima Hrvatske narodne banke
HRVATSKA NARODNA BANKA
2153
Na temelju članka 10. i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donio je 26. listopada 2016.
ODLUKU
O IZMJENAMA ODLUKE O BLAGAJNIČKIM ZAPISIMA HRVATSKE NARODNE BANKE
I.
Točka III. Odluke o blagajničkim zapisima Hrvatske narodne banke (»Narodne novine«, br. 203/2003. i 133/2010.) mijenja se i glasi:
»Blagajničke zapise na aukcijama u svoje ime i za svoj račun mogu kupovati:
– kreditne institucije (banke i štedne banke) sa sjedištem u Republici Hrvatskoj koje su dobile odobrenje za rad od Hrvatske narodne banke,
– podružnice kreditnih institucija iz druge države članice Europske unije za koje je njezino nadležno tijelo dostavilo obavijest Hrvatskoj narodnoj banci o osnivanju podružnice u Republici Hrvatskoj,
– podružnice kreditnih institucija iz trećih država koje su od Hrvatske narodne banke dobile odobrenje za osnivanje podružnice kreditne institucije iz treće države i
– Hrvatska banka za obnovu i razvitak
(u nastavku teksta: banke).«
II.
U točki IV. Odluke dio rečenice koji glasi »kreditne institucije iz točke III. ove odluke« mijenja se i glasi »banke«.
III.
U točki VI. stavku 2. Odluke dio rečenice koji glasi »kreditne institucije navedene u točki III. ove Odluke« mijenja se i glasi »banke«.
IV.
Ova Odluka stupa na snagu osmoga dana od dana objave u »Narodnim novinama«.
O.br: 319-020/10-16/BV
Zagreb, 26. listopada 2016.
Guverner Hrvatske narodne banke prof. dr. sc. Boris Vujčić, v. r.
