49 30.05.2016 Mreža telemedicinskih centara
MINISTARSTVO ZDRAVLJA
1326
Na temelju članka 34.a stavka 4. Zakona o zdravstvenoj zaštiti (»Narodne novine«, broj 150/2008, 71/2010, 139/2010, 22/2011, 84/2011, 12/2012, 35/2012 – Odluka Ustavnog suda Republike Hrvatske, 70/2012, 82/2013, 22/2014 – Odluka Ustavnog suda Republike Hrvatske i 154/2014) na prijedlog Hrvatskog zavoda za telemedicinu, ministar zdravlja donosi
MREŽU
TELEMEDICINSKIH CENTARA
I.
Mrežom telemedicinskih centara određuje se potreban broj zdravstvenih ustanova, trgovačkih društava koja obavljaju zdravstvenu djelatnost te privatnih zdravstvenih radnika s odobrenjem za rad telemedicinskog centra koje daje Hrvatski zavod za telemedicinu.
II.
Mjerila za određivanje Mreže telemedicinskih centara su: ukupan broj stanovnika Republike Hrvatske, ukupan broj osiguranih osoba Hrvatskog zavoda za zdravstveno osiguranje, demografske karakteristike stanovništva, zdravstveno stanje stanovništva, socijalna struktura stanovništva, zemljopisni raspored i udaljenost zdravstvenih ustanova u odnosu na napučenost, gravitirajući broj stanovnika, zemljopisne karakteristike pojedinih područja, prometna povezanost, raspoloživost tehničkih resursa, raspoloživost zdravstvenih resursa, utjecaj okoliša na zdravlje stanovništva i gospodarske mogućnosti.
III.
Mreža telemedicinskih centara sastoji se od osnovne mreže telemedicinskih centara i proširene mreže telemedicinskih centara.
IV.
Osnovna mreža telemedicinskih centara jest mreža kojom se osigurava jednaka dostupnost zdravstvenih usluga na cijelom području Republike Hrvatske.
V.
Za telemedicinske specijalističke centre u osnovnoj mreži telemedicinskih centara određuje se za područje Republike Hrvatske: šifra telemedicinskog centra, naziv zdravstvene ustanove, adresa, područje medicinske struke telemedicinskog centra, vrsta telemedicinskih usluga te minimalan broj zdravstvenih radnika.
Zdravstveni radnik u telemedicinskom specijalističkom centru mora biti doktor medicine sa specijalizacijom iz područja medicinske struke za koju je telemedicinski centar osnovan.
Iznimno, za područje dijagnostike u radu s dijagnostičkim uređajima pri pružanju telemedicinskih usluga može biti uključen i zdravstveni radnik sa završenim preddiplomskim sveučilišnim studijem iz odgovarajućeg područja dijagnostike.
VI.
Za telemedicinske pristupne centre na primarnoj razini zdravstvene zaštite u osnovnoj mreži telemedicinskih centara određuje se za područje Republike Hrvatske, za područja jedinice područne (regionalne) samouprave, odnosno za područja jedinice lokalne samouprave: šifra telemedicinskog centra, županija, grad/naselje, vrsta telemedicinskih usluga i minimalan broj zdravstvenih radnika.
Telemedicinski pristupni centri iz stavka 1. ove točke koriste zdravstvene usluge telemedicinskih specijalističkih centara iz osnovne mreže telemedicinskih centara.
U telemedicinskom pristupnom centru iz stavka 1. ove točke poslove može obavljati zdravstveni radnik koji ima završen preddiplomski sveučilišni studij zdravstvenog usmjerenja ili doktor medicine specijalist hitne medicine u timu s najmanje medicinskom sestrom-medicinskim tehničarom.
Iznimno, na području gdje nije moguće osigurati uvjete u pogledu zdravstvenog radnika iz stavka 3. ove točke predviđene poslove može obavljati i medicinska sestra/medicinski tehničar opće njege.
VII.
Telemedicinski pristupni centar za laboratorijsku dijagnostiku, radiološku dijagnostiku i dijalizu u Domu zdravlja u osnovnoj mreži telemedicinskih centara osniva se isključivo za potrebe primanja telemedicinskih usluga iz tog područja medicinske struke.
Iznimno za potrebe obavljanja telemedicinskih usluga iz radiološke dijagnostike u Domu zdravlja, telemedicinski centar može pružati i primati telemedicinske usluge iz tog područja medicinske struke.
Za telemedicinske pristupne centre iz stavka 1. ove točke određuje se za područje Republike Hrvatske, za područja jedinice područne (regionalne) samouprave, odnosno za područja jedinice