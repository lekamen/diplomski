mjera opreza radi izbjegavanja oštećenja obale i građevina.
Članak 12.06 – Sastavi
Ograničava se veličina sastava na sektoru Kupa, tako da:
a) u nizvodnoj plovidbi smiju ploviti:
– potiskivani sastavi čije dimenzije ne prelaze 12 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 12 m;
– bočni sastavi čije dimenzije ne prelaze 20 m u širinu i 120 m u dužinu.
b) u uzvodnoj plovidbi smiju ploviti:
– potiskivani sastavi čije dimenzije ne prelaze 12 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 12 m;
– bočni sastavi čije dimenzije ne prelaze 20 m u širinu i 120 m u dužinu.
POGLAVLJE III SEKTOR »UŠĆE DRAVE – 22 rkm«
Članak 12.07 – Značenje izraza
Sektor »Ušće Drava – 22 rkm« podrazumijeva vodni put na rijeci Dravi od rkm 0 do rkm 22. Plovni put na ovom dijelu vodnog puta rijeke Drave širok je 60-80 m i definiran je svojom osi, lijevim i desnim rubom plovnog puta. Plovni put obilježen je oznakama na vodi, na obali i na mostovima.
Članak 12.08 – Zabrana plovidbe
(1) Zabranjena je plovidba za sva plovila, izuzev javnih plovila, na sektoru Ušće Drave – 22 rkm, kada je vodostaj na vodomjernoj stanici Osijek +500 cm i više.
(2) Plovidbe započete prije pojave takvog vodostaja smiju se nastaviti do prve sljedeće luke uz primjenu odgovarajućih mjera opreza radi izbjegavanja oštećenja obale i građevina.
Članak 12.09 – Plovidba
(1) Plovila i sastavi, izuzev čamaca, za plovidbu moraju koristiti plovni put.
(2) Čamci koji se kreću brzinama većim od 15 km/h u odnosu na obalu, za plovidbu moraju koristiti isključivo plovni put tako da svojim kretanjem ne ugrožavaju sigurnost plovidbe na plovnom putu.
(3) Čamci koji se kreću brzinom od 15 km/h i manjom u odnosu na obalu za plovidbu moraju koristiti dio vodnog puta van plovnog puta uz desnu i lijevu obalu gdje god za to postoje uvjeti (dubina i širina).
(4) Prolazak čamaca iz stavka 3. ovoga članka kroz plovni put mora se izvesti u najkraćem mogućem roku i nakon što se osobe koje upravljaju čamcem uvjere da im kretanje drugih plovila omogućava da to učine bez opasnosti i da ista ne moraju naglo mijenjati svoj kurs i brzinu.
Članak 12.10 – Sastavi
(1) Ograničava se veličina sastava na sektoru Ušće Drava do rkm 22. pri vodostaju Osijek od – 90 cm i višim i Aljmaš + 73 cm i višim, tako da:
a) u nizvodnoj plovidbi smiju ploviti:
– potiskivani sastavi koji se sastoje od potiskivača i najviše jednog poprečnog reda plovila i čije dimenzije ne prelaze 23 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 23 m;
– bočni sastavi čije dimenzije ne prelaze 23 m u širinu i 120 m u dužinu.
b) u uzvodnoj plovidbi smiju ploviti:
– potiskivani sastavi koji se sastoje od potiskivača i najviše jednog poprečnog reda plovila i čije dimenzije ne prelaze 23 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 23 m;
– bočni sastavi čije dimenzije ne prelaze 23 m u širinu i 120 m u dužinu.
(2) Ograničava se veličina sastava na sektoru Ušće Drava do rkm 22. pri vodostaju Osijek od – 90 cm i nižim i Aljmaš + 73 cm i nižim, tako da:
a) u nizvodnoj plovidbi smiju ploviti:
– potiskivani sastavi koji se sastoje od potiskivača i najviše jednog poprečnog reda plovila i čije dimenzije ne prelaze 11,5 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda plovila u teglju čija širina ne prelazi 11,5 m;
– bočni sastavi čije dimenzije ne prelaze 11,5 m u širinu i 120 m u dužinu.
b) u uzvodnoj plovidbi smiju ploviti:
– potiskivani sastavi koji se sastoje od potiskivača i najviše jednog poprečnog reda plovila i čije dimenzije ne prelaze 11,5 m u širinu i 120 m u dužinu;
– tegljeni sastavi koji se sastoje od tegljača i jednog poprečnog reda