 sakupljanja s Fondom sklopila ugovor;
3. Masa vozila je masa koja je navedena u homologacijskom dokumentu ili tehničkoj dokumentaciji vozila, kojoj se oduzima masa vozača koja iznosi 75 kilograma i masa goriva koja iznosi 40 kilograma;
4. Ministar je ministar nadležan za zaštitu okoliša;
5. Ministarstvo je ministarstvo nadležno za zaštitu okoliša;
6. Naknada gospodarenja otpadnim vozilima (u daljnjem tekstu: naknada gospodarenja) je novčani iznos koji plaćaju proizvođači i fizičke osobe – građani u svrhu pokrivanja troškova sakupljanja i obrade otpadnih vozila u sustavu kojim upravlja Fond, prilikom stavljanja na tržište novih ili rabljenih vozila;
7. Naknada za predaju otpadnog vozila na oporabu (u daljnjem tekstu: naknada) je novčani iznos kojim se stimulira predaja cjelovitih otpadnih vozila na oporabu;
8. Obrada otpadnog vozila je postupak obrade sukladno Zakonu, a nakon predaje otpadnog vozila u postrojenje radi uklanjanja onečišćujućih tvari, rastavljanja, drobljenja, usitnjavanja, oporabe ili pripreme za zbrinjavanje otpada nastalog u stroju za usitnjavanje te svaki drugi postupak oporabe i/ili zbrinjavanja otpadnog vozila i njegovih dijelova;
9. Omogućavanje dostupnosti na tržištu podrazumijeva svaku isporuku vozila za distribuciju, potrošnju ili uporabu na tržištu u Republici Hrvatskoj, uključujući internetsku prodaju i druge načine omogućavanja dostupnosti putem komunikacije na daljinu, za vlastite potrebe ili u okviru trgovačke djelatnosti, u zamjenu za plaćanje ili besplatno;
10. Opasna tvar je bilo koja tvar koja ispunjava kriterije za bilo koji od sljedećih razreda ili kategorija opasnosti navedenih u Prilogu I. Uredbe (EZ) broj 1272/2008 Europskog parlamenta i Vijeća od 16. prosinca 2008. o razvrstavanju, označavanju i pakiranju tvari i smjesa, o izmjeni i stavljanju izvan snage Direktive 67/548/EEZ i Direktive 1999/45/EZ i o izmjeni Uredbe (EZ) broj 1907/2006 (Tekst značajan za EPG) (SL L 353, 31. 12. 2008.),
– razredi opasnosti od 2.1 do 2.4, 2.6 i 2.7, 2.8 vrste A i B, 2.9, 2.10, 2.12, 2.13 kategorije 1 i 2, 2.14 kategorije 1 i 2, 2.15 vrste od A do F,
– razredi opasnosti od 3.1. do 3.6, 3.7 (nepoželjni učinci na spolnu funkciju i plodnost ili na razvoj), 3.8. (učinci različiti od opojnih učinaka), 3.9. i 3.10,
– razred opasnosti 4.1,
– razred opasnosti 5.1;
11. Oporaba otpadnih vozila je svaki postupak oporabe u skladu sa Zakonom, koji je prikladan i primjenjiv za oporabu otpadnih vozila;
12. Otpadno vozilo je vozilo koje radi oštećenja, dotrajalosti i drugih uzroka posjednik odbacuje, namjerava ili mora odbaciti u smislu Zakona, uključujući sve njegove sastavne dijelove i potrošne materijale koji u trenutku odbacivanja čine dio otpadnog vozila;
13. Podaci o rastavljanju otpadnog vozila predstavljaju sve informacije potrebne za pravilnu i za okoliš prihvatljivu obradu otpadnih vozila, uključujući i informacije o različitim dijelovima i materijalima u vozilu i položaju svih opasnih tvari u vozilu, vrstama i količinama nastalih »sirovina« i otpada kod provedbe postupka obrade, a koje su proizvođači vozila i sastavnih dijelova vozila obvezni staviti na raspolaganje postrojenjima za obradu u obliku priručnika ili u elektroničkom obliku;
14. Ponovna uporaba je svaki postupak kojim se dijelovi otpadnih vozila koji nisu otpad ponovno koriste u istu svrhu za koju su proizvedeni;
15. Recikliranje otpadnog vozila je svaki postupak oporabe kojim se otpadni materijali iz otpadnog vozila prerađuju u proizvode, materijale ili tvari za izvornu ili drugu svrhu, osim energetske oporabe. Energetska oporaba označava upotrebu gorivog otpada u kojem se gorivi otpad uporabljuje kao sredstvo za proizvodnju energije neposrednim spaljivanjem zajedno s drugim otpadom ili bez njega, ali s iskorištavanjem dobivene toplinske energije;
16. Registar je Registar gospodarenja posebnim kategorijama otpada;
17. Sakupljanje otpadnih vozila je prikupljanje otpadnih vozila, uključujući prethodno razvrstavanje i privremeno skladištenje u svrhu