 Šok
VAŽNO:
1. Svaki pacijent koji nije pri svijesti, ima jaku bol u prsima unatoč lijekovima, otežano diše ili ima konvulzivni napadaj je kritični pacijent i zbrinjava se odmah.
2. Na pacijenta koji kod dolaska u opservaciju prima kisik ili medicinska sestra procijeni da će mu biti potreban tijekom opservacije, za primjenu lijeka treba postupati po Pravilu 5.
Važno je znati da povećanje tjelesne temperature za 1°C dovodi do ubrzanja srčane akcije za 8 do 10 otkucaja u minuti, a broj respiracija raste za 4 u minuti.
STRANICA 2. i 3.
TRAJNO PRAĆENJE STANJA PACIJENTA
Vitalne funkcije
• učestalost mjerenja odnosno monitoring vitalnih funkcija ovisi o zdravstvenom stanju pacijenta i prvotnoj procjeni u opservaciji OHBP
• svako mjerenje treba evidentirati
Medicinsko-tehnički postupci
• upisuju se podaci o provedenim medicinsko tehničkim postupcima u opservaciji OHBP
• upisati datum/vrijeme, mjesto (izgled mjesta insercije )
Dijagnostički postupci
• upisati datum/vrijeme kad je ordiniran postupak
• upisati naziv postupka
• upisati kad je planiran postupak
• upisati kad je izvršen postupak
• u dekursus upisati eventualne promjene i zbivanja vezana uz pacijenta kao i podatke dobivene ili uočene kod pacijenta tijekom opservacije.
STRANICA 4.
Osobne stvari/ vrijednosti
• popisati stvari/vrijednosti pacijenta te predati iste primatelju uz potpis
Otpust pacijenta
• upisati podatke o otpustu nakon opservacije iz OHBP-a, način otpusta – hospitalizacija ili ne, u slučaju odbijanja potrebne hospitalizacije potreban je potpis pacijenta i navesti popis dokumentacije koja je predana pacijentu
Vodeći liječnik i medicinska sestra/tehničar
• upisati vrijeme opservacije i potpis liječnika i medicinske sestre koji su skrbili o pacijentu
Pojašnjenje kratica:
I.M. < 6 mj – preboljeli infarkt miokarda prije manje od 6 mjeseci
I.M. > 6 mj – preboljeli infarkt miokarda prije više od 6 mjeseci
KOPB – kronična opstruktivna bolest pluća
HIV – pacijent pozitivan na virus humane imunodeficijencije
CVI – cerebrovaskularni inzult
DODACI Sestrinskoj dokumentaciji u opservaciji OHBP
Ako je potrebno, sastavnice Sestrinske dokumentacije za bolničkog stacionarnog pacijenta mogu se koristiti i za pacijente u OHBP.
(na primjer obrasci:
– Unos i izlučivanje tekućine,
– Procjena bola,
– Nadzorna lista rizičnih postupaka u zdravstvenoj njezi – lista služi za upis mogućih komplikacija tijekom ili nakon izvođenja medicinsko tehničkih postupaka,za pacijente kod kojih je prisutan veći rizik za pojavu komplikacija (uvođenje NG sonde ili lavaža unutarnjih organa kod hipotermije, bronhoaspiracija kod pacijenata s trombocitopenijom, kateterizacija urina kod pacijenata s trombocitopenijom ili pancitopenijom...). Liječnik treba biti suglasan s izvođenjem postupka, što potvrđuje svojim potpisom,
– Izvješće o incidentu
– Otpusno pismo zdravstvene njege.
