pomoći u obavljanju revizije.
Članak 37.
Rukovoditelj unutarnje revizije dužan je u skladu s uputama Ministarstva financija dostaviti podatke vezane uz jedinicu za unutarnju reviziju i unutarnje revizore za potrebe vođenja registra jedinica za unutarnju reviziju i registra ovlaštenih unutarnjih revizora za javni sektor.
Članak 38.
Rukovoditelj unutarnje revizije korisnika proračuna uz odobrenje odgovorne osobe institucije obvezan je Ministarstvu financija do 31. siječnja elektroničkim putem dostaviti:
a) strateški plan unutarnje revizije za trogodišnje razdoblje
b) godišnji plan unutarnje revizije za tekuću godinu.
IZVJEŠTAVANJE O AKTIVNOSTIMA UNUTARNJE REVIZIJE
Članak 39.
Odgovorna osoba institucije o obavljenim revizijama i aktivnostima unutarnje revizije izvještava na godišnjoj razini sukladno propisima kojima se uređuje davanje Izjave o fiskalnoj odgovornosti.
IV. VIJEĆE ZA SUSTAV UNUTARNJIH KONTROLA U JAVNOM SEKTORU
Članak 40.
(1) Vijeće za sustav unutarnjih kontrola u javnom sektoru (u daljnjem tekstu: Vijeće) osniva se radi poticanja razvoja sustava unutarnjih kontrola u javnom sektoru. Vijeće je savjetodavno tijelo ministra financija i nema upravljačke ovlasti.
(2) Članove Vijeća, na prijedlog ministra financija, imenuje i razrješuje Vlada Republike Hrvatske.
(3) Ministar financija predsjednik je Vijeća, a članovi Vijeća imenuju se iz kruga osoba sa znanjem i iskustvom u području financijskog upravljanja, kontrola, unutarnje ili vanjske revizije te iz reda odgovornih osoba institucija.
(4) Članovi Vijeća imenuju se na četiri godine.
(5) Član Vijeća bit će razriješen dužnosti prije isteka vremena na koje je imenovan:
a) na vlastiti zahtjev ili
b) ako prestane obavljati dužnost koju je obavljao u trenutku imenovanja.
(6) Zadaće Vijeća su:
a) davanje preporuka za razvoj sustava unutarnjih kontrola
b) praćenje provedbe preporuka za razvoj sustava unutarnjih kontrola, koje je dalo Vijeće i Ministarstvo financija
c) davanje mišljenja o prijedlogu godišnjeg izvješća o sustavu unutarnjih kontrola u javnom sektoru prije njegova odobrenja od strane ministra financija i prije podnošenja Vladi Republike Hrvatske.
(7) Ministarstvo financija će Vijeću dati sve podatke potrebne za obavljanje zadaća propisanih ovim Zakonom, a odgovorna osoba institucije dužna je Vijeću na zahtjev dostaviti podatke potrebne za obavljanje njegovih zadaća.
(8) Ako Vijeće kroz svoje aktivnosti utvrdi da postoje određena otvorena pitanja koja proizlaze iz njegova rada, o tome izvještava Vladu Republike Hrvatske radi poduzimanja odgovarajućih radnji.
(9) Način rada i odlučivanja te druga pitanja od važnosti za rad Vijeća utvrđuju se poslovnikom o radu Vijeća.
(10) Vijeće se saziva prema potrebi, a najmanje dva puta godišnje.
V. KOORDINACIJA RAZVOJA SUSTAVA UNUTARNJIH KONTROLA U JAVNOM SEKTORU
Članak 41.
(1) Ministarstvo financija nadležno je za koordinaciju razvoja sustava unutarnjih kontrola u javnom sektoru, a za provedbu koordinacije zadužena je ustrojstvena jedinica Ministarstva financija nadležna za harmonizaciju aktivnosti razvoja sustava unutarnjih kontrola.
(2) Koordinacija iz stavka 1. ovoga članka uključuje:
a) pripremu zakona i podzakonskih propisa za razvoj sustava unutarnjih kontrola
b) koordinaciju razvoja sustava unutarnjih kontrola s ministarstvima nadležnim za strukturne reforme, reforme uprave te s drugim institucijama
c) izradu smjernica za razvoj sustava unutarnjih kontrola te metodologije rada unutarnje revizije
d) organizaciju izobrazbe za rukovoditelje i osobe uključene u koordinaciju razvoja sustava unutarnjih kontrola te unutarnje revizore
e) suradnju sa strukovnim organizacijama i drugim tijelima radi promoviranja sustava unutarnjih kontrola u javnom sektoru
f) izradu objedinjenoga godišnjeg izvješća o sustavu unutarnjih kontrola u javnom sektoru
g) vođenje registra jedinica za unutarnju reviziju i registra ovlaštenih unutarnjih revizora za javni sektor
h) provjeru primjene okvira za razvoj sustava unutarnjih kontrola radi