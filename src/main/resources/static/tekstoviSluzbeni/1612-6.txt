 članka, oduzeta roba se može prodati neposrednom pogodbom državnim tijelima, tijelima koja imaju javne ovlasti, ustanovama znanstvenog, kulturnog, zdravstvenog, obrazovnog, vjerskog ili socijalnog karaktera te humanitarnim organizacijama. Također, oduzetu robu koju se sukladno ovome Pravilniku ne uspije prodati na javnoj prodaji ili putem internetske prodaje (aukcije) moguće je prodati neposrednom pogodbom.«.
Članak 7.
U članku 124. stavku 1. iza riječi: »trošarinski proizvodi« dodaju se riječi: »te uređaji, oprema i druga roba«.
Članak 8.
Članak 125. mijenja se i glasi:
»(1) Trošarinske proizvode te uređaje, opremu i drugu robu iz članka 124. ovoga Pravilnika prodaje, besplatno dodjeljuje, odnosno uništava nadležni područni carinski ured.
(2) Na provedbu postupka javne prodaje, prodaje neposrednom pogodnom i internetske prodaje (aukcije) trošarinskih proizvoda te uređaja, opreme i druge robe na odgovarajući način se primjenjuju odredbe članaka 112. do 122. ovoga Pravilnika. Oduzete duhanske prerađevine i duhan mogu se neposredno prodati i ovlaštenom držatelju trošarinskog skladišta-proizvođaču koji će ga koristi kao sirovinu u proizvodnji novog trošarinskog proizvoda unutar kategorije duhanskih prerađevina te pravnim osobama koje su registrirane za obradu duhana u smislu duhanskih propisa.
(3) Sredstva ostvarena prodajom trošarinskih proizvoda te uređaja, opreme i druge robe raspoređuju se tako da se naplati trošarina, zatim troškovi postupka, a ostatak sredstava prihod je državnog proračuna Republike Hrvatske.«.
PRIJELAZNA ODREDBA
Članak 9.
Osobe koje imaju izvršna rješenja o upisu u odgovarajući upisnik sukladno duhanskim propisima dužne su postupati s duhanom sukladno članku 2. ovoga Pravilnika, a najkasnije do 15. rujna 2015. godine podnijeti prijavu za upis u registar trošarinskih obveznika.
Članak 10.
U Pravilniku o trošarinama (»Narodne novine«, broj 64/2013, 129/2013, 11/2014, 70/2014, 157/2014 i 8/2015) iza Priloga 48 dodaju se: Prilog 49 – Obrazac O-PD, Prilog 50 – Obrazac PUR-R, Prilog 51 – Obrazac ZPR, Prilog 52 – Obrazac ERSR i Prilog 53 – Obrazac EK, koji su tiskani uz ovaj Pravilnik i njegov su sastavni dio.
Članak 11.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/13
Urbroj: 513-02-1710/1-15-2
Zagreb, 22. srpnja 2015.
Ministar financija mr. sc. Boris Lalovac, v. r.
PRILOG 49 - 53

[1]Odnosi se na osobu koja neposredno odgovara za primitak pošiljke (to može biti osoba koja je ujedno i odgovorna osoba društva, ali i ne mora ukoliko se radi o većim poduzećima) 2 Odnosi se na osobu koja neposredno odgovara za otpremanje pošiljke (to može biti osoba koja je ujedno i odgovorna osoba društva, ali i ne mora ukoliko se radi o većim poduzećima) * Popunjava pošiljatelj/primatelj iz Republike Hrvatske
