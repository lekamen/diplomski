u međunarodnoj plovidbi na kružnim putovanjima dužni su VTS službi dostaviti plan plovidbe na odobrenje najmanje 3 sata prije isplovljenja.
(8) Plan plovidbe brodovi iz stavka 7. ovog članka dostavljaju, a VTS služba potvrđuje zaprimanje, putem elektroničke pošte ili drugih dostupnih komunikacijskih sredstava.«.
Članak 8.
U članku 64. stavku 3. iza riječi: »izdaje se« dodaju se riječi: »brodu što je moguće ranije, a najkasnije«.
Članak 9.
Iza članka 64. dodaje se Poglavlje 2. naziv poglavlja i članak 64.a koji glasi:
»Poglavlje 2.
VTS USLUGE ZA JAHTE I BRODICE
Članak. 64.a
(1) VTS služba pruža informacijsku podršku brodicama i jahtama (nautical Information Service – nIS) (u daljnjem tekstu: nIS) od značaja za sigurnu plovidbu u VTS području.
(2) Informacijska podrška iz stavka 1. ovog članka obuhvaća uslugu pružanja sljedećih podataka:
a. podaci o službama nadležnim za sigurnost pomorskog prometa,
b. meteorološki podaci,
c. hidrografski podaci,
d. podaci o stanju objekata sigurnosti plovidbe,
e. podaci o opasnostima koje predstavljati ugrozu brodicama/jahtama,
f. drugi podaci koji mogu biti od utjecaja za sigurnost pomorskog prometa.
(3) Pružanje podataka iz stavka 1. i stavka 2. ovoga članka osigurava se elektroničkom dostavom podataka uporabom mrežnih preglednika.
(4) Podaci iz stavka 2. točke c. ovog članka temelje se na službenim hidrografskim podacima Hrvatskog hidrografskog instituta.
(5) Podaci iz stavka 2. točke d. ovog članka temelje se na službenim obavijestima za pomorce (radiooglasi, SECURITE poruke i dr.).
(6) Brodice i jahte dužne su na vlastitu odgovornost uzeti u razmatranje podatke pružene u skladu s odredbama ovog članka.«.
Članak 10.
U članku 65. stavku 5. riječi: »navigacijskim kartama i priručnicima Hrvatskog hidrografskog instituta« zamjenjuju se riječima »pomorskim navigacijskim kartama i publikacijama«.
Članak 11.
U članku 67. stavku 2. iza riječi: »telefaks« stavlja se zarez i dodaje riječ »e-mail«.
Članak 12.
Iza članka 75. dodaje se glava IV. naziv glave i članci 75.a, 75.b, 75.c, 75.č, 75.ć, 75.d, 75.dž, 7.đ, 75.e, 75.f, 75.g, 75.h, 75.i, 75.j, 75.k, 75.l, 75.lj, 75.m, 75.n, 75.nj koji glase:
»Glava IV. STRUČNA OSPOSOBLJENOST DJELATNIKA VTS SLUŽBE
Poglavlje 1. OPĆE ODREDBE
Članak 75.a
U ovoj glavi Pravilnika propisuju se djelatnosti i poslovi VTS službe, razine odgovornosti, uvjeti i način stjecanja Svjedodžbi o stručnoj osposobljenosti i Ovjera osposobljenosti, programi izobrazbe djelatnika VTS službe, uvjeti i način obnove, zamjene i oduzimanja Svjedodžbi o stručnoj osposobljenosti i Ovjera osposobljenosti.
Članak 75.b
Za potrebe ove glave pojedini izrazi imaju sljedeća značenja:
– Službenik VTS službe je VTS operater (VTSO) ili VTS nadzornik (VTSS)
– Izobrazba – označava stjecanje znanja i vještina putem uvježbavanja i svladavanja stručnih programa posebne namjene propisanih ovim Pravilnikom
– Izobrazba na radu (On-the-Job training) – je izobrazba službenika VTS službe posebne namjene koja se obavlja tijekom rada u VTS službi i koja obuhvaća izobrazbu o postupcima i propisima, o uporabi opreme i informacijskih sustava VTS službe, te upoznavanje s osobitostima VTS sektora
– Svjedodžba o stručnoj osposobljenosti – je isprava izdana i ovjerena od strane Ministarstva u skladu s odredbama ovog Pravilnika, kojom se dokazuje odgovarajuća osposobljenost njezinog posjednika
– Ovjera osposobljenosti za VTS sektor – je isprava izdana i ovjerena od strane Ministarstva u skladu s odredbama ovog Pravilnika, kojom se dokazuje da je službenik VTS službe osposobljen obavljati djelatnost nadzora i upravljanja pomorskim prometom na odgovarajućoj razini odgovornosti i u određenim VTS sektorima
– Ovjera osposobljenosti VTS instruktora izobrazbe na radu – je isprava izdana i ovjerena od strane Ministarstva u skladu s odredbama ovog Pravilnika, kojom se dokazuje da je službenik VTS službe osposobljen provoditi program izobrazbe na radu u određenim VTS sektorima
– IALA – International Association of Marine Aids to