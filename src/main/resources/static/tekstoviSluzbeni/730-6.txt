 pred nastambu mora biti postavljena prepreka sa sredstvom za dezinfekciju.
Zabranjen je svaki kontakt ljudi s pticama, osim onih koje se brinu o pticama.
Uginule ptice moraju biti pretražene na klamidiozu i neškodljivo uklonjene na način propisan od strane nadležnog veterinarskog inspektora.
Ovlaštena veterinarska organizacija kojoj se prijavi sumnja na klamidiozu, dužna je obaviti popis jata i opisati jato u kojem se bolest pojavila (vrstu ptica, dob, spol i broj životinja) te poslati na laboratorijsku pretragu cijele svježe lešine, a od živih ptica obrisak konjunktive, ždrijela i kloake (tzv. trojni obrisak) te izmet od 30% ptica iz svakog sumnjivog jata.
Potvrda bolesti
Pozitivnim na klamidiozu smatra se jato u kojem je pretragom dostavljenih materijala utvrđena Chlamydophila psittaci, Real Time PCR ili konvencionalnom PCR metodom.
Kada se utvrdi klamidioza, nadležni veterinarski inspektor mora:
– zabraniti promet ptica iz zaraženog jata;
– narediti liječenje cijelog jata;
– najranije sedam dana po završetku liječenja narediti uzorkovanje i laboratorijsku pretragu jata kako bi se potvrdila učinkovitost provedenog liječenja. Na pretragu po završetku liječenja dostavlja se skupni uzorak izmeta čija količina mora obuhvatiti najmanje 30% jedinki u jatu;
– narediti neškodljivo uklanjanje uginulih ptica.
Nakon provedenog liječenja i izlječenja jata:
– potrebno je provesti čišćenje i završnu dezinfekciju;
– unošenje novih ptica u uzgoj dozvoljeno je tek nakon provedenog čišćenja i završne dezinfekcije.
Liječenje klamidioze
Iako je provedivo, liječenje ptica oboljelih od klamidioze s klinički izraženim znakovima bolesti je teško i ne preporuča se.
Prije provedbe samog liječenja potrebno se pridržavati sljedećih općih uputa:
– zaštititi ptice od stresa (premještanje, hladnoća, loši uvjeti držanja i prehrane) zbog umanjujućeg učinka lijekova i moguće pojave sekundarnih bakterijskih infekcija;
– redovito promatrati i vagati ptice ako se lijek daje u hrani;
– izbjegavati visoku koncentraciju kalcija (sipina kost, mineralni dodaci u obliku kamena ili drobljenih školjčica) i ostalih kationa u hrani (inhibira resorpciju oralno primijenjenih tetraciklina);
– po mogućnosti premjestiti ptice u novu, čistu nastambu te svakodnevno provoditi čišćenje;
– svakodnevno osigurati čistu vodu i vitaminske pripravke;
– provesti terapiju u cijelosti (ptice mogu izgledati klinički zdravo i smanjiti izlučivanje uzročnika već nakon prvog tjedna terapije);
– ako je odabran način liječenja putem vode za piće ili hrane potrebno je strogo kontrolirati prohtjev za istima te po potrebi promijeniti način liječenja.
Lijekovi izbora i način davanja lijeka
TETRACIKLINI
U liječenju klamidioze najčešće se koristi doksiciklin (bolje se apsorbira i sporije izlučuje iz organizma nego drugi tetraciklini, što omogućuje da se lijek daje u manjim dozama) te klortetraciklin i oksitetraciklin.
Moguće nuspojave primjene lijeka su: depresija, smanjena aktivnost, smanjen apetit te urin žutozelene boje. Ako se pojavi bilo koji od ovih simptoma, liječenje treba odmah prekinuti.
Primjena lijeka provodi se na jedan od sljedećih načina:
a. Per os
– Davanje lijeka u hrani
Potrošnju hrane treba svakodnevno pratiti, a ako se daje nova hrana u koju će se umiješati lijek, moramo biti sigurni da ju je ptica prihvatila (npr. pokušati hranu davati nekoliko dana prije nego li se lijek umiješa). U velikim uzgojima najčešće se daje klortetraciklin u dozi 2500 do 5000 ppm umiješan u hranu tijekom 45 dana.
– Davanje lijeka u vodi
U liječenju se najčešće koristi doksiciklin hiklat.
Doze preporučene prema vrstama ptica su:
Tigrice: ovaj način liječenja najčešće je neučinkovit;
Nimfe: 200 – 400 mg doksiciklin hiklata na 1 l vode;
Kakadui, amazone: 400 – 600 mg doksiciklin hiklata na 1 l vode;
Afričke sive papige: 800 mg doksiciklin hiklata na 1 l vode;
Ostale vrste: srednja doza 400 mg doksiciklin hiklata na 1 l vode;
Golubovi: 500 mg na 1 l vode.
– Davanje lijeka direktno u kljun (sondiranjem ili