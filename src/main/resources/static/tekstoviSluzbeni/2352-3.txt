 predstavnika kontaktirali te on negira da je došlo do nepravilnosti prilikom potpisivanja zahtjeva. Ovo, po mišljenju Suda, ukazuje da tuženik u konkretnom slučaju spor između pretplatnika i operatera nije riješio na transparentan odnosno objektivan i nediskriminirajući način u smislu članka 51. stavak 2. ZEK-a te je osporena odluka donesena na temelju nedovoljno i netočno utvrđenih činjenica posljedica čega je i povreda zakona na štetu tužiteljice.
Slijedom iznijetog, a na temelju odredbe članka 58. stavak 1. Zakona o upravnim sporovima (»Narodne novine« 20/10, 143/12, 152/14, dalje ZUS) tužbeni zahtjev je usvojen, osporena odluka poništena, a predmet, sukladno postavljenom tuženom zahtjevu kojim je Sud, na temelju odredbe članka 31. stavak 1. ZUS-a vezan, vraćen tuženiku na ponovni postupak.
U ponovnom postupku tuženik će, na odgovarajući način pribaviti izjavu konkretnog prodajnog predstavnika (kod 714000611) koju će dostaviti tužiteljici na očitovanje, po potrebi održati usmenu raspravu na koju će pozvati stranke i svjedoke, sve primjenom odnosnim odredaba ZUP-a (članci 58. do 70. ZUP-a) te ponovno, u skladu s utvrđenim činjeničnim stanjem te pravilima o teretu dokaza, ocijeniti, a u svijetlu odredbi ZZP-a te ZOO-a, postoji li u konkretnom odnosu operatora i potrošača elemenata mane volje na strani potrošača (članak 284. stavak 1. ZOO-a) i ponovno odlučiti o tužiteljičinu zahtjevu za rješavanje spora.
UPUTA O PRAVNOM LIJEKU
Protiv ove presude nije dozvoljena žalba (čl. 66a. st. 1. ZUS-a)
Broj: 4 UsI-2139/13-9
Rijeka, 19. lipnja 2015.
Sutkinja Snježana Horvat-Paliska, dipl. iur., v. r.
