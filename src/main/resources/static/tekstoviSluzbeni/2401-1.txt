 zahtjeve za produljenje rokova obrazlažući ih pregovorima s potencijalnim kupcima opreme i investitorima.
Tuženi također navodi da je 14. studenog 2014. sklopio predstečajnu nagodbu za neisplaćene dospjele obveze iz 2012. i 2013., pa proizlazi da tužitelj od ishođenje dozvole za uporabu radio frekvencijskog spektra nije podmirivao svoje obveze.
Vezano uz navode tužbe o povredi odredbe članka 93. stavka 2. ZEK-a upućuje na odgovarajući dio obrazloženja osporene odluke, a kao relevantnu činjenicu uzeo je u obzir financijski učinak koji će u budućnosti proizaći iz navedene situacije, imajući na umu postojeću neplaćenu naknadu od 1.722.000,00 kn uz skori nastup sljedećeg obračunskog razdoblja kojim će tužitelj biti terećen za daljnjih 999.600,00 kn to će samo povećati dug prema državnom proračun, a njega staviti u još teži financijski položaj. Drži stoga da je u cijelosti obrazložio osnovanost svoje odluke.
Osporava mogućnost nastanka štete korisnicima usluga i obrazlaže na koji način tužitelj može nastaviti svoju djelatnost navodeći da je produžen rok za dodatnih 30 dana za migracije korisnika prije konačnog prestanka korištenja dodijeljenih frekvencija te zaključno predlaže da Sud tužbu odbije u cijelosti kao neosnovanu.
Tužitelj se očitovao na odgovor na tužbu tužitelja svojim podneskom zaprimljen u Sudu 14. listopada 2015. naglašavajući i ponavljajući bitne navode svoje tužbe.
Tužbeni zahtjev nije osnovan.
Među strankama je sporna zakonitost odluke tuženog o oduzimanju dozvole za uporabu radiofrekvencijskog spektra br, RF-02/11 koja je tužitelju odobrena odlukom istog tijela od 30. studenog 2011.
Nije sporno da se temeljem odredbe članka 84. Zakona o elektroničkim komunikacijama (»Narodne novine« 73/08., 90/11., 133/12., 80/13. i 71/14. – dalje ZEK) za uporabu radiofrekvencijskog spektra na temelju dozvole plaća naknada, a izračun i visina naknade te način plaćanja propisuje se pravilnikom koje donosi Vijeće agencije, u svrhu podmirivanja troškova Agencije nastalih u upravljanju radiofrekvencijskim spektrom (Pravilnik o plaćanju naknada za obavljanje poslova Hrvatske regulatorne agencije za mrežne djelatnosti » Narodne novine« 160/13. odnosno 133/14.) i pravilnikom koji donosi ministar, za pravo uporabe radiofrekvencijskog spektra (Pravilnik o plaćanju naknada za pravo uporabe adresa, brojeva i radiofrekvencijskog spektra (»Narodne novine«, br. 154/08., 28/09., 97/10. i 92/12. i 62/14.). Navedenim pravilnicima je, u skladu s odredbama članka 84, stavka 2., 3. i 4. ZEK-a propisan izračun, visina i način podmirivanja dužnih naknada koje ima platiti korisnik dodijeljenog radiofrekvencijskog spektra.
Nadalje, prema odredbi članka 93. stavka 1. ZEK-a propisano je da će Agencija donijeti odluku o oduzimanju dozvole za uporabu radiofrekvencijskog spektra ako utvrdi da je ispunjen bilo koji od uvjeta taksativno navedenih u točkama 1. do 12., dakle i u slučaju iz točke 5., kod neplaćanja naknade u roku određenom opomenom.
Iz sadržaja spisa predmeta proizlazi nespornim da tužitelj od dodjeljivanja predmetne dozvole nije uredno podmirivao određenu naknadu po ispostavljenim računima te da je za razdoblje koje prethodi donošenju osporene odluke, za 2012. i 2013. godinu, dugovanje obuhvaćeno sklopljenom predsječajnom nagodbom po rješenju Trgovačkog suda u Varaždinu, poslovni broj: Stpn-87/14-11 od 14. studenog 2014. Za razdoblje korištenja dodijeljenog radiofrekvencijskog spektra u 2014. i 2015. nije također podmirio dužne naknade po ispostavljenim računima, ni u po opomenama ostavljenom roku, slijedom čega je donesena osporena odluka.
Imajući na umu nesporno činjenično stanje i izložene odredbe ZEK-a Sud ocjenjuje da je tuženo tijelo pravilno odlučilo s obzirom da su se stekli Zakonom propisani uvjeti za obavezno oduzimanje dozvole.
Pri tome se ne nalazi osnovanim prigovor vezan uz pogrešnu primjenu odredbe članka 93. stavka 2. ZEK-a, odnosno propuštanja ocjene bitnih pretpostavki za oduzimanje dozvole u smislu ocjene razmjernosti javnog 