 podatke o Nositeljima Programa osposobljavanja. Registar ustrojava i vodi Ministarstvo u elektroničkom obliku;
10. stručno usavršavanje je stručno usavršavanje certificiranih instalatera fotonaponskih sustava propisano člankom 32. ovoga Pravilnika.
(2) Riječi i pojmovi koji imaju rodno značenje korišteni u Pravilniku odnose se jednako na muški i ženski rod bez obzira jesu li korišteni u muškom ili ženskom rodu.
Prilozi Pravilniku
Članak 4.
Ovaj Pravilnik sadrži priloge koji su sastavni dio Pravilnika:
1. Prilog 1. Program izobrazbe za certificirane instalatere fotonaponskih sustava
2. Prilog 2. Izgled i sadržaj Certifikata za radove postavljanja fotonaponskih sustava (format A4)
3. Prilog 3. Obrazac zahtjeva za izdavanje Potvrde za obavljanje radova postavljanja fotonaponskih sustava u Republici Hrvatskoj temeljem certifikata izdanog u drugoj državi članici.
II. UVJETI I MJERILA ZA CERTIFICIRANE INSTALATERE FOTONAPONSKIH SUSTAVA
Certifikat
Članak 5.
(1) Radove na postavljanju fotonaponskih sustava može obavljati samo certificirani instalater fotonaponskih sustava.
(2) Certificirani instalater fotonaponskih sustava (u daljnjem tekstu: certificirani instalater) je fizička osoba kojoj je izdan Certifikat za radove postavljanja fotonaponskih sustava (u daljnjem tekstu: Certifikat).
(3) Certifikat iz stavka 2. ovoga članka izdaje se fizičkoj osobi koja ispunjava uvjete propisane ovim Pravilnikom.
Uvjeti za izdavanje Certifikata
Članak 6.
Fizičkoj osobi za radove iz članka 5. stavka 1. ovoga Pravilnika izdat će se Certifikat ako ispunjava sljedeće uvjete:
1a. posjeduje kvalifikaciju razine 4.1 Hrvatskog kvalifikacijskog okvira (III. stupanj strukovne spreme prema staroj Nacionalnoj klasifikaciji zanimanja): trogodišnje strukovno obrazovanje elektrotehničkog usmjerenja s najmanje pet godina radnog iskustva u struci, ili
1b. posjeduje kvalifikaciju razine 4.2 Hrvatskog kvalifikacijskog okvira (IV. stupanj strukovne spreme prema staroj Nacionalnoj klasifikaciji zanimanja): četverogodišnje strukovno srednjoškolsko obrazovanje elektrotehničkog usmjerenja s najmanje tri godine radnog iskustva u struci, ili
1c. posjeduje kvalifikaciju razine 5 i više Hrvatskog kvalifikacijskog okvira (V. i viši stupanj strukovne spreme prema staroj Nacionalnoj klasifikaciji zanimanja): stručni studiji, sveučilišni preddiplomski studiji, sveučilišni diplomski studiji i sl. elektrotehničkog usmjerenja s najmanje dvije godine radnog iskustva u struci;
2. završila je Program izobrazbe propisan ovim Pravilnikom;
3. položila je provjeru znanja koja se sastoji od teoretskog i praktičnog dijela sukladno Programu izobrazbe;
4. posjeduje liječničku potvrdu za sposobnost obavljanja rada na visini većoj od tri metra prema posebnom propisu.
Članak 7.
Fizičkoj osobi koja ispunjava uvjete iz članka 6. točka 2., 3. i 4. ovoga Pravilnika izdaje se Certifikat ako je završila odgovarajuće formalno obrazovanje odraslih sukladno članku 26. ovog Pravilnika, posjeduje najmanje kvalifikaciju razine 4.1 Hrvatskog kvalifikacijskog okvira (trogodišnje srednjoškolsko obrazovanje) te ima najmanje 2 godine radnog iskustva na radovima postavljanja fotonaponskih sustava.
Dužnosti i odgovornosti certificiranih instalatera
Članak 8.
(1) Certificirani instalater dužan je za vrijeme važenja Certifikata ispunjavati propisane uvjete za izdavanje Certifikata.
(2) Certificirani instalater odgovoran je za zakonitost, stručnost i točnost u obavljanju radova za koje mu je izdan Certifikat.
(3) Certificirani instalater dužan je redovito se stručno usavršavati. Stručno usavršavanje podrazumijeva pohađanje seminara za stručno usavršavanje kod Nositelja Programa osposobljavanja jednom godišnje u trajanju od minimalno 8 sati.
Fizičke osobe koje posjeduju certifikat izdan u drugoj državi članici
Članak 9.
(1) Fizička osoba iz druge države članice Europske unije odnosno fizička osoba iz Republike Hrvatske može u Republici Hrvatskoj obavljati radove postavljanja fotonaponskih sustava ako joj je certifikat