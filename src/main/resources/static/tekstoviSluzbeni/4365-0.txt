72 06.08.2016 Naredba o dopunama Naredbe o mjerama zaštite životinja od zaraznih i nametničkih bolesti i njihovom financiranju od 1. travnja do 31. prosinca 2016. godine
MINISTARSTVO POLJOPRIVREDE
1714
Na temelju članka 17. stavka 1. Zakona o veterinarstvu (»Narodne novine«, br. 82/13 i 148/13) ministar poljoprivrede donosi
NAREDBU
O DOPUNAMA NAREDBE O MJERAMA ZAŠTITE ŽIVOTINJA OD ZARAZNIH I NAMETNIČKIH BOLESTI I NJIHOVOM FINANCIRANJU OD 1. TRAVNJA DO 31. PROSINCA 2016. GODINE
Članak 1.
U Naredbi o mjerama zaštite životinja od zaraznih i nametničkih bolesti i njihovom financiranju od 1. travnja do 31. prosinca 2016. godine (»Narodne novine«, br. 31/16 i 55/16) u Dijelu I. Imunoprofilaktičke mjere iza točke 3. dodaje se točka 4. koja glasi:
»4. Bolest kvrgave kože.«.
Članak 2.
U Dijelu II. iza točke 3. dodaje se točka 4. koja glasi:
»4. Bolest kvrgave kože
(1) Sva goveda na području Republike Hrvatske moraju biti cijepljena protiv bolesti kvrgave kože, prema uputi proizvođača cjepiva, do 30. rujna 2016. godine, prema dinamici i rasporedu cijepljenja koje određuje čelnik Uprave za veterinarstvo i sigurnost hrane, ovisno o rizicima pojave bolesti i raspoloživim resursima.
(2) Sva goveda koja se dopreme iz drugih zemalja članica EU, odnosno uvezu iz trećih zemalja nakon 30. rujna 2016. godine, moraju biti cijepljena u roku od 30 dana od dana ulaska u Republiku Hrvatsku.
(3) Troškovi provođenja mjera iz stavka 1. ove točke podmiruju se iz državnog proračuna, a troškove provođenja mjera iz stavka 2. ove točke snosi posjednik životinja.«
Članak 3.
Ova Naredba stupa na snagu prvoga dana od dana objave u »Narodnim novinama«.
Klasa: 011-02/16-01/07
Urbroj: 525-10/0595-16-5
Zagreb, 2. kolovoza 2016.
Ministar prof. dr. sc. Davor Romić, v. r.
