 u propisanom roku, izdat će se izjava o poništenju obveze.
(13) Ako korisnik odustane od prihvatljivih aktivnosti iz članka 6. stavka 1. ovoga Pravilnika nakon podnošenja zahtjeva za isplatu ili podnese zahtjev za odustajanje, donijet će se potvrda o odustajanju.
(14) Ako korisnik dostavi konačni zahtjev za isplatu nakon propisanog roka, Agencija za plaćanja će izdati odluku o odbijanju zahtjeva za isplatu.
Članak 22.
(1) Nakon provjere zahtjeva za isplatu s pripadajućom dokumentacijom Agencija za plaćanja će donijeti:
a) odluku o isplati ili
b) odluku o odbijanju zahtjeva za isplatu.
(2) Agencija za plaćanja će donijeti odluku o odbijanju zahtjeva za isplatu zbog:
a) neispunjavanja uvjeta propisanih ovim Pravilnikom i natječajem
b) neprovođenja aktivnosti iz poslovnog plana
c) dostavljanja zahtjeva za isplatu nakon roka propisanog u članku 20. stavku 3. ovoga Pravilnika
d) onemogućavanja obavljanja kontrole na terenu
e) korištenja opreme i tehnologije na način koji nije u skladu s njegovom namjenom
f) utvrđenih razlika između dokumenata priloženih uz zahtjev za isplatu i dokumenata zatečenih u kontroli na terenu
g) nedostavljanja dokumentacije iz članka 21. stavak 8. ovoga Pravilnika
h) utvrđene nepravilnosti i/ili
i) sumnje na prijevaru, te će u tom slučaju Agencija za plaćanja zbog sumnje na prijevaru izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
POGLAVLJE III. KONTROLA NA TERENU
Članak 23.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Kontrolori provode kontrolu prije isplate druge, treće, četvrte i pete rate i tijekom petogodišnjeg razdoblja nakon izvršenog konačnog plaćanja (ex post kontrola).
(3) Osim redovnih kontrola, kontrole na terenu mogu se provoditi u bilo kojem trenutku unutar razdoblja iz stavka 2. ovoga članka.
(4) Osim djelatnika iz stavka 1. ovoga članka kontrolu provedbe poslovnog plana mogu obavljati i djelatnici Službe za unutarnju reviziju Agencije za plaćanja, djelatnici Upravljačkog tijela, ARPA-e, revizori Europske komisije, Europski revizorski sud, predstavnici OLAF-a te druge institucije koje za to imaju ovlasti po posebnim propisima.
Članak 24.
(1) Pri obavljanju kontrole na terenu kontrolori su ovlašteni:
1. pregledati opremu, tehnologiju te poslovnu dokumentaciju korisnika
2. izvršiti uvid u dokumente korisnika koji se odnose na stjecanje prava na potporu
3. provjeravati računovodstvene podatke iz poslovnih knjiga korisnika
4. provjeravati evidencije vezane uz provedbu aktivnosti iz poslovnog plana i poslovanje korisnika
5. provjeravati dokumente (račune, potvrde o plaćanju, bankovna izvješća korisnika i s njim povezanih osoba, podatke o korištenom materijalu, jamstvene listove, deklaracije i dr.)
6. provjeravati vjerodostojnost dokumenata poslanih uz zahtjev za isplatu
7. provjeravati uporabu opreme i tehnologije
8. provjeravati rješenja, ugovore, potvrde drugih tijela koja prate rad korisnika
9. provjeravati sve podatke koji se odnose na kvantitetu i kvalitetu roba i usluga
10. provjeravati dokumentaciju vezanu uz provedbu aktivnosti iz poslovnog plana
11. izvještavati nadležna tijela i tražiti provođenje određenog postupka ako sama nije ovlaštena izravno postupiti i
12. prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje kontrole.
(2) Kontrolori su ovlašteni izvršiti kontrolu kod pravnih i fizičkih osoba te osoba koje su povezane s korisnikom u vezi predmetne aktivnosti.
(3) Pravne i fizičke osobe iz stavka 2. ovoga članka dužne su omogućiti obavljanje kontrole, pružiti potrebne podatke i informacije te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
POGLAVLJE IV. POVRAT SREDSTAVA, PRIGOVORI I STUPANJE NA SNAGU
Članak 25.
(1) Agencija za plaćanja će odlukom o povratu sredstava od