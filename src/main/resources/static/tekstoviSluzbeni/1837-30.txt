 uključivo 6.8.5.1.6, zatim 6.8.5.1.8, 6.8.5.1.9, 6.8.5.1.13 do, uključivo, 6.8.5.1.16 i 6.8.5.1.21 do uključivo 6.8.5.1.24 te polovinu broja dijelova navedenih u 6.8.5.1.10 do, uključivo 6.8.5.1.12. Na tim splavima označavanje u skladu sa 6.9.7 i 6.10.7 mora sadržati natpis »SOLAS B OPREMA«, napisan tiskanim velikim slovima, latinicom.
6.8.5.4 Gdje je to prikladno, oprema se mora držati u spremniku koji, ako nije sastavni dio splavi ili stalno pričvršćen za nju, mora biti smješten i pričvršćen unutar splavi za spašavanje, i mora biti u stanju plutati na vodi najmanje 30 minuta bez oštećenja njegova sadržaja.
6.8.5.5 Splavi za spašavanje na brodovima područja plovidbe 3, 4, 5, 6 i 7 mogu se opremiti »SOLAS B OPREMOM«.
6.8.6 Uređaji za slobodno izranjanje splavi za spašavanje
6.8.6.1 Sustav vezaljki
6.8.6.1.1 Sustav vezaljki splavi za spašavanje mora osigurati vezu između broda i splavi za spašavanje i mora biti tako izveden da brod koji tone ne povuče splav nakon odvajanja od broda i napuhavanja, ako je samonapuhavajuća.
6.8.6.2 Slaba karika
6.8.6.2.1 Ako se slaba karika koristi kao dio uređaja koji osigurava slobodno izranjanje, ona:
.1 ne smije puknuti pri djelovanju sile potrebne za izvlačenje vezaljke iz kontejnera splavi za spašavanje;
.2 ako je primjenjivo, mora biti dovoljno čvrsta da se osigura napuhavanje splavi za spašavanje; i
.3 mora puknuti pri djelovanju sile od 2,2 ± 0,4 kN.
6.8.6.3 Hidrostatski uređaji za otpuštanje
6.8.6.3.1 Ako se hidrostatski uređaj za otpuštanje koristi kao dio uređaja koji osigurava slobodno izranjanje, on mora:
.1 biti izrađen od odgovarajućih materijala, da se isključi mogućnost nepravilnog rada. Pocinčavanje ili drugi način metalne zaštite dijelova hidrostatskog uređaja se ne dopušta;
.2 automatski otpustiti splav za spašavanje od broda na dubini ne većoj od 4 m;
.3 imati odvode da se spriječi sakupljanje vode u hidrostatskoj komori kada je naprava u normalnom položaju;
.4 biti takve izvedbe da se onemogući otpuštanje splavi za spašavanje kada valovi zapljuskuju napravu;
.5 s vanjske strane imati oznaku tipa i serijski broj;
.6 na samom uređaju ili pločici pričvršćenoj na uređaj, imati trajnu oznaku datuma izradbe, tipa i serijskog broja;
.7 biti tako čvrst da svaki pripadajući dio koji je povezan s vezaljkom i njezinom sustavom ima čvrstoću ne manju od propisane čvrstoće vezaljke; i
.8 ako je moguće, umjesto zahtjeva u 6.8.6.3.1.6. potrebno je na odgovarajući način označiti datum prestanka valjanosti.
6.9 SAMONAPUHAVAJUĆE SPLAVI ZA SPAŠAVANJE
6.9.1 Samonapuhavajuće splavi za spašavanje moraju udovoljavati zahtjevima navedenim u 6.8 i dodatno zahtjevima ovog odjeljka.
6.9.2 Konstrukcija splavi za spašavanje
6.9.2.1 Glavna uzgonska komora mora biti podijeljena u ne manje od dva posebna pregratka, od kojih se svaki puni kroz svoj nepovratni ventil.
Uzgonske komore moraju biti tako izvedene da u slučaju oštećenja bilo kojeg pregratka, ili ako bilo koji pregradak nije napuhan, neoštećeni pregradci mogu održavati na vodi, s pozitivnim nadvođem po čitavom obodu splavi, broj osoba koje se mogu smjestiti u splav za spašavanje u sjedećem položaju, prosječne mase 75 kg.
6.9.2.2 Pod splavi za spašavanje mora biti vodonepropusan i mora pružati dovoljnu izolaciju od hladnoće:
.1 s pomoću jednog ili više pregradaka koje osobe u splavi mogu napuhati, ili koji se napuhuju automatski, a mogu ih ispuhati i ponovno napuhati osobe u splavi; ili
.2 s pomoću drugih sredstava, jednako valjanih, koja ne ovise o napuhavanju.
6.9.2.3 Splav za spašavanje mora se napuhavati neotrovnim plinom. Sistem napuhavanja, uključivo ventili koji se zahtjevaju u 6.9.2.4, mora biti u skladu s međunarodnim standardom prihvatljivim za RO. Napuhavanje mora biti završeno za 1 min, pri okolnoj temperaturi od 18 do 20 oC i za 3 min pri okolnoj temperaturi -30 oC. Nakon napuhavanja splav za spašavanje opterećena punim brojem osoba i opreme mora sačuvati svoj oblik.
6.9.2.4 Svaki pregradak splavi za spašavanje mora izdržati tlak tri