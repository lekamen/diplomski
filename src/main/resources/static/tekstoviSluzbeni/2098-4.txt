 navodi da ne traži održavanje rasprave pod uvjetom da sud usvoji tužbeni zahtjev te oglasi ništavim, odnosno poništi osporeno rješenje.
Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju ukoliko stranka traži održavanje rasprave izričito i bezuvjetno.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, a sve to u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, pogrešno i nepravilno utvrđenog činjeničnog stanja, te pogrešne primjene materijalnog prava.
Prema podacima u spisu predmeta proizlazi da je 22. siječnja 2013. društvo H1 Telekom d.d. podnijelo zahtjev za pokretanje regulatornog spora i donošenjem privremenog rješenja navodeći da je tužitelj aktivirao instrumente osiguranja plaćanja koje ima na temelju svojih standardnih ponuda i izvršio blokadu njihovog računa te je istakao da na dan podnošenja zahtjeva ne postoje dugovanja prema tužitelju za koja je protekao rok nakon kojega se mogu aktivirati instrumenti osiguranja plaćanja. Nadalje, 23. siječnja 2013. H1 Telekom je dostavio dopunu svog zahtjeva u kojoj pojašnjava da je tužitelj na naplatu poslao iznos od 40.1 milijun kn, pri čemu je od poslanih računa prethodno plaćano 2,9 milijuna kuna, dok je 11,7 milijuna kuna unutar roka od 60 dana i za taj iznos se ne može aktivirati instrument osiguranja plaćanja, te je uz dopunu priložio i specifikaciju dugovanja koja tužitelj ima prema njemu na temelju neplaćenih penala za kašnjenje, a koja specifikacija je tužitelju dostavljena 22. siječnja 2013. Tuženik je 23. siječnja 2013. donio privremeno rješenje kojim je, do okončanja postupka, tužitelju zabranio obustavu pružanja veleprodajnih usluga. Iz ovog predmeta izdvojeno je pitanje aktiviranja zadužnica za iznos koji je u tom trenutku bio plaćen te za iznos koji se nalazio unutar roka u kojem se, prema mjerodavnim standardnim ponudama, ne mogu aktivirati instrumenti osiguranja, te je 28. veljače 2013. tuženik donio djelomično i privremeno rješenje kojim je utvrdio da je zahtjev H1 Telekom za isplatom naknade za kašnjenje u isporuci regulatornih veleprodajnih usluga i naknade za otklanjanje smetnji i kvarova u isporuci regulatornih veleprodajnih usluga djelomično osnovan i to u iznosu od 5.049.864,22 kn i naložio povlačenje zadužnica za ostatak spornog iznosa do okončanja postupka. Tuženik je u nastavku postupku ispitivao visinu zahtjeva prema pojedinim veleprodajnim uslugama pri čemu su stranke dostavile svoja očitovanja.
Nakon analize svih činjeničnih i pravnih pitanja na temelju članka 20. ZEK-a tuženik je donio osporeno rješenje kojim je utvrđeno da H1 Telekom d.d. kao podnositelj zahtjeva ima pravo na naknadu kako je to pobliže navedeno u točkama I. do V. izreke osporenog rješenja.
Tužitelj i u tužbi osporava nadležnost tuženiku za postupanje u ovom predmetu, smatrajući da se ne radi o sporu u svezi s obvezama iz ZEK-a, već da je predmet spora isplata naknade (ugovorne kazne) za zakašnjenje u ispunjenju određenih ugovornih obveza, koja nije obveza iz ZEK-a već obveza iz ugovora i Zakona o obveznim odnosima, pa prema tome predmetni spor nije u neposrednoj vezi s obvezama iz ZEK-a.
Prema ocjeni Suda prigovor tužitelja o nenadležnosti tuženika za odlučivanje u predmetnoj stvari nije osnovan. Naime, prema odredbi članka 20. stavka 1. ZEK-a, tuženik je nadležan za rješavanje sporova između operatora pa je tako propisano da u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz ovoga Zakona ili spora između tih operatora ili drugih pravnih osoba koje se koriste uslugom pristupa i/ili međupovezivanja na temelju ovoga Zakona, Agencija mora, na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od 4 mjeseca od 