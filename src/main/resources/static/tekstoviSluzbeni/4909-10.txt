 nezakonito i nenamjensko korištenje proračunskih sredstava, Stručna služba Savjeta o tome će obavijestiti Ministarstvo financija, a do okončanja postupka nadzora može obustaviti daljnje financiranje.
Članak 22.
(1) Udruge i ustanove obvezne su vratiti akontacije i novčana sredstva za programe koji nisu ili su djelomično ostvareni razmjerno neizvršenom dijelu, a u slučaju da sredstva ne vrate može im se daljnje financiranje obustaviti, naložiti da sredstva vrate u Državni proračun odnosno na temelju bjanko zadužnice zatražiti ovrha.
(2) Proračunska sredstva koja nisu utrošena za odobrene programe do kraja kalendarske godine ne mogu se prenositi u sljedeću godinu te se mora izvršiti povrat u Državni proračun, a u slučaju da se sredstva ne vrate može se obustaviti daljnje financiranje, naložiti da sredstva vrate u Državni proračun odnosno na temelju bjanko zadužnice zatražiti ovrha.
Članak 23.
Udrugama i ustanovama koje ne opravdaju namjenski utrošak sredstava, ne izvrše program u roku, ne dostave izvješće, dostave nepotpuno ili nepravodobno izvješće ili kojima izvješća nisu u skladu sa Zakonom o proračunu (»Narodne novine«, broj 87/08, 136/12 i 15/15), Zakonom o fiskalnoj odgovornosti (»Narodne novine«, broj 139/10 i 19/14), Zakonom o financijskom poslovanju i računovodstvu neprofitnih organizacija (»Narodne novine«, broj 121/14), Pravilnikom o sustavu financijskog upravljanja i kontrola te izradi i izvršavanju financijskih planova neprofitnih organizacija (»Narodne novine«, broj 119/15), i ovim Kriterijima i metodologijom, može se obustaviti daljnje financiranje, naložiti da sredstva vrate u Državni proračun odnosno na temelju bjanko zadužnice zatražiti ovrha, te mogu izgubiti pravo na sufinanciranje putem Savjeta na tri godine.
Članak 24.
Udruge i ustanove dužne su vratiti sredstva uplaćena od strane Savjeta ako u međuvremenu cjelokupni zatraženi iznos za provedbu istog programa osiguraju iz drugih stavaka Državnog proračuna Republike Hrvatske ili će u suprotnom Savjet na temelju bjanko zadužnice zatražiti ovrhu.
Članak 25.
Udruge i ustanove koje odbiju odobrena financijska sredstva za sufinanciranje programa i ne potpišu ugovor mogu izgubiti pravo na sufinanciranje putem Savjeta na dvije godine, a akontirana sredstva dužne su vratiti u Državni proračun Republike Hrvatske ili će u suprotnom Savjet na temelju bjanko zadužnice zatražiti ovrhu.
Članak 26.
(1) Korisnik se obvezuje pravodobno izvijestiti Savjet o eventualnim objektivnim smetnjama u realizaciji programa koje onemogućuju izvršenje u ugovorenom roku (dinamika izdavanja izdanja ili tiskovina) ili ostvarenje sadržaja predviđenog odlukom o rasporedu sredstava (broj primjeraka – naklada, broj stranica, broj nastupa kod kulturnog amaterizma i dr.), kako bi se ugovorile izmjene obveza.
(2) Iznimno, u za to opravdanim slučajevima, udruge i ustanove mogu zatražiti prenamjenu sredstava ukupnog iznosa ili dijela iznosa odobrenog za programe koje nije moguće realizirati uz uvjet da se radi o istom području kulturne autonomije (informiranje, izdavaštvo, kulturni amaterizam i manifestacije), o čemu podnose pisani zahtjev Savjetu.
(3) Savjet neće razmatrati zahtjeve za prenamjenom sredstava s odobrenih programa koji su se pokazali neodrživima na programe koji nisu odobreni odlukom o rasporedu sredstava, osim ako je neodrživost posljedica objektivnih smetnji koje onemogućuju izvršenje programa u ugovorenom roku.
Članak 27.
(1) Pri ocjenjivanju predloženih programa odnosno izvješća o radu i izvršenju programa s financijskim izvješćem primjenjivat će se Ustavni zakon o pravima nacionalnih manjina, Zakon o fiskalnoj odgovornosti, Zakon o proračunu, Zakon o financijskom poslovanju i računovodstvu neprofitnih organizacija (»Narodne novine«, broj 121/14), Pravilnik o sustavu financijskog upravljanja i kontrola te izradi i izvršavanju financijskih planova neprofitnih organizacija (»Narodne novine«, broj 119/15), Zakon o porezu na dobit (»Narodne novine«, broj 177/04, 90/05, 57/06, 146/08,