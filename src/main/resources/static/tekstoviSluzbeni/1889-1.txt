 3. ovoga Pravilnika.
Osoba odgovorna za zaštitu od ionizirajućeg zračenja
Članak 9.
(1) Osoba odgovorna za zaštitu od ionizirajućeg zračenja u zdravstvenim, znanstvenim i obrazovnim ustanovama, nositeljima odobrenja za obavljanje djelatnosti provjere kvalitete radiografijom te nositeljima odobrenja za obavljanje nuklearne djelatnosti mora imati završen preddiplomski i diplomski sveučilišni studij ili integrirani preddiplomski i diplomski sveučilišni studij.
(2) Osoba odgovorna za zaštitu od ionizirajućeg zračenja u ostalim nositeljima odobrenja za obavljanje djelatnosti s izvorima ionizirajućeg zračenja i korisnicima mora imati završen preddiplomski sveučilišni studij ili stručni studij u trajanju od najmanje tri godine sukladno aktu nositelja odobrenja o provedbi mjera radiološke sigurnosti i mjera osiguranja kvalitete.
(3) Osoba odgovorna za zaštitu od ionizirajućeg zračenja iz stavka 1. i stavka 2. ovoga članka mora imati posebno obrazovanje o primjeni mjera radiološke sigurnosti stečeno redovnim obrazovanjem ili posebnim obrazovanjem o primjeni mjera radiološke sigurnosti za osobe odgovorne za zaštitu od ionizirajućeg zračenja (u daljnjem tekstu: posebno obrazovanje).
Članak 10.
Osoba odgovorna za zaštitu od ionizirajućeg zračenja mora obnavljati znanje o primjeni mjera radiološke sigurnosti svakih pet godina.
II. RUKOVANJE IZVORIMA IONIZIRAJUĆEG ZRAČENJA U MEDICINI, DENTALNOJ MEDICINI I VETERINARSKOJ MEDICINI
Rukovanje rendgenskim uređajima u medicini i dentalnoj medicini
Članak 11.
(1) Rendgenskim uređajima u medicini prilikom provođenja dijagnostičkog ili intervencijskog postupka smiju rukovati:
1. Zdravstveni radnici zdravstvene radiološko tehnološke djelatnosti,
2. Doktori medicine koji su u okviru svoje specijalizacije ili subspecijalizacije osposobljeni za rukovanje rendgenskim uređajima za dijagnostiku u medicini.
(2) Rendgenskim uređajima u medicini u svrhu provođenja provjere kvalitete smiju rukovati:
1. Osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem prirodne struke (polje fizika) ili tehničke struke (elektrotehnika),
2. Zdravstveni radnici zdravstvene radiološko tehnološke djelatnosti,
3. Doktori medicine specijalisti radiolozi.
(3) Rendgenskim uređajima za terapiju te akceleratorima i drugim uređajima za terapiju ionizirajućim zračenjem u medicini prilikom provođenja terapijskog postupka smiju rukovati:
1. Zdravstveni radnici zdravstvene radiološko tehnološke djelatnosti,
2. Doktori medicine koji su u okviru svoje specijalizacije ili subspecijalizacije osposobljeni za rukovanje rendgenskim uređajima za terapiju te akceleratorima i drugim uređajima za terapiju ionizirajućim zračenjem u medicini,
(4) Rendgenskim uređajima za terapiju te akceleratorima i drugim uređajima za terapiju ionizirajućim zračenjem u medicini prilikom priprema za provođenje terapijskog postupka i provjere kvalitete smiju rukovati:
1. Osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem prirodne struke (polje fizika) ili tehničke struke (elektrotehnika),
2. Zdravstveni radnici zdravstvene radiološko tehnološke djelatnosti.
(5) Rendgenskim uređajima za snimanje zubi u dentalnoj medicini smiju rukovati:
1. Doktori dentalne medicine,
2. Doktori medicine specijalisti radiologije,
3. Zdravstveni radnici zdravstvene radiološko tehnološke djelatnosti.
(6) Rendgenskim uređajima za snimanje zubi u dentalnoj medicini u svrhu provođenja provjere kvalitete smiju rukovati:
1. Osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem prirodne struke (polje fizika) ili tehničke struke (elektrotehnika),
2. Osobe iz stavka 5. ovoga članka.
Rukovanje zatvorenim radioaktivnim izvorima u medicini
Članak 12.
(1) Zatvorenim radioaktivnim izvorima koji se koriste za terapiju u medicini prilikom provođenja terapijskog