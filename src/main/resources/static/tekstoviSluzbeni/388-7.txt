 objektu/etiketi/korisniku u ISGE-u.
• O provedenim energetskim pregledima i izrađenim energetskim certifikatima na objektima za koje je zadužen; predefinirani Izvještaj »Popis energetskih pregleda/certifikata« u ISGE-u.
• O svim provedenim mjerama povećanja energetske učinkovitosti unesenima u ISGE (Datum provedbe) na objektima za koje je zadužen; predefinirani izvještaj. »Provedene mjere povećanja energetske učinkovitosti« u ISGE-u.
• O imenovanim Korisnicima po pojedinim objektima; predefinirani javni filtar »Odgovorna osoba za unos podataka u ISGE«.
Energetski administrator izvještava Agenciju/Administratora sustava o bitnim promjenama vezanima za mjerna mjesta (zamjena brojila, promjena opskrbljivača/dobavljača energenata i vode, dodavanje kontrolnog brojila), u roku 15 dana nakon promjene.
2.7. Energetski suradnik
Broj i raspored Energetskih suradnika određuje imenovana osoba u dogovoru s Agencijom i odgovornom osobom (Energetski savjetnik).
Broj i raspored Energetskih suradnika prati funkcionalni ustroj institucije javnog sektora i složenost tehničkih sustava u zgradama kojima je institucija javnog sektora vlasnik ili korisnik.
Preporuka: Energetski suradnik potreban je za do 30 mjernih mjesta (ili 10 ETC-a). Primjer: Dječji vrtić, Osnovne i pripadajuće područne škole.
Obveze Energetskog suradnika:
• Praćenje potrošnje na mjernim mjestima za koja je zadužen.
• Praćenje svih parametara koji imaju utjecaj na potrošnju energenata i vode (vanjska ovojnica, tehnički sustavi, režimi korištenja, ..).
• Analiza prikupljenih podataka radi uočavanja anomalija u sustavu.
• Predlaganje mjera povećanja energetske učinkovitosti i smanjenja potrošnje i troškova.
• Redovna komunikacija (najmanje jednom mjesečno) s Energetskim savjetnikom.
Energetskom suradniku Agencija nakon edukacije dodjeljuje ulogu Korisnika u ISGE-u.
Uloga Korisnika u ISGE-u:
• Objekti – unos osnovnih podataka o objektu; opći, energetski, konstrukcijski podaci, energetski certifikati/pregledi, javna rasvjeta.
• Praćenje – jednomjesečna analiza izravno upisanih računa, tjedni unos stanja mjernih mjesta, kontrola rada uređaja za daljinsko mjerenje (satna potrošnja) – za sva mjerna mjesta za koja je zadužen.
• Analiza i izvještavanje – ispunjavanje obveza Energetskog suradnika kroz predefinirane master filtre, module statistike, izvještavanja, grafičke i tablične analize unutar ISGE-a i ostalih aplikacija (MS Office, ..)
Korisnik izvještava Energetskog administratora:
• O upisanosti i ispravnosti svih računa prethodne godine mjernih mjesta za koje prati potrošnju, najkasnije do kraja veljače tekuće godine, Prilog.
• Izvještaj sadrži:
• O svim promjenama parametara koji imaju utjecaj na potrošnju energenata i vode, odmah po nastupu promjena; odnosi se na promjene na vanjskoj ovojnici, promjene u tehničkim sustavima, promjene u režimu korištenja.
• Ukoliko se na mjernom mjestu za koje je zadužen dogodi promjena potrošnje veća od 30% u odnosu na referentni period, odmah po uočavanju promjene; promjene uspoređivati s prošlim periodima na dnevnoj, tjednoj, mjesečnoj, sezonskoj razini.
• O unesenom Datumu provedbe mjere povećanja energetske učinkovitosti unesene u ISGE u modul Energetski pregled/certifikat; predefinirani Izvještaj »Provedene mjere povećanja energetske učinkovitosti« u ISGE-u.
2.8. Praćenje i analiza potrošnje
Praćenje i analiza potrošnje je osnovna aktivnost u gospodarenju energijom.
Potrošnja se prati i analizira za svako mjerno mjesto energenta ili vode u zgradi i za svaku zgradu zasebno.
Nužno je da je za svako mjerno mjesto potrošnje energenta ili vode zadužena osoba za praćenje i analizu. Jedna osoba može pratiti i analizirati potrošnju za više ETC-ova.
Praćenje i analiza potrošnje se provodi na tri razine:
1. Mjesečno praćenje potrošnje
2. Tjedno praćenje potrošnje
3. Satno praćenje potrošnje
2.8.1. Mjesečno praćenje potrošnje
Mjesečno praćenje potrošnje odnosi se na kontrolu potrošnje energenata i vode putem izdanih računa od distributera i/ili