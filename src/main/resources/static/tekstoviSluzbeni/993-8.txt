 državnom odvjetništvu. Nepoznatom vlasniku i posjedniku postavit će se privremeni zastupnik.
(3) O tijeku postupka iz članaka 11. i 13. ovoga Zakona vodi se zapisnik u koji se unose zaključci o rezultatu postupka.
(4) Sadržaj zaključka iz stavka 3. ovoga članka unosi se u iskaz zemljišta o stanju prije komasacije.
Članak 48.
(1) U slučaju sporova iz članka 12. ovoga Zakona stranke se upućuju na raspravljanje sporova pred nadležnim sudom.
(2) Sporovi iz stavka 1. ovoga članka su hitne naravi.
(3) Do pravomoćnosti presude u sporu iz stavka 1. ovoga članka kao sudionici komasacije smatrat će se zemljišnoknjižni vlasnik i posjednik zemljišta.
Članak 49.
(1) Iskaz zemljišta o stanju prije komasacije sadržava podatke o zemljištu koje sudionik komasacije unosi u komasacijsku gromadu, prema rezultatu komasacijske procjene i rezultatu postupka iz članaka 11. i 13. ovoga Zakona.
(2) U iskaz zemljišta o stanju prije komasacije upisuje se:
− ime, prezime, prebivalište i osobni identifikacijski broj (u daljnjem tekstu: OIB) vlasnika i posjednika zemljišta, odnosno naziv, sjedište i OIB pravne osobe
− za svaku katastarsku česticu: broj zemljišnoknjižnoga uloška, katastarski broj, površina u m2, kultura, rudina, razred za procjenu, vrijednost za procjenu, površine i vrijednosti za procjenu dijelova katastarske čestice u pojedinim razredima za procjenu
− ukupna površina i vrijednost za procjenu svih katastarskih čestica
− ukupna površina i vrijednost za procjenu svih katastarskih čestica u razredima za procjenu
− služnosti, tereti i ograničenja raspolaganja prava vlasništva
− drugi podaci važni za komasaciju.
(3) Za zemljište sudionika komasacije na komasacijskom području i izvan komasacijske gromade u iskaz zemljišta upisuju se podaci iz stavka 1. ovoga članka, osim podataka o procjeni.
Članak 50.
(1) Županijsko komasacijsko povjerenstvo objavljuje iskaz zemljišta iz članka 49. ovoga Zakona na javni uvid, u trajanju od 15 dana, na oglasnoj ploči i u službenom glasilu jedinice lokalne i područne (regionalne) samouprave, odnosno Grada Zagreba, na čijem se području komasacija provodi.
(2) Na podatke iz iskaza zemljišta o stanju prije komasacije sudionik komasacije može podnijeti prigovor županijskom komasacijskom povjerenstvu, u roku od osam dana od dana isteka roka iz stavka 1. ovoga članka.
(3) O prigovoru iz stavka 2. ovoga članka odlučuje županijsko komasacijsko povjerenstvo nakon provedene usmene javne rasprave, uz potrebna vještačenja i očevide, u roku od 30 dana od dana primitka prigovora te o svom zaključku obavještava sudionika komasacije.
Članak 51.
(1) Projekti putne i kanalske mreže podnose se radi prihvaćanja županijskom komasacijskom povjerenstvu i odboru sudionika komasacije koji mogu od tijela državne uprave, odnosno lokalne i područne (regionalne) samouprave nadležnoga za putove, odnosno za vodno gospodarstvo zatražiti mišljenje o tim projektima.
(2) U idejnom projektu izgradnje vodnih građevina za melioracije moraju se označiti granice područja odvodnje.
Članak 52.
(1) Županijsko komasacijsko povjerenstvo objavljuje pregledni plan položaja putne i kanalske mreže na javni uvid, u trajanju od 15 dana, na oglasnoj ploči i u službenom glasilu jedinice lokalne i područne (regionalne) samouprave, odnosno Grada Zagreba, na čijem se području komasacija provodi.
(2) Na plan položaja putne i kanalske mreže sudionik komasacije može podnijeti prigovor županijskom komasacijskom povjerenstvu, u roku od osam dana od dana isteka roka iz stavka 1. ovoga članka.
(3) O prigovoru iz stavka 2. ovoga članka odlučuje na usmenoj javnoj raspravi županijsko komasacijsko povjerenstvo, uz sudjelovanje stručnjaka za vodno gospodarstvo ako se odlučuje o kanalskoj mreži.
(4) Nakon provedenih radnji iz ovoga članka obavlja se obilježavanje putne i kanalske mreže na terenu.
Dioba komasacijske gromade
Članak 53.
Radi utvrđivanja površina i vrijednosti za procjenu zemljišta koje se osigurava za opće potrebe i zajedničke potrebe naselja, odnosno sudionika