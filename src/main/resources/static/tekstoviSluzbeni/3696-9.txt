 STAVLJANJU ROBE U CARINSKI POSTUPAK, PROVJERI, PUŠTANJU I RASPOLAGANJU ROBOM
Carinska deklaracija, obavijesti i obrazac obračuna davanja kod usmene deklaracije
Članak 33.
Ministar financija pravilnikom propisuje način podnošenja i popunjavanja carinske deklaracije i obavijesti, formate i oznake koje se koriste pri popunjavanju carinske deklaracije i obavijesti te oblik i sadržaj obrasca obračuna davanja kod usmene deklaracije.
Mjesto i vrijeme pregleda robe
Članak 34.
(1) U svrhu provedbe članka 238. stavka 2. Provedbene uredbe Komisije (EU) br. 2015/2447:
1. službeno radno vrijeme carinskih ureda je radno vrijeme određeno posebnim propisom kojim se uređuje unutarnja organizacija i ustrojstvo Carinske uprave
2. prostor carine je prostor određen člankom 8. stavcima 1. i 2. ovoga Zakona.
(2) Carinska uprava na svojim mrežnim stranicama objavljuje službeno radno vrijeme carinskih ureda.
(3) Carinski ured u svom prostoru na prikladnom mjestu mora istaknuti službeno radno vrijeme carinskog ureda.
Oslobođenje od carina temeljem Uredbe Vijeća (EZ) br. 1186/2009 i njezinih provedbenih propisa te međunarodnih ugovora
Članak 35.
(1) Ako posebnim propisima nije propisano drukčije, za izdavanje potvrda odnosno drugih odgovarajućih isprava u vezi s dokazivanjem statusnih ili drugih relevantnih pitanja važnih za ostvarivanje prava na oslobođenje od carina iz Uredbe Vijeća (EZ) br. 1186/2009 i njezinih provedbenih propisa te međunarodnih ugovora nadležno je središnje tijelo državne uprave sukladno propisanom djelokrugu.
(2) Nadzor nad robom za koju je odobreno oslobođenje od carine provodi Carinska uprava.
(3) Ministar financija pravilnikom propisuje uvjete i način ostvarivanja oslobođenja od carina u skladu s Uredbom Vijeća (EZ) br. 1186/2009 i njezinim provedbenim propisima te međunarodnim ugovorima.
DIO ŠESTI SLOBODNE ZONE
Osnivanje slobodnih zona
Članak 36.
Osnivanje slobodnih zona, upravljanje slobodnim zonama, uvjeti za obavljanje gospodarskih djelatnosti u slobodnim zonama i uvjeti poslovanja u slobodnim zonama uređeni su posebnim propisom.
Odluka o vođenju evidencije
Članak 37.
(1) U provedbi članka 214. stavka 1. Uredbe (EU) br. 952/2013, osoba koja je stekla status korisnika slobodne zone temeljem posebnog propisa iz članka 36. ovoga Zakona (u daljnjem tekstu: korisnik slobodne zone) dužna je voditi evidenciju o smještaju, izradi ili preradi robe ili prodaji ili nabavi robe u slobodnoj zoni, u obliku i načinu vođenja evidencije koji na njezin zahtjev odobrava carinski ured.
(2) Korisnik slobodne zone ne može obavljati djelatnost u slobodnoj zoni koja obuhvaća postupanje s robom na način naveden u stavku 1. ovoga članaka bez odobrenja o obliku i načinu vođenja evidencije.
(3) Ako se izdano odobrenje o obliku i načinu vođenja evidencije poništi ili opozove, s robom koja preostane postupa se kao s robom koja je unesena ili po¬nov¬no unesena u carinsko područje Unije.
Obveza osnivača slobodne zone
Članak 38.
Osoba koja ima status osnivača slobodne zone temeljem posebnog propisa iz članka 36. ovoga Zakona dužna je bez odgode obavijestiti carinski ured o zaključenju, izmjeni, dopuni ili prestanku važenja ugovora koji je zaključila s korisnikom slobodne zone.
DIO SEDMI POSEBNOSTI NADZORA NAD ROBOM KOJA SE PRODAJE NA PRODAJNOM MJESTU U ZRAČNIM LUKAMA UNIJE I LUKAMA UNIJE OTVORENIM ZA MEĐUNARODNI PROMET
Prodajno mjesto u zračnim lukama Unije i lukama Unije otvorenim za međunarodni promet
Članak 39.
Prodajno mjesto u zračnim lukama Unije i lukama Unije otvorenim za međunarodni promet je prodajno mjesto, smješteno nakon mjesta izlazne carinske kontrole, u kojem se prodaje roba putnicima koji putuju u zemlje ili na teritorije izvan carinskog područja Unije (u daljnjem tekstu: prodajno mjesto).
Roba koja se može prodavati na prodajnom mjestu
Članak 40.
(1) Na prodajnom mjestu držatelj može prodavati robu Unije i robu koja nije roba Unije.
(2) Na prodajnom mjestu roba koja nije roba Unije može se prodavati nakon što je za to prodajno mjesto