 tužitelj je, između ostalog, naveo da je prihvatio proširenje postojećeg paketa 03TVSTART s novim 03BASIC paketom jer mu je rečeno da je novi paket povoljniji. No, novi paket nije povoljniji budući da isti nije rezultirao poboljšanjem usluga, odnosno smanjenjem troškova, već upravo suprotno.
Odlučujući o predmetnom zahtjevu tuženik je sukladno mjerodavnim odredbama Zakona o elektroničkim komunikacijama (»Narodne novine«, br. 73/08., 90/11., 133/12., 80/13. i 71/l4. – dalje: ZEK) proveo odgovarajući postupak u kojem je strankama omogućio izjašnjavanje o svim važnim pitanjima te je u konačnici pravilno zaključio da predmetni zahtjev za rješavanje spora nije osnovan.
Naime, prema odredbi članka 41. stavak 1. ZEK-a prava i obveze iz pretplatničkog odnosa između operatora javnih komunikacijskih usluga i pretplatnika tih usluga ureduju se njihovim međusobnim ugovorom (u daljnjem tekstu: pretplatnički ugovor).
Stavkom 3. istog članka propisano je da operatori javnih komunikacijskih usluga moraju temeljiti pretplatničke ugovore na općim uvjetima poslovanja i cjeniku usluga, u skladu s odredbama članka 42. i 42.a ovoga Zakona. Svaki krajnji korisnik usluga ima pravo sklopiti pretplatnički ugovor na temelju objavljenih općih uvjeta poslovanja iz članka 42. i cjenika usluga iz članka 42.a ovoga Zakona.
Prema stavku 4. navedenog članka sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa. Pretplatnički ugovor mora sadržavati odredbe koje su utvrđene posebnim zakonom kojim je uređena zaštita potrošača, te drugim posebnim propisima. Obvezno trajanje pretplatničkog ugovora ne može biti dulje od dvije godine, pri čemu operatori javnih komunikacijskih usluga moraju nuditi i pretplatničke ugovore u trajanju od jedne godine. Ugovori sklopljeni putem sredstava daljinske komunikacije ili elektroničke trgovine. kao i ugovori sklopljeni izvan poslovnih prostora operatora, moraju sadržavati odredbe u skladu s posebnim propisima.
U smislu članka 51. stavak 1. ZEK-a u slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge ili prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavka 13. ovoga Zakona. Zastara osporene tražbine ne teče za vrijeme rješavanja spora pred Agencijom.
Dakle, razlozi za podnošenje prigovora operatoru, i potom zahtjeva Agenciji, taksativno su navedeni u ZEK-u.
Naime, krajnji korisnik može podnijeti Agenciji zahtjev za rješavanje spora u vezi s pružanjem usluga, iznosom kojim je zadužen za pruženu uslugu, kakvoćom pružene usluge prigovorom zbog povrede odredaba pretplatničkog ugovora.
Kao što je već navedeno, u konkretnom slučaju tužitelj je podnio zahtjev za rješavanje spora u svezi sa zasnivanjem pretplatničkog ugovora na daljinu za korištenje 03BASIC paketa. kojeg je zaključio s operatorom javnih komunikacijskih usluga Optima Telekom d.d.
Iz podataka spisa proizlazi, što između stranaka nije sporno, da je navedeni ugovor sklopljen sredstvima daljinske komunikacije (telefonskim putem) dana 1. prosinca 2014. sukladno odredbama Zakona o zaštiti potrošača (»Narodne novine«, br. 41/14. – dalje: ZZP).
Također nije sporno je da je Optima Telekom d.d., sukladno člancima 69. i 72. ZZP-a dana 2. prosinca 2014. poslala tužitelju potvrdu o sklopljenom ugovoru te obavijest o prihvaćanju zahtjeva za uključenje 03BASIC paketa. uz uputu o pravu na raskid ugovora u roku od 14 dana od dana sklapanja ugovora odnosno od dana dostave potvrde o sklopljenom ugovoru.
Iz spomenute obavijesti razvidno je da je zainteresirana osoba obavijestila tužitelja da je s datumom naznačenim na obavijesti obradila i prihvatila njegov zahtjev za promjenom usluge