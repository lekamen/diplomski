 roditelja ili bez odgovarajuće roditeljske skrbi, za djecu i mlađe punoljetne osobe s problemima u ponašanju, za djecu s teškoćama u razvoju, za odrasle osobe s invaliditetom i osobe ovisne o alkoholu, drogama, kockanju i drugim oblicima ovisnosti, te žrtve nasilja u obitelji
Nakon uvodnog dijela glavni stručni voditelj organizira raspoređivanje pripravnika u/kod:
1. druge ustanove socijalne skrbi ili kod pružatelja socijalnih usluga,
2. centar za socijalnu skrb,
3. zdravstvenu ustanovu,
4. ustanovu odgoja i obrazovanja (osim kod pružatelja usluga koji u okviru redovne djelatnosti obavljaju djelatnost odgoja i obrazovanja prema posebnom propisu).
2.2.1. Rad u ustanovi socijalne skrbi ili kod pružatelja socijalnih usluga (7 mjeseci i 10 dana):
– upoznaje djelokrug rada svih ustrojstvenih jedinica i odjela,
– sudjeluje u postupcima prijma i prilagodbe korisnika,
– sudjeluje u individualnom i grupnom radu (savjetodavnom, odgojnom) s korisnikom te donošenju timskih odluka,
– sudjeluje u izradi, provođenju i praćenju individualnog plana,
– sudjeluje u stručnom radu s obitelji, suradnji s nadležnim centrima za socijalnu skrb, drugim ustanovama i tijelima te pružateljima socijalnih usluga u lokalnoj zajednici,
– sudjeluje u rješavanju konfliktnih i drugih kriznih situacija te pružanju pomoći u zadovoljavanju svakodnevnih potreba,
– sudjeluje u timskoj procjeni/dijagnostici (ukoliko ju pružatelj usluge obavlja u okviru svoje redovne djelatnosti),
– sudjeluje u organiziranju aktivnog provođenja vremena korisnika, radu sa stručnim radnicima te pomoćnim radnicima koji dolaze u kontakt s korisnicima,
– sudjeluje u vođenju evidencije i dokumentacije te pripremi/izradi izvješća o korisniku,
– sudjeluje u pripremi korisnika za povratak u primarnu obitelj odnosno prekidu pružanja usluge, odlazak u posvojiteljsku, udomiteljsku obitelj ili drugu ustanovu,
– sudjeluje u pružanju usluge savjetovanja i pomaganja djeci i obiteljima u riziku, udomiteljskim i posvojiteljskim obiteljima te pružanju podrške korisniku nakon izlaska iz skrbi.
2.2.2. Rad u centru za socijalnu skrb u pojedinim stručnim cjelinama (2 mjeseca):
– upoznaje djelokrug rada u svakoj stručnoj cjelini,
– upoznaje način vođenja postupaka u svakoj stručnoj cjelini,
– sudjeluje u individualnom radu s korisnikom te donošenju timskih odluka,
– obavlja jednostavnije radnje u pojedinom postupku,
– obavlja uvid u spise predmeta iz nadležnosti pojedinih stručnih cjelina.
2.2.3. Rad u zdravstvenoj ustanovi (5 dana)
– upoznaje socijalni rad u zdravstvenoj ustanovi sudjelovanjem u prikupljanju potrebnih podataka o pacijentu, u timskoj procjeni, individualnom i grupnom radu s pacijentom i članovima obitelji, pomoći u ostvarivanju odgovarajućih prava i usluga, suradnji s drugim ustanovama i tijelima te drugim stručnim poslovima socijalnog rada u zdravstvenoj ustanovi.
2.2.4. Rad u ustanovi odgoja i obrazovanja (5 dana)
– upoznaje rad stručnih suradnika u ustanovi odgoja i obrazovanja sudjeluje u procjeni razvojnih rizika i potreba pojedinih učenika, problema u ponašanju učenika, praćenju integracije učenika s teškoćama u razvoju te individualnom radu s učenicima i roditeljima, rješavanju kriznih situacija te suradnji s drugim ustanovama i tijelima i drugim poslovima stručnih suradnika u ustanovi odgoja i obrazovanja.
2.3. Pravnik u centru za socijalnu skrb
Nakon uvodnog dijela glavni stručni voditelj organizira raspoređivanje pripravnika u:
1. centar za socijalnu skrb,
2. sud.
2.3.1. Rad u centru za socijalnu skrb u pojedinim stručnim cjelinama (7 mjeseci i 20 dana)
– upoznaje djelokrug rada svake stručne cjeline,
– upoznaje način vođenja postupaka u svakoj stručnoj cjelini,
– upoznaje se s vođenjem upravnih postupaka i donošenjem timskih odluka,
– obavlja jednostavnije radnje u pojedinim upravnim postupcima,
– obavlja uvid u spise predmeta iz nadležnosti pojedinih stručnih cjelina.
2.3.2. Rad u sudu (2 mjeseca)
– upoznaje se s ustrojem i radom suda te vođenjem parničnih, izvanparničnih,