20 04.03.2016 Pravilnik o sigurnosti dizala
MINISTARSTVO GOSPODARSTVA
583
Na temelju članka 4. Zakona o tehničkim zahtjevima za proizvode i ocjenjivanju sukladnosti (»Narodne novine«, br. 80/13 i 14/14) ministar gospodarstva donosi
PRAVILNIK
O SIGURNOSTI DIZALA
POGLAVLJE I. OPĆE ODREDBE
Članak 1.
Područje primjene
(1) Ovaj se Pravilnik primjenjuje na dizala koja se trajno upotrebljavaju u građevinama i namijenjena su za prijevoz:
– osoba,
– osoba i tereta,
– samo tereta, ako je nosač izveden tako da osoba može bez poteškoća ući u njega, te ako je opremljen upravljačkim uređajima koji se nalaze u nosaču ili nadohvat ruke osobi u nosaču.
(2) Ovaj se Pravilnik primjenjuje i na sigurnosne komponente za dizala iz popisa u Prilogu III. koje se upotrebljavaju u dizalima iz prvog stavka.
(3) Ovaj se Pravilnik ne primjenjuje na:
– uređaje za dizanje čija brzina nije veća od 0,15 m/s,
– dizalice na gradilištima,
– žičare, uključujući uspinjače,
– dizala posebno namijenjena i konstruirana za vojne ili policijske svrhe,
– naprave uređaje za dizanje iz kojih se može obavljati rad,
– mehanizme za dizanje u rudnicima,
– uređaje za dizanje namijenjene podizanju izvođača tijekom umjetničkih izvedbi,
– uređaje za dizanje ugrađene u prijevozna sredstva,
– uređaje za dizanje povezane sa strojevima i isključivo namijenjene pristupu radnim stanicama, radnom mjestu uključujući točke za održavanje i pregled strojeva,
– prijevozna sredstva koja upotrebljavaju prigon sa zupčastom letvom,
– pokretne stepenice i mehaničke trake.
(4) Kada su, za dizala ili sigurnosne komponente za dizala, rizici navedeni u ovom Pravilniku u potpunosti ili djelomično pokriveni posebnim pravom, ovaj se Pravilnik ne primjenjuje ili se prestaje primjenjivati u slučaju takvih dizala ili sigurnosnih komponenti za dizala i takvih rizika od početka primjene tog posebnog prava.
(5) Ovim Pravilnikom se u pravni poredak Republike Hrvatske prenosi Direktiva 2014/33/EU Europskog parlamenta i Vijeća od 26. veljače 2014. o usklađivanju zakonodavstava država članica u odnosu na dizala i sigurnosne komponente za dizala (SL L 96, 29. 3. 2014.).
Članak 2.
Definicije
Za potrebe ovoga Pravilnika primjenjuju se sljedeće definicije:
1. »dizalo« je uređaj za dizanje namijenjen dosezanju određenih razina, koji ima nosač koji se kreće između krutih vodilica s nagibom pod kutom većim od 15 stupnjeva prema horizontali, ili uređaj za dizanje koji se kreće duž utvrđenog stalnog puta čak i kada se ne kreće između krutih vodilica;
2. »nosač« je dio dizala koji podupire osobe i/ili teret radi podizanja ili spuštanja;
3. »uzorak dizala« je reprezentativno dizalo čija tehnička dokumentacija određuje način na koji će biti ispunjeni bitni zdravstveni i sigurnosni zahtjevi određeni Prilogom I. ovoga Pravilnika za dizala koja su sukladna s uzorkom dizala, koji je određen objektivnim parametrima i koji koristi jednake sigurnosne komponente za dizala;
4. »stavljanje na raspolaganje na tržištu« je svaka isporuka sigurnosne komponente za dizala za distribuciju ili uporabu na tržištu Unije u okviru trgovačke djelatnosti s plaćanjem ili bez plaćanja;
5. »stavljanje na tržište« je:
– prvo stavljanje na raspolaganje na tržištu sigurnosne komponente za dizala, ili
– isporuka dizala za uporabu na tržištu Unije u okviru trgovačke djelatnosti s plaćanjem ili bez plaćanja;
6. »ugraditelj« je fizička ili pravna osoba koja preuzima odgovornost za projektiranje, izradu, ugradnju i stavljanje dizala na tržište;
7. »proizvođač« je svaka fizička ili pravna osoba koja proizvodi sigurnosnu komponentu za dizala ili daje projektirati ili proizvesti sigurnosnu komponentu za dizala te je stavlja na tržište pod svojim imenom ili trgovačkom oznakom;
8. »ovlašteni zastupnik« je svaka fizička ili pravna osoba s poslovnim nastanom u Uniji koju je ugraditelj ili proizvođač pisano ovlastio da u njegovo ime obavlja određene zadaće;
9. »uvoznik« je svaka fizička ili pravna osoba s poslovnim nastanom u Uniji koja stavlja sigurnosnu komponentu