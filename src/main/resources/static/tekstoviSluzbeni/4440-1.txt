 prometnog redarstva broj radnih mjesta s propisanim uvjetom za raspored – SSS smanjuje s 9 na 4. Broj je smanjen iz nezakonitih pobuda a ne zbog stvarnih potreba službe, suprotno odredbi čl. 32. Zakona o službenicima i namještenicima u lokalnoj i područnoj (regionalnoj) samoupravi. Smatra da se za radno mjesto komunalnog redara pod rednim brojem 35 traži niža stručna sprema od zakonom propisane. Predlaže ukinuti osporavani Pravilnik.
Sud je odgovarajućom primjenom odredbe članka 32. Zakona o upravnim sporovima (»Narodne novine« 20/10., 143/12. i 152/14., dalje: ZUS), dostavio zahtjev donositelju osporavanog akta na očitovanje.
Donositelj osporavanog akta se očitovao o zahtjevima podneskom od 25. travnja 2016. godine ističući da je podnositelj već pokrenuo ocjenu zakonitosti Pravilnika o unutarnjem redu Gradske uprave Grada Makarske (Glasnik Grada Makarske, broj 18/14. i 1/15.) kojem je Visoki upravni sud Republike Hrvatske udovoljio te ukinuo citirani Pravilnik isključivo iz formalnih razloga, i to zbog neprovođenja savjetovanja sa sindikalnim povjerenikom prilikom donošenja osporenog akta (članak 150. Zakona o radu). Kako se u presudi navodi da se radi o aktu koji je donio ovlašteni donositelj, u ovom slučaju gradonačelnik ali bez savjetovanja sa sindikalnim povjerenikom te da se radi o proceduralnom propustu (presuda ovog Suda poslovni broj: Usoz-74/15-13 od 16. prosinca 2015. godine), gradonačelnik je obavio sastanak s pročelnicima upravnih odjela. Predložene izmjene u osporavanom Pravilniku a u odnosu na ukinuti Pravilnik odnosile su se isključivo na sistematizaciju u Upravnom odjelu za komunalnu djelatnost gdje je u odnosu na ukinuti Pravilnik došlo do izmjene stupnja stručne spreme potrebne za obavljanje poslova komunalnog redarstva, te izmjena koje su naložene temeljem inspekcijskog nalaza Ministarstva uprave, Sektora za inspekciju lokalne i područne (regionalne) samouprave, klasa: 060-02/15-01/97, urbroj: 515-07-02/4-15-9. Izrađen je prijedlog novog Pravilnika sukladno primjedbama iz presude, te primjedbama provedenog inspekcijskog nalaza nad tijelima Grada Makarske. Savjetovanje sa sindikalnim povjerenikom i članovima sindikata održano je u dva navrata te se zatražilo i pisano mišljenje o prijedlogu Pravilnika, a po dobivenom očitovanju sindikalnog povjerenika gradonačelnik je prihvatio dio prijedloga te su primjedbe sindikata postale sastavni dio prijedloga pravilnika koji je bio oglašen na oglasnoj ploči Grada Makarske od 4. veljače 2016. godine. Gradska uprava Grada Makarske u vrijeme izrade novog Pravilnika, a od saznanja za presudu Visokog upravnog suda Republike Hrvatske od 16. prosinca 2015. godine, od 20. siječnja do 15. veljače 2016. nije imala Pravilnik o unutarnjem redu Gradske uprave, kojim se reguliraju osnovna prava 54 službenika i namještenika, te je u periodu kada je priprema Pravilnika trajala bio zahvaćen period za obračun i isplatu plaća, pa je bilo neophodno donijeti Pravilnik u što kraćem roku. U razdoblju bez pravilnika Gradska uprava bila je u stalnom kontaktu s nadležnim institucijama-Uredom državne uprave Splitsko-dalmatinske županije i Ministarstvom uprave te je po usmenom naputku Ministarstva uprave i pisanog mišljenja Ministarstva nakon ukidanja Pravilnika o unutarnjem redu Gradske uprave Grada Makarske (Glasnik Grada Makarske, broj 18/14., 1/15 i 6/15.), gradonačelnik bio dužan, u što kraćem roku donijeti novi pravilnik, a radi nastaloga pravnog vakuma. Osporavani Pravilnik o unutarnjem redu Gradske uprave Grada Makarske (Glasnik Grada Makarske, broj 1/16.) stupio je na snagu danom donošenja sukladno mišljenju nadležnog Ministarstva prema kojem, iznimno iz osobito opravdanih razloga opći akt stupa na snagu danom objave, u konkretnom slučaju opravdani razlog je nastali pravni vakum s obzirom na to da je prethodni Pravilnik odlukom suda bio ukinut. Objava Pravilnika kojeg spori podnositelj zahtjeva, kao i neobjavljivanje istog na službenoj stranici Grada Makarske stoji samo utoliko što se