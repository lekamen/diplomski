članak predlagatelj je zatražio uknjižbu zabilježbe promjene naziva korisnika na nekretninama iz prvostupanjskog rješenja, te dozvolu promjene naziva korisnika na nekretninama ...«
III. PRIGOVORI PODNOSITELJA
3. U ustavnoj tužbi podnositelj navodi da je pravni sljednik RO »Naftagas Promet« Novi Sad, OOUR »Maloprodaja« i OOUR »Veleprodaja« Novi Sad koji je prije prvostupanjskog rješenja u zemljišnim knjigama bio upisan kao nositelj prava korištenja na nekretninama, pobliže naznačenim u prvostupanjskom rješenju.
Povrede istaknutih ustavnih prava podnositelj, u bitnom, obrazlaže sljedećim navodima. Ističe da osporenim rješenjem Županijski sud u Virovitici »nije se osvrnuo niti obrazložio niti jedan od istaknutih žalbenih navoda«, zatim da rješenje Okružnog privrednog suda u Osijeku broj: Fi-3330/91 o upisu predlagatelja u sudski registar nije isprava na temelju koje bi se mogao vršiti bilo kakav upis u zemljišne knjige, a svakako ne isprava na temelju koje se može vršiti promjena naziva ili promjena nositelja prava korištenja.
U nastavku navodi:
»(...) sve i kada bi primjena sporne Uredbe na način kako ju tumači predlagatelj bila ispravna, a nije, jasno da je predlagatelj OSIJEK-PETROL d.o.o. nije mogao valjano temeljem raspoložive dokumentacije biti zabilježen kao korisnik na nekretninama iz pobijanog rješenja Z-57/92. Naime, i sam predlagatelj pod Ad III svog odgovora na žalbu navodi da je poduzeće OSIJEK-PETROL d.o.o. osnovano temeljem odluke radnika NAFTAGAS PROMET Radna jedinica 'Ostala tržišta' Osijek i Radne jedinice 'Slavonija' Vukovar. Ni jedna ni druga radna jedinica čijim je navodnim izdvajanjem osnovano novo društvo, nisu nikada bile upisane kao nositelji prava korištenja na predmetnim nekretninama.«
Nadalje, smatra da ograničenje prava podnositelja nije učinjeno na temelju zakona, budući da Uredba nije zakon, zatim da je iz provedenog postupka »i više nego jasno« da mu nije naknađena tržišna vrijednost ograničenog mu prava te da mu je odlukama sudova donesenim u konkretnom slučaju oduzeto pravo korištenja na nekretninama koje je stekao valjanim pravnim poslovima i to naplatno, a koja sredstva predstavljaju njegov kapital.
Također, navodi da je zbog činjenice što je podnositelj ustavne tužbe strana pravna osoba sa sjedištem izvan Republike Hrvatske stavljen u nepovoljniji i diskriminirajući položaj u odnosu na predlagatelja »i drugih« te da mu je pravo korištenja »oduzeto jedino i isključivo zbog činjenice njegova sjedišta u Republici Srbiji«.
Ustavnom sudu predlaže usvajanje ustavne tužbe.
IV. MJERODAVNO PRAVO
4. Mjerodavni dijelovi članaka 6. i 8. Uredbe glase:
»Članak 6.
Poslovne jedinice i drugi organizacijski oblici pravnih osoba sa sjedištem na teritoriju Republike Srbije, Autonomnih pokrajina Kosova i Vojvodine, Republike Crne Gore, te organa i institucija federacije mogu se odlukom zaposlenih u jedinici odnosno organizacijskom obliku donesenom osobnim izjašnjavanjem organizirati kao društveno poduzeće ili kakva druga odgovarajuća pravna osoba u društvenom vlasništvu.
Sve poslovne jedinice i drugi organizacijski oblici iste pravne osobe koje se nalaze na teritoriju Republike, organiziraju se odlukom zaposlenih kao društveno poduzeće ili druga odgovarajuća pravna osoba u društvenom vlasništvu, a uz suglasnost Agencije mogu se organizirati kao više pravnih osoba.
(...)«
»Članak 8.
Sredstva pravnih osoba čije je sjedište na teritoriju Republike Srbije ... koja se nalaze na teritoriju Republike prenose se na pravne osobe nastale organiziranjem njihovih poslovnih jedinica i drugih organizacijskih oblika.
(...)«
V. OCJENA USTAVNOG SUDA
5. Imajući u vidu navode ustavne tužbe, Ustavni sud je ustavnu tužbu podnositelja razmatrao s aspekta eventualne povrede ustavnih prava zajamčenih člancima 26. i 29. stavkom 1. Ustava.
5.1. Članak 26. Ustava glasi:
»Članak 26.
Svi su državljani Republike Hrvatske i stranci jednaki pred sudovima i drugim državnim i inim tijelima koja imaju javne ovlasti.«
Navedena odredba sadrži ustavno