84 21.09.2016 Pravilnik o pregledu sirovog mlijeka namijenjenog javnoj potrošnji
MINISTARSTVO POLJOPRIVREDE
1853
Na temelju članka 92. stavka 1. podstavka 4. Zakona o veterinarstvu (»Narodne novine«, broj 82/13 i 148/13) ministar poljoprivrede donosi
PRAVILNIK
O PREGLEDU SIROVOG MLIJEKA NAMIJENJENOG JAVNOJ POTROŠNJI
I. OPĆE ODREDBE
Područje primjene
Članak 1.
Ovim se Pravilnikom propisuje način postupanja sa sirovim mlijekom, obavljanje pregleda sirovog mlijeka te mjere koje se poduzimaju u cilju osiguranja zdravstvene ispravnosti mlijeka namijenjenog javnoj potrošnji u sirovom ili prerađenom stanju.
Pojmovnik
Članak 2.
Pojedini pojmovi u smislu ovoga Pravilnika imaju sljedeće značenje:
1) nadležno tijelo je Ministarstvo poljoprivrede
2) inhibitorne tvari su antimikrobni lijekovi, detergenti i dezinficijensi
3) geometrijski prosjek za somatske stanice je geometrijski prosjek tijekom tromjesečnog razdoblja, s najmanje jednim uzorkom mjesečno
4) geometrijski prosjek za ukupni broj mikroorganizama je geometrijski prosjek tijekom dvomjesečnog razdoblja, s najmanje dva uzorka mjesečno
5) otkupljivač mlijeka je pravna ili fizička osoba koja otkupljuje sirovo mlijeko namijenjeno javnoj potrošnji
6) proizvođač mlijeka (u daljnjem tekstu: proizvođač) je pravna ili fizička osoba koja se bavi proizvodnjom mlijeka od životinja kojih je posjednik, namijenjenog javnoj potrošnji.
II. POSEBNE ODREDBE
A. ZDRAVSTVENI I HIGIJENSKI ZAHTJEVI ZA PROIZVODNJU SIROVOG MLIJEKA
Članak 3.
(1) Proizvođač sirovoga mlijeka mora osigurati ispunjavanje sljedećih zahtjeva:
– mlijeko namijenjeno za javnu potrošnju mora potjecati od životinja:
1. koje ne pokazuju simptome zaraznih bolesti prenosivih na ljude putem mlijeka
2. koje su dobrog općega zdravstvenog stanja i ne pokazuju znakove bolesti koje bi mogle dovesti do kontaminacije mlijeka i nemaju vidljive upale vimena
3. koje nemaju nikakve ozljede vimena
4. kojima nisu davane nedopuštene tvari ili proizvodi i
5. kod kojih su se poštivale propisane karencije ako su im davani odobreni veterinarsko-medicinski proizvodi (u daljnjem tekstu: VMP)
– status stada krava, ovaca i koza službeno slobodno od bruceloze i tuberkuloze ili za druge vrste životinja izvršene mjere vezane za brucelozu i tuberkulozu sukladno posebnim propisima
– oprema za mužnju i prostor za skladištenje mlijeka moraju:
1. biti zaštićeni od štetočina
2 biti odvojeni od prostora u kojima se drže životinje
3. imati instaliranu odgovarajuću opremu za hlađenje, osim ako se mlijeko prerađuje u roku od dva sata nakon mužnje ili je namijenjeno za proizvodnju određenih mliječnih proizvoda za čiju je proizvodnju potrebna viša temperatura
4. osiguravati mlijeko od kontaminacije
5. imati glatke, lako perive površine koje se mogu čistiti i po potrebi dezinficirati i
6. biti redovito održavani i u čistom i ispravnom stanju
– mužnja se obavlja na higijenski način, a proizvođač je osigurao da se za javnu potrošnju može koristiti samo mlijeko životinja:
1. kod kojih nisu utvrđene organoleptičke ili fizikalno-kemijske anomalije mlijeka
2. koje ne pokazuju kliničke znakove bolesti vimena i
3. kod kojih se za pranje ili uranjanje sisa upotrebljavaju samo sredstva odobrena od nadležnog tijela.
– mlijeko i kolostrum se moraju prikupljati i držati odvojeno
– mlijeko se odmah po mužnji mora hladiti na odgovarajuću propisanu temperaturu (≤8 ºC kod svakodnevne otpreme mlijeka, ili ≤6 ºC ako nije svakodnevna otprema), osim ukoliko se prerađuje u roku od dva sata od mužnje ili je za proizvodnju određenih mliječnih proizvoda potrebna viša temperatura
– proizvođač mora osigurati da osoba koja obavlja mužnju i posluje sa sirovim mlijekom:
1. nosi odgovarajuću čistu radnu odjeću
2. održava osobnu higijenu, i
3. ne boluje od bolesti koja se može prenijeti hranom, da nema inficirane ozljede, kožne infekcije i rane ili diareju.
(2) Nadležni ovlašteni veterinari dužni su po pozivu proizvođača mlijeka, odnosno veterinarski inspektori sukladno godišnjem planu službenih kontrola