 koriste svi korisnici zajedničkog projekta i gdje korisnici sklapaju Ugovor o poslovnoj suradnji kojim definiraju jednog korisnika koji će biti podnositelj zahtjeva za potporu/isplatu u ime njih
9) kraj ulaganja je dan podnošenja konačnog zahtjeva za isplatu
10) javna potpora je svaki oblik potpore iz javnih izvora Republike Hrvatske i potpora iz proračuna Europskog poljoprivrednog fonda za ruralni razvoj (u daljnjem tekstu: EPFRR)
11) intenzitet potpore izražen je kao postotni udio javne potpore u prihvatljivim troškovima ulaganja
12) prihvatljivi troškovi su troškovi koji mogu biti sufinancirani iz Programa
13) nepravilnost znači povreda odredaba prava Zajednice koja proizlazi iz učinjene ili propuštene radnje od strane gospodarskog subjekta, a što je dovelo ili je moglo dovesti u pitanje opći proračun Zajednica ili proračune kojima Zajednice upravljaju, bilo smanjenjem ili gubitkom prihoda iz vlastitih sredstava prikupljenih izravno u ime Zajednica, ili neopravdanim izdacima (sukladno Uredbi Komisije (EZ, Euratom) br. 2988/95 od 18. prosinca 1995 o zaštiti financijskih interesa Europskih zajednica, članak 1., stavak 2.) (SL L 312, 18. 12. 1995.)
14) sumnja na prijevaru znači nepravilnost koja je razlog za pokretanje upravnih ili sudskih postupaka na nacionalnoj razini kako bi se utvrdilo postojanje postupanja s namjerom, osobito prijevare, iz članka 1. stavka 1. točke (a) Konvencije o zaštiti financijskih interesa Europskih zajednica koja je sastavljena na temelju članka K.3 Ugovora o Europskoj uniji. (sukladno članku 2. stavak (a), delegirane Uredbe Komisije (EU) 2015/1971 od 8. srpnja 2015.) (SL L 293, 8. 7. 2015.) i
15) bagatelna nabava je nabava koju provode javni naručitelji za nabavu radova, robe i/ili usluga u slučaju kada je procijenjena vrijednost predmeta nabave ispod praga primjene propisa koji uređuju postupak javne nabave.
(2) Ostali pojmovi u smislu ovoga Pravilnika imaju jednako značenje kao pojmovi u Uredbi (EU) br. 1305/2013 i Uredbi (EU) br. 702/2014.
Tipovi operacija
Članak 4.
U okviru podmjere 8.6. potpora se dodjeljuje za tipove operacija:
1. 8.6.1. »Modernizacija tehnologija, strojeva, alata i opreme u pridobivanju drva i šumskouzgojnim radovima« (u daljnjem tekstu: tip operacije 8.6.1.)
2. 8.6.2. »Modernizacija tehnologija, strojeva, alata i opreme u predindustrijskoj preradi drva« (u daljnjem tekstu: tip operacije 8.6.2.) i
3. 8.6.3. »Marketing drvnih i nedrvnih šumskih proizvoda« (u daljnjem tekstu: tip operacije 8.6.3.)
Sastavni dijelovi pravilnika
Članak 5.
Sastavni dijelovi ovoga Pravilnika su:
1. Prilog I. – Kriteriji odabira zahtjeva za potporu
2. Prilog II. – Izjava korisnika o ispunjavanju uvjeta prihvatljivosti za ulaganja u okviru tipa operacije 8.6.2. »Modernizacija tehnologija, strojeva, alata i opreme u predindustrijskoj preradi drva«
3. Prilog III. – Popis drvnih i nedrvnih šumskih proizvoda i usluga šuma za ulaganja u okviru tipa operacije 8.6.3. »Marketing drvnih i nedrvnih šumskih proizvoda«
4. Prilog IV. – Označavanje aktivnosti sufinanciranih iz proračuna Europske unije
5. Prilog V. – Definicija mikro, malih i srednjih poduzeća (MSP-a)
6. Prilog VI. – Poslovni plan za tip operacije 8.6.1.
7. Prilog VII. – Poslovni plan za tip operacije 8.6.2.
8. Prilog VIII. – Idejni plan marketinga drvnih i nedrvnih šumskih proizvoda i usluga šuma za tip operacije 8.6.3. i
9. Prilog IX. – Popis grešaka u postupcima javne nabave s primjenjivom stopom ispravka.
II. POTPORA
Vrsta potpore
Članak 6.
(1) Potpora se dodjeljuje u obliku bespovratnih financijskih sredstava.
(2) Intenzitet javne potpore po projektu unutar tipa operacije 8.6.1, 8.6.2. i 8.6.3 iznosi do 50% ukupnih prihvatljivih troškova.
(3) Sredstva potpore osiguravaju se iz proračuna Europske unije i proračuna Republike Hrvatske, od čega Europska unija sudjeluje s 85% udjela, a Republika Hrvatska s 15% udjela.
(4) Broj projekata odobrenih pojedinom korisniku u programskom razdoblju nije ograničen. Isti korisnik može podnijeti jedan