djelokrug rada obuhvaća:
1) prati stanje zaštite na radu,
2) izrađuje programe, vodiče, metode i modele za zaštitu na radu,
3) utvrđuje kriterije i postupke u vezi s organizacijom rada prilagođenom radnicima,
4) provodi statistička istraživanja iz područja zaštite na radu,
5) u okviru svojih nadležnosti surađuje s međunarodnim i nacionalnim organizacijama te stručnim i znanstvenim ustanovama,
6) izrađuje stručna mišljenja iz zaštite na radu za različite subjekte,
7) pruža stručnu pomoć udruženjima poslodavaca, sindikatima, osobama ovlaštenima za poslove zaštite na radu te tijelima uprave na temelju podataka iz svog djelokruga,
8) provodi akcije s pojedinih područja zaštite zdravlja i sigurnosti na radu i priprema promidžbene materijale,
9) postupa i rješava u upravnim stvarima u prvostupanjskom postupku u vezi s davanjem ovlaštenja osobama za zaštitu na radu i davanjem odobrenja stručnjacima za zaštitu na radu,
10) obavlja stručni nadzor i reviziju poslovanja ovlaštenih osoba u odnosu na ovlaštenja dobivena prema Zakonu.
V. USTROJSTVO ZAVODA
Članak 11.
(1) Radi nesmetanog, racionalnog i uspješnog obavljanja djelatnosti Zavoda i dostupnosti usluga korisnicima, Zavod obavlja stručne, pravne, administrativne i druge poslove u stručnim službama.
(2) Stručne službe Zavoda obavljaju poslove iz svoje djelatnosti u sljedećim ustrojstvenim jedinicama:
– Ravnateljstvo,
– Služba za zaštitu na radu, ovlaštenja, nadzor i analizu,
– Služba za edukaciju, informiranje i međunarodnu suradnju.
Članak 12.
Općim aktima Zavoda o unutarnjem ustrojstvu, sistematizaciji radnih mjesta i položaja utvrdit će se, u skladu s ovim Statutom, područja rada stručnih Službi prema unutarnjem ustrojstvu Zavoda, nazivi i djelokrug unutarnjih ustrojstvenih jedinica, položajna radna mjesta, radna mjesta, odgovornost u vezi s njihovim upravljanjem i radom, stručni uvjeti za rad, kao i druga pitanja značajna za obavljanje poslova u Zavodu.
Poslovi stručnih Službi Zavoda
Članak 13.
U Ravnateljstvu Zavoda obavljaju se sljedeći poslovi:
1) koordinacija u primjeni Zakona, Statuta i drugih općih akata Zavoda te uredbi Europske unije,
2) provedba politike razvoja i unapređenja zaštite na radu,
3) izrada prijedloga općih akata Zavoda,
4) poslovi koordinacije i nadzora nad radom stručnih Službi,
5) poslovi razvoja i koordinacije financijskog upravljanja i kontrole,
6) upravljanje i raspolaganje imovinom Zavoda, obavljanje pravnih poslova u vezi s imovinom Zavoda i drugih imovinskopravnih poslova,
7) poslovi razvoja i osiguranja cjelovite informatičke podrške poslovnom sustavu Zavoda i razmjene podataka s drugim sustavima,
8) priprema sjednica tijela Zavoda, poslovi internog informiranja u Zavodu, davanje službenih priopćenja i komunikacija s medijima te ostali poslovi predstavljanja poslovanja Zavoda u javnosti,
9) planiranje rashoda za obavljanje djelatnosti Zavoda i njegovih tijela, rad stručne službe te drugih rashoda,
10) provedba postupka javne nabave,
11) provedba platnog prometa preko sustava Državne riznice,
12) izrada financijskih izvješća propisanih zakonom i izrada drugih izvješća potrebnih za donošenje poslovnih odluka,
13) administrativno-tehnički i drugi poslovi utvrđeni Zakonom i drugim propisima,
14) ostali poslovi u skladu s obvezama utvrđenim propisima.
Članak 14.
U stručnim Službama Zavoda obavljaju se sljedeći poslovi:
1. Služba za zaštitu na radu, ovlaštenja, nadzor i analizu
U ovoj Službi obavljaju se poslovi izrade mišljenja, izrade smjernica, izdavanje i nadzor ovlaštenja za sve ovlaštene osobe, analiza svih elemenata u zaštiti na radu temeljenih na prikupljenim podacima putem informacijskog sustava zaštite na radu (DATA COLLECTOR) sukladno Zakonu o zaštiti na radu i podzakonskim aktima.
2. Služba za edukaciju, informiranje i međunarodnu suradnju
U ovoj Službi obavljaju se poslovi edukacije svih dionika zaštite na radu (poslodavaca, ovlaštenika, stručnjaka za zaštitu na radu, povjerenika radnika i dr.), informiranje svih dionika putem web stranice,