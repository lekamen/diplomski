 interesa ili drugog zajedničkog interesa.
(8) Ukoliko u upravnom (izvršnom) tijelu odabranog LAG-a se nalazi član za kojeg bi se moglo utvrditi postojanje sukoba interesa iz stavka 7. ovoga članka, odabrani LAG je dužan člana zamijeniti članom koji pripada sektoru kojemu pripada član za kojeg bi bi se moglo utvrditi postojanje sukoba interes i pri tome poštujući načelo ravnopravnosti odlučivanja iz članka 8. stavka 12. ovoga Pravilnika.
(9) Sve osobe koje sudjeluju u odabiru projekata pristiglih na LAG natječaj potpisuju Izjavu o nepristranosti i povjerljivosti i to nakon zaprimanja svih prijava po objavljenom LAG natječaju te time potvrđuju da nisu u sukobu interesa u odnosu na nositelje projekata.
(10) Obrazac Izjave o nepristranosti i povjerljivosti će biti objavljen na službenoj mrežnoj stranici Ministarstva i Agencije za plaćanja.
Raspoloživost i rezervacija sredstava za provedbu LAG natječaja
Članak 33.
(1) Odabranom LAG-u se Ugovorom dodjeljuju sredstva za provedbu Podmjere 19.2., odnosno za svaki tip operacije navedene u Planu provedbe LRS.
(2) Odabrani LAG u LAG natječaju je obvezan navesti iznos raspoloživih sredstava koji planira dodijeliti nositeljima odabranih projekata.
(3) Iznos raspoloživih sredstva se smatra razlikom između iznosa dodijeljenih sredstva iz stavka 1. ovoga članka i iznosa rezerviranih sredstava.
(4) Iznos rezerviranih sredstava iz stavka 3. ovoga članka je zbrojeni iznos javne potpore namijenjene nositeljima odabranih projekata po svim LAG natječajima.
(5) Iznos rezerviranih sredstava se ispravlja (umanjuje) donošenjem odluka iz članka 35. stavka 1. ovoga Pravilnika i/ili bilo koje odluke izdane nositelju odabranog projekta od strane Agencije za plaćanja nakon podnošenja Zahtjeva za potporu, a koje imaju negativne posljedice za ostvarivanje prava na javnu potporu.
(6) Ispravljeni iznos rezerviranih sredstava iz stavka 5. ovoga članka uvećava iznos raspoloživih sredstava odabranom LAG-u.
(7) Odabranom LAG-u se trajno rezerviraju sredstva (gubi raspoloživost sredstava) za nositelje projekta koji su dobili Odluku o isplati od strane Agencije za plaćanja.
(8) Agencija za plaćanja za svaki odabrani LAG pojedinačno vodi stanje dodijeljenih, raspoloživih i rezerviranih sredstava za svaki pojedini tip operacije.
(9) Odabrani LAG može u svakom trenutku provjeriti stanje dodijeljenih, raspoloživih i rezerviranih sredstava na svojoj kartici u AGRONET sustavu.
Podnošenje i administrativna kontrola Zahtjeva za potvrdu i rezervaciju
Članak 34.
(1) Odabrani LAG je dužan u roku od 60 dana od dana završetka LAG natječaja dostaviti Agenciji za plaćanja pisanu dokumentaciju vezanu uz provedeni natječaj.
(2) Pisana dokumentacija iz stavka 1. ovoga članka podrazumijeva:
1. popis osoba koje su sudjelovale u odabiru projekata
2. zapisnik sa sjednice ocjenjivačkog tijela
3. završnu tablicu s prikazom kriterija odabira i ostvarenog broja bodova po svakom ocjenjivaču
4. rang-listu svih prijava
5. popis svih odabranih projekata sa sljedećim podatcima za svaki odabrani projekt: naziv odabranog projekta s popisom prihvatljivih ulaganja/troškova, naziv nositelja odabranog projekta, dodijeljeni intenzitet javne potpore i dodijeljena sredstva
6. zapisnik sa sjednice upravnog (izvršnog) tijela na kojoj su projekti odabrani
7. potpisanu izjavu o nepristranosti i povjerljivosti svake osobe koja je sudjelovala u odabiru projekta.
(3) Dokumentaciju iz stavka 2. ovoga članka Agenciji za plaćanja odabrani LAG podnosi putem Zahtjeva za potvrdu natječaja i rezervaciju sredstava (u daljnjem tekstu: Zahtjev za potvrdu i rezervaciju).
(4) Agencija za plaćanja osim dokumentacije iz stavka 2. ovoga članka može propisati i drugu dokumentaciju uz Natječaj iz članka 16. stavka 1. ovoga Pravilnika.
(5) Zahtjev za potvrdu i rezervaciju odabrani LAG podnosi u elektroničkom obliku putem AGRONET-a. Način podnošenja Zahtjeva za potvrdu i rezervaciju pojašnjen je u »Vodiču za korisnike«.
(6) Po završetku elektronskog popunjavanja Zahtjeva za potvrdu