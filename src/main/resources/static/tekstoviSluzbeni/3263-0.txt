22 11.03.2016 Odluka o uvjetima i načinu na koji ovlašteni mjenjači obavljaju mjenjačke poslove
HRVATSKA NARODNA BANKA
612
Na temelju članka 46. stavka 5. Zakona o deviznom poslovanju (»Narodne novine«, br. 96/2003., 140/2005., 132/2006., 150/2008., 92/2009., 133/2009. – Zakon o platnom prometu, 153/2009., 145/2010. i 76/2013.) i članka 42. stavka 3. točke 12. Zakona o Hrvatskoj narodnoj banci (»Narodne novine«, br. 75/2008. i 54/2013.) Savjet Hrvatske narodne banke na sjednici održanoj 9. ožujka 2016. donio je
ODLUKU
O UVJETIMA I NAČINU NA KOJI OVLAŠTENI MJENJAČI OBAVLJAJU MJENJAČKE POSLOVE
Opće odredbe
Članak 1.
(1) Ovom se Odlukom uređuju:
1. uvjeti za obavljanje mjenjačkih poslova, i to:
a) bitni elementi ugovora o obavljanju mjenjačkih poslova,
b) obilježja zaštićenoga programa,
c) uporaba certificiranog programa,
2. način obavljanja mjenjačkih poslova i
3. obveza izravne kontrole i izvješćivanja od strane ugovorne banke.
(2) Ova se Odluka ne odnosi na mjenjačke poslove koje obavljaju banke.
Pojmovnik
Članak 2.
(1) Za potrebe ove Odluke pojmovi navedeni u ovom članku imaju sljedeće značenje:
1. Blagajničko mjesto jest dio mjenjačkog mjesta na kojem ovlašteni mjenjač obavlja mjenjačke poslove sa strankom i za potrebe obavljanja tih poslova koristi se računalom u koje je ugrađen certificirani program te blagajnom za sigurno čuvanje kuna, strane gotovine i čekova koji glase na stranu valutu.
2. Certificirani program jest zaštićeni program za koji je Hrvatska narodna banka izdala certifikat.
3. Mjenjački automat (automat za otkup strane gotovine) jest elektronički uređaj koji omogućava otkup strane gotovine te koji se smatra mjenjačkim mjestom na kojem se obavljaju mjenjački poslovi po posebnim uvjetima, na način propisan člankom 11. ove Odluke.
4. Mjenjačka provizija jest novčani iznos u kunama koji od stranke iz članka 6. stavka 1. ove Odluke naplaćuje ovlašteni mjenjač u skladu s člankom 10. stavkom 9. ove Odluke. Mjenjačka provizija izračunava se množenjem postotka mjenjačke provizije s umnoškom kupovnog tečaja strane valute i nominalnog iznosa strane gotovine ili nominalnog iznosa čeka koji glasi na stranu valutu te dijeljenjem dobivenog iznosa s brojem sto.
5. Mjenjačko mjesto jest prostorna i organizacijska jedinica ovlaštenog mjenjača u kojoj se obavljaju mjenjački poslovi, a može sadržavati jedno ili više blagajničkih mjesta te može biti dio poslovnog prostora u kojem se obavljaju i druge djelatnosti.
6. Ovlašteni mjenjač jest mjenjač kako je to uređeno člankom 46. stavkom 2. Zakona o deviznom poslovanju.
7. Podnositelj zahtjeva jest rezident pravna osoba, trgovac pojedinac, obrtnik, pravna osoba u osnivanju te fizička osoba koja namjerava obavljati mjenjačku djelatnost kao trgovac pojedinac odnosno obrtnik, koji Hrvatskoj narodnoj banci podnosi zahtjev za izdavanje odobrenja za obavljanje mjenjačkih poslova.
8. Potvrda o autentičnosti ugovorenoga zaštićenog programa potpisana je izjava proizvođača zaštićenog programa da je program koji je predmet ugovora između njega i podnositelja zahtjeva, odnosno ovlaštenog mjenjača, certificirala Hrvatska narodna banka.
9. Potvrda o autentičnosti ugrađenoga zaštićenog programa potpisana je izjava proizvođača zaštićenog programa da je ugrađeni program identičan onom programu za koji je s ovlaštenim mjenjačem sklopio ugovor o kupnji i za koji je izdao potvrdu o autentičnosti ugovorenoga zaštićenog programa.
10. Predugovor o obavljanju mjenjačkih poslova jest ugovor kojim se podnositelj zahtjeva i ugovorna banka obvezuju na sklapanje ugovora o obavljanju mjenjačkih poslova, a koji mora sadržavati sve bitne elemente ugovora o obavljanju mjenjačkih poslova.
11. Prigodno blagajničko mjesto jest blagajničko mjesto na kojem ovlašteni mjenjač na mjestu i u vrijeme održavanja priredaba, sajmova ili sličnih događanja obavlja mjenjačke poslove.
12. Povoljni kupovni tečaj na tečajnoj listi ovlaštenog mjenjača jest iznos koji je veći od iznosa temeljnoga kupovnog tečaja.
13. Povoljni prodajni