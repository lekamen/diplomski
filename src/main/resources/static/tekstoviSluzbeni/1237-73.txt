 upravljanju rizicima, izrađuje godišnje izviješće o sustavu financijskog upravljanja i kontrola, izrađuje godišnje izvješće o realizaciji godišnjeg plana rada; surađuje s proračunskim i izvanproračunskim korisnicima iz nadležnosti Ministarstva i Ministarstvom financija te obavlja druge poslove iz nadležnosti Sektora.
Za obavljanje poslova Sektora za proračun, financijsko upravljanje i kontrole, ustrojavaju sljedeće ustrojstvene jedinice:
9.1.1. Služba za planiranje i izvršavanje proračuna
9.1.2. Služba za financijsko upravljanje i kontrole.
9.1.1. Služba za planiranje i izvršavanje proračuna
Članak 150.
Služba za planiranje i izvršavanje proračuna obavlja stručne poslove koji se odnose na izradu prijedloga strateškog plana i proračuna Ministarstva za trogodišnje razdoblje i njihove možebitne izmjene tijekom godine, izradu godišnjeg dinamičkog financijskog plana po mjesecima, te unos tih dokumenata u sustav Državne riznice. Obavlja i poslove izvršavanja proračuna u smislu kreiranja dokumenata rezervacija proračunskih sredstava i zahtjeva za plaćanje u cjelovitom računovodstveno-financijskom sustavu na temelju prikupljenih dokumenata o stvorenim obvezama Ministarstva, osim obveza nastalih provedbom postupka javne nabave, te knjigovodstveno evidentiranih i za isplatu odobrenih naloga za plaćanje i računa. Analizira izvršavanje proračuna i izrađuje mjesečno, a na zahtjev ustrojstvenih jedinica i češće izvješća o trošenju proračunskih sredstava sukladno namjeni i planiranoj dinamici, te ih dostavlja ustrojstvenim jedinicama.
Za obavljanje poslova Službe za planiranje i izvršavanje proračuna, ustrojavaju se sljedeći odjeli:
9.1.1.1. Odjel za strateško planiranje i planiranje proračuna
9.1.1.2. Odjel za izvršavanje proračuna, analize i izvješćivanje.
9.1.1.1. Odjel za strateško planiranje i planiranje proračuna
Članak 151.
Odjel za strateško planiranje i planiranje proračuna koordinira poslove izrade strateškog plana i proračuna Ministarstva za trogodišnje razdoblje, te izrađuje nacrt prijedloga strateškog plana i proračuna Ministarstva, obavlja tehnički unos prijedloga proračuna u sustav Državne riznice, izrađuje financijski plan po mjesecima za cijelu proračunsku godinu s planiranim dospijećem obveza, priprema prijedlog možebitne izmjene i dopune te preraspodjele sredstava tijekom proračunske godine. Unosi u web-aplikaciju Ministarstva financija podatke o procjeni fiskalnog učinka na proračun prijedloge uredbi, drugih propisa i akata planiranja koje donosi Vlada Republike Hrvatske, te nacrta prijedloga zakona, drugih propisa i akata planiranja koje Vlada Republike Hrvatske predlaže na donošenje Hrvatskome saboru. Prikuplja od ustrojstvenih jedinica podatke te izrađuje izvješća o izvršavanju proračuna Ministarstva po programima te ostvarivanju ciljeva iz strateškog plana.
9.1.1.2. Odjel za izvršavanje proračuna, analize i izvješćivanje
Članak 152.
Odjel za izvršavanje proračuna, analize i izvješćivanje u okviru svoje djelatnosti obavlja administrativne poslove izvršavanja proračuna na način da prikuplja i u područnoj riznici evidentira dokumente kojima su stvorene obveze Ministarstva, osim obveza nastalih provedbom postupka javne nabave, prosljeđuje ih u sustav Državne riznice gdje se evidentiraju kao rezervacije sredstava, dostavlja ostalim ustrojstvenim jedinicama obavijest o rezervaciji sredstava, analizira i izvješćuje odgovorne osobe u ustrojstvenim jedinicama o stanju i utrošenosti rezervacija, kreira zahtjeve za plaćanje povezivanjem proknjiženih i za isplatu odobrenih naloga za plaćanje i računa s evidentiranim rezervacijama i prosljeđuje ih kroz integrirani sustav u sustav Državne riznice na plaćanje. Analizira trošenje proračunskih sredstava Ministarstva i izrađuje mjesečna izvješća o trošenju proračunskih sredstava sukladno namjeni i planiranoj dinamici. Izrađuje i dostavlja ustrojstvenim jedinicama, na njihov zahtjev, izvješća o evidentiranim obvezama, utrošenosti sredstava po pojedinom dokumentu rezervacije, izvršenim 