44 11.05.2016 Odluka o izmjenama Odluke o osnivanju Povjerenstva za procjenu i utvrđivanje prijedloga strateških projekata
VLADA REPUBLIKE HRVATSKE
1147
Na temelju članka 8. stavka 1. Zakona o strateškim investicijskim projektima Republike Hrvatske (»Narodne novine«, br. 133/13, 152/14 i 22/16), Vlada Republike Hrvatske je na sjednici održanoj 28. travnja 2016. godine donijela
ODLUKU
O IZMJENAMA ODLUKE O OSNIVANJU POVJERENSTVA ZA PROCJENU I UTVRĐIVANJE PRIJEDLOGA STRATEŠKIH PROJEKATA
I.
U Odluci o osnivanju Povjerenstva za procjenu i utvrđivanje prijedloga strateških projekata (»Narodne novine«, broj 1/14), u točki II. podstavak 1. mijenja se i glasi:
»– potpredsjednik Vlade Republike Hrvatske, predsjednik Povjerenstva,«.
II.
U točki IV. stavku 1. podstavak 1. mijenja se i glasi:
»– ocjena prijedloga strateškog projekta i predlaganje središnjem tijelu državne uprave nadležnom za gospodarstvo donošenje odluke o njegovu uvrštenju na Listu strateških projekata,«.
Podstavak 3. mijenja se i glasi:
»– predlaganje Vladi Republike Hrvatske donošenje odluke o proglašenju strateškog projekta,«.
Podstavak 5. mijenja se i glasi:
»– predlaganje Vladi Republike Hrvatske donošenje odluke o poništenju odluke o proglašenju strateškog projekta,«.
U stavku 2. riječ: »tromjesečno« zamjenjuje se riječju: »polugodišnje«.
III.
Točka V. briše se.
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/81
Urbroj: 50301-05/05-16-2
Zagreb, 28. travnja 2016.
Predsjednik Tihomir Orešković, v. r.
