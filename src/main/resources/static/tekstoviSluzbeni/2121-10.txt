 točnost podataka prikupljenih općim izvidom – analizom MSP-a o značajkama područja te utvrđuju zagađenost područja i/ili građevine MES-om, NUS-om i njihovim dijelovima.
(2) Ako se tehničkim izvidom utvrdi veća zagađenost MES-om, NUS-om i njihovim dijelovima područja i/ili građevine, HCR će za predmetno područje i/ili građevinu izraditi Idejni plan razminiranja, o čemu odluku donosi ravnatelj HCR-a.
(3) Ako se tehničkim izvidom utvrdi nezagađenost MES-om, NUS-om i njihovim dijelovima područja i/ili građevine određenih Izvedbenim planom tehničkog izvida, HCR takvo područje i/ili građevinu isključuje iz MSP-a.
(4) Pirotehničari HCR-a dužni su svoje poslove na tehničkom izvidu obavljati na način propisan člankom 56. stavkom 2. i 3. ovog Zakona te tako da nakon ručne detekcije mina ne zaostane MES, NUS ili njihovi dijelovi do dubine određene Izvedbenim planom, a voditelj radilišta HCR-a dužan je pronađeni MES, NUS i njihove dijelove evidentirati u Dnevnik voditelja radilišta HCR-a.
(5) Nakon obavljenih poslova tehničkog izvida, u slučaju isključenja područja i/ili građevine iz MSP-a, ravnatelj HCR-a izdaje Potvrdu o isključenju područja i/ili građevine iz MSP-a.
Članak 40.
(1) HCR na radilištu mora osigurati nazočnost voditelja radilišta HCR-a te neprekidan i neposredan uspostavljen sustav veza između voditelja radilišta i voditelja pirotehničke skupine i medicinskog tima.
(2) Kada se poslovi na radilištu obavljaju strojem za pripremu površine, rukovatelj stroja mora imati uspostavljen sustav veze s voditeljem radilišta.
(3) Voditelj radilišta HCR-a rukovodi svim poslovima tehničkog izvida na radilištu i nadzire provođenje mjera sigurnosti propisanih ovim Zakonom i podzakonskim propisima.
Članak 41.
(1) Nakon obavljenih poslova tehničkog izvida, kada se područje i/ili građevina isključuju iz MSP-a, HCR je dužan u roku od 15 dana od dana završetka obavljanja poslova tehničkog izvida obaviti geodetsku izmjeru na temelju koje ravnatelj HCR-a izdaje Potvrdu o isključenju područja i/ili građevine iz MSP-a.
(2) Potvrdu iz stavka 1. ovoga članka ravnatelj HCR-a dostavlja:
– Ministarstvu
– nadležnoj jedinici područne (regionalne) samouprave
– nadležnoj jedinici lokalne samouprave.
6. OBILJEŽAVANJE MINSKI SUMNJIVOG PODRUČJA
Članak 42.
Obilježavanje MSP-a predstavlja skup mjera i aktivnosti koje se provode radi stvaranja jasne granice između sigurnih površina i područja i/ili građevina zagađenih MES-om, NUS-om i njihovim dijelovima, a obavlja se u skladu s odredbama ovoga Zakona i propisa donesenih na temelju njega.
Članak 43.
HCR obavlja poslove obilježavanja MSP-a oznakama minske opasnosti kojima se upućuje na opasnost od MES-a, NUS-a i njihovih dijelova.
Članak 44.
(1) Oznake minske opasnosti postavljaju, uklanjanju i kontroliraju pirotehničari HCR-a.
(2) Kontrolu stanja obilježenosti i obnavljanje postavljenih oznaka minske opasnosti HCR je dužan provoditi jednom godišnje, dok je postupak ponovnog obilježavanja HCR dužan provesti odmah po saznanju o promjenama stanja obilježenosti na određenom području.
(3) O obavljenim poslovima obilježavanja HCR je dužan voditi službenu evidenciju.
Članak 45.
(1) Neovlaštenim osobama nije dozvoljeno premještanje, oštećivanje ili uklanjanje oznaka minske opasnosti te ulazak u MSP i u radilište.
(2) Područja i/ili građevine, koje se nalaze u MSP-u, vlasnici mogu koristiti nakon što HCR izda Potvrdu o isključenju područja i/ili građevine iz MSP-a.
Članak 46.
HCR te djelatnici HCR-a koji imaju iskaznicu protuminskog djelovanja dužni su poslove općeg izvida-analize i dopunskog općeg izvida MSP-a, tehničkog izvida i obilježavanja MSP-a obavljati sukladno odredbama ovoga Zakona i propisa donesenih na temelju njega.
7. RAZMINIRANJE
Članak 47.
(1) Razminiranje je skup radnji i postupaka kojima pirotehničari ovlaštenih pravnih osoba i/ili obrtnika na radilištu pretražuju, pronalaze, obilježavaju, onesposobljavaju i uništavaju MES, NUS i njihove dijelove.
(2) HCR i ovlaštene pravne osobe i/ili obrtnici dužni su 