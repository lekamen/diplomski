 stvari biti uvjetovana prethodnim utvrđenjem da je djelovanje Vlade bilo nezakonito (primjerice, da Vlada nije poštovala granice svojih ovlasti određene u Zakonu o privatizaciji INA-e ili da nije poštovala taj zakon pri stipulaciji ugovornih odnosa). U suprotnom bi bila riječ o miješanju sudske vlasti u ustavne zadaće zakonodavne i izvršne vlasti (kršenje članka 4. Ustava), kao i miješanju kaznenih sudova u političku odgovornost Vlade (kršenje članka 112. Ustava).
403. Međutim, i nakon pravomoćno dovršenog kaznenog postupka u slučaju INA-MOL ostalo je neutvrđeno i nepoznato je li djelovanje Vlade bilo zakonito odnosno jesu li Prva izmjena dioničarskog ugovora INA-MOL i Glavni ugovor o plinskom poslovanju od 30. siječnja 2009. bili zakoniti u smislu Zakona o privatizaciji INA-e.
404. Konkretno, razmatrajući presudu Županijskog suda u Zagrebu, Ustavni sud primjećuje da su se mnogobrojni svjedoci pozivali na Zakon o privatizaciji INA-e, ali sam sud u postupku nije ispitivao je li Vlada sklapanjem spornih ugovora prekršila taj zakon.
Stoga nije jasno na čemu se zasniva utvrđenje tog suda da je »predaja« upravljačkih prava nad INA-om bila »protuzakonita« (v. točku 381.).
405. Čini se da je Vrhovni sud pokušao ispraviti taj propust prvostupanjskog suda jer se na više mjesta u drugostupanjskoj presudi pozvao na odredbe Zakona o privatizaciji INA-e, uspoređujući s njima (i s Dioničarskim ugovorom iz 2003.) pojedine odredbe spornih ugovora i njihov temeljni učinak (to jest »prepuštanje upravljačkih prava samo jednom dioničaru«). Navode se relevantni dijelovi obrazloženja drugostupanjske presude:
»Argument da pad dioničarskog udjela Republike Hrvatske u INA-i d.d. ispod 50%, uslijed čega tijela INA-e d.d. mogu bez suglasnosti Vlade Republike Hrvatske donositi odluke, odnosno sklopiti pravne poslove ili poduzeti pravne radnje koje se odnose na prodaju, odnosno zajedničko ulaganje čija vrijednost prelazi vrijednost 3% imovine INE d.d., predstavlja razlog za izmjenu ugovora o međusobnim odnosima dioničara, u žalbi nije obrazložen. Naime, odredba da pad dioničarskog udjela Republike Hrvatske ispod 50% iziskuje izmjenu međudioničarskog ugovora nije sadržana niti u Zakonu o privatizaciji INA-e d.d. niti u ugovoru iz 2003.
Nije osnovana niti tvrdnja obrane da je isticanje razdoblja od pet godina, računajući od zaključenja ugovora iz 2003., u kojem MOL nije mogao prodavati dionice INA-e d.d. tzv. lock-up razdoblje, razlog za izmjenu ugovora o međusobnim odnosima dioničara« (str. 18. – 19. drugostupanjske presude).
S obzirom na to da kupnjom dionica nije ostvario dovoljni udjel u vlasništvu i posljedično preuzimanje upravljačkih prava, MOL je zatražio izmjenu međudioničarskog ugovora iako takav zahtjev nije bio utemeljen niti na Zakonu o privatizaciji INA-e d.d. niti na ugovoru iz 2003., a to je pravilno zaključio prvostupanjski sud. Razlika u postotku dioničarskog udjela između Republike Hrvatske i MOL-a od oko 3% ne opravdava izmjenu međudioničarskog ugovora, a naročito ne na način kako je ta izmjena provedena, prepuštanjem upravljačkih prava samo jednom dioničaru« (str. 26. – 27. drugostupanjske presude).
Ovakav zahtjev MOL-a, kako je to pravilno utvrdio prvostupanjski sud, nije utemeljen niti na odredbama Zakona o privatizaciji INA-e d.d. niti na odredbama Ugovora o međusobnim odnosima dioničara koji se odnosi na trgovačko društvo INA d.d. iz 2003., jer niti jedan od navedenih akata ne sadrži obvezujuću odredbu o nužnosti izmjene međudioničarskog ugovora uslijed promjena u dioničarskim udjelima dok oni iznose 25% i više« (str. 30. drugostupanjske presude).«
406. Iz citiranih dijelova drugostupanjske presude proizlazi da je Vrhovni sud odabrao pravilan generalni pristup procjeni interesa Republike Hrvatske za sklapanje pravnih poslova između Vlade i MOL-a iz siječnja 2009. (to jest oslanjanje na Zakon o privatizaciji INA-e).
Unatoč tome, međutim, Vrhovni sud taj je interes ispitivao uvijek i samo s aspekta je li postojala zakonska obveza