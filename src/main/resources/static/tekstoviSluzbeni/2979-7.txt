 razmjeni informacija, te je li riječ o povredi prava tržišnog natjecanja prema cilju ili prema posljedici (cca […] kuna).
Smatra da je Agencija pogrešno utvrdila prirodu MT-a. U kontekstu svrhe pravila o zaštiti tržišnog natjecanja, MT nije dio cijene u uslugama klađenja, te standardiziranje obračuna istoga ne može niti dovesti do fiksiranja cijena kao povrede iz članka 8. stavka 1. ZZTN-a. S obzirom na posebnosti industrije sportskog klađenja, ovakva standardizacija je nužna i prokompetitivna. U industriji sportskog klađenja cijena nije i ne može bit ulog koji potrošači uplaćuju prilikom klađenja već je to koeficijent, jer potrošač sam proizvoljno određuje koliki će biti ulog, dok koeficijent određuju kladionice. Uplata predstavlja samo bazu na koju se primjenjuju koeficijenti. Stoga se element tržišnog natjecanja među konkurentima na mjerodavnom tržištu temelji na razlici u koeficijentima koje nude priređivači igara. Iako priređivači igara imaju slobodu određivanja MT-a, MT ne predstavlja dobit poduzetnika već se radi o iznosu koji se naplaćuje kako bi se mogao uplatiti u korist državnog proračuna.
Da Udruga nije provela inicijativu da se standardizira način obračuna MT-a te da se tržišno natjecanje osim koeficijentima provodi i kroz različito obračunavanje MT-a, navedeno bi postupanje, sukladno navodima Favorita, onemogućilo bilo kakvo tržišno natjecanje na mjerodavnom tržištu. Naime, navodi Favorit, u tom slučaju potrošači ne bi mogli jednostavno i transparentno usporediti ponude i vidjeti koji priređivač nudi oklade s najvećim potencijalnim dobitkom, jer bi morao uzeti u obzir različite baze. Isto tako poduzetnici bi mogli stalno »transparentno« snižavati koeficijente a paralelno modificirati iznos MT-a tako da anuliraju bolje nove koeficijente te time zavaravaju potrošače promotivnim potezima kao što bi primjerice moglo biti povećanje koeficijenata.
Nadalje, u slučaju da se dogovor o promjeni obračuna MT-a promatra kao zabranjeni horizontalni sporazum o načinu obračuna MT-a ili kao usklađeno djelovanje razmjenom informacija, Favorit je naveo kako su četiri uvjeta iz članka 8. stavka 3. ZZTN-a ispunjena:
1. primjena iste baze omogućava jednostavniju i transparentniju tržišnu utakmicu temeljem koeficijenata, te time potiče integriranje tržišta i vodi do većeg izbora za potrošače. Prema točki 309 Smjernica, da bi se navedeni pozitivni učinci ostvarili, informacije o standardizaciji moraju biti efektivno dostupne svima koji se žele uključiti na predmetno mjerodavno tržište – članovi Udruge su pozvali Hrvatsku Lutriju (kao jedinog poduzetnika na mjerodavnom tržištu koji nije bio član Udruge u vrijeme sjednice 26. ožujka 2014.) da sudjeluje u predmetnoj standardizaciji;
2. razmjerna korist potrošačima – primjerice, za 24 lipe veći trošak na, u okvirima prosječnih uplata, velik ulog od 100 kuna potrošači dobivaju korist od mogućnosti jednostavne transparentne procjene koeficijenata na 80-90% mjerodavnog tržišta (preostali dio tržišta na kojem potrošači nemaju ovu mogućnost su kladionice u mreži Hrvatske Lutrije);
3. ograničenja koja proizlaze iz standardizacije neophodna su za postizanje željenih ciljeva. Učinak novog načina obračuna MT-a je u usporedbi s cijelim mjerodavnim tržištem vrlo malen. Navedeni iznos se naplaćuje u ime naknade koja se uplaćuje u korist državnog proračuna. Primjerice na uplatu od 100 kuna, povećanje od 24 lipe je relativno neznatno i sigurno ne bi odvratili pojedinca od klađenja, pogotovo kad se uzme u obzir pozitivan učinak standardizacije koji se time dobiva. Iznos od cca. […] kuna na koliko je na cijelom mjerodavnom tržištu uprihođeno temeljem novog načina uplate MT-a je, kada se podijeli između poduzetnika, mali iznos, koji, u konačnici, poduzetnici niti ne zadržavaju u svojoj dobiti nego smo uplaćuju u korist državnog proračuna. Novi iznos je izjednačen s iznosom koji priređivači trebaju uplatiti u državni proračun dakle povećanje je unutar nužnog iznosa;
4. navedena standardizacija ne dovodi do 