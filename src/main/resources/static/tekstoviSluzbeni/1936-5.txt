 sve sektorske ciljeve i godišnja predviđanja, mjere za ostvarenje ciljeva te druge potrebne podatke.
(3) Nacionalni akcijski plan izrađuje se u skladu s aktima kojima se utvrđuje energetska politika i planira energetski razvitak i u skladu s predloškom Europske komisije i pravilima Europske unije.
(4) Ako udio energije iz obnovljivih izvora padne ispod razine predviđene Nacionalnim akcijskim planom u prethodnom dvogodišnjem razdoblju, Republika Hrvatska dužna je Europskoj komisiji dostaviti izmijenjeni i dopunjeni Nacionalni akcijski plan za obnovljivu energiju do 30. lipnja sljedeće godine, u kojem se moraju navesti odgovarajuće razmjerne mjere za postizanje razine udjela energije iz obnovljivih izvora energije, predviđen Nacionalnim akcijskim planom.
(5) Nacionalni akcijski plan donosi Vlada Republike Hrvatske na prijedlog Ministarstva.
(6) Nacionalni akcijski plan, kao i izmjene i dopune Nacionalnog akcijskog plana se po donošenju dostavljaju Europskoj komisiji.
(7) Nacionalni akcijski plan, kao i njegove izmjene i dopune objavljuju se na mrežnim stranicama Ministarstva.
Izvješće o napretku pri poticanju i uporabi energije iz obnovljivih izvora
Članak 9.
(1) Republika Hrvatska dužna je Europskoj komisiji podnijeti izvješće o napretku u poticanju i uporabi energije iz obnovljivih izvora.
(2) Izvješće o napretku u poticanju i uporabi energije iz obnovljivih izvora energije o mjerama iz stavka 1. ovoga članka podrobno opisuje:
1. sektorski (električna energija, grijanje i hlađenje te promet) i ukupni udjeli energije iz obnovljivih izvora u prethodne dvije kalendarske godine te mjere poduzete i planirane na nacionalnoj razini za poticanje rasta udjela energije iz obnovljivih izvora
2. uvođenje i djelovanje programa potpore i drugih mjera za poticanje energije iz obnovljivih izvora i sve promjene u području mjera izvršene glede mjera iz Nacionalnoga akcijskog plana te informacije o tome kako se električna energija koja prima potporu dodjeljuje krajnjim korisnicima
3. kako Republika Hrvatska, kad je to potrebno, strukturira svoje programe potpore kako bi uzela u obzir primjenu uporabe obnovljive energije koja donosi dodatne koristi u odnosu na druge usporedive primjene, ali koja može imati veće troškove, uključujući biogoriva proizvedena od otpadaka, ostataka, neprehrambene celuloze i drvne celuloze
4. djelovanje sustava jamstava o podrijetlu za električnu energiju i grijanje i hlađenje iz obnovljivih izvora energije i mjere donesene da se osigura pouzdanost i zaštita od prijevare sustava
5. napredak učinjen u procjeni i poboljšanju administrativnih postupaka kako bi se uklonile regulatorne i neregulatorne prepreke razvoju energije iz obnovljivih izvora
6. mjere poduzete da se osigura prijenos i distribucija električne energije proizvedene iz obnovljivih izvora energije te poboljša okvir ili pravila za preuzimanje i podjelu troškova tehničke prilagodbe
7. razvoj u raspoloživosti i uporabi izvora biomase u energetske svrhe
8. izmjene u cijeni sirovina i uporabi zemljišta u Republici Hrvatskoj povezane s povećanom uporabom biomase i drugih oblika energije iz obnovljivih izvora
9. razvoj i udio biogoriva proizvedenoga od otpadaka, ostataka, neprehrambene celuloze i drvne celuloze
10. procijenjeni utjecaj proizvodnje pogonskih biogoriva i drugih tekućih biogoriva na biološku raznolikost, izvore vode, kakvoću vode i kakvoću tla u Republici Hrvatskoj
11. procijenjenu neto uštedu emisija stakleničkih plinova zbog uporabe energije iz obnovljivih izvora
12. procijenjeni višak pri proizvodnji energije iz obnovljivih izvora u usporedbi s okvirnim smjernicama koji se može prenijeti u druge države članice te daje ocjenu mogućnosti za zajedničke projekte do 2020.
13. procijenjenu potražnju za energijom iz obnovljivih izvora koja se ne može podmiriti domaćom proizvodnjom do 2020. i
14. informacije o tome kako je procijenjen udio biorazgradivoga otpada u otpadu koji se upotrebljava za proizvodnju energije te što je poduzeto da se te procjene