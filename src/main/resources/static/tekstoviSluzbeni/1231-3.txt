 iz prethodnog stavka ocjenjuju mentor i povjerenstvo u sastavu: načelnik Sektora i voditelji službi Sektora, a ukoliko je ocjena pozitivna, rad se predaje tzv. izvjestitelju na daljnji pregled i ocjenu.
Izvjestitelja imenuje načelnik Sektora u dogovoru s voditeljima službi Sektora.
Nakon što mu se rad pozitivno ocijeni, kandidat pristupa usmenom dijelu ispita.
Članak 19.
Usmeni dio ispita iz članka 17. stavka 1. ovog Pravilnika polaže se pred ispitnim povjerenstvom čiji su članovi: izvjestitelj, predstavnik struke iz redova Ministarstva, te član akademske zajednice iz područja teme pisanog rada.
Članove ispitnog povjerenstva iz prethodnog stavka ovog članka određuje Vijeće na prijedlog načelnika Sektora, a odabire ih s popisa članova ispitnih povjerenstava.
Popis članova ispitnih povjerenstava potvrđuje ministar, na prijedlog Vijeća iz redova stručnih osoba navedenih u članku 3. stavku 1. ovog Pravilnika.
Popis stalnih članova ispitnih povjerenstava ima 25 članova.
Ispitno povjerenstvo iz stavaka 1. i 2. ovog članka ima tajnika koji vodi sve organizacijske i administrativne poslove vezane uz ispitni postupak, prisutan je usmenom dijelu ispita, ali nije član ispitnog povjerenstva.
Članak 20.
Usmeni dio ispita iz članka 17. stavka 1. ovog Pravilnika sastoji se od provjere znanja iz područja navedenih u članku 13. ovog Pravilnika, a na osnovu utvrđenog popisa literature.
Dio usmenog ispita iz stavka 1. ovog članka polaže se na engleskom jeziku.
Popis obavezne literature za savjetnički ispit donosi početkom svake akademske godine načelnik Sektora.
Članak 21.
Kandidat koji položi savjetnički ispit dobiva potvrdu o položenom ispitu. Pozitivne ocjene koje kandidat može postići na ispitu su zadovoljava, uspješan, primjeran i izuzetan.
Potvrdu o položenom savjetničkom ispitu izdaje načelnik Sektora, a supotpisuje glavni tajnik.
Kandidat koji ne zadovolji na usmenom dijelu ispita iz članka 17. stavka 1. ovog Pravilnika i ocijenjen je ocjenom ‘ne zadovoljava’, može ponoviti ispit nakon proteka godine dana. Ispit se može polagati najviše tri puta.
4. PROGRAM PRIPREMA ZA RAD U DIPLOMATSKOJ MISIJI I KONZULARNOM UREDU
Članak 22.
Pripreme za rad u diplomatskoj misiji i konzularnom uredu provode se za:
– profesionalne diplomate,
– ugovorne diplomate,
– administrativno-tehničko osoblje.
Pripreme su obvezatni dio stručnog usavršavanja državnih službenika, ugovornih djelatnika i namještenika raspoređenih na rad u diplomatsku misiju ili konzularni ured.
Resorni predstavnici, sekundirani diplomati, te diplomatski djelatnici u različitim tijelima EU te međunarodnim tijelima i organizacijama, prema potrebi mogu također biti obuhvaćeni dijelom programa priprema.
Ministar, na prijedlog glavnog tajnika i načelnika Sektora, donosi Program priprema iz stavka 1. ovog članka i sastavni je dio ovog Pravilnika (Prilog 2).
Članak 23.
Pripreme se provode u suradnji s nadležnim upravama, Glavnim tajništvom i drugim državnim tijelima i ustanovama.
Dio priprema osoba iz članka 22. st. 1., 2. i 3. (u daljnjem tekstu: polaznik priprema) može provesti u diplomatskoj misiji, odnosno konzularnom uredu.
Pripreme za profesionalne diplomate traju najkraće dva mjeseca, za ugovorne diplomate najkraće tri mjeseca, za administrativno-tehničko osoblje najkraće jedan mjesec. Najduže vrijeme trajanja utvrđeno je Programom priprema.
Profesionalni diplomati i administrativno-tehničko osoblje Ministarstva, obvezatni su, u slučaju potrebe službe vanjskih poslova, za vrijeme trajanja priprema obavljati i dio poslova radnog mjesta na koje je raspoređen u Ministarstvu.
Način provedbe priprema polaznika priprema utvrđuje načelnik Sektora.
Članak 24.
Nakon završenih priprema, polazniku priprema se izdaje potvrda o završenim pripremama koja je jedan od uvjeta za upućivanje odnosno raspored na rad u inozemstvu u diplomatsku misiju i konzularni ured odnosno tijela EU odnosno međunarodna tijela ili međunarodne organizacije.
Potvrdu iz stavka 1. ovog članka izdaje načelnik Sektora, a