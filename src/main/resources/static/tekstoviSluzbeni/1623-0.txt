83 28.07.2015 Presuda Visokog upravnog suda Republike Hrvatske broj: UsII-31/14-9 od 28. svibnja 2015.
VISOKI UPRAVNI SUD REPUBLIKE HRVATSKE
1624
PRESUDA
Visoki upravni sud Republike Hrvatske u vijeću sastavljenom od sudaca toga suda, Jasminke Jenjić, predsjednice vijeća, mr. sc. Mirjane Juričić i Lidije Rostaš-Beroš, članica vijeća, te više sudske savjetnice Tatjane Ilić, zapisničarke, u upravnom sporu tužitelja Hrvatski Telekom d.d. Zagreb, Savska cesta 32 iz Zagreba, kojeg zastupa Maja Mandić, po generalnoj punomoći Su-992/2009, protiv tužene Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti iz Zagreba, Roberta Frangeša Mihanovića 9, koju zastupa dr. sc. Dražen Lučić, predsjednik Vijeća, uz sudjelovanje H1 Telekoma d.d. iz Splita, Put Trščenice 10, u svojstvu zainteresiranoga, kojeg zastupa Helena Čerina, suradnik za regulatorne i pravne poslove, radi poništenja rješenja, klasa: UP/I-344-08/13-03/19, urbroj: 376-0414-10 od 27. siječnja 2014., u predmetu rješavanja spora između operatora, u nejavnoj sjednici vijeća održanoj 28. svibnja 2015.
presudio je
I. Odbija se tužbeni zahtjev za poništenje rješenja Hrvatske regulatorne agencije za mrežne djelatnosti iz Zagreba, klasa: UP/I-344-08/13-03/19, urbroj: 376-04-14-10 od 27. siječnja 2014.
II. Ova će se presuda objaviti u »Narodnim novinama«.
Obrazloženje
Rješenjem tuženog tijela uvodno navedenog broja utvrđeno da H1 Telekom d.d. Put Treščenice 10 ima pravo na naknadu:
I. a) za zakašnjenje Hrvatskog Telekoma d.d. u otklanjanju kvarova/smetnji za uslugu izdvojenog pristupa lokalnoj petlji, za sve korisnike navedene u specifikaciji Hrvatskog Telekoma d.d. od 20. prosinca 2013. u iznosu iz članka 15. točka 3. Standardne ponude Hrvatskog Telekoma d.d. za uslugu izdvojenog pristupa lokalnoj petlji koja je bila u primjeni do 1. listopada 2013. godine;
b) za zakašnjenje Hrvatskog Telekoma u otklanjanju kvarova/smetnji za uslugu u veleprodajno širokopojasnog pristupa za sve korisnike navedene u specifikaciji Hrvatskog Telekoma od 20. prosinca 2013., u visini cjelokupnog iznosa veleprodajne naknade prema članku 8. točka 2.2. Standardne ponude Hrvatskog Telekoma za uslugu veleprodajnog širokopojasnog pristupa Internetu koje je bilo u primjeni do 1. listopada 2013;
c) za zakašnjenje Hrvatskog Telekoma d.d. u realizaciji usluge najma korisničke linije za korisnike navedene u specifikaciji Hrvatskog Telekoma od 20. prosinca u iznosu iz članka 5. Standardne ponude Hrvatskog Telekoma d.d. za uslugu najma korisničke linije;
d) za zakašnjenje Hrvatskog Telekoma d.d. za ispunjavanje obveza u rokovima propisanim Odlukom HAKOM-a klasa: UP/I-344-01/12-03/02, urbroj: 376-11/12-07 za tri korisnika navedene u specifikaciji Hrvatskog Telekoma d.d. od 20. prosinca 2013. u iznosu iz članka 13.1.5. Standardne ponude Hrvatskog Telekoma d.d. za uslugu izdvojenog pristupa lokalnoj petlji koja je bila u primjeni do 1. listopada 2013.;
e) za zakašnjenje Hrvatskog Telekoma d.d. o ispunjavanju obveza u rokovima propisanim Odlukom HAKOM-a klasa: UP/I-344-01/12-03/02, urbroj: 376-11/12-07 za 16 korisnika navedenih u specifikaciji H1 Telekoma d.d. od 20. prosinca 2013. u iznosu mjesečne naknade i članka 5. Standardne ponude Hrvatskog Telekoma d.d. za uslugu veleprodajnog širokopojasnog pristupa internetu koja je bila u primjeni do 1. listopada 2013.;
f) za zakašnjenje Hrvatskog Telekoma d.d. u ispunjavanju obveza u rokovima propisanim odlukom HAKOM-a klasa: UP/I-344-01/12-03/02, urbroj: 376-11/12-07 za pet korisnika navedenih u specifikaciji H1 Telekoma d.d. od 20. prosinca 2013. u iznosu mjesečne naknade iz dodatka 3 Standardne ponude Hrvatskog Telekoma d.d. za uslugu najma korisničke linije.
Točkom II. izreke rješenja naloženo je Hrvatskom Telekomu u roku od 8 dana od dana primitka tog rješenja izvršiti obračun naknada iz točke I. rješenja i obračunati iznos, umanjen za iznos koji je već podmiren temeljem izjave o prijeboju, broj: 5274 isplatiti H1