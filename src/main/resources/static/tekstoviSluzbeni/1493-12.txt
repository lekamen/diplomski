 odobalnog objekta provesti bez odgađanja kao odgovor na sve iznenadne događaje, velike nesreće ili velike opasnosti.
(3) Operator ili vlasnik je odgovoran da je Plan intervencija odobalnog objekta dosljedan Planu intervencija kod iznenadnih onečišćenja mora.
(4) Operator ili vlasnik je dužan održavati odgovarajuću opremu i stručno znanje za Plan intervencija odobalnog objekta, kako bi ta oprema i stručno znanje bili dostupni u svakom trenutku, te ih prema potrebi staviti na raspolaganje Koordinaciji i Stožeru.
(5) Operator ili vlasnik je dužan Plan intervencija odobalnog objekta integrirati s drugim mjerama koje se odnose na zaštitu i spašavanje radnika s ugroženog odobalnog objekta, kako bi se osigurale mogućnosti za sigurnost i preživljavanje osoba.
(6) Plan intervencija odobalnog objekta obvezno sadržava:
a. imena i položaje osoba ovlaštenih za pokretanje postupaka za odgovor na iznenadni događaj, te imena i položaje osoba koje upravljaju unutarnjim odgovorom na iznenadni događaj
b. imena i položaje osoba koje su odgovorne za vezu s Koordinacijom i MRCC
c. opis svih predvidljivih uvjeta ili događaja koji mogu dovesti do velike nesreće, kako je opisano u izvješću o velikim opasnostima, a kojem je plan priložen
d. opis aktivnosti koje će se poduzeti u svrhu nadzora nad uvjetima ili događajima koji mogu dovesti do velike nesreće i ograničavanja njihovih posljedica
e. opis dostupne opreme i sredstva, uključujući dostupnu opremu i sredstva za zaustavljanje nekontroliranog ispuštanja nafte
f. rješenja za ograničavanje rizika za osobe na odobalnom objektu i za okoliš i prirodu, uključujući način upozoravanja i radnje koje osobe trebaju poduzeti nakon primanja upozorenja
g. u slučaju simultanih operacija, rješenja za koordiniranje napuštanja, evakuacije i spašavanje između uključenih objekata, kako bi se osigurale mogućnosti preživljavanja osoba na odobalnim objektima tijekom velike nesreće
h. procjenu učinkovitosti odgovora na nekontrolirano ispuštanje nafte
i. uvjeti okoliša koji se uzimaju u obzir kod analize odgovora uključuju:
I. vremenske uvjete, uključujući vjetar, vidljivost, oborine i temperaturu
II. stanje mora, plimu, oseku i struje
III. prisutnost otpada
IV. sate dnevnog svjetla
V. druge poznate uvjete okoliša i prirode, a koji bi mogli utjecati na učinkovitost opreme za odgovor ili ukupnu učinkovitost odgovora
j. rješenja za rano upozoravanje Koordinacije i MRCC o velikoj nesreći, vrstu informacija koje sadržava početno upozorenja i mjere za dostavljanje detaljnijih informacija kako postaju dostupne sa svim onim podacima određenim za obavješćivanje sukladno Planu intervencija kod iznenadnih onečišćenja mora
k. rješenja za osposobljavanje zaposlenika za dužnosti koje će morati izvršavati i prema potrebi suradnju sa središnjim tijelima državne uprave odgovornim za provođenje vanjskog odgovora na iznenadni događaj
l. rješenja koja se moraju provesti bez odgađanja kao odgovor na sve iznenadne događaje, velike nesreće ili velike opasnosti, a ista moraju biti usklađena s Planom intervencija kod iznenadnog onečišćenja mora
m. dokaz o prethodnim procjenama koje su provedene u svrhu smanjivanja učinaka disperzanata na javno zdravlje i moguće daljnje štete za okoliš, prirodu i gospodarsku uporabu mora, na najmanju moguću mjeru, a isto uključuje suglasnost nadležnog tijela državne uprave za primjenu disperzanata.
(7) Operator ili vlasnik je dužan ažurirati izvješća o velikim opasnostima ili obavijesti koje se dostavljaju u skladu s člankom 13. ovoga Zakona, kod svake bitne promjene Plana intervencija odobalnog objekta.
(8) Ovlaštenik dozvole je dužan sve izmjene iz stavka 7. ovoga članka u roku ne dužem od pet dana dostaviti Koordinaciji na prihvaćanje.
(9) Nakon prihvaćanja Koordinacija je dužna Plan intervencija odobalnog objekta dostaviti tijelima javne vlasti.
Obavijest i informacije o radovima u bušotini
Članak 18.
(1) Ovlaštenik dozvole je dužan izraditi, u slučaju radova u bušotini, obavijest i informacije o tim radovima 