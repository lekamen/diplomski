 Zahtjev za produžavanje valjanosti Dopuštenja za letenje bivšeg vojnog zrakoplova podnosi se Agenciji, a podnosi ga vlasnik odnosno operator.
(2) Prilikom produžavanja valjanosti Dopuštenja za letenje Agencija obavlja provjeru plovidbenosti zrakoplova.
(3) Produžavanje valjanosti Dopuštenja za letenje Agencija izdaje na rok od 12 mjeseci.
Označavanje zrakoplova
Članak 100.
(1) Na bivšem vojnom zrakoplovu mora se, osim drugih propisanih oznaka, na vidljivom mjestu na vanjskoj strani zrakoplova, najmanje sa dvije strane na postojan način nalaziti natpis velikim latiničnim slovima visine najmanje 50 mm u boji koja je u jasnom kontrastu s bojom pozadine:
»BIVŠI VOJNI ZRAKOPLOV – EX-MILITARY AIRCRAFT«
(2) U unutrašnjosti zrakoplova mora se na mjestu vidljivom pilotu i putnicima nalaziti natpis velikim latiničnim slovima, visine najmanje 10 mm, bijele boje na crvenoj podlozi:
»OVAJ ZRAKOPLOV NIJE U SKLADU SA STANDARDNIM ZAHTJEVIMA ZA SIGURNOST ZRAKOPLOVA«
»THIS AIRCRAFT DOES NOT COMPLY WITH STANDARD REQUIREMENTS FOR AIRCRAFT SAFETY«
Glava 4 KONTINUIRANA PLOVIDBENOST BIVŠEG VOJNOG ZRAKOPLOVA
Obveza održavanja plovidbenosti
Članak 101.
Vlasnik odnosno operator bivšeg vojnog zrakoplova mora brinuti da zrakoplov bude održavan u plovidbenom stanju, u skladu s primjenjivim propisima i standardima.
Program održavanja
Članak 102.
(1) Bivši vojni zrakoplov se mora održavati prema programu održavanja kojeg je odobrila Agencija. Program održavanja bivšeg vojnog zrakoplova mora biti izrađen uzimajući u obzir dostupna iskustva i upute (priručnici proizvođača zrakoplova, priručnici razvijeni u doba korištenja zrakoplova u oružanim snagama). Ako oni nisu dostupni, Program održavanja je potrebno razviti uz nadzor zrakoplovnog stručnjaka.
(2) U Programu održavanja bivšeg vojnog zrakoplova moraju se predvidjeti redoviti pregledi obzirom na nalet, broj letova i kalendarske rokove te godišnji pregled koji se u pravilu obavlja prije provjere plovidbenosti.
U redovitim pregledima predviđenima u Programu održavanja mora se predvidjeti provjeravanje statusa provedenosti naredbi o plovidbenosti, servisnih biltena i naputaka o održavanju koji se odnose na bivši vojni zrakoplov, odnosno na njega ugrađene uređaje i opremu.
(3) U Programu održavanja moraju biti navedene komponente koje imaju od proizvođača ili Agencije određene rokove trajanja, obnove ili ispitivanja.
(4) Program održavanja se odobrava istovremeno s postupkom izdavanja Dopuštenja za letenje.
Program održavanja za tip zrakoplova
Članak 103.
Program održavanja za tip bivšeg vojnog zrakoplova može se odobriti u posebnom postupku i tada je prihvatljiv za sve bivše vojne zrakoplove toga tipa, pod uvjetom da izmjene pojedinog primjerka nisu takve da zahtijevaju izmjenu programa.
Naredbe o plovidbenosti
Članak 104.
(1) Vlasnik odnosno operator bivšeg vojnog zrakoplova mora osigurati provođenje naredbi o plovidbenosti koje se odnose na bivši vojni zrakoplov ili na njega ugrađene uređaje i opremu.
(2) Naredbe o plovidbenosti koje izdaje Agencija mogu se odnositi i na bivše vojne zrakoplove ili na njih ugrađene uređaje i opremu.
Servisna pisma (bilteni)
Članak 105.
Vlasnik odnosno operator bivšeg vojnog zrakoplova mora vrednovati Servisna pisma (biltene) koje je proizvođač bivšeg vojnog zrakoplova, ili na njega ugrađenih uređaja i opreme, označio kao obvezne.
Glava 5 ODRŽAVANJE I POPRAVCI BIVŠEG VOJNOG ZRAKOPLOVA
Upute za održavanje
Članak 106.
(1) Vlasnik odnosno operator bivšeg vojnog zrakoplova mora brinuti da poslovi održavanja i popravci zrakoplova budu obavljani prema dostupnim uputama proizvođača zrakoplova, odnosno oružanih snaga u kojima se zrakoplov koristio.
(2) Ako navedene upute ne postoje, vlasnik odnosno operator mora predložiti upute za održavanje i popravak zrakoplova, koje je ovjerio zrakoplovni stručnjak.
Organizacije i osobe za održavanje
Članak 107.
(1) Poslove održavanja bivšeg vojnog zrakoplova može obavljati odgovarajuće osposobljena pravna ili fizička osoba, koja posjeduje