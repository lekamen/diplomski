 područja unutarnjih poslova; sustav informiranja u području unutarnjih poslova; obrazovanje i usavršavanje službenika unutarnjih poslova.
Ministarstvo obavlja poslove koji se odnose na sudjelovanje Republike Hrvatske u radu tijela Europske unije u područjima iz njegove nadležnosti.
Ministarstvo obavlja i druge poslove koji su mu stavljeni u nadležnost posebnim zakonom.
5.3.2 Zadaće povezane s olakšicama
Nadzor državne granice u nadležnosti je Ministarstva unutarnjih poslova, a poslove nadzora državne granice, koji obuhvaćaju kontrolu prelaska državne granice (graničnu kontrolu i zaštitu državne granice) obavlja granična policija. U tom smislu, posebne zadaće u vezi olakšica uključuju između ostalog:
– obavljanje granične kontrole u skladu s nacionalnim zakonodavstvom i odredbama Uredbe (EZ) br. 562/2006 Europskog parlamenta i Vijeća od 15. ožujka 2006. o Zakoniku Zajednice o pravilima kojima se uređuje kretanje osoba preko granica (Zakonik o schengenskim granicama)
– olakšavanje i ubrzavanje poslova granične kontrole za osobe s pravom slobodnog kretanja u skladu s pravom Europske unije
– posebna pravila za obavljanje granične kontrole za određene kategorije osoba (šefovi država, piloti zrakoplova i ostali članovi posade, pomorci, nositelji diplomatskih, službenih i servisnih putovnica i članovi međunarodnih organizacija, maloljetnici, prekogranični radnici
– mogućnost popuštanja u režimu granične kontrole
– korištenje zasebnih traka i oznaka na graničnim prijelazima u zračnim lukama za graničnu kontrolu nad osobama koje uživaju pravo Europske unije na slobodno kretanje
– ne otiskivanje ulaznih i izlaznih pečata u putne isprave određenih kategorija osoba
– mogućnost prelaska državne granice uz predočenje osobne iskaznice
– suradnja s prijevoznicima u zračnom prometu vezano uz obvezu prijevoznika o dostavi podataka o putnicima.
5.4 MINISTARSTVO FINANCIJA – CARINSKA UPRAVA
5.4.1 Opće zadaće
Poslove carinske službe obavlja Carinska uprava kao upravna organizacija u sastavu Ministarstva financija čija je temeljna zadaća primjena carinskih, trošarinskih, poreznih i drugih propisa.
Carinska uprava aktivnostima na suzbijanju krijumčarenja komercijalnih proizvoda sprečava narušavanje tržišnog natjecanja, obavlja nadzor radi osiguranja pravilne primjene propisa o javnim davanjima i javnopravnim naknadama te osiguranja zaštite zdravlja i života ljudi, životinja, prirode i okoliša kao i drugih općih i javnopravnih interesa. Svojom mobilnošću i prisutnošću na cijelom teritoriju, pridonosi međuagencijskoj suradnji pri suzbijanju svih oblika prijevarnih radnji, surađuje s državnim tijelima, jedinicama lokalne i regionalne samouprave i pravnim osobama koje imaju javne ovlasti u poduzimanju mjera radi ostvarenja učinkovitog obavljanja poslova carinske službe.
Carinska uprava, s obzirom na međunarodni karakter svojih zadaća ima potrebu za preuzimanje značajne uloge na međunarodnoj razini, a sve u cilju kvalitetnijeg obavljanja istih, surađuje s drugim tijelima, organizacijama, zajednicama, nevladinim organizacijama, gospodarskim subjektima i zainteresiranom javnošću, radi razvijanja partnerstva u sprečavanju i otkrivanju protupravnog postupanja, te olakšavanju trgovine i stvaranju okruženja suradnje i povjerenja s pouzdanim gospodarskim subjektima.
Carinska uprava priprema i izrađuje nacrte prijedloga zakona, drugih propisa i akata radi unapređenja carinskog, trošarinskog i poreznog sustava, te učinkovitijeg ubiranja javnih davanja i javnopravnih naknada iz svoje nadležnosti.
5.4.2 Zadaće povezane s olakšicama
Posebne zadaće u vezi olakšica, uključuju među ostalim:
– postupanja u odnosu na nadzor dolaska, odlaska i tranzita putnika, tereta i pošte u skladu s nacionalnim zakonodavstvom
– u skladu sa standardima Priloga 9., Carinska uprava omogućuje uporabu opreme koja podržava elektronički prijenos podataka potrebnih za dolazak i odlazak zrakoplova
– primjena pojednostavljenih provoznih postupaka Zajednice, kao i pojednostavljenih postupaka za 