Sud tužbeni zahtjev odbije kao neosnovan.
Zainteresirane osobe Amis Telekom d.o.o., Zagreb, BT net d.o.o. Zagreb, H1 Telekom d.d. Split, Iskon Internet d.d. Zagreb, Metronet d.o.o. Zagreb, Novi Net d.o.o. Selnica i Terakom d.o.o. Zagreb u ostavljenom roku nisu ovom Sudu dostavile odgovor na tužbu, iako im je tužba uredno dostavljena.
Tužbeni zahtjev nije osnovan.
U ovom upravnom sporu Sud je održao javnu raspravu 28. listopada 2015. u nazočnosti opunomoćenice tužitelja, opunomoćenika tuženika, opunomoćenika zainteresiranih osoba VIPnet d.o.o. Zagreb i Bnet d.o.o., Zagreb, a u odsutnosti ostalih uredno obaviještenih zainteresiranih osoba. Strankama je omogućeno izjasniti se o zahtjevima i navodima druge stranke te o svim činjenicama i pravnim pitanjima koja su predmet ovog upravnog spora.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, a sve to u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, pogrešno i nepotpuno utvrđenog činjeničnog stanja te pogrešne primjene materijalnog prava.
U dokaznom postupku Sud je izvršio uvid u predmetni spis tuženika te posebno dokument »Analiza tržišta (terminacije) poziva u određenu javnu komunikacijsku mrežu koje se pruža na fiksnoj lokaciji« te ostalu dokumentaciju u spisu.
Prema odredbi članka 5. stavka 1. Zakona o elektroničkim komunikacijama (»Narodne novine« 73/08., 90/11. i 133/12. – dalje u tekstu: ZEK) koji se u konkretnom slučaju primjenjuje, Hrvatska agencija za poštu i elektroničke komunikacije je nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Odredbom članka 7. stavka 1. ZEK-a propisano je da je Agencija samostalna, neovisna i neprofitna pravna osoba s javnim ovlastima u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Prema odredbi članka 58. stavka 1. ZEK-a Agencija može, u skladu s odredbama članka 56. ovoga Zakona, odrediti operatorima obvezu transparentnosti u vezi s međupovezivanjem i/ili pristupom na način da učine javno dostupnim određene podatke, kao što su osobito slijedeći podaci: računovodstveni podaci; tehničke specifikacije; mrežne značajke; rokovi i uvjeti ponude i uporabe, uključujući sve uvjete kojima se ograničuje pristup i/ili uporaba usluga i aplikacija i cijene.
Prema stavku 2. navedenog članka Zakona, Agencija može zatražiti od operatora, kojemu je određena obveza nediskriminacije, objavu standardne ponude na temelju koje drugi operatori neće biti obvezni plaćati dodatne troškove, koji nisu nužni za pružanje zatražene usluge. Standardna ponuda mora biti podrobno raščlanjena u skladu s potrebama tržišta te mora sadržavati pripadajuće rokove, uvjete i cijene usluga.
Iz podataka u spisu predmeta proizlazi da je tuženik na temelju članka 52. ZEK-a pokrenuo postupak analize tržišta završavanja (terminacije) poziva u određenu javnu komunikacijsku mrežu koje se pruža na fiksnoj lokaciji te je tuženik odlukom od 4. srpnja 2012. utvrdio da je mjerodavno tržište podložno prethodnoj regulaciji. Tuženik je odlukom od 18. srpnja 2012. odredio obvezu dostave svih potrebnih podataka za određivanje i analizu mjerodavnog tržišta operatorima među kojima i tužitelju, te je tuženik izradio upitnik za operatore koji pružaju usluge završavanja (terminacije) poziva u određenu javnu komunikacijsku mrežu koje se pruža na fiksnoj lokaciji za provođenje postupka iz članka 54. ZEK-a. Nakon što su dostavljeni traženi podaci tuženik je pristupio provođenju postupka analize mjerodavnog tržišta i donio regulatorni dokument »Analiza tržišta završavanja (terminacije) poziva u određenu javnu komunikacijsku mrežu koje se pruža na fiksnoj lokaciji«. Nadalje, tuženik je putem javne rasprave omogućio svim zainteresiranim stranama da