 Tužitelju je sukladno Odluci analize tržišta 2013. određena regulatorna obveza pristupa i korištenja posebnih dijelova mreže. Smatra da tužitelj određivanjem neopravdano visokih naknada za uslugu kolokacije u svojoj Minimalnoj ponudi sprečava ostvarivanje pristupa svojoj mreži u svrhu međupovezivanja te time postupa postupa protivno ZEK-u i regulatornim obvezama pristupa i korištenja posebnih dijelova mreže, nediskriminacije te obveze transparentnosti budući da uvjetuje ostvarivanje međupovezivanja sa svojom mrežom plaćanjem naknade za usluge kolokacije koje nisu temeljene na stvarnim troškovima kako se to navodi u članku 6.2.4. Minimalne ponude. Smatra netočnim stajalište tužitelja vezano uz prigovor povrede zaštite stečenih prava iz članka 13. ZUP-a. Predlaže da Sud odbije tužbu kao neosnovanu i potvrdi ispravnost osporenog rješenja u cijelosti.
Podneskom od 18. siječnja 2016. tužitelj se očitovao na navode tuženika i zainteresirane osobe u njihovim odgovorima na tužbu tužitelja. Ponovno naglašava, a što je isticao tijekom cijelog postupka, da se u regulatornom sporu koji se vodi između dva operatora prema članku 20. Zakona o elektroničkim komunikacijama ne može ispitivati visina naknade za uslugu kolokacije budući da je ista utvrđena Minimalnom ponudom uvjeta međupovezivanje tužitelja te da se izmjena Minimalne ponude mora provesti sukladno odredbama ZEK-a. Izmjene standardnih odnosno Minimalnih ponuda operatora tuženik može naložiti odlukom nakon provedenog postupka Analize mjerodavnog tržišta u skladu s odredbom članka 58. stavak 2. ZEK-a. Poziva se na presudu Visokog upravnog suda Republike Hrvatske, poslovni broj: UsII-56/14 od 26. studenog 2015. (»Narodne novine«, broj 2/16.) u upravnom sporu tužitelja OT-Optima Telekom d.d. protiv odluke tuženika radi rješavanja spora u vezi utvrđivanja prava na naplatu dodatnih usluga međupovezivanja kojom presudom je usvojen tužbeni zahtjev tužitelja i poništeno rješenje tuženika od 25. travnja 2014. Iz obrazloženja presude vidljivo je da se predmetni upravni spor vodio o istom pravnom pitanju kao i u ovom upravnom sporu te tužitelj drži da je pravno shvaćanje Suda primjenjivo i na ovaj upravni spor. Navodi kako tuženik u odgovoru na tužbu ne poriče činjenicu da pobijanim rješenjem nije odlučio o svim zahtjevima tužitelja niti je u obrazloženju naveo razloge zbog kojih nije prihvatio zahtjev tužitelja te po prvi put u svom odgovoru na tužbu obrazlaže svoje postupanje. Tuženik dodatno citiranjem dijela jedne rečenice iz konteksta obrazloženja presude Upravnog suda, poslovni broj: Us-330/10 pokušava prikazati da je njegova argumentacija zasnovana na sudskoj praksi što je netočno. U dijelu obrazloženja na koji se tuženik poziva Upravni sud zaključuje da tuženik pokušava osporenim rješenjem (rješenje tuženika od 2. prosinca 2009.) retroaktivno izmijeniti sadržaj drugog prethodno donesenog rješenja tuženika (djelomično rješenje od 26. siječnja 2009.) s obzirom na to da prilikom njegovog donošenja nije razmotrio sve posljedice koje će ono proizvesti.
Također se i u odnosu navoda iz odgovora na tužbu zainteresirane osobe poziva na presudu Suda poslovni broj: UsII-56/14. Ukazuje da na stranici 4-5 tužbe iznio argumentaciju da je tuženik pobijanim rješenjem izmijenio i proširio opseg regulatornih obveza određenih Odlukom o analizi tržišta te da je na taj način povrijedio načelo stečenih prava koje je tužitelj imao prema Odluci o analizi tržišta a ne pobijanim rješenjem kako to pogrešno zaključuje zainteresirana osoba. Navodi da ostaje kod tužbenog zahtjeva.
Tužbeni zahtjev je osnovan.
Odlučujući o zakonitosti osporene odluke u granicama tužbenog zahtjeva Sud je razmotrio sva pravna i činjenična pitanja kao i dokaze na kojima je utemeljeno pobijano rješenje tuženika, nakon čega je ocijenio da je osporenim rješenjem povrijeđen zakon na štetu tužitelja.
Prvenstveno Sud ističe neosnovanim prigovor tužitelja vezan za nepravovremenost tužbe. Naime, iz spisa predmeta proizlazi da je tužitelj