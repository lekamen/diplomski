 je registriran za prodaju motornih vozila odnosno leasing društvo, koji ne nabavljaju motorna vozila za vlastite potrebe, u vrijednosti isporuke iskazuju posebni porez na motorna vozila koji se plaća prema posebnom propisu radi uporabe na cestama u Republici Hrvatskoj, a koji prenose na stjecatelja motornog vozila odnosno korisnika leasinga taj iznos poreza ne uključuju u poreznu osnovicu za obračun PDV-a. Prilikom utvrđivanja posebnog poreza na motorna vozila koji se ne uključuje u poreznu osnovicu za obračun PDV-a u obzir se uzima iznos posebnog poreza koji stjecatelj motornog vozila odnosno korisnik leasinga nije otplatio pod uvjetom da je iznos u kunama naplaćen u skladu s padom vrijednosti prema posebnom propisu.«.
Stavak 10. briše se.
Članak 4.
U članku 92. u stavku 2. iza riječi: »PDV-a« dodaje se riječ: »ne«.
Članak 5.
Iza članka 107.a dodaje se naslov i članak 107.b koji glase:
»4.14.10. Oslobođenje za prijevozne i sve druge otpremne usluge u vezi s dobrima u provozu
Članak 107.b
(1) U skladu s odredbama članka 44. stavka 1. točke 38. Zakona plaćanja PDV-a oslobođene su prijevozne i sve druge otpremne usluge u vezi s dobrima u carinskom postupku provoza (zajedničkog ili provoza Zajednice) kroz carinsko područje Republike Hrvatske kada je odredišni carinski ured izvan područja Republike Hrvatske.
(2) Dokazivanje uporabe carinskog postupka provoza iz stavka 1. ovoga članka provodi se u skladu s carinskim propisima.
(3) U slučaju prijevoza robe željeznicom pri čemu željezničko poduzeće koristi pojednostavljeni postupak provoza, kao dokaz za oslobođenje od plaćanja PDV-a koristi se primjerak teretnog lista CIM u kojem je polje 99. popunjeno propisanim oznakama (T1 ili T2 ili T2F) i ovjereno pečatom nadležnog otpremnog carinskog ureda, a polje 58b popunjeno označavanjem polja »DA« i upisom četveroznamenkaste međunarodne šifarske oznake prijevoznika (glavnog obveznika u postupku provoza), čime se dokazuje stavljanje robe u postupak provoza u skladu s carinskim propisima.«.
Članak 6.
U članku 108. stavak 3. mijenja se i glasi:
»(3) Da je obavljena izvozna isporuka (izvoz) porezni obveznik dokazuje carinskom deklaracijom. Kad se kao carinska deklaracija koristi elektronska deklaracija dokazom da je obavljeno izvozno carinjenje i da je dobro napustilo carinsko područje Europske unije smatra se elektronska poruka IE599 iz automatiziranog sustava izvoza (ECS sustava), a u slučajevima kada se u skladu s carinskim propisima koristi papirna deklaracija (u obliku Jedinstvene carinske deklaracije ili u obliku komercijalne isprave) dokazom se smatra izvorni primjerak te isprave ovjeren (evidencijski broj, potpis službenika i pečat) od strane nadležnog izlaznog carinskog ureda. Kad se radi o popravku, obradi, prilagodbi, doradi ili preradi uvezenih dobara, porezni obveznik mora osim izvozne imati i uvoznu carinsku dokumentaciju.«.
Članak 7.
U članku 138. stavak 8. mijenja se i glasi:
»(8) Porezni obveznici moraju za prvo razdoblje oporezivanja tekuće godine primijeniti novoutvrđeni postotak izračunan na temelju isporuka protekle godine.«.
Stavak 9. briše se.
Dosadašnji stavci 10., 11., 12., 13. i 14. postaju stavci 9., 10., 11., 12. i 13.
U novom stavku 11. brojka »11« zamjenjuje se brojkom »10«.
Članak 8.
U članku 198. stavku 3. brišu se riječi: »carine i«.
PRIJELAZNE I ZAVRŠNE ODREDBE
Članak 9.
Iznimno od odredbi članka 1. stavka 2. ovoga Pravilnika Obrazac DONH podnosi se za 2015. godinu do 20. lipnja 2016. godine. Porezni obveznici čija su razdoblja oporezivanja od prvog do posljednjeg dana u mjesecu obvezni su do 20. lipnja 2016. godine podnijeti Obrazac DONH za prvih pet mjeseci 2016. godine za svako razdoblje oporezivanja pojedinačno. Porezni obveznici čija su razdoblja oporezivanja od prvog do posljednjeg dana u tromjesečju u istom roku podnose Obrazac DONH za prvo tromjesečje 2016. godine.
Članak 10.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/451
Urbroj: