 dvije grupe sudionika:
– vježbovna skupina: sudionici i operativne snage sustava civilne zaštite koji provode vježbu sukladno svojim nadležnostima i sposobnostima te nisu upoznati sa scenarijem vježbe zbog realnosti provedbe iste (ne primjenjuje se za pokazne vježbe)
– upravljačka skupina: sudionici i operativne snage sustava civilne zaštite koji planiraju vježbu (izrada elaborata vježbe i priprema vježbovne lokacije s potrebnom logistikom), prate njezino provođenje, pripremaju vježbovnu skupinu za provedbu vježbe te su odgovorni za sigurnost na vježbi.
(2) Na vježbi razlikujemo sljedeće funkcije nadležnih osoba:
– koordinator vježbe: nadležan za rad upravljačke skupine vježbe i pripadajućih timova
– voditelj tima za analizu: nadležan za analizu vježbe temeljem definirane metodologije, odnosno na način kako je definirano člankom 12. ovog Pravilnika
– voditelj tima za sigurnost: nadležan za pripremu plana sigurnosti vježbe i sigurnost svih sudionika vježbe
– voditelj tima za pripremu vježbovne lokacije: nadležan za simulacije u potpori provedbe scenarija i koordinaciju markiranata vježbe
– voditelj tima za logističku potporu: nadležan za osiguranje potrebnih materijalno tehničkih sredstava i informacijsko-komunikacijske opreme sudionicima vježbe
– voditelj tima za protokol i odnose s medijima: nadležan za pripremu i provedbu plana za promatrače vježbe te komunikaciju s predstavnicima medija
– voditelj tima za potporu države domaćina: nadležan za koordinaciju s međunarodnim sudionicima vježbe. Primjenjuje se kod međunarodnih vježbi koje se održavaju u Republici Hrvatskoj.
III. PLANIRANJE VJEŽBE I DONOŠENJE ODLUKE ZA PRIPREMU I PROVOĐENJE VJEŽBE
Članak 5.
(1) Središnje tijelo državne uprave nadležno za poslove civilne zaštite (u daljnjem tekstu: Državna uprava) donosi Godišnji plan vježbi kojim se utvrđuju:
– broj i vrste vježbi
– nositelji i sudionici vježbi
– naziv i cilj vježbi
– termin i lokacija održavanja vježbi
– broj sudionika vježbi
– nositelj financijskih obveza za provedbu vježbi.
(2) Godišnji plan vježbi donosi se do kraja mjeseca prosinca tekuće godine za sljedeću godinu i usuglašava između sudionika sustava civilne zaštite.
Članak 6.
(1) Područni uredi Državne uprave do sredine mjeseca kolovoza tekuće godine nadležnom sektoru Državne uprave dostavljaju prijedlog plana vježbi na županijskoj razini za iduću godinu.
(2) Prijedlog plana vježbi na županijskoj razini prethodno se usuglašava s izvršnim tijelom jedinice lokalne i područne (regionalne) samouprave, operativnim snagama i ostalim sudionicima u sustava civilne zaštite koje se planiraju za sudjelovanje u vježbama.
(3) Nositelj vježbe planira i osigurava financijska sredstva za provođenje vježbe, a sudionici vježbe mogu sudjelovati u sufinanciranju.
Članak 7.
(1) Čelnik Državne uprave donosi pisanu odluku o pripremi i provođenju međunarodnih vježbi u Republici Hrvatskoj.
(2) Čelnik Državne uprave donosi pisanu odluku o pripremi i sudjelovanju pripadnika operativnih snaga sustava civilne zaštite te državnih službenika i namještenika u vježbama u inozemstvu.
(3) Pisana odluka iz stavaka 1. i 2. ovog članka donosi se šest do dvanaest mjeseci prije početka vježbe.
(4) Za ostale vježbe sustava civilne zaštite, nositelji vježbi donose pisanu odluku o pripremi i provođenju vježbe 30 do 90 dana prije početka vježbe.
(5) Pisanom odlukom nositelja vježbe načelno se utvrđuje:
– naziv i vrsta vježbe, mjesto izvođenja, datum izvođenja i vrijeme trajanja vježbe
– ciljevi vježbe
– sastav i zadaće upravljačke skupine vježbe (npr. izrada Elaborata vježbe i rok za izradu Elaborata)
– sastav i zadaće vježbovne skupine
– financijski plan vježbe
– ustrojavanje dodatnih organizacijskih tijela za pripremu i provedbu vježbe (npr. tim za analizu vježbe, tim za sigurnost, tim za pripremu vježbovnih lokacija, tim za protokol i komunikaciju s medijima, itd.)
– provedba analize vježbe i izrada izvješća o provedbi vježbe s prijedlozima za poboljšanja.
IV. PRIPREMA VJEŽBE I IZRADA ELABORATA