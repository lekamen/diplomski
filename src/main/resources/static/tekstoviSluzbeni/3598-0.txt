33 15.04.2016 Odluka o izmjenama i dopunama Odluke o uvjetima za otvaranje i funkcioniranje namjenskog novčanog računa (DCA) u sustavu TARGET2-HR
HRVATSKA NARODNA BANKA
947
Na temelju članka 120. stavka 1. Zakona o platnom prometu (»Narodne novine«, br. 133/2009. i 136/2012.) i članka 42. stavka 3. točke 13. Zakona o Hrvatskoj narodnoj banci (»Narodne novine«, br. 75/2008. i 54/2013.) Savjet Hrvatske narodne banke donosi
ODLUKU
O IZMJENAMA I DOPUNAMA ODLUKE O UVJETIMA ZA OTVARANJE I FUNKCIONIRANJE NAMJENSKOG NOVČANOG RAČUNA (DCA) U SUSTAVU TARGET2-HR
Članak 1.
U Odluci o uvjetima za otvaranje i funkcioniranje namjenskog novčanog računa (DCA) u sustavu TARGET2-HR (»Narodne novine«, br. 136/2015.) u članku 16. stavku 3. uvodni dio mijenja se i glasi:
»3. Pravilo iz stavka 2. ovog članka zamjenjuje se pravilima iz ovog stavka dva tjedna nakon što ESB potvrdi svim potpisnicima sporazuma o razmjeni informacija u slučaju insolventnosti sudionika i o odgovornosti potpisnika sporazuma da su sve strane sporazuma uspostavile i odobrile postupke za razmjenu informacija. Takav sporazum potpisat će središnje banke Eurosustava i povezane nacionalne središnje banke s jedne strane i svi središnji depozitoriji vrijednosnih papira koji sudjeluju u sustavu T2S s druge strane.«
Članak 2.
1. U članku 24. na kraju stavka 1. dodaje se sljedeća rečenica:
»Za potrebe ovog stavka primjena instrumenta sanacije u smislu zakona kojim je uređena sanacija kreditnih institucija i investicijskih društava prema imatelju DCA-a ne smatra se sama po sebi otvaranjem postupka zbog insolventnosti.«
2. U stavku 4. točka (a) mijenja se i glasi:
»(a) U slučaju da Hrvatska narodna banka privremeno ili trajno isključi imatelja DCA-a iz sudjelovanja u sustavu TARGET2-HR prema stavcima 1. ili 2. ovog članka, Hrvatska narodna banka odmah obavješćuje tog imatelja DCA-a, druge središnje banke, druge imatelje DCA-a i imatelje PM računa u svim komponentama sustava TARGET2 o tom privremenom ili trajnom isključenju preko ICM poruke ili T2S poruke. Uzima se da je takvu poruku poslao SB imatelja DCA računa odnosno imatelja PM računa koji primi takvu poruku.«
3. Točka (b) briše se, a točka (c) postaje točka (b).
Članak 3.
Ova Odluka objavljuje se u »Narodnim novinama« i stupa na snagu 15. travnja 2016.
O. br. 814/2016.
Zagreb, 13. travnja 2016.
Predsjednik savjeta Hrvatske narodne banke guverner Hrvatske narodne banke prof. dr. sc. Boris Vujčić, v. r.
