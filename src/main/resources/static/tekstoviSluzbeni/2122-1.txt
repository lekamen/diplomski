 privremeno zaustavila temeljem ovlasti iz članka 6. stavka 1. podstavka 10. ovoga Zakona radi otklanjanja neposredne opasnosti za život i zdravlje ljudi ili imovinu i prirodu.
(3) U slučaju iz stavka 2. podstavka 21. ovoga članka, ako to stranka zahtijeva ili radi zaštite javnog interesa, pročelnik Hrvatske gorske službe spašavanja ili ovlašteni pripadnik Hrvatske gorske službe spašavanja donosi rješenje u pisanom obliku najkasnije u roku od osam dana od dana izricanja usmenog rješenja, koje dostavlja stranci i središnjem tijelu državne uprave za civilnu zaštitu.
(4) Protiv rješenja iz stavka 3. ovoga članka nije dozvoljena žalba ali se može pokrenuti upravni spor.
(5) Hrvatska gorska služba spašavanja akcije traganja i spašavanja izvršava na poziv Centra 112 i na poziv nadležnih središnjih tijela državne uprave i jedinica lokalne i područne (regionalne) samouprave i fizičkih osoba.
(6) Hrvatska gorska služba spašavanja dužna je Centar 112 izvijestiti o akcijama koje je poduzela na zahtjev drugih tijela ili fizičkih osoba te o aktivnostima koje je privremeno zaustavila temeljem ovlasti iz članka 6. stavka 1. podstavka 10. ovoga Zakona.
(7) Hrvatska gorska služba spašavanja posredstvom Centra 112 podnosi zahtjev nadležnim službama središnjih tijela državne uprave za osiguranje helikopterskog prijevoza, osim u slučaju kada organizator aktivnosti osigura helikopter i osigurava nazočnost pripadnika Hrvatske gorske službe spašavanja.«.
Članak 2.
Članak 6. mijenja se i glasi:
»(1) Hrvatska gorska služba spašavanja u obavljanju svoje djelatnosti ima sljedeće javne ovlasti:
– provoditi obuku (održavanjem vježbi, seminara, tečajeva) za specijalnosti gorskog spašavanja prema programu koji na prijedlog Hrvatske gorske službe spašavanja donosi odlukom čelnik središnjeg tijela državne uprave nadležnog za civilnu zaštitu
– provoditi obuku pripadnika Hrvatske gorske službe spašavanja za helikoptersko spašavanje prema programu koji na prijedlog Hrvatske gorske službe spašavanja donosi odlukom čelnik središnjeg tijela državne uprave nadležnog za civilnu zaštitu
– provoditi obuku pripadnika Hrvatske gorske službe spašavanja za rukovatelja bespilotnog sustava prema programu koji na prijedlog Hrvatske gorske službe spašavanja donosi odlukom čelnik središnjeg tijela državne uprave nadležnog za civilnu zaštitu u suradnji s nadležnim središnjim tijelom državne uprave ili pravnom osobom za zračni promet
– provoditi obuku pripadnika Hrvatske gorske službe spašavanja za pružanje prve pomoći u planinama i nepristupačnim područjima prema programu koji na prijedlog Hrvatske gorske službe spašavanja donosi odlukom čelnik središnjeg tijela državne uprave nadležnog za civilnu zaštitu u suradnji sa središnjim tijelom državne uprave nadležnom za zdravstvo
– provoditi obuku za organizatore turističkih aktivnosti na nepristupačnim područjima u cilju poboljšanja sigurnosti sudionika prema programu koji na prijedlog Hrvatske gorske službe spašavanja donosi odlukom ministar čelnik središnjeg tijela državne uprave nadležnog za civilnu zaštitu u suradnji s ministarstvom nadležnim za turizam
– provoditi obuku nadzornika prirode u cilju poboljšanja sigurnosti, uklanjanja opasnosti i djelovanja u slučaju nesreća na nepristupačnim područjima prema programu koji na prijedlog Hrvatske gorske službe spašavanja donosi odlukom ministar zaštite okoliša i prirode u suradnji sa središnjim tijelom državne uprave nadležnim za civilnu zaštitu
– voditi evidenciju i izdavati potvrde o završenoj obuci iz podstavaka 1. – 6. ovoga stavka
– zabraniti pristup neovlaštenim osobama u blizini mjesta intervencije, pozvati policiju glede osiguranja mjesta događaja te poduzimati druge potrebne mjere radi sprječavanja nastanka štetnih posljedica
– iznimno može uključiti punoljetnu osobu da dragovoljno obavlja pojedine pomoćne poslove i manje složene poslove tijekom akcije spašavanja, ako je to prijeko potrebno radi uspješnosti spašavanja
– zaustaviti izvođenje radnje u planinama i