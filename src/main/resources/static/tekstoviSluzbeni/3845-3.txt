 obračunskog ciklusa u NKS-u,
3. određivanja limita na obračunskim računima neposrednih sudionika,
4. dostave HNB-u konačnih neto pozicija na obračunskim računima neposrednih sudionika radi provođenja namire,
5. kraja obračunskog dana u NKS-u i
6. drugih aktivnosti povezanih s obračunom platnih transakcija u NKS-u.
(3) U slučaju tehničkih problema koji sprječavaju provedbu obračuna u skladu s propisanim Terminskim planom obračuna u NKS-u moguće je:
1. produžiti obračunski dan i provesti kasniju namiru konačnih neto pozicija na obračunskim računima neposrednih sudionika od vremena uređenih Terminskim planom obračuna u NKS-u, uz prethodnu suglasnost HNB-a,
2. neto pozicije na obračunskim računima neposrednih sudionika koje su rezultat obračuna posljednjega završenog obračunskog ciklusa unutar obračunskog dana u NKS-u namiriti kao konačne, uz prethodnu suglasnost HNB-a. Obračun platnih transakcija izvršen nakon takvoga posljednjeg završenog obračunskog ciklusa smatra se nevažećim, a platne transakcije smatraju se odbijenima.
(4) Fina donosi Terminski plan obračuna u NKS-u uz suglasnost HNB-a.
Prioriteti platnih transakcija
Članak 14.
Neposredni sudionik može odrediti prioritet izvršenja platne transakcije u skladu s uputama iz članka 18. ove Odluke.
Datum valute
Članak 15.
(1) Datum valute u smislu ove Odluke jest datum obračunskog dana na koji platna transakcija zadana na obračun u NKS-u treba biti obračunata. Datum valute određuje neposredni sudionik pri zadavanju platne transakcije, upisom datuma na koji platna transakcija treba biti obračunata u NKS-u.
(2) Tijekom obračunskog dana u NKS-u izvršavaju se samo one platne transakcije koje kao oznaku datuma valute imaju upisan datum toga obračunskog dana.
(3) Neposredni sudionik može zadavati platne transakcije s upisanim budućim datumom valute u skladu s uputama iz članka 18. ove Odluke.
(4) Neposredni sudionik može opozvati platne transakcije iz stavka 3. ovog članka u skladu s uputama iz članka 18. ove Odluke.
Platne transakcije u redu čekanja
Članak 16.
(1) Platne transakcije za koje nema raspoloživih novčanih sredstava na obračunskom računu neposrednog sudionika evidentiraju se tijekom obračunskog dana u redu čekanja do osiguranja raspoloživih novčanih sredstava, a najdulje do kraja obračunskog dana. Na kraju obračunskog dana platne transakcije iz reda čekanja smatraju se odbijenima i vraćaju se neposrednom sudioniku koji ih je zadao.
(2) Platne transakcije iz reda čekanja obračunavaju se prema redoslijedu evidentiranja u red čekanja.
(3) Neposredni sudionik NKS-a na teret čijeg su obračunskog računa platne transakcije zadane može promijeniti prioritet izvršenja i može opozvati platnu transakciju iz reda čekanja.
Trenutak prihvata i neopozivosti platne transakcije
Članak 17.
Platna transakcija u NKS-u prihvaćena je i neopoziva, u smislu zakona kojim se uređuje konačnost namire u platnim sustavima, od trenutka kada je obračunata na obračunskom računu neposrednog sudionika.
Operativni postupci NKS-a
Članak 18.
Fina donosi upute kojima se uređuju:
1. način i tehnički uvjeti izvršenja platnih transakcija,
3. postupci informiranja sudionika,
4. razmjena (dostava i preuzimanje) podataka povezanih sa sudjelovanjem u NKS-u,
5. način pristupa NKS-u,
6. postupci u izvanrednim situacijama koje uzrokuju poteškoće u radu NKS-a i kojima se osigurava neprekidnost poslovanja,
7. ostali operativni poslovi povezani sa sudjelovanjem u NKS-u i
8. zaštita podataka od zlouporabe u NKS-u.
Treća strana
Članak 19.
Neposredni sudionik može povjeriti trećoj strani obavljanje aktivnosti povezanih s dostavljanjem platnih transakcija na obračun u NKS-u i preuzimanjem podataka o obračunu u NKS-u kao i drugih aktivnosti povezanih sa sudjelovanjem u obračunu u NKS-u.
Cjenik NKS-a
Članak 20.
Fina donosi cjenik NKS-a.
Završne odredbe
Članak 21.
(1) Danom stupanja na snagu ove Odluke prestaje važiti Odluka o pravilima rada Nacionalnoga klirinškog sustava (»Narodne novine«, br. 55/2011., 71/2013. i 20/2014.).