 pričuvnika koji je nesposoban za osposobljavanje odnosno obnašanje službe dulje od 30 dana nadležna ustrojstvena jedinica Oružanih snaga upućuje Prvostupanjskoj zdravstvenoj komisiji Ministarstva obrane, radi ocjene zdravstvene sposobnosti za vojnu službu.
(3) Ugovornom pričuvniku može se na temelju osobnog zahtjeva privremeno prekinuti osposobljavanje i služba do pet dana zbog:
– rođenja djeteta
– smrti člana uže obitelji
– nužne pomoći obitelji u slučaju prirodnih i drugih nesreća
– drugih neodgodivih obveza.
(4) Zahtjev za prekid osposobljavanja odnosno službe podnosi se nadležnoj ustrojstvenoj jedinici Oružanih snaga razine samostalne bojne ili više koja donosi rješenje o prekidu osposobljavanja odnosno službe u Oružanim snagama.
(5) Protiv rješenja iz stavka 4. ovoga članka nije dopuštena žalba, ali se može pokrenuti upravni spor pred nadležnim sudom.
Članak 19.
(1) Ugovorni pričuvnici na službi u Oružanim snagama mogu se upućivati u operacije potpore miru, operacije odgovora na krize, humanitarne operacije ili druge aktivnosti u inozemstvu ako ispunjavaju sljedeće uvjete:
– da su prethodno završili odgovarajuću obuku u Republici Hrvatskoj ili inozemstvu i da su osposobljeni za dužnost na koju se upućuju
– da imaju odgovarajuću vojnu izobrazbu
– da imaju zdravstvenu sposobnost
– da imaju odgovarajuće znanje stranog jezika
– da ispunjavaju sigurnosne kriterije
– da ispunjavaju i druge kriterije koje je propisala međunarodna organizacija pod čijim okriljem se provodi operacija.
(2) Za sudjelovanje u operacijama potpore miru, operacijama odgovora na krize, humanitarnim operacijama i drugim aktivnostima u inozemstvu ugovornom pričuvniku zdravstvena sposobnost utvrđuje se uz dodatne kriterije utvrđene pravilnikom kojim se uređuje obveza ustrojstvenih jedinica Ministarstva obrane i Oružanih snaga prema sudionicima operacija potpore miru ovisno o zemlji u koju se ugovorni pričuvnik upućuje.
VI. NAKNADE
Članak 20.
Ugovornom pričuvniku na temelju sklopljenoga ugovora pripadaju sljedeće novčane naknade:
– naknada za pripravnost
– naknada za osposobljavanje
– naknada za obnašanje službe u Oružanim snagama.
Članak 21.
(1) Naknada za pripravnost je dnevna novčana naknada koju primaju ugovorni pričuvnici za dane kada nisu na osposobljavanju ili obnašanju službe u Oružanim snagama.
(2) Visina naknade iz stavka 1. ovoga članka iznosi 1,35% od osnovice za obračun naknada i drugih primanja propisane Zakonom o izvršavanju Državnog proračuna Republike Hrvatske.
(3) Ugovornom pričuvniku ne pripada novčana naknada za pripravnost za vrijeme:
– provedeno na osposobljavanju ili službi u Oružanim snagama
– privremene nesposobnosti za rad zbog bolesti dulje od 30 dana
– boravka u inozemstvu duljeg od 30 dana
– rodiljinog i roditeljskog dopusta.
(4) Visina naknade za pripravnost iskazana je u bruto iznosu.
Članak 22.
Za vrijeme osposobljavanja ugovornom pričuvniku pripada novčana naknada u visini osnovne plaće utvrđene u skladu sa Zakonom o službi u Oružanim snagama Republike Hrvatske proporcionalno broju dana provedenih na osposobljavanju.
Članak 23.
(1) Za vrijeme obnašanja službe na području Republike Hrvatske ugovornom pričuvniku pripada novčana naknada u visini osnovne plaće utvrđene u skladu sa Zakonom o službi u Oružanim snagama Republike Hrvatske i dodaci na plaću utvrđeni u skladu s Pravilnikom o dodacima na plaću djelatnih vojnih osoba.
(2) Za vrijeme korištenja naknade iz stavka 1. ovoga članka ugovornom pričuvniku ne pripada pravo na drugu novčanu naknadu.
Članak 24.
Za vrijeme sudjelovanja u operacijama potpore miru, operacijama odgovora na krize, humanitarnim operacijama ili drugim aktivnostima u inozemstvu ugovorni pričuvnik ima prava i obveze kao i ostale vojne osobe u skladu s propisima kojima se uređuje sudjelovanje u operacijama potpore miru, operacijama odgovora na krize, humanitarnim operacijama ili drugim aktivnostima u inozemstvu.
Članak 25.
(1) Zaposleni ugovorni pričuvnik, za vrijeme osposobljavanja i obnašanja službe