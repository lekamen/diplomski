temelju općeg i jednakoga biračkog prava, svi hrvatski državljani s navršenih 18 godina života (u daljnjem tekstu: birači).«
13. Sukladno tome, dio članka 4. stavka 1. ZIZHS-a/99-11, koji je skupina predlagatelja osporila zbog neustavnosti, izmijenio je sam zakonodavac tako da je osporeni dio brisao.
14. Za vrijeme važenja osporene odredbe, Ustavni sud nije pokrenuo postupak za ocjenu njezine suglasnosti s Ustavom, u skladu s člankom 44. stavkom 2. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon), koji glasi:
»Članak 44. (...) (2) Postupak za ocjenu suglasnosti zakona s Ustavom i drugih propisa s Ustavom i zakonom u povodu prijedloga smatra se pokrenutim na dan donošenja rješenja o pokretanju postupka.«
15. Člankom 32. Ustavnog zakona propisano je:
»Članak 32. »Ustavni sud će rješenjem odbaciti ... prijedlog ... kad ne postoje pretpostavke za odlučivanje o biti stvari.«
S obzirom na navedenu izmjenu članka 4. stavka 1. ZIZHS-a/99-11, prestale su postojati pretpostavke za odlučivanje o biti stvari.
16. Na temelju članka 32. Ustavnog zakona riješeno je kao u točki II. izreke rješenja.
IV. (NE)SPOJIVOST DUŽNOSTI ZASTUPNIKA I OPĆINSKIH NAČELNIKA TE GRADONAČELNIKA I NJIHOVIH ZAMJENIKA (članak 9. ZIZHS-a/99-11)
1) Članak 9. stavak 1. ZIZHS-a/99-11
17. U vrijeme podnošenja prijedloga koji se vodi pod brojem U-I-2392/2013 (podnesen 25. travnja 2013., zaprimljen u Ustavnom sudu 26. travnja 2013.), članak 9. ZIZHS-a/99-11 je glasio:
»NESPOJIVOST DUŽNOSTI, MIROVANJE I PRESTANAK ZASTUPNIČKOG MANDATA, TE ZAMJENJIVANJE ZASTUPNIKA
Članak 9. Zastupnik istodobno s obnašanjem zastupničke dužnosti ne može biti: sudac Ustavnog suda Republike Hrvatske, sudac, državni odvjetnik, zamjenik državnog odvjetnika, pučki pravobranitelj, zamjenik pučkog pravobranitelja, predsjednik ili potpredsjednik Vlade Republike Hrvatske, ministar ili drugi član Vlade Republike Hrvatske, državni tajnik, pomoćnik ministra, ravnatelj državne upravne organizacije, zamjenik i pomoćnik ravnatelja državne upravne organizacije, tajnik Vlade Republike Hrvatske, tajnik ministarstva, predstojnik ureda i ravnatelj agencije Vlade Republike Hrvatske, predstojnik Ureda Predsjednika Republike, predstojnik Ureda Vijeća za nacionalnu sigurnost, veleposlanik, generalni konzul, župan ili podžupan, gradonačelnik ili zamjenik gradonačelnika Grada Zagreba, djelatne vojne osobe, službenici i namještenici u Oružanim snagama, član uprave trgovačkog društva, ustanove i izvanproračunskog fonda u pretežitom državnom vlasništvu te čelnik pravne osobe koja je Saboru obvezna po zakonu podnositi izvješće. Za vrijeme trajanja mandata zastupnik može prihvatiti obnašanje dužnosti koja se prema odredbama ovoga Zakona smatra nespojivom. Za vrijeme obnašanja nespojive dužnosti njegov će mandat biti u mirovanju, a zamjenjivat će ga zamjenik u skladu s odredbama ovoga Zakona.«
18. Članak 9. ZIZHS-a/99-11 djelomično je izmijenjen člankom 8. ZID-a ZIZHS-a/2015. Mjerodavni dio članka 8. ZID-a ZIZHS-a/2015 glasi:
»Članak 8. U članku 9. stavku 1. riječi: 'državni tajnik' zamjenjuju se riječima: 'zamjenik ministra', iza riječi: 'ravnatelj državne upravne organizacije, zamjenik' riječi: 'i pomoćnik' brišu se, ispred riječi: 'tajnik Vlade Republike Hrvatske' dodaje se riječ: 'glavni', ispred riječi: 'tajnik ministarstva' dodaje se riječ: 'glavni', a riječ: 'podžupan' zamjenjuje se riječima: 'zamjenik župana'. U stavku 2. riječ: 'prema' zamjenjuje se riječima: 'u skladu s', a iza riječi: 'smatra nespojivom' dodaje se riječ: 'dužnosti'. Iza stavka 3. dodaje se stavak 4. koji glasi:
(...)«
19. Pročišćeni tekst članka 9. stavaka 1. do 3. ZIZHS-a, koji je danas na snazi, glasi:
»NESPOJIVOST DUŽNOSTI, MIROVANJE I PRESTANAK ZASTUPNIČKOG MANDATA, TE ZAMJENJIVANJE ZASTUPNIKA Članak 9. Zastupnik istodobno s obnašanjem zastupničke dužnosti ne može biti: sudac Ustavnog suda Republike Hrvatske, sudac, državni odvjetnik,