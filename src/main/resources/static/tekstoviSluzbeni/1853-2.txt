 farmi, HPA izdaje IKG čiji je obrazac propisan Prilogom I. ovoga Pravilnika. IKG posjednik mora imati na lokaciji na kojoj se nalaze životinje.
(5) Pri upisu podataka o farmi u Registar farmi, svaka farma od HPA dobiva JIBG koji se sastoji od dvoslovne oznake zemlje podrijetla (HR) i neponovljivog broja sastavljenog od najviše 12 znamenki.
(6) U Registar farmi pohranjuju se najmanje sljedeći podaci:
1. osnovni podaci farme i posjednika:
(a) JIBG – identifikacijski broj farme koji se sastoji od koda zemlje (HR) i ne više od 12 znamenki;
(b) adresa farme (županija, pošta, grad/općina, ulica i kućni broj, MIBPG);
(c) podaci o posjedniku (ime i prezime/naziv, adresa/sjedište, OIB/MB, kontaktni podaci);
(d) podaci o odgovornoj osobi na farmi/posjedniku (kontaktni podaci, ime, prezime, adresa, OIB);
(e) zemljopisne koordinate primarne lokacije farme (X i Y);
(f) podaci o položaju sekundarne lokacije ukoliko ista postoji;
(g) ostali podaci vezani uz pravnu osobu.
2. dodatni podaci o farmi:
(a) vrsta proizvodnje – tip farme;
(b) vrsta životinja na farmi;
(c) godišnji broj životinja na farmi;
(d) maksimalan kapacitet farmi.
3. veterinarski podaci:
(a) opći podaci:
– ovlaštena veterinarska organizacija,
– ovlašteni veterinar,
– veterinarski inspektor.
(b) podaci o naređenim mjerama i zdravstvenom statusu;
c) Podaci o nesukladnostima u odnosu na označavanje, registraciju i promet goveda, ovaca i koza koji služe za izvješćivanje Europske komisije;
4. ostali podaci na zahtjev nadležnog tijela.
(7) Nakon deaktivacije farme, podaci iz stavka 6. ovoga članka ostaju trajno dostupni isključivo nadležnom tijelu.
(8) Posjednik na farmi dužan je prije početka obavljanja djelatnosti postupiti u skladu sa stavkom 2. ovoga članka.
(9) Identifikacijski broj farme iz stavka 6. točke 1. podtočke (a) ovoga članka može se koristiti i u druge svrhe osim za potrebe ovoga Pravilnika.
Članak 6.
(1) Registar reprodukcijskog materijala domaćih životinja sadrži podatke o proizvodnji, prometu, uporabi i skladištenju reprodukcijskog materijala goveda.
(2) Obvezu upisa podataka u Registar reprodukcijskog materijala domaćih životinja imaju svi subjekti koji proizvode i/ili prodaju reprodukcijski materijal, te obavljaju umjetno osjemenjivanje i/ili prijenos jajnih stanica i zametaka ili koriste bikove u prirodnom pripustu.
III. REGISTRACIJA FARMI
Članak 7.
(1) Sve farme u skladu s odredbama ovoga Pravilnika moraju se registrirati.
(2) Farme se smatraju registriranima trenutkom upisa u Registar farmi.
(3) Farme koja drže samo jednu svinju za vlastite potrebe ne podliježu registraciji.
(4) Iznimno od stavka 3. ovoga članka, u slučaju prodaje/otpreme do pet živih svinja sa registrirane farme u svrhu klanja za vlastite potrebe, odredišna farma ne podliježe obvezi registracije ako se klanje obavi u roku od 72 sata od dana dopreme.
(5) Posjednik je u slučajevima navedenima u stavcima 3. i 4. ovoga članka dužan prijaviti promet svinje/svinja za vlastite potrebe, prilikom dopreme, nadležnoj veterinarskoj organizaciji koja isto registrira u JRDŽ-u.
(6) Farme iz stavaka 3. i 4. ovoga članka evidentiraju se u JRDŽ-u uz upis imena i prezimena, OIB-a i adrese posjednika svinje.
(7) U slučaju otpreme svinje/svinja sa farme iz stavka 3. ovoga članka i odredišne farme iz stavka 4. ovoga članka, svinja/svinje se moraju podvrgnuti propisanim kontrolama, odnosno farma se mora upisati u Registar farmi i dobiti JIBG.
(8) Troškove registracije farme ili pojedinog posjednika na farmi snosi predmetni posjednik.
Članak 8.
Posjednik životinja odgovoran je da farma bude registrirana u Registru farmi.
Članak 9.
(1) Posjednik mora najkasnije u roku od 14 dana prije prvog prispijeća životinja na farmu podnijeti zahtjev za registraciju farme u HPA.
(2) Ovlaštena veterinarska organizacija, ako posjeduje saznanja o neregistriranoj farmi koja drži životinje, dužna je bez odgode izvijestiti HPA putem odgovarajuće aplikacije u JRDŽ-u.
Članak 10.
(1) Djelatnik HPA najkasnije u roku 7 dana od dana