31 08.04.2016 Rješenje Agencije za zaštitu tržišnog natjecanja, klasa: UP/I 034-03/2013-01/048, urbroj: 580-10/76-2016-081 od 4. veljače 2016.
AGENCIJA ZA ZAŠTITU TRŽIŠNOG NATJECANJA
851
Agencija za zaštitu tržišnog natjecanja na temelju članka 30. točke 2., članka 31., članka 49. stavka 1. i 2. i članka 58. stavka 1. točke 9., u svezi s člankom 13. Zakona o zaštiti tržišnog natjecanja (»Narodne novine«, broj 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja protiv poduzetnika Tisak d.d., sa sjedištem u Zagrebu, Slavonska avenija 11a, zastupanog po odvjetniku Mislavu Bradvici, iz Zagreba, Ulica kneza Branimira 29/I, po službenoj dužnosti, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur., predsjednik Vijeća, Vesna Patrlj, dipl. iur., zamjenica predsjednika Vijeća, Denis Matić, dipl. iur., mr. sc. Ljiljana Pavlic i mr. sc. Tatjana Peroković, članovi Vijeća, sa sjednice 3/2016., održane 4. veljače 2016., donosi
RJEŠENJE
I. Prihvaćaju se mjere, uvjeti i rokovi od 23. studenoga 2015. koje je predložio poduzetnik Tisak d.d., sa sjedištem u Zagrebu, Slavonska avenija 11a, i to na način da:
– Tisak d.d., sa sjedištem u Zagrebu, Slavonska avenija 11a, izmijeni Uvjete poslovanja u komisionoj prodaji tiskovina tako da se u navedene Uvjete poslovanja implementiraju odredbe sljedećeg sadržaja:
»Vrednovanje prometa Udruženja poduzetnika
Vrednovanje prometa udruženja poduzetnika (»Udruženje«) provodi se na sljedeći način:
– za svaku članicu Udruženja prethodno se utvrdi ukupni rabat iz članka sukladno Uvjetima poslovanja;
– zbroje se mjesečni prometi svih članica Udruženja te se dobiveni iznos vrednuje sukladno Uvjetima poslovanja te se utvrdi ukupni rabat prema Uvjetima poslovanja;
– utvrđuje se razlika rabata između utvrđenog pojedinačnog ukupnog rabata za svaku članicu i ukupnog rabata za Udruženje.
Način i rokovi plaćanja odnosno odobrenja za provedeno vrednovanje prometa na razini Udruženja biti će uređeni Ugovorima o komisionoj prodaji tiskovina koji će se sklapati sa članicama Udruženja odnosno Udruženjem.
U slučaju neurednog plaćanja ili neplaćanja dvije mjesečne fakture uzastopno, Distributer ima pravo obustaviti komisionaru daljnju isporuku tiskovina.
Uvjeti poslovanja s udruženjima poduzetnika
Udruženje čine pravno samostalna trgovačka društva, obrti ili drugi trgovci koji su međusobno povezani sporazumom ili ugovorom ako su kumulativno ispunjeni sljedeći uvjeti:
a) da je takav sporazum, udruženje, ortaštvo ili drugi oblik zajednice registriran pred upravnim, komorskim ili drugim tijelima iz čega je razvidno da udruženje ima trajni karakter, što se dokazuje relevantnim izvatkom ili potvrdom tijela (npr. izvatkom iz sudskog registra ako je osnovano posebno društvo za nabavu, javno potvrđenim ugovorom o ortaštvu, komorskim odobrenjem i sl.);
b) da se pregovori vode centralizirano, po principu jednog kontakta odnosno punomoćnika koji predstavlja sve članice, s kojim se sklapa krovni ugovor kojim se reguliraju pitanja važna za Udruženje;
c) da se sa svakom pojedinom članicom Udruženja sklapa istovjetan Ugovor o komisionoj prodaji tiskovina i koji se izvršava uniformno bez posebne prilagodbe pojedinim stranama sporazuma odnosno članicama Udruženja;
d) da su Udruženja trajna i sveobuhvatna tj. da Udruženje ima svrhu funkcionalne nabave roba na tržištima;
e) da su logistički i nabavni procesi standardizirani i istovjetni za sve potpisnice krovnog ugovora, te se na sve primjenjuje isti način prihvata tiskovina;
f) da svi poduzetnici članovi Udruženja odgovaraju solidarno i neograničeno za obveze ostalih članova Udruženja;
g) da je Udruženje predalo Distributeru bankarsku garanciju na prvi poziv u iznosu koji odgovara najmanje ukupnom prometu tiskovina za dva mjeseca svih potpisnica krovnog ugovora odnosno članica Udruženja. Navedena bankarska garancija se može iskoristiti samo za naplatu potraživanja s 