 korištenja plovila;
c) »uljni i mastan otpad nastao prilikom korištenja plovila« – rabljena ulja, kaljužne vode i drugi uljni i mastan otpad kao što su rabljena maziva, upotrijebljeni filtri, rabljene krpe, posude i ambalaža za takav otpad;
d) »rabljena ulja« – rabljena ulja ili druga ulja koja se ne mogu ponovo upotrebljavati, za motore, lančanike i hidraulične uređaje;
e) »kaljužne vode« – zamašćena voda kaljuža strojarnica, pikova, koferdama, prostora dvostruke oplate ili bočnih strukturnih tankova;
f) »rabljeno mazivo« – rabljeno mazivo sakupljeno prilikom njegovog curenja iz mazalica, ležajeva i instalacija za podmazivanje i druga maziva koja se ne mogu ponovo upotrijebiti;
g) »drugi otpad nastao prilikom korištenja plovila« – otpadne sanitarne vode, kućanski otpad, talog, žitki mulj i drugi posebni otpad utvrđen stavkom 2. ovoga članka;
h) »otpad vezan za teret« – otpad i otpadne vode koji nastaju na plovilu vezano za teret; preostali teret i ostaci od rukovanja teretom utvrđeni točkama i) i j) ovoga stavka nisu uključeni u ovu kategoriju;
i) »preostali teret« – svaki tekući teret koji ostaje nakon istovara kao ostatak u tankovima ili u cjevovodima gdje se ne upotrebljava sustav dodatnog crpljenja prema ADN-u kao i ostali suhi teret koji ostaje nakon istovara kao ostatak u spremištima gdje nisu u uporabi metle, mehaničke čistilice ni usisni uređaji;
j) »ostaci od rukovanja s teretom« – teret koji pada na plovilo pored skladišta prilikom rukovanja s teretom;
k) »prihvatna postaja« – plovilo ili instalacije na kopnu za sakupljanje otpada nastalog na plovilima odobrene od strane nadležnih tijela.
(2) Ostali izrazi:
a) »kućanski otpad« – organski i anorganski otpad koji nastaje u domaćinstvu i ostaci hrane čiji se sastav razlikuje od drugih tipova otpada definiranih u ovom članku a koji nastaje prilikom korištenja plovila;
b) »talog« – ostaci koji nastaju na plovilu prilikom korištenja stanice za pročišćavanje otpadnih voda na plovilu;
c) »žitak mulj« – smjesa ostataka tereta sa ostatkom vode za pranje, hrđe ili blata, neovisno je li prikladna ili neprikladna za pumpanje;
d) »drugi posebni otpad« – otpad koji nastaje prilikom korištenja plovila, izuzimajući uljni i mastan otpad kao i otpad naveden pod točkama a) do c) ovoga stavka.
Članak 10.02. – Obveza pridržavanja ostalih važećih propisa
Prilikom primjene odredaba ove Glave moraju se također primjenjivati odredbe svih ostalih pravila o zaštiti voda i uklanjanju otpada koja su na snazi za plovne putove iz članka 1.00 ovoga Pravilnika.
Članak 10.03 – Opća obveza primjene dužne pažnje
Zapovjednik, drugi članovi posade i druge osobe koje se nalaze na plovilu, obvezni su posvećivati svu pažnju u cilju izbjegavanja onečišćenja voda te maksimalno ograničiti količinu otpada i otpadne vode na plovilu te, koliko je to moguće, izbjegavati miješanje različitih kategorija otpada na plovilu.
Članak 10.04 – Zabrana ispuštanja i izbacivanja otpada
(1) Zabranjeno je izbacivati, ispuštati ili izlijevati s plovila u unutarnje vode uljni i mastan otpad nastao prilikom korištenja plovila, talog, kućanski otpad, žitak mulj i drugi poseban otpad, dijelove tereta ili otpad vezan za teret.
(2) Izuzeci od ove zabrane prihvatljivi su samo u slučaju ako su u skladu sa nacionalnim i međunarodnim pravilima o zaštiti voda i uklanjanju otpada nastalog na plovilima koji su na snazi za plovne putove iz članka 1.00 ovoga Pravilnika.
(3) Bez povrede drugih odredbi pravila o zaštiti voda i uklanjanju otpada nastalog na plovilima koja su na snazi za plovne putove iz članka 1.00 ovoga Pravilnika, u slučaju nenamjernog ispuštanja otpada navedenog u stavku 1. ovoga članka ili kod opasnosti od istog, zapovjednik mora, bez odlaganja, izvijestiti najbliže nadležno tijelo i koliko je to moguće, plovila u blizini pozicije ispuštanja i navesti što je moguće točnije mjesto, količinu i vrstu otpada. Zapovjednik broda je dužan bez odlaganja poduzeti sve mjere potrebne za odstranjivanje onečišćenja odnosno opasnosti od