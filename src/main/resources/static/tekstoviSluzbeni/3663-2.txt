
– na ročištu održanom 18. ožujka 2008. saslušan je podnositelj te je glavna rasprava zaključena;
– rješenjem od 28. travnja 2008. sud je preotvorio glavnu raspravu;
– na ročištu održanom 28. travnja 2008. podnositelju je naloženo da postavi konačni tužbeni zahtjev dok je sud odlučio da će u pogledu dopunskog očitovanja vještaka odlučiti naknadno pisanim putem;
– ročište zakazano za 23. lipnja 2008. odgođeno je zbog neuredne dostave podnositelju;
– iduće ročište je održano 10. listopada 2008. na kojem je saslušan vještak te je određeno donošenje djelomične presude;
– na ročištu održanom 24. listopada 2008. sud je objavio djelomičnu presudu dok je odlučio da će o zahtjevu za naknadu štete na ime izgubljene zarade i troškovima postupka odlučiti naknadno;
– presudom (djelomičnom) broj: Pn-910/08 od 24. listopada 2008. tuženoj je naloženo podnositelju isplatiti određeni iznos;
– protiv prvostupanjske presude tužena je 27. studenoga 2008. izjavila žalbu dok je podnositelj žalbu izjavio 4. prosinca 2008.;
– rješenjem Županijskog suda u Zagrebu broj: Gžn-4273/08 od 27. siječnja 2009. prvostupanjska (djelomična) presuda je ukinuta te je predmet vraćen na ponovno suđenje;
– rješenjem broj: Pn-910/08 od 22. svibnja 2009. određeno je liječničko vještačenje (kardiologu);
– rješenjem od 15. rujna 2009. ponovno je određeno liječničko vještačenje;
– nalaz i mišljenje vještaka sudu je dostavljeno 2. prosinca 2009.;
– rješenjem suda od 5. svibnja 2009. određeno je liječničko vještačenje po vještaku psihijatru te je novo rješenje o vještačenju doneseno 5. srpnja 2009.;
– nalaz i mišljenje vještaka sudu je dostavljeno 24. rujan 2009.;
– rješenjem od 24. studenoga 2010. podnositelj je pozvan da se očituje na nalaz i mišljenje vještaka što je podnositelj i učinio podneskom od 15. prosinca 2010.;
– na ročištu održanom 28. siječnja 2011. rasprava je odgođena zbog nepristupanja vještaka;
– na ročištu održanom 12. svibnja 2011. određeno je da će se vještak pozvati po sudskom dostavljaču;
– na ročištu održanom 16. lipnja 2011. rasprava je odgođena dok je određeno da će se vještaka ponovno pozvati pod prijetnjom novčane kazne;
– na ročištu održanom 19. rujna 2011. saslušan je vještak te je glavna rasprava zaključena;
– ročište za objavu odluke suda održano je 30. rujna 2011.;
– protiv presude broj: Pn-910/08 od 30. rujna 2011. podnositelj je izjavio žalbu 21. listopada 2011.;
– rješenjem od 9. studenoga 2011. podnositelj je pozvan da obavijesti sud kada je zaprimio presudu od 30. rujna 2011. na što je podnositelj odgovorio podneskom od 21. studenoga 2011.;
– presudom broj: Gžn-11/12 od 21. svibnja 2013. Županijski sud u Zagrebu odbio je žalbu podnositelja kao neosnovanu te je potvrdio izreku u točki I. prvostupanjske presude, a u preostalom dijelu je prvostupanjsku presudu preinačio;
– protiv drugostupanjske presude podnositelj je podnio reviziju koju je Općinski građanski sud U Zagrebu zaprimio 26. lipnja 2013., a koju je Vrhovni sud Republike Hrvatske (u daljnjem tekstu: Vrhovni sud) zaprimio 30. kolovoza 2013. pod posl. broj: Revx 846/13.
Do donošenja odluke Ustavnog suda u ovom ustavnosudskom postupku Vrhovni sud nije odlučio o reviziji podnositelja.
II. PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Parnični postupak pokrenut je pred Općinskim sudom u Zagrebu tužbom podnositelja od 24. listopada 1997., radi naknade štete.
Ustavna tužba podnesena je 20. veljače 2013., a do tog dana parnični postupak nije bio okončan.
Ustavni sud je o povredi prava podnositelja na suđenje u razumnom roku u ovom parničnom postupku već odlučivao u predmetu broj: U-IIIA-1849/2000. Odlukom broj: U-IIIA-1849/2000 od 8. veljače 2005. (»Narodne novine« broj 23/05. i www.usud.hr) Ustavni sud usvojio je ustavnu tužbu podnositelja, zatim odredio je Općinskom sudu u Zagrebu da u postupku koji se tada vodio