 životinja koje se uvode u stado i životinja koje se stavljaju u promet;
6. dužan je kontrolirati posjednika u odnosu na obvezu prijavljivanja pojave zaraznih bolesti životinja i bilo kojeg čimbenika rizika za zdravlje i dobrobit životinja i zdravlje ljudi;
7. dužan je osigurati utvrđivanje uzroka uginuća životinja u skladu s posebnim propisima te kontrolirati provedbu neškodljivog uklanjanja uginulih životinja;
8. dužan je kontrolirati biosigurnosne uvjete na farmi.
VI. NADZOR I MJERE
Inspekcijski nadzor
Članak 21.
(1) Nadležno tijelo mora provesti nadzor na statistički reprezentativnom broju farmi u skladu s godišnjim planom.
(2) Veterinarski inspektori dužni su podatke o obavljenim inspekcijskim nadzorima farmi ažurno registrirati u odgovarajuće aplikacije JRDŽ-a.
VII. PRIJELAZNE I ZAVRŠNE ODREDBE
Članak 22.
Stupanjem na snagu ovoga Pravilnika prestaju važiti članci 4., 5., 6. i 7. te Prilog I., Prilog II., Prilog IIA i Prilog IV. Pravilnika o obveznom označavanju i registraciji svinja (»Narodne novine«, broj 51/07, 50/08, 156/08, 148/09 i 12/11).
Članak 23.
Ovaj Pravilnik stupa na snagu osmoga dana od dana objave u »Narodnim novinama«, osim članka 6. ovoga Pravilnika koji stupa na snagu 1. veljače 2016. godine.
Klasa: 011-02/14-01/73
Urbroj: 525-10/0568-15-2
Zagreb, 21. kolovoza 2015.
Ministar Tihomir Jakovina, v. r.
PRILOG I. – PRILOG IV.


