 tijela na službenim mrežnim stranicama Ministarstva
– uređuje vođenje evidencije o uvozu ekoloških proizvoda iz trećih zemalja.
(2) Subjekti upisani u Upisnik subjekata dužni su primjenjivati pravila proizvodnje prema ovom Zakonu i propisima donesenim temeljem ovoga Zakona.
(3) Pravila proizvodnje iz stavka 2. ovoga Zakona, sadržaj, veličinu i izgled nacionalnog znaka za označavanje ekoloških proizvoda proizvedenih u Republici Hrvatskoj propisat će ministar pravilnikom.
Izuzeća od proizvodnih pravila
Članak 76.
(1) Ministarstvo na temelju zahtjeva subjekta donosi rješenja:
– za izuzeća od proizvodnih pravila sukladno članku 22. Uredbe (EZ) br. 834/2007, osim u slučaju pojedinačnih odobrenja za poljoprivredni reprodukcijski materijal
– za skraćivanje prijelaznog razdoblja u ekološkoj proizvodnji.
(2) Kontrolna tijela u skladu s člankom 45. stavkom 4. Uredbe Komisije (EZ) br. 889/2008 o detaljnim pravilima za provedbu Uredbe Vijeća (EZ) br. 834/2007 o ekološkoj proizvodnji i označivanju ekoloških proizvoda s obzirom na ekološku proizvodnju, označavanje i kontrolu (SL L 250, 18. 9. 2008) na temelju pisanoga zahtjeva subjekta izdaju pojedinačna odobrenja za korištenje poljoprivrednoga reprodukcijskog materijala koji nije dobiven ekološkom proizvodnjom prije sjetve za tekuću godinu.
(3) Zbirno izvješće o odobrenjima iz stavka 2. ovoga članka kontrolna tijela dužna su dostaviti Ministarstvu do 28. veljače tekuće godine za prethodnu kalendarsku godinu.
(4) Protiv rješenja iz stavka 1. ovoga članka nije dopuštena žalba, već se može pokrenuti upravni spor.
(5) Uvjete za izuzeća predviđena člankom 28. stavkom 2. Uredbe (EZ) br. 834/2007 propisat će ministar pravilnikom.
Kontrolni sustav
Članak 77.
(1) Na temelju dostavljenih dokaza iz članka 27. stavka 5. Uredbe (EZ) br. 834/2007 Ministarstvo donosi rješenje o ovlašćivanju kontrolnih tijela za provođenje stručne kontrole u ekološkoj proizvodnji.
(2) Ministarstvo vodi Upisnik kontrolnih tijela. Popis kontrolnih tijela Ministarstvo objavljuje na službenim mrežnim stranicama.
(3) Uz uvjete iz stavka 1. ovoga članka ministar će pravilnikom propisati dodatne uvjete za ovlašćivanje kontrolnih tijela i provedbe stručnih kontrola.
(4) Kontrolna tijela drugih država članica moraju predočiti dokaze na hrvatskom jeziku i dati pisanu izjavu da će svi postupci i vođenje dokumentacije biti na hrvatskom jeziku. Uvjeti iz stavka 3. ovoga članka ne odnose se na kontrolna tijela država članica Europske unije.
(5) Kontrolno tijelo dužno je u roku od 30 dana od završetka obavljene stručne kontrole Ministarstvu dostaviti izvješće o provedenoj stručnoj kontroli.
(6) Ako rezultati stručne kontrole upućuju na neudovoljavanje ili na vjerojatnost neudovoljavanja ovome Zakonu i Uredbi (EZ) br. 834/2007, kontrolno tijelo mora odmah bez odgađanja o tome izvijestiti nadležnu poljoprivrednu inspekciju.
(7) Ako se nadzorom utvrdi da kontrolna tijela ne obavljaju pravilno poslove koji su im preneseni, Ministarstvo će rješenjem ukinuti ovlaštenje.
(8) Kontrolno tijelo izdaje potvrdnicu subjektu upisanom u Upisnik subjekata iz članka 78. stavka 2. ovoga Zakona te isti dostavlja Ministarstvu.
(9) Protiv rješenja iz stavaka 1. i 7. ovoga članka nije dopuštena žalba, već se može pokrenuti upravni spor.
Upisnik subjekata u ekološkoj proizvodnji
Članak 78.
(1) Ekološkom proizvodnjom, preradom, distribucijom, uvozom i izvozom ekoloških proizvoda mogu se baviti subjekti upisani u Upisnik subjekata.
(2) Upisnik subjekata iz stavka 1. ovoga članka vodi Agencija za plaćanja.
(3) Uvjete koje moraju ispunjavati subjekti za upis u Upisnik subjekata iz stavka 2. ovoga članka, sadržaj, oblik i način vođenja Upisnika subjekata te način vođenja Upisnika kontrolnih tijela iz članka 77. stavka 2. ovoga članka propisat će ministar pravilnikom.
(4) Agencija za plaćanja donosi rješenje o upisu u Upisnik subjekata iz stavka 2. ovoga članka na temelju zahtjeva subjekta ako subjekt ispunjava uvjete iz stavka 3. ovoga članka.
(5) Agencija za