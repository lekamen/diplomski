 dosadašnjem stavku 15., koji postaje stavak 14., broj: »14.« zamjenjuju se brojem: »13.«.
Dosadašnji stavak 16. postaje stavak 15.
Članak 11.
U članku 25. iza stavka 11. dodaju se stavci 12., 13., 14., 15., 16. i 17. koji glase:
»(12) Obveza obračunavanja i plaćanja trošarine nastaje i kada se utvrde nepravilnosti u vezi s kretanjem trošarinskih proizvoda koje prema ovome Zakonu predstavljaju zlouporabu prava u kretanju trošarinskih proizvoda.
(13) Obveza obračuna i plaćanja trošarine prema ovome članku utvrđuje se rješenjem.
(14) Trošarinski obveznik dužan je platiti obračunatu trošarinu u roku od deset dana od dana dostave rješenja iz stavka 13. ovoga članka.
(15) Žalba izjavljena protiv rješenja iz stavka 13. ovoga članka ne odgađa izvršenje rješenja.
(16) Ako je trošarinski dug nastao zbog nezakonitog postupanja s trošarinskim proizvodima u prometu na teritoriju Republike Hrvatske, obvezu obračunavanja i plaćanja trošarine osoba koji nije upisana u registar trošarinskih obveznika može izvršiti podnošenjem obrasca trošarinske obračunske prijave i plaćanjem dužnog iznosa trošarine u roku od pet dana od dana kada je proveden nadzor u kojem je utvrđeno da se trošarinski proizvodi nalaze u okolnostima koje uvjetuju nastanak trošarinskog duga. Postupanje u skladu s ovim stavkom ne isključuje primjenu kaznenog zakonodavstva ili prekršajnih odredbi ovoga Zakona.
(17) Ministar financija pravilnikom propisuje posebnosti provedbe ovoga članka.«.
Članak 12.
Iza članka 25. dodaju se naslov i članak 25.a koji glase:
»Primjena propisa za određivanje iznosa trošarine
Članak 25.a
(1) Ako drugačije nije propisano ovim Zakonom, iznos trošarine za trošarinske proizvode utvrđuje se prema propisima za određivanje visine trošarine koji su važili na dan nastanka trošarinskog duga.
(2) Ako nije moguće točno odrediti trenutak u kojemu je trošarinski dug nastao, za određenje osnove za obračun trošarinskog duga mjerodavan je onaj trenutak kada se utvrdi da se trošarinski proizvodi nalaze u okolnostima koje uvjetuju nastanak trošarinskog duga.
(3) Ako se na temelju poznatih okolnosti utvrdi da je trošarinski dug nastao prije nastupa trenutka iz stavka 2. ovoga članka, iznos pripadajućeg trošarinskog duga utvrđuje se prema osnovama koje su vrijedile u najranijem trenutku u kojemu je na temelju dostupnih podataka moguće utvrditi postojanje trošarinskog duga.«.
Članak 13.
U članku 26. stavak 9. mijenja se i glasi:
»(9) Ako obveza obračuna trošarine na duhanske prerađevine označene duhanskim markicama nije nastala u skladu s člankom 22. stavkom 1. točkom 5. ovoga Zakona, na duhanske prerađevine označene duhanskim markicama ovlašteni držatelj trošarinskog skladišta trošarinu mora platiti najkasnije u roku od 90 dana od dana preuzimanja duhanskih markica.”.
Članak 14.
U članku 27. stavak 2. briše se.
Dosadašnji stavci 3. i 4. postaju stavci 2. i 3.
Članak 15.
U članku 29. stavku 1. točki 6. riječ: »druge« briše se.
Stavak 2. briše se.
Dosadašnji stavci 3., 4., 5., 6. i 7. postaju stavci 2., 3., 4., 5. i 6.
Članak 16.
U članku 43. stavku 4. podstavku 2. riječi: »u trenutku« zamjenjuju se riječju: »nakon«.
Članak 17.
Iza članka 44. dodaje se članak 44.a koji glasi:
»Članak 44.a
(1) Ako se primjenom Općeg poreznog zakona utvrdi zlouporaba prava iz porezno-dužničkog odnosa u pogledu osoba za koje je utvrđena zlouporaba prava ili koje su stvarno ili pravno povezane s tim osobama:
1. rješenjem će se odbiti prijava za upis u registar trošarinskih obveznika i/ili zahtjev za izdavanje odobrenja (ovlaštenja) za rad u odgovarajućem trošarinskom statusu
2. ukinut će se odobrenje (ovlaštenje) za rad u odgovarajućem trošarinskom statusu.
(2) Ako je primjenom Općeg poreznog zakona pokrenut postupak utvrđivanja zlouporabe prava iz porezno-dužničkog odnosa u pogledu osoba za koje je pokrenut postupak zlouporabe prava ili koje su stvarno ili pravno povezane s tim osobama:
1. u postupku izdavanja odobrenja (ovlaštenja) za rad u odgovarajućem trošarinskom statusu obvezno će