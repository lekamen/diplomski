 cjelodnevna prehrana, naknada iz stavka 1. ovog članka umanjit će se za 50%.
Ako radnik nakon sklapanja ugovora o radu promijeni mjesto svog prebivališta, poslodavac nema obvezu isplaćivati mu naknadu za odvojeni život.
Članak 93.
Pravo na ostvarivanje terenskog dodatka i naknade za odvojeni život od obitelji međusobno se isključuju.
Naknada za korištenje vlastitog automobila u službene svrhe
Članak 94.
Ukoliko radnik prema nalogu koristi svoj automobil u službene svrhe, naknadit će mu se troškovi u iznosu koji je neoporeziv prema Pravilniku o porezu na dohodak.
Radnik nema obvezu korištenja svog automobila u službene svrhe.
Otpremnina prigodom odlaska u mirovinu
Članak 95.
Prigodom odlaska u mirovinu radnik ima pravo na neto otpremninu u iznosu 1/8 bruto prosječne mjesečne plaće radnika ostvarene za zadnja tri mjeseca prije prestanka ugovora o radu, a za svaku navršenu godinu neprekidnog trajanja radnog odnosa kod poslodavca.
U prosječnu mjesečnu plaću iz prethodnog stavka kao osnovicu za izračun otpremnine ne ulaze primici u naravi i isplata povodom Božića, s tim da primanja koja se odnose na višemjesečno razdoblje u osnovicu za izračun otpremnine ulaze u alikvotnom dijelu.
Radniku koji je u mjesecima koji ulaze u osnovicu za izračun otpremnine bio na bolovanju, u osnovicu za izračun otpremnine ulazi plaća koju bi radnik ostvario da je radio (osnovni bodovi, dodatak za topli obrok, dodatak na ukupni radni staž, dodatak na radni staž kod poslodavca).
Radniku koji u mjesecima koji ulaze u osnovicu za izračun otpremnine nije radio zbog opravdanih razloga određenih zakonom, drugim propisom ili Kolektivnim ugovorom, te je primao neke druge naknade plaće (za godišnji odmor, plaćeni dopust, državni blagdan), u osnovicu za izračun otpremnine ulaze i te naknade plaće.
U osnovicu za izračun otpremnine za radnike koji rade nepuno radno vrijeme ulazi plaća koju bi radnik ostvario za puno radno vrijeme.
Radniku koji je u mjesecima koji ulaze u osnovicu za izračun otpremnine bio na neplaćenom dopustu u osnovicu za izračun otpremnine ulazi plaća koju bi radnik ostvario da je radio (osnovni bodovi, dodatak za topli obrok, dodatak na ukupni radni staž, dodatak na radni staž kod poslodavca).
Radniku koji u mjesecima koji ulaze u osnovicu za izračun otpremnine nije radio puno radno vrijeme zbog neopravdanih razloga u osnovicu za izračun otpremnine ulazi isplaćena plaća za redovan rad i za druge naknade plaće (za godišnji odmor, plaćeni dopust, državni blagdan). Radnik nema pravo na isplatu naknade za neopravdani izostanak, te stoga naknada ne ulazi u izračun osnovice za otpremninu.
Nagrada za dugogodišnji rad kod poslodavca
Članak 96.
Radnici stječu pravo na nagradu za dugogodišnji rad kod poslodavca nakon:
– 10 godina neprekidnog radnog odnosa kod poslodavca u iznosu 1.500,00 kn neto,
– 15 godina neprekidnog radnog odnosa kod poslodavca u iznosu 2.000,00 kn neto,
– 20 godina neprekidnog radnog odnosa kod poslodavca u iznosu 2.500,00 kn neto,
– 25 godina neprekidnog radnog odnosa kod poslodavca u iznosu 3.000,00 kn neto,
– 30 godina neprekidnog radnog odnosa kod poslodavca u iznosu 3.500,00 kn neto,
– 35 godina neprekidnog radnog odnosa kod poslodavca u iznosu 4.000,00 kn neto,
– 40 godina neprekidnog radnog odnosa kod poslodavca u iznosu 5.000,00 kn neto,
– 45 godina neprekidnog radnog odnosa kod poslodavca u iznosu 5.500,00 kn neto.
Ako radnik stekne pravo na nagradu za dugogodišnji rad kod poslodavca za vrijeme mirovanja radnog odnosa, poslodavac će mu nagradu isplatiti po povratku na rad, tj. po prestanku mirovanja.
Dar djeci radnika
Članak 97.
Prigodom božićnih blagdana radnicima se isplaćuje novčani iznos ili daje dar u iznosu od najmanje 600,00 kn neto za svako dijete do 15 godina starosti (koje je do dana 31. prosinca tekuće godine navršilo 15 godina starosti).
Pravo na dar iz stavka 1. ovog članka imaju samo ona djeca za koju radnik kod poslodavca ostvaruje pravo na poreznu olakšicu prema Pravilniku o porezu na dohodak.
Pravo na dar 