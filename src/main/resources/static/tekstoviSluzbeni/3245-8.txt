 nacionalnog propisa koji se primjenjuje na ocjenjivanje sukladnosti vage, osim u slučaju kada ih zahtijeva središnje tijelo državne uprave nadležno za mjeriteljstvo u kojoj provode svoje aktivnosti. Vlasnička prava su zaštićena.
(12) Tijelo za ocjenjivanje sukladnosti mora sudjelovati u odgovarajućim djelatnostima normizacije i aktivnostima koordinacijske skupine prijavljenih tijela uspostavljene prema usklađenom zakonodavstvu Unije ili osigurati da njegovi djelatnici odgovorni za provedbu poslova ocjenjivanja sukladnosti budu informirani o tim djelatnostima te primjenjivati kao opće upute, upravne odluke i dokumente koji su izrađeni kao rezultat rada te skupine.
Pretpostavka o sukladnosti prijavljenih tijela
Članak 26.
Kada tijelo za ocjenjivanje sukladnosti dokaže sukladnost sa zahtjevima utvrđenim u odgovarajućim usklađenim normama ili njihovim dijelovima, a čije su oznake objavljene u »Službenom listu Europske unije«, pretpostavlja se da zadovoljava zahtjeve iz članka 25. ovoga Pravilnika ukoliko su ti zahtjevi obuhvaćeni primjenjivim usklađenim normama.
Tvrtke kćeri prijavljenih tijela i sklapanje ugovora prijavljenih tijela s podizvođačem
Članak 27.
(1) Ako prijavljeno tijelo za određene poslove u vezi s ocjenjivanjem sukladnosti sklapa ugovor s podizvođačem ili ih prenosi na tvrtku kćer, mora osigurati da podizvođač ili tvrtka kći ispunjava zahtjeve iz članka 25. ovoga Pravilnika i o tome obavješćuje tijelo koje provodi prijavljivanje.
(2) Prijavljeno tijelo mora preuzeti punu odgovornost za poslove koje obavljaju podizvođači ili tvrtke kćeri bez obzira na njihov poslovni nastan.
(3) Aktivnosti u postupku ocjenjivanja sukladnosti mogu se ugovoriti s podizvođačem ili ih može obaviti tvrtka kći uz suglasnost podnositelja zahtjeva.
(4) Prijavljeno tijelo mora čuvati na raspolaganju središnjem tijelu državne uprave nadležnom za mjeriteljstvo odgovarajuće dokumente koji se odnose na ocjenu kvalifikacija podizvođača ili tvrtke kćeri i rada koji oni obavljaju u skladu s Dodatkom II. ovoga Pravilnika.
Zahtjev za prijavljivanje
Članak 28.
(1) Tijelo za ocjenjivanje sukladnosti podnosi zahtjev za prijavljivanje središnjem tijelu državne uprave nadležnom za mjeriteljstvo.
(2) Uz zahtjev za prijavljivanje mora biti priložen opis aktivnosti u postupku ocjenjivanja sukladnosti, modul ili moduli ocjenjivanja sukladnosti, vaga ili vage za koje to tijelo tvrdi da je osposobljeno te potvrda o akreditaciji, ako postoji, koju je izdalo nacionalno akreditacijsko tijelo i kojom se potvrđuje da tijelo za ocjenjivanje sukladnosti ispunjava zahtjeve iz članka 25. ovoga Pravilnika.
(3) Ako tijelo za ocjenjivanje sukladnosti ne može osigurati potvrdu o akreditaciji, ono mora osigurati središnjem tijelu državne uprave nadležnom za mjeriteljstvo dokumentirane dokaze potrebne za provjeru, priznavanje i redovito praćenje njegove sukladnosti sa zahtjevima iz članka 25. ovoga Pravilnika.
Postupak prijavljivanja
Članak 29.
(1) Središnje tijelo državne uprave nadležno za mjeriteljstvo prijavljuje samo ona tijela za ocjenjivanje sukladnosti koja ispunjavaju zahtjeve iz članka 25. ovoga Pravilnika.
(2) Središnje tijelo državne uprave nadležno za mjeriteljstvo obavješćuje Europsku komisiju i druge države članice o imenovanim tijelima za ocjenjivanje sukladnosti pomoću sredstva za elektroničko prijavljivanje, koje je razvila i kojim upravlja Europska komisija.
(3) Prijava mora obuhvaćati sve pojedinosti o poslovima ocjenjivanja sukladnosti, modulu ili modulima za ocjenjivanje sukladnosti, vagi ili vagama o kojima je riječ te odgovarajuću potvrdu o stručnosti.
(4) Ako se prijava ne temelji na potvrdi o akreditaciji iz članka 28. stavka 2. ovoga Pravilnika, središnje tijelo državne uprave nadležno za mjeriteljstvo osigurava Europskoj komisiji i ostalim državama članicama dokumentarni dokaz kojim se potvrđuje stručnost tijela za ocjenjivanje sukladnosti kao i postojanje mehanizma za osiguranje redovitog praćenja rada tog tijela te trajno ispunjavanje zahtjeva 