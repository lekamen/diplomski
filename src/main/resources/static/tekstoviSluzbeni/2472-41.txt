 uredu dostaviti do 20. dana u mjesecu za protekli mjesec specifikaciju tih energenata, i to prema vrsti energenata po šifri i tarifnoj oznaci Kombinirane nomenklature, trgovačkom nazivu, količini, pošiljatelju i datumu primitka.
Obračunavanje duga i mogućeg trošarinskog duga
Članak 116.
(1) Kada se prilikom puštanja energenata u slobodni promet, odnosno u potrošnju ne može točno odrediti svota trošarinskog duga, dug se određuje temeljem najvišeg iznosa trošarine propisane za određenu vrstu energenta.
(2) Kada se prilikom određivanja mogućeg trošarinskog duga ne može točno odrediti svota trošarinskog duga, on se određuje temeljem najvišeg iznosa trošarine propisane za određenu vrstu energenta.
(3) U smislu članka 85. stavka 4. Zakona energenti koji se koriste za druge namjene, a ne kao pogonsko gorivo ili gorivo za grijanje ili kao dodatak pogonskom gorivu puštaju se u potrošnju ili prodaju na teritoriju Republike Hrvatske bez obveze obračunavanja trošarine uz slijedeće uvjete:
1. pri uvozu kod puštanja robe u slobodni promet uvoznik je dužan uz propisane carinske isprave podnijeti i izjavu o uvozu
2. kod svake prodaje uz izjavu kupca o kupnji i sa računom prodavatelja na kojem je upisana napomena da su energenti pušteni u potrošnju i/ili prodani za namjene koje nisu niti pogon niti grijanje.
(4) Ogledni primjerak izjave o uvozu iz stavka 3. točke 1. ovoga članka nalazi se u Prilogu 51 ovoga Pravilnika i njegov je sastavni dio.
(5) Ogledni primjerak izjave o kupnji iz stavka 3. točke 2. ovoga članka nalazi se u Prilogu 52 ovoga Pravilnika i njegov je sastavni dio.
Otpremanje energenata na teritoriju Republike Hrvatske za namjene iz članka 101. stavka 1. točaka 4., 5., 6. i 7. Zakona
Članak 117.
(1) Pravna ili fizička osoba koja u okviru svoje registrirane djelatnosti nabavlja energente iz članka 85. Zakona za namjene iz članka 101. stavka 1. točaka 4., 5., 6. i 7. Zakona dužna je ishoditi odobrenje za oslobođenog korisnika prema članku 36. Zakona.
(2) Ovlašteni držatelj trošarinskog skladišta otprema energente iz trošarinskog skladišta za namjene iz članka 101. stavka 1. točaka 4., 5., 6. i 7. Zakona bez obračunate trošarine pod sljedećim uvjetima:
1. da se energenti otpremaju oslobođenom korisniku na temelju narudžbe u pisanom obliku, a u kojoj mora biti navedena vrsta i količina energenata
2. da mu oslobođeni korisnik prije nabave energenta dostavi presliku odobrenja za oslobođenog korisnika i izjavu u pisanom obliku koja sadrži podatak o preostalim neiskorištenim količinama energenata na koju se odobrenje odnosi
3. da na računu upiše napomenu da su energenti otpremljeni bez obračunate trošarine na temelju odobrenja oslobođenog korisnika, s pozivom na broj i datum odobrenja i
4. da energente oslobođenom korisniku otprema uz PTD.
(3) Ako se energenti nabavljaju na temelju ugovora o postupnom nabavljanju može se odobrenje za oslobođenog korisnika i izjava u pisanom obliku prema ovom članku priložiti ugovoru o postupnoj nabavi ili kod prvog naručivanja. Pri kasnijim otpremama ovlašteni držatelj trošarinskog skladišta na računu se poziva na broj i datum te prve narudžbe, odnosno ugovora u kojoj je dana takva izjava u pisanom obliku.
(4) Neovisno o odredbi stavka 1. ovoga članka energente koje proizvođač električne energije nabavlja u okviru svoje registrirane djelatnosti za proizvodnju električne energije sukladno članku 101. stavku 1. točki 3. Zakona dužan je ishoditi odobrenje za oslobođenog korisnika prema članku 36. Zakona i članku 55. ovoga Pravilnika.
Poslovna i neposlovna uporaba
Članak 118.
(1) Poslovna uporaba prirodnog plina iz članka 84. stavka 3. točke 6.2. Zakona, ugljena i koksa iz članka 84. stavka 3. točke 7.1. Zakona i električne energije iz članka 84. stavka 3. točke 8.1. Zakona je uporaba od strane svake osobe koja samostalno obavlja bilo koju gospodarsku djelatnost bez obzira na svrhu i rezultat obavljanja te djelatnosti.
(2) Gospodarska djelatnost u smislu stavka 1. ovog članka je svaka djelatnost