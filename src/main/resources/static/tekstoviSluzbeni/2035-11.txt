 članku 9. dodaje se novi stavak 1. koji glasi: ‘Kandidat za zastupnika niti zastupnik ne može biti osoba koja je pravomoćno osuđena na kaznu zatvora u trajanju duljem od 6 mjeseci, a za koju kaznu nisu protekli rokovi rehabilitacije u skladu s posebnim zakonom.’ U dosadašnjem stavku 1., koji postaje stavak 2., riječi: ‘državni tajnik’, zamjenjuju se riječima ‘zamjenik ministra’, iza riječi: ‘ravnatelj državne upravne organizacije, zamjenik’ brišu se riječi: ‘i pomoćnik’, ispred riječi: ‘tajnik Vlade Republike Hrvatske’, dodaje se riječ: ‘glavni’, ispred riječi: ‘tajnik ministarstva’, dodaje se riječ: ‘glavni’, a riječ: ‘podžupan’ zamjenjuje se riječima: ‘zamjenik župana’. U dosadašnjem stavku 2., koji postaje stavak 3., riječ: ‘prema’, zamjenjuje se riječima: ‘u skladu s’, a iza riječi: ‘smatra nespojivom’, dodaje se riječ: ‘dužnosti’. Dosadašnji stavak 3. postaje stavak 4.’ Razlozi za podnošenje takvog amandmana bili su navedeni u njegovom obrazloženju, koje se prenosi u cijelosti: ‘Ovim amandmanom predlaže se zabrana kandidiranja i obnašanja zastupničke dužnosti osobama koje su osuđene na kaznu zatvora u trajanju duljem od 6 mjeseci, dok za navedenu kaznu ne proteknu rokovi rehabilitacije predviđeni posebnim zakonom, dok se zadržavaju dosadašnje odredbe članka 8. Zakona kojim je predviđena korekcija popisa osoba koje obnašaju dužnost nespojivu sa zastupničkom, zbog promjene drugih relevantnih propisa. Imajući u vidu veliki broj vršitelja visokih državnih dužnosti (predsjednik i potpredsjednik Vlade Republike Hrvatske, ministri, zastupnici, župani, gradonačelnici i načelnici) protiv kojih se vode kazneni postupci ili su ti kazneni postupci pravomoćno okončani osuđujućim presudama, a u cilju vraćanja povjerenja građana u politički sustav, držimo da je upravo zakonom potrebno onemogućiti kandidiranje onim osobama koje su se teško ogriješile o sustav, na način da im je izrečena zatvorska kazna u trajanju duljem od šest mjeseci. Također, ovim amandmanom se u Zakon o izborima zastupnika u Hrvatski sabor izrijekom ugrađuju i stajališta koja je Ustavni sud zauzeo u svojem dopisu U-VII-5293 od dana 12. studenoga 2011. godine. U slučaju izricanja pravomoćne osuđujuće odluke, osoba bi se mogla kandidirati i vršiti zastupničku dužnost tek po isteku rokova rehabilitacije predviđenih posebnim zakonom (članak 18. Zakona o pravnim posljedicama osude, kaznenoj evidenciji i rehabilitaciji: ‘Počinitelj kaznenog djela koji je pravomoćno osuđen ili je oslobođen kazne ima pravo nakon proteka zakonom određenog vremena i pod uvjetima koji su određeni ovim Zakonom, smatrati se osobom koja nije počinila kazneno djelo, a njezina prava i slobode ne mogu se razlikovati od prava i sloboda osoba koje nisu počinile kazneno djelo.’), čime se sprečava da osobe koje su se ogriješile o pravni poredak Republike Hrvatske budu u mogućnosti donositi važne državne odluke. Prilikom predlaganja amandmana, u obzir je uzeta odredba članka 16. stavka 1. i 2. Ustava Republike Hrvatske, koja zahtjeva da se slobode i prava mogu ograničavati samo zakonom, odnosno, da ograničenje mora biti razmjerno naravi potrebe za ograničenjem (imajući u vidu da je od ukupnog broja osoba osuđenih za kaznena djela u 2013. godini samo za njih 2.214, odnosno 14,8 % od ukupnog broja osuđenih’ izrečena kazna zatvora). Na taj način je osigurano da se ova mjera primjenjuje samo protiv onih osoba za koje je pravosudni sustav ocijenio da su se posebno teško ogriješili o zakon pa im je stoga potrebno oduzeti slobodu – što, po našem stavu, dovodi u pitanje i podobnost takvih osoba za obnašanje dužnosti zastupnika. Istek rehabilitacije je potom vezan za svako pojedino djelo i ovisi o težini kaznenog djela i duljini izrečene kazne. Predložena odredba je usklađena i s citiranom odredbom članka 18. Zakona o pravnim posljedicama osude, kaznenoj evidenciji i rehabilitaciji, budući se prava i slobode ograničavaju samo za ono razdoblje do isteka rokova rehabilitacije, dok će protekom tih rokova osoba imati