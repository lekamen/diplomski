 lipnja 2013. na način da se iste primjenjuju od navedenog datuma za korisnike bez ugovora s obveznim trajanjem ugovorne obveze, dok se za korisnike s ugovorom s obveznim trajanjem ugovorne obveze navedene izmjene počinju primjenjivati tek nakon isteka obveznog trajanja ugovorne obveze, pa je odlučeno kao u točki II. izreke osporavane odluke.
Imajući na umu sve navedeno, prigovori glede povrede načela izjašnjavanja stranke u provedenom postupku su neosnovani. Tuženik je obrazložio stajališta iznijeta u ovom osporavanom aktu koja nisu posljedica proizvoljnog tumačenja propisa već pravilne primjene materijalnog prava, pa se uz obrazloženje kakvo je dano, sukladno članku 98. ZUP-a, osporavana odluka ne može ocijeniti nezakonitim, stoga je Sud na temelju odredbe članka 57. stavak 1. Zakon o upravnim sporovima («Narodne novine« 20/10., 143/12., 152/14.) presudio kao u točki I. izreke presude.
Sud je utvrdio da ne postoje razlozi zbog kojih se odluka tuženika pobija, da rješavanje ovog konkretnog upravnog spora ne zahtijeva daljnja činjenična utvrđenja. Tužitelju je uvidima u spis nekoliko puta omogućeno izjašnjavanje o navodima tuženika danih u odgovoru na tužbu koji bi eventualno bili odlučni za rješavanje ovog upravnog spora a na koje se nije očitovao.
Odluka o objavi presude temelji se na odredbi članka 14. stavka 8. ZEK-a (točka II. izreke presude).
Napominje se tužitelju, u odnosu na traženi trošak postupka od tuženika da, sukladno članku 79. Zakona o upravnim sporovima, u upravnim sporovima svaka stranka podmiruje svoje troškove.
Broj: UsII-36/13-9
Zagreb, 9. srpnja 2015.
Predsjednica vijeća Mira Kovačić, v. r.
