 Die Kärntner Landesbank Klagenfurt odobrila Vladi Republike Hrvatske, Ministarstvu vanjskih poslova, kredit u iznosu od 140.000.000,00 ATS, sa predstavnicima Hypo bank, Die Kärntner Landesbank Klagenfurt, koristeći položaj pregovarača sa predstavnicima navedene banke, dogovorio da mu Hypo bank, Die Kärntner Landesbank Klagenfurt za sudjelovanje u pregovorima u zaključenju ugovora o kreditu te kao protuuslugu za ulazak Hypo bank, Die Kärntner Landesbank Klagenfurt na hrvatsko tržište, isplati proviziju u gotovini, i to u visini od 5 % odobrenog kredita od 140.000.000,00 ATS, što iznosi 7.000.000,00 ATS, time da mu se 50 % provizije isplati nakon prihvaćanja ugovora o kreditu u proračunu Republike Hrvatske, a ostalih 50 % prilikom ili nakon potpisivanja ugovora, nakon čega mu je, sukladno dogovoru, Hypo bank, Die Kärntner Landesbank Klagenfurt, 4. siječnja 1995. isplatila iznos od 700.000,00 ATS te potom, nakon što je 10. siječnja 1995. godine potpisan ugovor o zajmu između Vlade Republike Hrvatske i Hypo bank, Die Kärntner Landesbank Klagenfurt, kojim je navedena banka odobrila Vladi Republike Hrvatske kredit u iznosu od 140,000.000,00 ATS, 16. siječnja 1995. iznos od 2,800.000,00 ATS, 27. siječnja 1995. iznos od 930.000,00 ATS i 22. ožujka 1995. iznos od 2,570.000,00 ATS, na koji način mu je ukupno isplaćen dogovoreni iznos provizije od 7,000.000,00 ATS, čime je za sebe pribavio protupravnu imovinsku korist u iznosu od 3,610.528,18 kuna,
dakle, kao službena osoba na opisani način iskorištavanjem ratnog stanja, s ciljem da sebi pribavi kakvu imovinsku korist iskoristio svoj položaj i ovlasti, a kaznenim djelom je pribavljena znatna imovinska korist i počinitelj je postupao s ciljem pribavljanja takve koristi,
(...)
čime je počinio kaznena djela protiv službene dužnosti i to djelom pod točkom 1. – zlouporabom položaja i ovlasti – opisano u članku 337. stavak 1. i 4. Kaznenog zakona (»Narodne novine« br. 110/97, 27/98, 50/00, 129/00, 51/01, 111/03, 190/03, 105/04, 84/05, 71/06, 110/07 i 152/08 – dalje u tekstu: KZ) u svezi članka 7. stavak 1. u svezi članka 5. točka 13. Zakona o nezastarijevanju kaznenih djela ratnog profiterstva i kaznenih djela iz procesa pretvorbe i privatizacije (N.N. 57/11), kažnjivo po članku 337. stavak 4. Kaznenog zakona ...
pa se optuženom Ivi Sanaderu
temeljem odredbe članka 337. stavak 4. KZ-a za djelo opisano pod točkom 1. utvrđuje kazna zatvora u trajanju od 3 (tri) godine i 6 (šest) mjeseci, ...
(...).
U odnosu na točku 1. temeljem odredbe iz članka 4. stavak 1. Zakona o postupku oduzimanja imovinske koristi ostvarene kaznenim djelom:
I. Utvrđuje se da novčani iznos od 3,610.528,18 kuna predstavlja imovinsku korist koju je optuženi Ivo Sanader ostvario kaznenim djelom iz članka 337. stavak 1. i 4. Kaznenog zakona u svezi članka 7. stavak 1. u svezi članka 5. točka 13. Zakona o nezastarijevanju kaznenih djela ratnog profiterstva i kaznenih djela iz procesa pretvorbe i privatizacije.
II. Utvrđuje se da je novčani iznos od 3,610.528,18 kuna imovina Republike Hrvatske.
III. Nalaže se optuženom Ivi Sanaderu da Republici Hrvatskoj isplati novčani iznos od 3,610.528,18 kuna u korist državnog proračuna Republike Hrvatske u roku od 15 dana od dana pravomoćnosti presude, pod prijetnjom ovrhe.«
32. Podnositelj je 22. srpnja 2013. protiv navedene presude Županijskog suda u Zagrebu osobno podnio žalbu Vrhovnom sudu (listovi 5.877 – 5.889 spisa), a isti su dan žalbu podnijeli i njegovi branitelji (listovi 5.891 – 5.940 spisa).
USKOK je protiv prvostupanjske presude podnio 15. srpnja 2013. žalbu Vrhovnom sudu zbog odluke o kazni (listovi 5.873 – 5.875 spisa).
4) Izreka presude Vrhovnog suda
33. Vrhovni sud je 3. travnja 2014. pod brojem I Kž-Us 94/13-10 donio osporenu presudu, čija izreka u slučaju Hypo glasi:
»I. Povodom žalbe USKOK-a i optuženog Ive Sanadera, a po službenoj dužnosti, preinačuje se prvostupanjska presuda u pravnoj oznaci djela opisanog pod točkom 1. izreke te presude te se izriče da je optuženi 