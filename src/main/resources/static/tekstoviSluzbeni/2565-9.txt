 pohranjuju dok ne nastupi planirano vrijeme. U tom se slučaju instrukcije za plaćanje dostavljaju u ulaznu dispoziciju tek kad nastupi vrijeme »od«. Opcionalni mehanizam može se upotrijebiti za postupke namire 1 i 2.
(3) Razdoblje namire (»do«) omogućuje raspodjelu ograničenog razdoblja za namiru sporednog sustava kako se ne bi spriječila ili odgodila namira drugih transakcija povezanih sa sporednim sustavom ili drugih transakcija u sustavu TARGET2. Ako bilo koja instrukcija za plaćanje nije namirena do nastupa vremena (»do«) ili unutar određenog razdoblja namire, te se instrukcije za plaćanje ili vraćaju ili se u slučaju postupaka namire 4 i 5 može aktivirati mehanizam jamstvenog fonda. Razdoblje namire (»do«) može se odrediti za postupke namire od 1 do 5.
(4) Mehanizam jamstvenog fonda može se upotrijebiti ako je likvidnost banke namire nedostatna za pokriće njezinih obveza koje potječe od namire sporednog sustava. Kako bi se omogućila namira svih instrukcija za plaćanje uključenih u namiru sporednog sustava, ovaj se mehanizam upotrebljava radi stavljanja na raspolaganje dodatne potrebne likvidnosti. Ovaj mehanizam može se upotrijebiti za postupke namire 4 i 5. Ako se namjerava upotrijebiti mehanizam jamstvenog fonda, potrebno je voditi poseban račun jamstvenog fonda na kojemu je dostupna »izvanredna likvidnost« ili je ona dostupna na zahtjev.
Članak 17.
Upotrijebljeni algoritmi
(1) Algoritam 4 podržava postupak namire 5. Radi olakšanja namire i smanjenja potrebne likvidnosti uključene su sve instrukcije za plaćanje sporednog sustava (neovisno o njihovu prioritetu). Instrukcije za plaćanje sporednog sustava koje se trebaju namiriti po postupku namire 5 zaobilaze ulaznu dispoziciju i drže se u PM-u odvojeno do kraja trenutačnog optimizacijskog postupka. U istom izvođenju algoritma 4 nekoliko sporednih sustava koji upotrebljavaju postupak namire 5 uključuje se ako namjeravaju obavljati namiru u isto vrijeme.
(2) Kod postupka namire 6 banka namire može namijeniti iznos likvidnosti radi namire stanja koja dolaze iz određenih sporednih sustava. Namjena se ostvaruje stavljanjem potrebne likvidnosti na određeni podračun (povezani model). Algoritam 5 upotrebljava se i za noćne operacije sporednog sustava i za dnevne obrade. Postupak namire odvija se terećenjem podračuna banaka namire s kratkom pozicijom u korist tehničkog računa sporednog sustava, a zatim terećenjem tehničkog računa sporednog sustava u korist podračuna banaka namire s dugom pozicijom. U slučaju pozitivnih stanja knjiženje može uslijediti izravno, ako tako navede sporedni sustav u okviru relevantne transakcije, na PM računu banke namire. Ako je namira jedne ili više instrukcija za terećenje neuspješna, odnosno ako je neuspjeh posljedica pogreške sporednog sustava, to plaćanje stavlja se u red čekanja na podračunu. Postupak namire 6 može upotrijebiti algoritam 5 koji se izvodi na podračunima. Nadalje, algoritam 5 ne mora uzeti u obzir nikakva ograničenja ili rezervacije. Za svaku banku namire izračunava se ukupna pozicija i, ako su sve ukupne pozicije pokrivene, namiruju se sve transakcije. Transakcije koje nisu pokrivene vraćaju se u red.
Članak 18.
Učinak privremene ili trajne obustave upotrebe
Ako privremena ili trajna obustava upotrebe ASI-ja od strane sporednog sustava nastupi za vrijeme ciklusa namire instrukcija za plaćanje sporednog sustava, uzima se da je ASCB odobrio dovršetak ciklusa namire u ime sporednog sustava.
Članak 19.
Popis naknada i izdavanje računa
(1) Na sporedni sustav koji upotrebljava ASI ili sučelje za sudionike, neovisno o broju računa koje ima kod ASCB-a i/ili SCB-a, primjenjuje se popis naknada koji se sastoje od tri elementa, kako je utvrđeno u nastavku.
(a) Fiksna mjesečna naknada od 1000 EUR naplaćuje se svakom sporednom sustavu (fiksna naknada I).
(b) Druga mjesečna fiksna naknada između 417 EUR i 8334 EUR razmjerno dolje navedenoj bruto vrijednosti transakcija gotovinske namire sporednog sustava u eurima (fiksna naknada II):
Raspon