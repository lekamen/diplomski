 energiju iz obnovljivih izvora kao što su jedra, zmajevi, vjetrenjače, turbine ili solarne ploče;
e) poprečnih propelera;
f) opreme koja se koristi kod prilagodbe motora za upotrebu biogoriva;
g) ekonometara, sustava za upravljanje gorivom i sustava za praćenje;
h) sapnica za poboljšanje pogonskog sustava.
(2) Prihvatljivi su i troškovi koji su nužni i izravno povezani s ugradnjom/postavljanjem predmeta/opreme/sustava iz stavka 1. ovoga članka.
Prihvatljivi troškovi za ulaganja u ribolovni alat i opremu
Članak 9.
(1) Za ulaganja u ribolovne alate i ribolovnu opremu iz članka 6. stavka 1. točke a) ovoga Pravilnika, prihvatljivi su troškovi:
a) prelaska s povlačnog na alternativni ribolovni alat;
b) preinaka povlačnog ribolovnog alata;
c) nabave opreme za nadzor povlačnog ribolovnog alata.
(2) Prihvatljivi su i troškovi koji su nužni i izravno povezani s ugradnjom/postavljanjem alata/opreme/predmeta iz stavka 1. ovoga članka.
Prihvatljivi troškovi povezani s ulaganjima u cilju smanjenja potrošnje električne i termalne energije
Članak 10.
(1) Za ulaganja u smanjenje potrošnje električne i termalne energije iz članka 6. stavka 1. točke a) ovoga Pravilnika, prihvatljivi su:
a) troškovi ulaganja u poboljšanje sustava za hlađenje, zamrzavanje ili izolaciju za plovila kraća od 18 m;
b) troškovi ulaganja u poticanje ponovne upotrebe topline na plovilu pri čemu se toplina zadržava i ponovno upotrebljava za ostale pomoćne operacije na plovilu.
(2) Prihvatljivi su i troškovi koji su nužni i izravno povezani s ugradnjom/postavljanjem predmeta/opreme/sustava iz stavka 1. ovoga članka.
Prihvatljivi troškovi za ulaganja u revizije i sustave energetske učinkovitosti i studija za ocjenu doprinosa alternativnih pogonskih sustava i dizajna oplate energetskoj učinkovitosti plovila
Članak 11.
(1) Za ulaganja u revizije i sustave energetske učinkovitosti iz članka 6. stavka 1. točke b) ovoga Pravilnika, prihvatljivi su troškovi revizije i sustava energetske učinkovitosti.
(2) Za ulaganja u studije za ocjenu doprinosa alternativnih pogonskih sustava i dizajna oplate energetskoj učinkovitosti plovila iz članka 6. stavka 1. točke c) ovoga Pravilnika, prihvatljivi su troškovi izrade navedenih studija.
Članak 12.
(1) Prihvatljivi troškovi su troškovi nastali od 1. siječnja 2015. godine izuzev troškova koji se kasnijom kontrolom na terenu ne mogu potvrditi.
(2) Operacija ne smije biti fizički završena ili provedena u cijelosti u trenutku podnošenja Zahtjeva za potporu.
Neprihvatljivi troškovi
Članak 13.
Neprihvatljivi troškovi su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
b) drugi porezi, naknade i doprinosi;
c) potrošni materijal i troškovi kupnje primarne sirovine i repromaterijala, osim ako je drugačije navedeno u člancima 7. do 11. ovoga Pravilnika;
d) troškovi kamata i tečajnih razlika, refinanciranja kamata i amortizacije;
e) carinske i uvozne pristojbe i sve ostale naknade;
f) bankovni troškovi, troškovi jamstava i slične naknade;
g) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
h) administrativne i upravne pristojbe;
i) plaćanja u gotovini;
j) doprinosi u naravi i plaćanja putem robne razmjene;
k) troškovi vlastitog rada;
l) troškovi vezani uz ugovore o zakupu ili leasingu, kao što je marža najmodavca ili marža davatelja leasinga, režijski troškovi i troškovi osiguranja;
m) operativni troškovi, troškovi povezani s redovitim ili preventivnim održavanjem bilo kojeg dijela opreme koje je potrebno za održavanje uređaja u radnom stanju, amortizacije i najma;
n) troškovi postavljanja/ugradnje koji nisu nužni i izravno povezani s ugradnjom/postavljanjem prihvatljivih troškova navedenim u člancima 7. do 11. ovoga Pravilnika;
o) rabljeni strojevi, rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni