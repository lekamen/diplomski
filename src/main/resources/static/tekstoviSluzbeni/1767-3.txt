 odsisnih sustava mora se redovito provjeravati sukladno hrvatskim normama.
(9) Tehničke i/ili organizacijske mjere koje poduzima poslodavac, moraju biti sukladne s odredbama posebnog propisa za opremu i sigurnosne sustave namijenjene uporabi u potencijalno eksplozivnoj atmosferi.
(10) Poslodavac je dužan poduzeti mjere za odgovarajući nadzor pogona, opreme i strojeva ili nabavu opreme za sprečavanje eksplozija ili sustave za odimljavanje prilikom eksplozije.
Članak 8.
Postupanje u slučaju nezgoda na radu i poremećaja u procesu rada
(1) Kako bi zajamčio sigurnost i zaštitu zdravlja radnika poslodavac mora u slučaju nezgoda na radu i poremećaja u procesu rada zbog opasnih kemikalija na mjestu rada, utvrditi postupke kojima se propisuju odgovarajuća djelovanja u takvim slučajevima, što obuhvaća odgovarajuće vježbe za evakuaciju koje se moraju redovito provoditi te osiguranje odgovarajućih mjera za pružanje prve pomoći.
(2) Ukoliko dođe do događaja iz stavka 1. ovoga članka, poslodavac mora bez odlaganja poduzeti mjere za ograničavanje posljedica i o tim mjerama obavijestiti ugrožene radnike.
(3) Za ponovnu uspostavu sigurnog stanja, nakon događaja iz stavka 1. ovoga članka, poslodavac je dužan:
1) poduzeti mjere za što bržu sanaciju stanja,
2) dopustiti da samo radnici bez kojih se ne mogu obavljati popravci i drugi neodgodivi poslovi, smiju raditi na ugroženom području,
3) radnicima koji smiju raditi na ugroženom području staviti na raspolaganje i osigurati korištenje odgovarajuće osobne zaštitne opreme, koju moraju koristiti dok postoji takvo stanje,
4) svim ostalim radnicima ili drugim osobama na radu zabraniti zadržavanje u ugroženom prostoru dok se ne uspostavi sigurno stanje,
5) osigurati sustave za upozoravanje i komunikaciju u slučaju povećanog rizika za sigurnost i zdravlje radnika kako bi se omogućio odgovarajući odziv i hitna provedba odgovarajućih mjera za slučaj evakuacije i spašavanja.
(4) Poslodavac mora osigurati dostupnost informacija o postupanju u slučaju nužde u vezi s opasnim kemikalijama. Dostupnost tih informacija moraju imati odgovarajuće unutarnje i vanjske službe koje djeluju u slučaju nesreće i u hitnim slučajevima. Ove informacije sadržavaju sljedeće:
1) prethodnu obavijest o opasnostima na radu, mjere za utvrđivanje opasnosti, sigurnosne mjere i postupke, tako da službe za hitno postupanje mogu pripremiti svoje vlastite postupke za otklanjanje poremećaja i poduzimanje sigurnosnih mjera,
2) sve ostale dostupne podatke o specifičnim rizicima, koji mogu nastati u slučaju nezgode ili poremećaja, kao i podatke o postupcima propisanim u skladu s ovim člankom.
Članak 9.
Obavještavanje i osposobljavanje radnika
(1) Poslodavac osigurava da su radnici i njihovi povjerenici za zaštitu na radu:
1) upoznati s podacima dobivenim na temelju procjene rizika iz članka 5. ovoga Pravilnika te obaviješteni kada veće promjene na mjestu rada prouzroče promjene u tim podacima,
2) obaviješteni o opasnim kemikalijama, koje se pojavljuju na mjestu rada, glede vrste tih tvari, rizika za sigurnost i zdravlje, odgovarajućih graničnih vrijednosti za profesionalnu izloženost i drugim propisima,
3) osposobljeni i obaviješteni o odgovarajućim sigurnosnim mjerama i postupanju za njihovu zaštitu i zaštitu drugih radnika na mjestu rada,
3) obaviješteni o mogućnosti uvida u svaki sigurnosno-tehnički list koji se odnosi na opasnu kemikaliju,
4) obaviješteni o postupku dopune procjena rizika sukladno mogućim promjenama.
(2) U slučajevima kada posude, spremnici te ostala vrsta ambalaže koje se upotrebljavaju za opasne kemikalije nisu označene u skladu s odgovarajućim propisima o označavanju opasnih kemikalija i sigurnosnim znakovima na mjestu rada, poslodavac mora utvrditi sadržaj posuda i cijevi, vrstu sadržaja te s njom povezane opasnosti te sukladno dobivenom rezultatu na propisan način označiti iste.
OSTALE ODREDBE
Članak 10.
Zabrane
(1) Kako bi se spriječilo izlaganje radnika riziku po sigurnost i zdravlje zbog nekih opasnih