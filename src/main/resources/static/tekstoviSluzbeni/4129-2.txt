upravnom sporu te donošenje presude kojom će se usvojiti tužbeni zahtjev tužitelja i poništiti u cijelosti odluka tuženika od 28. lipnja 2013. godine.
Tuženik u odgovoru na tužbu ističe kako je tužitelj nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih Zakonom o elektroničkim komunikacijama (»Narodne novine«, broj 73/08., 90/11., 133/12. i 80/13., – dalje: ZEK) i posebnim zakonom kojim je određeno područje poštanskih usluga, te da je iz odredbi ZEK-a jasno da je tuženik, kao tijelo javne vlasti, ovlašten djelovati na temelju diskrecijske ocjene kako bi ostvario regulatorna načela i ciljeve utvrđene u članku 5. stavcima 3. i 4. ZEK-a. Poziva se na odredbu članka 22. citiranog Zakona prema kojemu je tuženik u obvezi prije donošenja mjere od znatnijeg utjecaja na mjerodavno tržište objaviti prijedlog mjere zajedno s pripadajućim obrazloženjem u svrhu provedbe javne rasprave, kako bi se svim zainteresiranim stranama omogućilo davanje mišljenja, primjedaba i prijedloga u vezi s predloženom mjerom, te je tuženik navedeno i učinio. Ističe da je tužitelj od početka uključen u projekt izrade troškovnih modela te mu je u potpunosti omogućeno davanje mišljenja, primjedbi i prijedloga te je imao prilike komentirati izradu troškovnih modela, troškovne modele, metodologiju temeljem koje se mogu izračunati troškovi svih veleprodajnih usluga, kao i cijene usluga veleprodajnog širokopojasnog pristupa na temelju ADSL/VDSL tehnologije u javnoj nepokretnoj komunikacijskoj mreži, kao i cijena dodatnih virtualnih kanala za VoIP i IPTV. Naime, ističe da troškovni modeli i metodologija izračuna troškova služe za određivanje i kontrolu veleprodajnih cijena tužitelja kao operatora sa značajnom tržišnom snagom na mjerodavnom tržištu. U projektu izrade troškovnih modela, Metodologije, cijena usluga veleprodajnog širokopojasnog pristupa na temelju ADSL/VDSL tehnologije u javnoj nepokretnoj komunikacijskoj mreži, kao i cijena dodatnih virtualnih kanala za VoIP i IPTV (Odluka, klasa: UP/I-344-01/11-09/08, urbroj: 376-11-13-65 od 28. lipnja 2013. godine i osporavno rješenje) tuženik je održao prvi sastanak s tužiteljem još 6. srpnja 2012. godine, te je tužitelju dan rok od 14 dana do 19. studenog 2012. godine za davanje mišljenja, primjedbi i prijedloga. Nadalje, s tužiteljem su održane i dvije radionice i to 23. i 24. listopada 2012. godine te je tužitelj još jednom imao priliku od 10. svibnja do 27. svibnja 2013. godine davati svoja mišljenja, primjedbe i prijedloge. Dakle, osim što je tužitelj dao sve podatke za izračun predmetnih cijena iz osporavanog rješenja isti je imao nekoliko prilika za očitovanje o svim bitnim činjenicama prije donošenja odluke, stoga su prigovori tužitelja da mu nije bila dana mogućnost sudjelovanja u postupku paušalni i neosnovani i kao takvi usmjereni samo na pokušaj dovođenja suda u zabludu. Napominje da je tuženik, kao nacionalna regulatorna agencija, još u srpnju 2011. godine započeo projekt izrade vlastitih troškovnih modela u svrhu provedbe regulatorne obveze nadzora cijena na mjerodavnim tržištima na kojima je operatorima sa značajnom tržišnom snagom (tužitelju) određena obveza primjene troškovno usmjerenih cijena. Tuženik je 29. veljače 2012. godine donio Odluku kojom je odredio Metodologiju izrade i primjenu troškovnih modela za nepokretnu i pokretnu mrežu i univerzalnu uslugu (klasa: UP/I-344-01/11-09/08, urbroj: 376-11-12-13, dalje: Metodologija). Na temelju Metodologije, primjenjujući LRAIC + za sve veleprodajne usluge te dodatno »pure« LRAIC pristup za uslugu završavanja (terminacije) poziva, tuženik je 28. lipnja 2013. godine donio konačnu Odluku o troškovima veleprodajnih usluga u javnoj i nepokretnoj komunikacijskoj mreži tužitelja (klasa: UP/I-344-01/11-09/8, urbroj: 376-11-13-65). Kako je tuženik izradio vlastiti troškovni model »odozdo prema gore« sukladno Metodologiji temeljem kojih može izračunati troškove svih veleprodajnih usluga