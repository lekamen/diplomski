 zavoda za zaštitu zdravlja i sigurnost na radu iz redova specijalista medicine rada zdravstvenih ustanova koje u svom sastavu imaju djelatnost medicine rada ili trgovačkog društva ili specijalističke ordinacije medicine rada ovlaštene za obavljanje zdravstvenih pregleda članova posade plovila unutarnje plovidbe ili iz Hrvatskog zavoda za zaštitu zdravlja i sigurnost na radu.
U radu Drugostupanjskog zdravstvenog povjerenstva i davanju ocjene zdravstvene sposobnosti ne mogu sudjelovati specijalisti medicine rada ili medicine rada i sporta koji su sudjelovali u zdravstvenom pregledu i ocjeni zdravstvene sposobnosti u određenom slučaju.
Drugostupanjsko zdravstveno povjerenstvo dužno je u žalbenom postupku pozvati osobu u roku od 30 dana od primitka zahtjeva.
Drugostupanjsko zdravstveno povjerenstvo zasjeda i vodi žalbeni postupak u Hrvatskom zavodu za zaštitu zdravlja i sigurnost na radu.
Ocjena zdravstvene sposobnosti Drugostupanjskog zdravstvenog povjerenstva je konačna.
O ocjeni zdravstvene sposobnosti Drugostupanjskog zdravstvenog povjerenstva izvješćuje se:
1. pregledana osoba,
2. pravna osoba koja je pregledanoga uputila na pregled ili kod koje je pregledani zaposlen,
3. Hrvatski zavod za zaštitu zdravlja i sigurnost na radu,
4. ministarstvo nadležno za unutarnju plovidbu.
Članak 30.
Drugostupanjsko zdravstveno povjerenstvo može dati ocjenu zdravstvene sposobnosti bez ponovnog zdravstvenog pregleda, samo na osnovi medicinske dokumentacije, i to u roku od 30 dana od dana primitka zahtjeva.
Članak 31.
Drugostupanjskom zdravstvenom povjerenstvu mora biti dostupna medicinska dokumentacija o prethodnim zdravstvenim pregledima, a po potrebi i medicinska dokumentacija od izabranog doktora primarne zdravstvene zaštite, drugih doktora medicine ili drugih zdravstvenih ustanova, osobe koja je pozvana na pregled.
VI. PRIJELAZNE I ZAVRŠNE ODREDBE
Članak 32.
Danom stupanja na snagu ovoga Pravilnika prestaje važiti Pravilnik o utvrđivanju uvjeta zdravstvene sposobnosti članova posade pomorskih brodova i brodova unutarnje plovidbe (»Narodne novine«, broj 111/2002).
Članak 33.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-07/09
Urbroj: 534-02-1-1/2-16-01
Zagreb, 11. siječnja 2016.
Ministar prim. Siniša Varga, dr. med. dent., v. r.
PRILOG I. – PRILOG IV.

