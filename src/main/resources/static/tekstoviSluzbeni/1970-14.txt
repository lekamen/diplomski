Vlada Republike Hrvatske.
(9) Nadležna ministarstva iz članka 6. točke 14. ovoga Zakona u suradnji s središnjim tijelom državne uprave nadležnim za financije i drugim nadležnim središnjim tijelima državne uprave u čiji djelokrug spada predviđeni projekt ulaganja provode nadzor nad korištenjem potpora kod korisnika potpore radi otkrivanja i sankcioniranja eventualnih nepravilnosti i nezakonitosti.
Povrat potpore u slučaju stečaja ili likvidacije korisnika potpore
Članak 18.
U slučaju stečaja ili likvidacije trgovačkog društva ili obrta obveznika poreza na dobit, korisnik potpore, prije isteka razdoblja korištenja potpore, odnosno obveze očuvanja predmetnog ulaganja i radnih mjesta, dužan je vratiti iskorištene potpore uvećano za iznos osnovne referentne stope, koja se određuje i objavljuje na temelju pravila o državnim potporama, uvećane za 100 baznih bodova.
Praćenje i utvrđivanje maksimalnog intenziteta potpora za poticanje ulaganja
Članak 19.
(1) U svrhu praćenja i utvrđivanja maksimalnog intenziteta dodijeljenih potpora nadležno ministarstvo iz članka 6. točke 14. ovoga Zakona ima pravo tražiti od drugih središnjih tijela državne uprave i drugih tijela nadležnih za odobravanje potpora, kao i korisnika potpore podatke o svim dodijeljenim državnim potporama.
(2) Nadležno ministarstvo iz članka 6. točke 14. ovoga Zakona obvezno je izračunavati bruto ekvivalent potpore, kao i apsolutni iznos potpore za pojedino ulaganje te pratiti ukupne potpore za poticanje ulaganja, uključujući i potpore iz drugih izvora sukladno članku 6. točki 13. ovoga Zakona i raditi izračun iskorištenja maksimalnog intenziteta potpore za poticanje ulaganja iz ovoga Zakona.
(3) Nadležno ministarstvo iz članka 6. točke 14. ovoga Zakona kada utvrdi da je pojedini korisnik potpore iskoristio maksimalni intenzitet potpora za poticanje ulaganja, o tome pisano izvještava tog korisnika potpore i Ministarstvo financija – Poreznu upravu.
III. POTICANJE UNAPREĐENJA ULAGAČKO-PODUZETNIČKOG OKRUŽENJA
Ulagačko okruženje
Članak 20.
(1) Ulagačko okruženje u širem smislu ovoga Zakona predstavlja ukupnost svih predulagačkih, ulagačkih i poslijeulagačkih aktivnosti, na nacionalnoj, regionalnoj i lokalnoj razini, koje utječu na uspješnost i rok ostvarenja projekta ulaganja na teritoriju Republike Hrvatske.
(2) Ulagačko okruženje u užem smislu ovoga Zakona predstavljaju aktivnosti iz stavka 1. ovoga članka u koje se ubrajaju: izdavanje akata kojima se odobrava gradnja i uporaba građevina, koncesija, prava građenja i drugih odobrenja za građenje od strane jedinica lokalne samouprave ili od strane nadležnih središnjih tijela državne uprave i drugih nadležnih tijela, izgradnja infrastrukture, kao i izdavanje prethodnih energetskih, odnosno infrastrukturnih suglasnosti povezanih s projektom ulaganja, prostorno planiranje i etažiranje od strane jedinica lokalne, odnosno regionalne samouprave ili od strane nadležnih središnjih tijela državne uprave, kao i propisi o postupanju i uvjetima gradnje radi poticanja projekata ulaganja, aktivnosti prenamjene zemljišta, aktivacije neaktivne imovine u javnom vlasništvu radi ostvarenja projekta ulaganja.
(3) Osim aktivnosti navedenih u stavku 2. ovoga članka, i aktivnosti donošenja odluka, izdavanja suglasnosti, izdavanja rješenja, odobrenja ili drugih propisanih akata na lokalnoj, regionalnoj i nacionalnoj razini, a koje utječu na uspješnost i rok ostvarenja projekta ulaganja, predstavljaju ulagačko okruženje u smislu ovoga Zakona.
Poticanje unapređenja ulagačkog okruženja
Članak 21.
(1) U svrhu unapređenja ulagačkog okruženja u Republici Hrvatskoj AIK i HAMAG-BICRO koordiniraju aktivnosti ostvarenja projekta ulaganja u suradnji s ulagačima i nadležnim tijelima državne uprave, lokalne i područne (regionalne) samouprave te i s drugim pravnim osobama uključenima u ostvarenje projekta ulaganja na teritoriju Republike Hrvatske.
(2) AIK i HAMAG-BICRO u koordinaciji sa županijskim razvojnim agencijama i jedinicama lokalne i područne (regionalne)