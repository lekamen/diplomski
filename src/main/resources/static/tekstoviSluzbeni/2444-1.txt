
Gradivo predmeta Tehnička regulativa ispitivanja i potvrđivanja sukladnosti u graditeljstvu obuhvaća važeće propise, odnosno dijelove važećih propisa koji uređuju građevne proizvode, normizaciju, akreditaciju, mjeriteljstvo i temeljne zahtjeve i sigurnost proizvoda, te posebna pravna područja koja uređuju ili su od utjecaja na:
– uporabljivost građevnih proizvoda
– temeljne zahtjeve za građevinu
– ocjenjivanje i provjeru stalnosti svojstava građevnih proizvoda
– uporabljivost građevine
– obavljanje poslova i djelatnosti ispitivanja i prethodnih istraživanja.
Članak 10.
Program stručnog ispita za predmete iz članaka 5., 6., 7., 8. i 9. ovoga Pravilnika, kao i razlike stručnog ispita iz članka 2. stavka 2. propisan je u Prilogu 5. koji je sastavni dio ovoga Pravilnika.
Pravne izvore za polaganje stručnog ispita čine i sve izmjene i dopune propisa iz svih ispitnih predmeta iz Programa stručnog ispita iz stavka 1. ovoga članka, kao i svi novi propisi i norme iz područja iz kojih se polaže stručni ispit doneseni nakon stupanja na snagu ovoga Pravilnika.
III. UVJETI ZA POLAGANJE STRUČNOG ISPITA
Članak 11.
Polaganju stručnog ispita može pristupiti osoba koja ispunjava sljedeće uvjete:
1. da je završila odgovarajući preddiplomski i diplomski sveučilišni studij ili integrirani preddiplomski i diplomski sveučilišni studij kojim se stječe akademski naziv magistar inženjer ili odgovarajući specijalistički diplomski stručni studij kojim se stječe stručni naziv stručni specijalist inženjer ako je tijekom cijelog svog studija stekla najmanje 300 ECTS bodova, odnosno da je na drugi način propisan posebnim propisom stekla odgovarajući stupanj obrazovanja odgovarajuće struke i ima najmanje dvije godine radnog iskustva na odgovarajućim poslovima u struci ili na drugim odgovarajućim poslovima
ili
2. da je završila odgovarajući preddiplomski sveučilišni studij kojim se stječe akademski naziv sveučilišni prvostupnik (baccalaureus) inženjer ili odgovarajući stručni studij kojim se stječe stručni naziv pristupnik ili prvostupnik (baccalaureus) inženjer i ima najmanje dvije godine radnog iskustva na odgovarajućim poslovima u struci ili na drugim odgovarajućim poslovima
ili
3. da je završila odgovarajući diplomski sveučilišni studij ili odgovarajući specijalistički diplomski stručni studij ako je na odgovarajućim poslovima u struci provela najmanje jednu godinu, ako je uz navedeno iskustvo nakon završetka odgovarajućeg preddiplomskog sveučilišnog ili nakon završetka odgovarajućeg preddiplomskog stručnog studija stekla odgovarajuće iskustvo u struci u trajanju od najmanje tri godine.
Polaganju stručnog ispita može pristupiti i osoba koja da je završila odgovarajuću srednju školu po programu za tehničara (razina 4.2 Hrvatskog kvalifikacijskog okvira) i ima najmanje dvije godine radnog iskustva na odgovarajućim poslovima u struci ili na drugim odgovarajućim poslovima.
Polaganju stručnog ispita može pristupiti i osoba koja je završila školu ili studij izvan Republike Hrvatske, koji odgovara uvjetima iz stavka 1. ovoga članka, kojoj je obveza polaganja stručnog ispita određena u sklopu postupka priznavanja inozemne stručne kvalifikacije prema posebnom propisu.
Članak 12.
Odgovarajući poslovi u struci iz prethodnog članka su stručni poslovi prostornog uređenja, poslovi projektiranja, poslovi stručnog nadzora građenja, poslovi vođenja građenja, poslovi ispitivanja i prethodnih istraživanja, poslovi vezani za ocjenjivanje i provjeru svojstava građevnih proizvoda, odnosno uporabljivost građevnih proizvoda i građevine te poslovi izdavanja dozvola i drugih akata iz djelokruga prostornog uređenja i gradnje, inspekcijski poslovi, poslovi na izradi zakonodavstva i drugih propisa, kao i ostali stručni, normativni i analitički poslovi prostornog uređenja i graditeljstva koji se obavljaju u tijelima državne uprave ili jedinica lokalne i područne (regionalne) samouprave te zavodima za prostorno uređenje županije, odnosno Grada Zagreba te Agencije za ozakonjenje