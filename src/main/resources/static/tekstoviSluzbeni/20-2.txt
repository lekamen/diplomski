 kreditne institucije dužna je osigurati dostavu informacija osobi odgovornoj za rad svake kontrolne funkcije o planiranim organizacijskim promjenama, projektima, novim proizvodima i ostalim inicijativama kako bi osigurala da ta osoba može unaprijed identificirati i procijeniti sve rizike kojima bi kreditna institucija zbog navedenih promjena mogla biti izložena u svom poslovanju.
Poslovi kontrolnih funkcija
Članak 7.
(1) Kontrolne funkcije trebaju osigurati da kreditna institucija posluje u skladu s pravilima o upravljanju rizicima, strategijama i politikama upravljanja rizicima, uključujući i upravljanje rizicima koji proizlaze iz makroekonomskog okružja u kojem kreditna institucija posluje.
(2) Kreditna institucija dužna je u sklopu funkcije kontrole rizika osigurati obavljanje najmanje sljedećih poslova:
1) analizu rizika koja uključuje utvrđivanje i mjerenje odnosno procjenjivanje rizika kojima jest ili kojima bi mogla biti izložena kreditna institucija u svom poslovanju,
2) praćenje svih značajnijih rizika kojima je kreditna institucija izložena,
3) provođenje testiranja otpornosti na stres,
4) provjeru primjene i djelotvornosti metoda i postupaka za upravljanje rizicima kojima jest ili kojima može biti izložena, uključujući rizike iz makroekonomskog okružja,
5) ispitivanje i vrednovanje adekvatnosti i djelotvornosti unutarnjih kontrola u procesu upravljanja rizicima,
6) ocjenu adekvatnosti i dokumentiranosti metodologije za upravljanje rizicima,
7) sudjelovanje u izradi i preispitivanju strategija i politika za upravljanje rizicima,
8) sudjelovanje u izradi, primjeni i nadzoru nad funkcioniranjem metoda i modela za upravljanje rizicima,
9) davanje prijedloga i preporuka za primjereno upravljanje rizicima,
10) analizu, praćenje i izvješćivanje o adekvatnosti internoga kapitala kreditne institucije te provjeru strategija i postupaka ocjenjivanja potrebnoga internoga kapitala,
11) analizu rizika prisutnih kod novih proizvoda ili novih tržišta,
12) izvješćivanje uprave, nadzornog odbora i odgovarajućeg odbora osnovanog od nadzornog odbora o upravljanju rizicima,
13) izvješćivanje uprave, nadzornog odbora i odgovarajućeg odbora osnovanog od nadzornog odbora o svom radu i
14) provođenje ostalih provjera koje su potrebne za adekvatnu kontrolu rizika.
(3) Kreditna institucija dužna je u sklopu funkcije praćenja usklađenosti osigurati obavljanje najmanje sljedećih poslova:
1) utvrđivanje i procjenu rizika usklađenosti kojem je kreditna institucija izložena ili bi mogla biti izložena,
2) savjetovanje uprave i drugih odgovornih osoba o načinu primjene relevantnih zakona, standarda i pravila, uključujući i informiranje o aktualnostima iz tih područja,
3) procjenu učinaka koje će na poslovanje kreditne institucije imati izmjene relevantnih propisa,
4) provjeru usklađenosti novih proizvoda ili novih postupaka s relevantnim propisima kao i s izmjenama propisa i
5) poslove savjetovanja u dijelu pripreme obrazovnih programa povezanih s usklađenosti.
(4) Kreditna institucija dužna je u sklopu funkcije unutarnje revizije osigurati obavljanje najmanje sljedećih poslova:
1) ispitivanje i vrednovanje adekvatnosti i djelotvornosti sustava unutarnjih kontrola,
2) ocjenu primjene i djelotvornosti postupaka upravljanja rizikom i metodologiju za procjenjivanje rizika,
3) ocjenu djelotvornosti i pouzdanosti rada funkcije praćenja usklađenosti i funkcije kontrole rizika,
4) ocjenu sustava obavještavanja uprave i rukovodstva,
5) ocjenu ispravnosti i pouzdanosti sustava računovodstvenih evidencija i financijskih izvještaja,
6) ocjenu strategija i postupaka procjenjivanja adekvatnosti internoga kapitala,
7) reviziju informacijskog sustava,
8) provjeru pouzdanosti sustava izvještavanja te pravodobnosti i točnosti izvješća propisanih Zakonom o kreditnim institucijama, propisima donesenima na temelju tog Zakona i drugim propisima,
9) ocjenu načina zaštite imovine,
10) ocjenu sustava prikupljanja i valjanosti informacija koje se javno objavljuju u skladu 