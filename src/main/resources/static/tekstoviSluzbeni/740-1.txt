 unije; priprema odgovore na predstavke i pritužbe iz djelokruga rada; brine da svaki rashod bude opravdan stvarnom potrebom i potvrđen prethodnom kontrolom.
Za obavljanje poslova iz djelokruga rada Uprave za unaprjeđenje zdravlja ustrojavaju se:
7.1. Sektor državne i granične sanitarne inspekcije
7.2. Sektor županijske sanitarne inspekcije i pravne podrške
7.3. Sektor za javno zdravstvo.«.
Članak 3.
U članku 60. iza riječi: »praćenje i unaprjeđenje zdravstvenog stanja stanovništva;« dodaju se riječi: »poslove vezane za zaštitu prava pacijenata;«.
Članak 4.
U članku 61. iza riječi: »djelokrug rada zdravstvenih programa;« dodaju se riječi: »poslove vezane za zaštitu prava pacijenata;«, te se dodaje stavak 2. koji glasi:
»U Službi za zdravstvene projekte i programe ustrojavaju se područne jedinice u Zagrebu, Splitu, Rijeci i Osijeku. U područnim jedinicama utvrđuju se samostalni izvršitelji.«.
Članak 5.
Naslov iznad članka 63. i članak 63. mijenjaju se i glase:
»8. SAMOSTALNI SEKTOR ZA FINANCIJSKE POSLOVE
Članak 63.
Samostalni sektor za financijske poslove obavlja poslove vezane za organizaciju, kontrolu i praćenje ispunjenja svih financijskih i računovodstvenih poslova prema zakonu i brine se za zakonitu primjenu važećih materijalno-financijskih propisa; sudjeluje u izradi strateškog plana, koordinira izradu svih izvješća o izvršenju strateškog plana, izrađuje planove potrebnih financijskih sredstava za rad Ministarstva i decentraliziranih sredstava u zdravstvu; izrađuje prijedlog državnog proračuna, prijedlog izmjena i dopuna državnog proračuna, kao i preraspodjele sredstava u okviru 5%; evaluira financijske učinke donošenja zakona i drugih propisa iz nadležnosti Ministarstva; surađuje s drugom razinom proračunskih korisnika i objedinjuje izvješća i izjave o fiskalnoj odgovornosti te vodi brigu o otklanjanju eventualnih nepravilnosti; priprema i izrađuje periodične obračune, završni račun i konsolidira financijska izvješća na razini razdjela; vodi knjigovodstvo osnovnih sredstava, sitnog inventara te usklađuje godišnji popis imovine s knjigovodstvenom evidencijom; surađuje s drugim tijelima državne uprave nadležnim za financije i unutarnju reviziju; kontrolira izradu plana te prati i koordinira provedbu plana uspostave i razvoja financijskog upravljanja i kontrola; surađuje sa Središnjom harmonizacijskom jedinicom Ministarstva financija i dostavlja propisana izvješća i traženu dokumentaciju; brine da je svaki rashod opravdan stvarnom potrebom i potvrđen prethodnom kontrolom; obavlja i druge poslove iz djelokruga rada.
Za obavljanje poslova iz djelokruga rada Sektora za financijske poslove ustrojavaju se:
8.1. Služba za državni proračun, analizu i decentralizirane funkcije
8.2. Služba za izvršenje državnog proračuna, financijsko upravljanje i kontrole, računovodstvo i knjigovodstvo.«.
Članak 6.
Naslov iznad članka 71., članak 71., te podnaslovi iznad članaka 72. i 73. i članci 72. i 73. brišu se.
Članak 7.
Naslov iznad članka 74. i članak 74. mijenjaju se i glase:
»9. SAMOSTALNI SEKTOR ZA EUROPSKE FONDOVE, MEĐUNARODNE PROJEKTE I JAVNU NABAVU
Članak 74.
Samostalni sektor za europske fondove, međunarodne projekte i javnu nabavu surađuje s međunarodnim financijskim institucijama i organizacijama na području pripreme i provedbe projekata na području zdravstva financiranih iz sredstava međunarodnih zajmova i donacija; prima, prosljeđuje i obrađuje materijale te sudjeluje u pripremi odgovora i mišljenja za međunarodne institucije; prati politike, programe, uvjete, postupke i procedure financiranja iz raznih međunarodnih izvora financiranja, uključujući i razne programe Europske unije; priprema i sudjeluje na sastancima s predstavnicima međunarodnih institucija; priprema i provodi postupke nabave za potrebe projekata Svjetske banke, Vijeća Europe i ostalih međunarodnih financijskih institucija; izrađuje izvještaje o napretku projekata za međunarodne financijske institucije; planira, priprema, koordinira i prati provedbu godišnjih i