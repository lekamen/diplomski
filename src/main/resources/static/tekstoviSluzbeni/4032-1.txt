 najmodavca, režijski troškovi i troškovi osiguranja;
i) troškovi usluge transporta kupljene opreme i strojeva ukoliko isti nisu pruženi kao usluga od ovlaštenog dobavljača predmetne opreme i strojeva;
j) režijski troškovi, troškovi osiguranja, svi troškovi održavanja, amortizacije i najma objekata i uredskih prostora ribarske zadruge;
k) rabljeni strojevi, rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni dijelovi naprijed navedenog te održavanje istih;
l) troškovi kupnje potrošnog materijala koji se koristi u proizvodnom procesu a u svrhu promoviranja i označavanja proizvoda ribarstva i akvakulture (ambalaža za proizvode (staklenke, konzerve, etikete) tisak na ambalaži, dodatna ambalaža proizvoda i sl.);
m) troškovi za koje se utvrdi vlasnička povezanost s izvođačima radova i/ili dobavljačima roba i/ili usluga koji su predmet ulaganja iz članka 3. stavka 6. ovoga Pravilnika;
n) troškovi potrošnog uredskog materijala i pribora (papir, toner) troškovi higijensko-sanitarnog potrošnog materijala (pribor i sredstva za čišćenje potrebna za održavanje proizvodnog objekta ili uredskog prostora ili strojeva i uređaja);
o) osnivački kapital;
p) neodobreni troškovi ulaganja sukladno članku 13. stavku 7. ovoga Pravilnika.
(2) Ostali neprihvatljivi troškovi mogu se definirati Natječajem.
Mjere sufinanciranja
Članak 5.
Na temelju ovoga Pravilnika, Ministarstvo će u 2016. godini raspisati Natječaj za sljedeće mjere:
1. Mjera 1.: Kupnja opreme;
2. Mjera 2.: Aktivnosti edukacija/promidžbe i sudjelovanja na sastancima;
3. Mjera 3.: Organizacija i sudjelovanje na sajmovima;
4. Mjera 4.: Plaća upravitelja i/ili plaća djelatnika zaposlenog u ribarskoj zadruzi ili djelatnika u udruženju u ribarstvu izuzev djelatnika komorskih udruženja.
Najviši udjeli i iznosi potpore
Članak 6.
(1) Najviši udio potpore za Mjeru 1. iznosi do 90 posto prihvatljivih troškova, a najviše do 200.000,00 kuna.
(2) Najviši udio potpore za Mjere 2. i 3. iznosi do 90 posto prihvatljivih troškova, a najviše do 500.000,00 kuna.
(3) Najviši udio potpore za Mjeru 4. iznosi za plaću upravitelja/ice ribarske zadruge i/ili djelatnika/ce udruženja u ribarstvu do 48.000,00 kuna, a za plaću djelatnika/ce zaposlenog/e u ribarskoj zadruzi do 24.000,00 kuna po osobi.
(4) Najviši iznos ukupne potpore po korisniku može iznositi 600.000,00 kuna.
Korisnici potpore
Članak 7.
(1) Za Mjere 1. – 4. korisnici potpore mogu biti ribarske zadruge.
(2) Za Mjere 2. – 4. korisnici potpore mogu biti i udruženja u ribarstvu.
II. PROVEDBA NATJEČAJA
Prijava na Natječaj
Članak 8.
(1) Ministarstvo raspisuje Natječaj za dodjelu potpore udruženjima u ribarstvu u 2016. godini u roku od sedam dana od stupanja na snagu ovoga Pravilnika.
(2) Prijava se podnosi na temelju Natječaja.
(3) Natječaj se objavljuje u »Narodnim novinama« i na službenim web-stranicama Uprave ribarstva (www.mps.hr/ribarstvo).
(4) Natječajem se određuje sljedeće:
a) predmet Natječaja,
b) dokumentacija koja čini Prijavu,
c) posebni uvjeti koje korisnici moraju zadovoljavati po Mjerama,
d) prihvatljivi i neprihvatljivi troškovi ulaganja,
e) rokovi, način i uvjeti za podnošenje Prijava,
f) način isplate potpore.
(5) Prijave se podnose na obrascu koji se nalazi u Prilogu I. koji je tiskan uz ovaj Pravilnik i njegov je sastavni dio, zajedno s dokumentacijom propisanom u Natječaju, isključivo u tiskanom obliku, preporučenom poštom s povratnicom na adresu objavljenu u Natječaju.
Obrada Prijava
Članak 9.
(1) Administrativnu obradu Prijava obavlja Uprava ribarstva.
(2) Prilikom administrativne obrade Prijava utvrđuje se pravovremenost, potpunost i udovoljavanje Prijave uvjetima propisanim ovim Pravilnikom i Natječajem.
(3) Za nepotpune, ali pravodobno podnesene Prijave izdaje se Zahtjev za dopunu kojim se od podnositelja traži dostavljanje dodatne dokumentacije ili ispravak potrebnih podataka.
(4) Podnositelj je dužan dostaviti dopunu preporučenom poštom s povratnicom u roku od pet dana od dana