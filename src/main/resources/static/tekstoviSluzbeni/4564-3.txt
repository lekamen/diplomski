 poslovanja operatora tako je detaljnom analizom usluge govorne pošte 2011. utvrdio kako ista nije u postupnosti transparentna te je obvezao operatore da navedenu usluge osiguraju kao dodatnu isključivo na zahtjev korisnika. Zaključno u odnosu na navode tužitelja oko pokretanja inspekcijskog nadzora tuženik navodi kako se o svim zahtjevima korisnika ne odlučuje u inspekcijskom nadzoru niti se takav nadzor pokreće kada to nije potrebno kao u predmetnom slučaju.
U podnesku od 17. kolovoza 2016. tuženik dodaje kako je sukladno odredbi članka 50. stavka 4. Zakona o elektroničkim komunikacijama obavljanje tehničkog nadzora propisano kao obveza operatora i u slučaju prigovora korisnika. Ukoliko operator ne dostavi izvješće o provedenoj kontroli, tuženik ima pravo u postupku rješavanja spora isto naložiti operatoru i inzistirati na provedbi kontrole ukoliko je isto opravdano i svrsishodno za odlučivanje u konkretnom slučaju. Kako je tuženik ovlašten procijeniti jesu li potrebna dodatna očitovanja i radnje operatora, u konačnici je zaključeno da bilo kakva dodatna provjera za odlučivanje u sporu ne bi dovela do drukčijeg rješenja upravne stvari.
Sud je izveo dokaze uvidom u svu dokumentaciju koja se nalazi u spisu kojeg je dostavilo upravno tijelo u kojem je doneseno osporeno rješenje te u spisu upravnog spora. Daljnjih dokaznih prijedloga stranke visu imale.
Na temelju razmatranja svih činjeničnih i pravnih pitanja te ocjene izvedenih dokaza, sud je utvrdio kako je tužbeni zahtjev tužitelja djelomično osnovan.
Iz sadržaja spisa proizlazi kako je tužitelj podnio zahtjev za rješavanje spora tužitelja zbog iznosa kojima je bio zadužen za pruženu uslugu govorne pošte od lipnja 2010. do srpnja 2011., sa zainteresiranom osobom kao operatorom javnih komunikacijskih usluga.
Prema članku 51. stavka 1. Zakona o elektroničkim komunikacijama (»Narodne novine«, br. 73/08, 90/11, u daljnjem tekstu: Zakon), koji se ima primijeniti, u slučaju spora između krajnjeg korisnika usluga i operatora javnih komunikacijskih usluga u vezi s pružanjem usluga, iznosom kojim je zadužen za pruženu uslugu, kakvoćom pružene usluge prigovorom zbog povrede odredaba pretplatničkog ugovora krajnji korisnik usluga može podnijeti zahtjev za rješavanje spora Agenciji u roku od 30 dana od dana dostavljanja pisanog odgovora povjerenstva za pritužbe potrošača iz članka 50. stavka 13. ovoga Zakona.
Prema članku 50. stavak 13. Zakona na pisani odgovor operatora iz stavka 12. ovoga članka krajnji korisnik usluga ima pravo podnijeti pritužbu (reklamaciju) povjerenstvu za pritužbe potrošača pri operatoru javnih komunikacijskih usluga u roku od 30 dana od dana dostavljanja pisanog odgovora. Povjerenstvo za pritužbe potrošača operatora javnih komunikacijskih usluga obvezno je dostaviti pisani odgovor krajnjem korisniku usluga u roku od 30 dana od dana zaprimanja njegove pritužbe.
Uvidom u tužbu, odgovor na tužbu, spis kojeg je uz odgovor na tužbu dostavilo tuženo tijelo te dokaze priložene tijekom ovog upravnog spora utvrđene su sljedeće odlučne činjenice za rješavanje spora:
– tužitelj je 10. studenoga 2011. podnio zahtjev u kojem, pored pokretanja spora tužitelja kao pretplatnika s operatorom javnih komunikacijskih usluga Hrvatski telekom d.d. Zagreb, traži pokretanje inspekcijskog nadzora; da se utvrde okolnosti zašto zainteresirana osoba nije odgovorila na reklamacije upućene Povjerenstvu za reklamacije te podroban ispis računa; da se utvrdi je napravljen tehnički nadzor povodom njegovog prigovora na iznos zaduženja za srpanj 2011., da se zainteresiranoj osobi naloži vratiti novac koji mu je zaračunat za usluge govorne pošte koju nije konzumirao u razdoblju od lipnja 2010. do srpnja 2011. te da se zbog navedenih propusta pokrene prekršajni postupak;
– dopisom tuženika, klasa: UP/I-344-08/11-01/1132, urbroj: 376-05/JK-11-02 (DB) od 14. studenog 2011. pozvan je operator da u roku od osam dana dostavi: preslik ispisa pozvanih brojeva za srpanj i kolovoz 2011., preslik prigovora i 