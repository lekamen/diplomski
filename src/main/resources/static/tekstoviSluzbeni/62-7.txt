uređaja te kontrolu na terenu, a može se provoditi tijekom čitavog razdoblja navedenog u članku 3. stavku 3. ovoga Pravilnika.
(4) U slučaju da ribarsko plovilo ne posjeduje VMS uređaj, kontrola se vrši isključivo kontrolom na terenu.
(5) Korisnik je dužan čuvati i omogućiti uvid u svu dokumentaciju koja se odnosi na privremenu obustavu ovlaštenim osobama upravljačkog tijela, tijela za potvrđivanje, posredničkog tijela, tijela za reviziju i tijela uključenih u revizije operativnog programa iz članka 61. stavka 3. Uredbe Vijeća (EZ) br. 1198/2006 kao i ovlaštenim predstavnicima Europske komisije, Europskog revizorskog suda, Europskog ureda za borbu protiv prijevara (OLAF) i drugih nadležnih nadzornih/revizorskih tijela. Uputa za čuvanje dokumentacije nalazi se u Prilogu III. ovog Pravilnika, i njegov je sastavni dio.
(6) Rok za čuvanje dokumentacije iz stavka 5. ovoga članka je najmanje pet godina od zadnje primljene uplate financijskih sredstava ili tri godine od dana zatvaranja Operativnog programa odnosno od djelomičnog zatvaranja Operativnog programa koje se može provesti sukladno članku 85. Uredbe Vijeća (EZ) br. 1198/2006, ovisno što je kasnije.
(7) Upravljačko tijelo putem Agencije za plaćanja obavještava korisnike o datumu zatvaranja ili djelomičnog zatvaranja Operativnog programa od kojega počinje teći rok iz stavka 6. ovoga članka.
Članak 20.
(1) Pri obavljanju kontrole na terenu ovlaštene osobe iz članka 19. stavaka 1. i 2. ovoga Pravilnika, osim ribarskog plovila mogu pregledati i dokumentaciju koja se odnosi na ostvarivanje prava sukladno ovome Pravilniku i natječaju.
(2) Ukoliko se za to ukaže potreba, ovlaštene osobe iz članka 19. stavaka 1. i 2. mogu izvještavati nadležna tijela i tražiti provođenje određenog postupka ako sami nisu ovlašteni izravno postupiti te prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje poslova kontrole.
(3) Korisnik je dužan ovlaštenim osobama iz članka 19. stavaka 1. i 2. ovoga Pravilnika omogućiti obavljanje kontrole na terenu, pružiti potrebne podatke i obavijesti te osigurati uvjete za njihov nesmetani rad.
(4) Ovlaštene osobe iz članka 19. stavaka 1. i 2.ovoga Pravilnika dužne su se prilikom kontrole na terenu identificirati javnom ispravom kojom se dokazuje identitet.
VII. POVRAT SREDSTAVA
Članak 21.
(1) Agencija za plaćanja će odlukom o povratu sredstava od korisnika zahtijevati povrat u slučaju:
a) administrativne pogreške/pogrešne isplate;
b) nepravilnosti utvrđene nakon isplate.
(2) Odluka o povratu sredstava u slučaju utvrđene administrativne pogreške/pogrešne isplate izdaje se u slučaju preplate/krive isplate.
(3) Odluka o povratu sredstava u slučaju nepravilnosti utvrđene nakon konačne isplate izdaje se ukoliko je odlukom o utvrđenoj nepravilnosti određen povrat sredstava uzimajući u obzir težinu utvrđene nepravilnosti ili u slučaju ne poduzimanja korektivnih mjera određenih radi ispravljanja utvrđene nepravilnosti u zadanom roku.
(4) Ukoliko je utvrđena nepravilnost ujedno i sumnja na prijevaru, Upravljačko tijelo će o tome izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
(5) Korisnik nema pravo izjaviti prigovor na odluku o povratu sredstava iz stavka 1. ovoga članka te je ista konačna.
(6) Na temelju odluke o povratu sredstava korisnik je dužan u roku od 30 dana od dana zaprimanja odluke izvršiti povrat sredstava na način određen odlukom.
(7) Ukoliko korisnik nije postupio sukladno Odluci o povratu sredstava, na iznos koji podliježe povratu se nakon isteka roka iz stavka 6. ovoga članka obračunava zakonska zatezna kamata.
(8) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Članak 22.
(1) U slučaju da je korisniku izdana odluka o povratu sredstva, korisnik može iznos duga vratiti u obrocima, ako o tome obavijesti Agenciju za plaćanja u roku od petnaest dana od dana