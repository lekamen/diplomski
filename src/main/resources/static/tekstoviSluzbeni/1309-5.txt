 400 bodova;
– od 700,01 do 900,00 kn – 350 bodova;
– od 900,01 do 1.100,00 kn – 300 bodova;
– od 1.000,01 do 1.300,00 kn – 250 bodova;
– od 1.300,01 do 1.500,00 kn – 200 bodova;
– od 1.500,01 do 1.700,00 kn – 150 bodova;
– od 1.700,01 do 1.900,00 kn – 100 bodova;
– od 1.900,01 do 65% proračunske osnovice – 50 bodova.
(11) Studenti koji ostvaruju bodove po ovome članku mogu steći najviše 80% bodova u odnosu na bodove koje stječu po člancima 8. do 11. ovoga pravilnika.
Bodovi za studente hrvatske branitelje i studente djecu hrvatskih branitelja koji ne ostvaruju pravo na izravan smještaj u domu
Članak 13.
(1) Studenti, hrvatski branitelji iz Domovinskoga rata koji su bili u zarobljeništvu, studenti koji su ranjeni kao hrvatski branitelji i studenti HRVI iz Domovinskoga rata, studenti hrvatski branitelji iz Domovinskoga rata, djeca smrtno stradaloga branitelja iz Domovinskoga rata, djeca HRVI iz Domovinskoga rata te studenti, djeca hrvatskih branitelja – 200 bodova.
(2) Studenti djeca smrtno stradaloga branitelja, HRVI iz Domovinskoga rata te djeca hrvatskih branitelja ostvaruju 200 bodova za svakog od roditelja koji imaju reguliran status iz Domovinskoga rata.
DISCIPLINSKI PREKRŠAJ, ODUZIMANJE BODOVA I ZLOUPORABA OSTVARENOG PRAVA NA SMJEŠTAJ
Članak 14.
(1) Studenti kojima je izrečena disciplinska mjera u prethodnim godinama, sukladno općim aktima studentskoga centra, opomene pred gubitak prava na smještaj, oduzima se 200 bodova od ukupnog broja bodova.
(2) Studenti koji počine teški prekršaj zlouporabe dodijeljenog smještaja, sukladno općim aktima studentskoga centra, u studentskome domu bit će sankcionirani oduzimanjem prava na smještaj.
(3) Studenti koji stječu pravo na izravan smještaj u studentskome domu, ali su za vrijeme prethodnoga stanovanja učinili teži disciplinski prijestup (uništavanje inventara doma, tučnjava, konzumacija alkohola i droga i ostala neprimjerena ponašanja studenata navedena u kućnome redu studentskoga doma), na temelju čega im je izrečena disciplinska mjera opomene za teži prekršaj, utvrđena općim aktima studentskoga centra, gube pravo na izravan smještaj u studentskome domu.
STUDENTI KOJI NEMAJU PRAVO NA SMJEŠTAJ
Članak 15.
Pravo na smještaj nemaju:
1. Studenti koji nisu upisani u statusu redovitoga studenta u akademsku godinu za koju se raspisuje natječaj nemaju pravo na smještaj bez obzira na ostvareno pravo u natječaju.
2. Pravo na smještaj nemaju studenti preddiplomskoga, diplomskoga ili integriranoga preddiplomskog i diplomskoga sveučilišnog studija te studenti kratkoga stručnog, preddiplomskoga stručnog ili specijalističkoga diplomskoga stručnog studija koji su u tekućoj akademskoj godini (po upisanom programu te godine), a zaključno do dana prijave na natječaj, stekli manje od 18 ECTS bodova (osim studenata prve godine druge razine studija koji su upisali godinu u ljetnome semestru).
3. Pravo na smještaj nemaju studenti koji mijenjaju studij (bez završetka studija) i na drugome studiju ponovno upisuju prvu godinu, ako se prijave s prosjekom ocjena iz srednje škole. Studenti koji mijenjaju studij natječu se s prosjekom ocjena i brojem ostvarenih ECTS bodova s prethodnoga studija.
PROVEDBA NATJEČAJA
Članak 16.
(1) Smještaj u studentske domove dodjeljuje se na temelju provedenoga javnog natječaja. Javni natječaj za dodjelu smještaja u studentske domove i javni natječaj za dodjelu subvencije stanovanja raspisuju studentski centri za svaku novu akademsku godinu.
(2) Natječaj za dodjelu smještaja i subvencija stanovanja provode Povjerenstvo za provedbu javnoga natječaja i Povjerenstvo za rješavanje prigovora, koja imenuju studentski centri u skladu sa svojim općim aktima.
Članak 17.
Tekst natječaja za dodjelu smještaja i subvencija stanovanja objavljuje se na oglasnim pločama studentskih centara i na internetskoj stranici pojedinoga studentskog centra.
Članak 18.
(1) Nakon isteka roka za podnošenje prijave na javni natječaj za dodjelu smještaja i subvencija stanovanja te razmatranja svih potpunih i