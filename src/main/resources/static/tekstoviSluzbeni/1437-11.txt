 korakom u trk zapovijeda se: TRKOM!
Radi prelaska iz trka u kretanje trčećim korakom zapovijeda se: Trčećim kora – KOM!
Na tu se zapovijed pretrče tri do četiri koraka, prilikom kojih hvataju korak i prijeđe se u kretanje trčećim korakom.
Članak 46.
Radi zaustavljanja zapovijeda se: Vojniče.........., STOJ! ili Desetina (vod, satnija), STOJ!
Na tu se zapovijed iskorači još jedan korak, primakne se noga k nozi i zauzme osnovni stav.
U kretanju trčećim korakom iskorače se još dva koraka, primakne se noga k nozi u taktu koraka, zaustavi se i zauzme osnovni stav.
U kretanju trkom iskorače se još tri do četiri koraka, primakne se noga k nozi i zauzme osnovni stav.
Izdavanje zapovijedi za zaustavljanje stroja kod običnog i vježbovnog koraka provodi se na način da se pripremni dio zapovijedi izda pod lijevom nogom, a izvršni dio pod desnom nogom.
Članak 47.
U kretanju korakom s puškom u stavu k nozi na pripremni dio zapovijedi puška se digne tako da dlan bude na desnome kuku.
U kretanju trčećim korakom sve se oružje nosi s objema rukama ispred tijela u visini prsiju, pod kutom od 45 stupnjeva tako da je cijev usmjerena lijevo gore, a kundak desno dolje.
U kretanju trkom oružje se nosi po osobnom izboru.
Kretanje na kraćim razmacima s puškostrojnicom isto je kao i s puškom, a način nošenja na dužim razmacima određuje zapovjednik.
Kada je oružje u stavu o desno rame ili na prsa zadržava se pri kretanju u istome stavu.
4. OKRETI
Članak 48.
Svi se okreti izvode brzo i odrješito. Nakon okreta treba ponovno zauzeti osnovni stav. Okreti s oružjem koriste se u stavovima: k nozi, o desno rame i na prsa (kratke strojnice).
U okretima s oružjem k nozi oružje se malo podigne i pritisne uz tijelo, a kada se okret izvede, oružje se spusti opet u stav k nozi.
U okretu s oružjem o desno rame nadlaktica drži oružje pritisnuto uz tijelo.
Prije okreta odloženo se oružje, pribor i oprema uzimaju na zapovijed: Opremu UZMI! i Oružje UZMI!
Članak 49.
Okreti su u mjestu nadesno, nalijevo i čelom nazad. Okreti nadesno i nalijevo iznose četvrtinu, a čelom nazad polovinu kružnice.
Članak 50.
Okret na mjestu izvršava se na zapovijedi: Nade – SNO! Nalije-VO! i Čelom na – ZAD!
Članak 51.
Okret u mjestu nadesno izvodi se na zapovijed: Nade – SNO! u dva razdjela (slika 60.):
Prvi razdjel – na izvršni dio zapovijedi vojna se osoba okreće na peti desne noge i prstima lijeve noge u desnu stranu. Pri okretu se noge ne savijaju u koljenima, a težina se tijela prenosi na desnu nogu.
Drugi razdjel – lijeva se noga brzo primakne do desne.
Za cijelo vrijeme ovoga okreta ostatak je tijela kao i u osnovnome stavu.

Slika 60. Okret u mjestu nadesno
Članak 52.
Okret u mjestu nalijevo (slika 61.) izvodi se na zapovijed: Nalije – VO! isto kao i okret nadesno, ali se vojna osoba okreće na peti lijeve noge i prstima desne noge ulijevo, a težina se tijela prenosi na lijevu nogu.

Slika 61. Okret u mjestu nalijevo
Članak 53.
Okret u mjestu čelom nazad (slika 62.) izvodi se na zapovijed: Čelom na – ZAD! isto kao i okret nalijevo, ali se vojna osoba okrene za 180 stupnjeva ulijevo.

Slika 62. Okret u mjestu čelom nazad
Članak 54.
Okret u kretanju izvršava se na zapovijed: Na – de – SNO! Na – lije – VO! i Čelom na – ZAD! Prvi korak nakon okretanja potrebno je naglasiti.
Prvi razdjel zapovijedi za okret nadesno u kretanju »Na – de – SNO« izdaje se pod desnom nogom.
Okret nadesno izvodi se u dva razdjela:
Prvi razdjel – na izvršni dio zapovijedi pod desnom nogom iskorači se još jedan polukorak lijevom nogom.
Drugi razdjel – okrene se hitro na prstima obiju nogu, a zatim se lijevom nogom nastavi kretanje u zapovjeđenom smjeru.
Članak 55.
Prvi razdjel zapovijedi za okret nalijevo u kretanju »Na – lije – VO« izdaje se pod lijevom nogom.
Okret nalijevo izvodi se u dva razdjela:
Prvi razdjel – na izvršni dio zapovijedi pod lijevom nogom iskorači se još jedan polukorak desnom nogom.
Drugi razdjel – okrene se hitro na prstima obiju nogu, a zatim se desnom nogom nastavi kretanje u zapovjeđenom