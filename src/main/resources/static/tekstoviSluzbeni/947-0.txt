48 30.04.2015 Obvezatne upute broj VM II - obrasci za postupak kandidiranja
DRŽAVNO IZBORNO POVJERENSTVO REPUBLIKE HRVATSKE
948
Na osnovi članka 136. Zakona o lokalnim izborima (»Narodne novine«, broj 144/12), članka 30. i članka 65. Zakona o izboru članova predstavničkih tijela jedinica lokalne i područne (regionalne) samouprave (»Narodne novine«, broj 33/01., 10/02., 155/02., 45/03., 43/04., 40/05., 44/05., 109/07. i 24/11. – dalje: Zakon) Državno izborno povjerenstvo Republike Hrvatske donosi
OBVEZATNE UPUTE BROJ VM II
OBRASCI ZA POSTUPAK KANDIDIRANJA
1. Pripreme i provođenje izbora za članove vijeća i predstavnike nacionalnih manjina u jedinicama lokalne i područne (regionalne) samouprave obavljat će se isključivo na obrascima propisanim ovim Obvezatnim uputama.
2. Obrasci iz točke 1. ovih Obvezatnih uputa nose oznake OVM.
3. Ako za pojedine radnje nije Obvezatnim uputama utvrđen odgovarajući obrazac Državno izborno povjerenstvo Republike Hrvatske odredit će sadržaj i oblik obrasca u skladu s odredbama zakona, kad je to neophodno za provođenje odgovarajuće izborne radnje.
4. Obrasci za postupak kandidiranja su:
– OVM-1 – Prijedlog kandidatkinja/kandidata koje predlaže udruga nacionalne manjine za izbor članica/članova vijeća nacionalne manjine
– OVM-2 – Prijedlog kandidatkinja/kandidata koje predlažu pripadnice/pripadnici nacionalne manjine za izbor članica/članova vijeća nacionalne manjine
– OVM-3 – Prijedlog kandidatkinje/kandidata koju/kojeg predlaže udruga nacionalne manjine za izbor predstavnice/predstavnika nacionalne manjine
– OVM-4 – Prijedlog kandidatkinje/kandidata koju/kojeg predlažu pripadnice/ pripadnici nacionalne manjine za izbor predstavnice/predstavnika nacionalne manjine
– OVM-5 – Očitovanje o prihvaćanju kandidature
– OVM-6 – Izjava o prihvaćanju dužnosti članice/člana tijela za provedbu izbora za članice/članove vijeća nacionalne manjine ili predstavnicu/predstavnika nacionalne manjine
– OVM-7 – Rješenje o imenovanju općinskog/gradskog izbornog povjerenstva.
5. Oznake, nazivi i sadržaj obrazaca sastavni su dio ovih Obvezatnih uputa.
6. Ove Obvezatne upute stupaju na snagu danom objave u »Narodnim novinama«.
Klasa: 013-07/15-01/04
Urbroj: 507/19-15-2
Zagreb, 30. travnja 2015.
Predsjednik Branko Hrvatin, dipl. iur., v. r.
OBRASCI
