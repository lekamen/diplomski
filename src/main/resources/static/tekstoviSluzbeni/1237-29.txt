 potrebe područnih jedinica za poslovnim prostorom, planira tekuće i investicijsko održavanje poslovnih prostora područnih jedinica. Odjel obavlja financijsko i tehničko planiranje novih projekata, organizira izradu i samostalno radi analizu izvodljivosti projekta, radi izradu projektnih zadataka i tehničke dokumentacije, provodi aktivnosti vezano za dobivanje potrebnih suglasnosti, odobrenja i dozvola nadležnih tijela koji su nužni za realizaciju projekata. Odjel pruža podršku ostalim ustrojstvenim jedinicama u provedbi projekata. Sudjeluje u pripremi provedbenih propisa i naputaka o postupanju Uprave i područnih jedinica, sudjeluje u izradi korisničkih priručnika i uputa za rad, pruža podršku djelatnicima područnih jedinica i vanjskim korisnicima tijekom ostvarenja projekata. Odjel planira i organizira nadogradnju i održavanje Informacijskog sustava sigurnosti plovidbe, obavlja poslove glede zaštite i prava pristupa aplikacijama Informacijskog sustavu sigurnosti plovidbe, obavlja testiranja i implementaciju novih IT tehnologija, priprema edukaciju korisnika IT sustava. Odjel surađuje s drugim državnim tijelima, te nacionalnim i međunarodnim organizacijama i institucijama vezanim za djelokrug rada.
4.4. Lučka kapetanija Pula
Članak 68.
U Lučkoj kapetaniji Pula, sa sjedištem u Puli ustrojavaju se sljedeći odjeli:
4.4.1. Odjel za upravljanje i nadzor pomorskog prometa, poslove traganja i spašavanja
4.4.2. Odjel za inspekcijske poslove
4.4.3. Odjel za pravne poslove
4.4.4. Odjel za upravne poslove.
Lučka kapetanija Pula ima ispostave izvan svog sjedišta i to:
4.4.5. Ispostava Umag, sa sjedištem u Umagu, za područje od granica sa Republikom Slovenijom do rta Malin kod Lovrečice;
4.4.6. Ispostava Novigrad, sa sjedištem u Novigradu, za područja od rta Malin kod Lovrečice do polovice Tarske uvale;
4.4.7. Ispostava Poreč, sa sjedištem u Poreču, za područja od sredine Tarske uvale do sredine Limskog kanala;
4.4.8. Ispostava Rovinj, sa sjedištem u Rovinju, za područje od sredine Limskog kanala do rta Barbarige;
4.4.9. Ispostava Raša, sa sjedištem u Trgetu, za područje od sredine uvale Raša do polovine uvale Prhlog;
4.4.10. Ispostava Rabac, sa sjedištem u Rabcu, za područje od sredine uvale Prhlog do sredine uvale Stupava kod Brestove.
Uže područje Lučke kapetanije Pula obuhvaća područje koje graniči sa granicama ispostave Rovinj i ispostave Raša.
4.5. Lučka kapetanija Rijeka
Članak 69.
U Lučkoj kapetaniji Rijeka, sa sjedištem u Rijeci ustrojavaju se sljedeći odjeli:
4.5.1. Odjel za upravljanje i nadzor pomorskog prometa, poslove traganja i spašavanja
4.5.2. Odjel za inspekcijske poslove
4.5.3. Odjel za pravne poslove
4.5.4. Odjel za upravne poslove.
Lučka kapetanija Rijeka ima ispostave izvan svog sjedišta i to:
4.5.5. Ispostava Opatija, sa sjedištem u Opatiji, za područje od rta Cezara do sredine uvale Preluk;
4.5.6. Ispostava Bakar, sa sjedištem u Bakru, za područje od rta Babno do uvale Črno u Bakarskom zaljevu;
4.5.7. Ispostava Crikvenica, sa sjedištem u Crikvenici, za područje uvale Zamlat u Tihom kanalu do rta Tokal;
4.5.8. Ispostava Krk, sa sjedištem u Krku, za područje od rta Manganel do zapadnog rta uvale Valunta uključujući otoke Plavnik i Kormati;
4.5.9. Ispostava Punat, sa sjedištem u Puntu, za područje od zapadnog rta uvale Valunta do rta Bracol, uključujući otočić Galun;
4.5.10. Ispostava Cres, sa sjedištem u Cresu, za područje sjevernog dijela otoka Cresa do rta Kijac na zapadnoj strani otoka Cres, a na istočnoj strani do rta Sveti Duh sjeverno od uvale Koromačina;
4.5.11. Ispostava Rab, sa sjedištem u Rabu, za područje dijela otoka Rab, koje graniči s ispostavom Lopar, uključujući otoke Dolin, Dolfin i Laganj;
4.5.12. Ispostava Mali Lošinj, sa sjedištem u Malom Lošinju, za područje južnog dijela otoka Cresa od granice ispostave Nerezine, područje južnog dijela otoka Lošinj s pripadajućim otocima Zeča, Visoki, Ilovik, Orjuč Veli i Mali, Oruda i grebeni Palacol;
4.5.13. Ispostava Omišalj, sa sjedištem u Omišlju, za