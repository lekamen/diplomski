 pravima žrtava na većem broju stranih jezika koje policijski službenici uručuju žrtvama prilikom kontakta.
Strategija o Europskom pravosudnom portalu usvojena je 2013. godine, a 2014. godine usvojen je višegodišnji Akcijski plan o Europskom pravosudnom portalu za razdoblje od 2014. do 2018. godine Strategija i Akcijski plan usmjereni su prvenstveno na razvoj i nadogradnju postojećeg e-Portala, nakon što su ciljevi predviđeni prvim Akcijskim planom (za razdoblje od 2009. do 2013. godine) većim dijelom dostignuti. Usvajanjem višegodišnjeg Akcijskog plana omogućit će se nastavak i pokretanje projekata s ciljem razvoja Europskog pravosudnog portala na dobrobit svih država članica Europske unije. U svibnju 2013. godine objavljena je nova verzija Portala koja omogućava prijenos on-line obrazaca inače dostupnih na Europskom pravosudnom Atlasu, kao i unaprjeđenje cjelokupne aplikacije. U suradnji s kontakt točkama iz država članica, Komisija je nastavila s radom na sadržajima koji se tiču prava žrtava u državama članicama. Na e-Portalu su objavljene i nove stranice o kaznenim evidencijama država članica.
Naglašena je potreba za redovitim ažuriranjem sadržaja na Portalu. U svibnju 2013. godine većina država članica dovršila je testiranje postavljanja sadržaja na Portal, nakon čega su u obvezi jednom godišnje provjeravati i revidirati sadržaj stavljen na Portal.
Prava žrtava kaznenih djela, uz prava osumnjičenika i okrivljenika, jedna su od tema iz područja kaznenog pravosuđa u Europskoj uniji koju pokriva i portal mreže nevladinih organizacija JUSTICIA European Rights Network. JUSTICIA-u čini 19 organizacija iz 17 zemalja članica Europske unije, uključujući i Hrvatski pravni centar. Adresa portala je http://www.eujusticia.net/, a jezik portala je engleski. Portal je zamišljen kao primarni izvor za materijale i informacije o kaznenom pravosuđu u Europskoj uniji. Svrha portala je olakšati građanima, žrtvama kaznenih djela, osobama osumnjičenim ili okrivljenim za počinjenje kaznenog djela, odvjetnicima, istraživačima, kreatorima politike i drugim zainteresiranim stranama pristup širokom rasponu materijala, uključujući zakonodavstvo EU, informativne materijale, rezultate istraživanja i relevantnu sudsku praksu.
U odnosu na žrtve kaznenih djela, portal sadržava informacije o Direktivi i drugim izvorima prava žrtava kaznenih djela u Europskoj uniji. Uz to, dostupne su informacije o budućoj reformi kaznenog pravosuđa u post-štokholmskom razdoblju, uključujući službene dokumente Europske unije i zemalja članica, relevantna izvješća i stajališta JUSTICIA-e.
S obzirom da Direktiva predviđa obvezu poduzimanja odgovarajućih mjera za olakšavanje suradnje između država članica radi povećanja dostupnosti žrtvama prava određenih Direktivom, opći cilj Strategije je unaprjeđivati suradnju sa sličnim službama u drugim državama radi osiguranja primjerene podrške svjedocima i žrtvama u kaznenim postupcima s prekograničnim elementom. Također važno je osigurati inozemnim žrtvama pristup informacijama o pravima na njihovu jeziku, te upućivanje na nadležne službe za podršku u zemljama njihova prebivališta.
b) Ciljevi
– Unaprjeđenje međunarodne suradnje
– Osiguranje informacija žrtvama i svjedocima o nadležnim službama za pomoć i podršku u Republici Hrvatskoj te u državama članicama Europske unije
c) Mjere
1. Osiguranje informacija o nadležnim službama za pomoć i podršku žrtvama u zemljama članicama Europske unije
2. Osiguranje postupanja policije, sudova i državnog odvjetništva koje će omogućiti dostavu informacija žrtvama i svjedocima iz inozemstva o nadležnim službama za podršku te informacija potrebnih za osiguranje njihova pristupa sudu
3. Imenovanje osobe za kontakt sa stranim pravosudnim tijelima i službama za podršku svjedocima i žrtvama te osiguranje umrežavanja
4. Definiranje suradnje Ministarstva pravosuđa, Samostalne službe za podršku žrtvama i svjedocima s nadležnim službama za podršku žrtvama i svjedocima (u predmetima ratnih zločina i