77 26.08.2016 Presuda Visokoga upravnog suda Republike Hrvatske broj: Usoz-45/2016-4 od 14. srpnja 2016.
VISOKI UPRAVNI SUD REPUBLIKE HRVATSKE
1790
PRESUDA
Visoki upravni sud Republike Hrvatske u vijeću sastavljenom od sudaca toga suda Arme Vagner Popović, predsjednice vijeća, Ane Berlengi Fellner, Marine Kosović Marković, Mirjane Čačić i mr. sc. Inge Vezmar Barlek, članova vijeća, uz sudjelovanje sudske savjetnice Franciske Dominković, zapisničarke, u postupku ocjene zakonitosti općeg akata po službenoj dužnosti, na sjednici održanoj 14. srpnja 2016.
presudio je
Ukida se odredba članka 12. stavak 2., 3., 4., 5. i 6. Odluke o komunalnom doprinosu Općine Tisno (»Službeni vjesnik Šibensko-kninske županije« 9/13., 15/13. i »Službeni glasnik Općine Tisno« 1/14., 8/15.) u dijelu u kojem glasi: »a što se dokazuje uvjerenjem nadležnog državnog tijela (potvrdom o prebivalištu izdanom od MUP-a)«, odnosno »(što također dokazuju potvrdom nadležnog državnog tijela)«.
Obrazloženje
Odlučujući po zahtjevu Mate Barešića iz Grade u ovosudnom spisu poslovni broj: Usoz-28/16 za ocjenu zakonitosti dijela odredbe članka 12. stavak 2. i 3. Odluke o komunalnom gospodarstvu (»Službeni vjesnik Šibensko-kninske županije« 9/13., 15/13. i »Službeni glasnik Općine Tisno« broj 1/14. i 8/15. – dalje u tekstu: Odluka) sud je utvrdio sadržaj odredbe članka 12. stavak 2., 3., 4.5. i 6. navedene Odluke koja glasi:
»Sve fizičke osobe u funkciji obveznika plaćanja komunalnog doprinosa koje imaju prebivalište na području Općine Tisno najmanje 10 (deset) godina, a što se dokazuje uvjerenjem nadležnog državnog tijela (potvrdom o prebivalištu izdanom od MUP-a), te sve pravne osobe ili obrti u funkciji obveznika plaćanja komunalnog doprinosa koji imaju sjedište na području Općine Tisno 5 (pet) i više godina, a što se dokazuje izvodom odnosno uvidom u podatke iz sudskog registra RH, računajući od dana obračuna komunalnog doprinosa prema pristigloj projektnoj dokumentaciji u nadležnom upravnom odjelu Općine Tisno, s ukupnim obujmom građevine (zgrade) do 600 m3, jednokratno se oslobađaju od plaćanja komunalnog doprinosa za građevine (zgrade) u II. zoni (prema članku 6. ove Odluke) u 75,36%-tnom iznosu komunalnog doprinosa, u zoni III. (prema članku 6. ove Odluke) u 75,55%-tnom iznosu komunalnog doprinosa, te u zonama IV. i V. (prema članku 6. ove Odluke) u 63,33%-tnom iznosu komunalnog doprinosa u odnosu na jediničnu vrijednost komunalnog doprinosa definiranu člankom 7. stavkom 1. ove Odluke. (stavak 2.)
Sve fizičke osobe u funkciji obveznika plaćanja komunalnog doprinosa koji imaju prebivalište na području Općine Tisno najmanje 10 (deset) godina, a što se dokazuje uvjerenjem nadležnog državnog tijela (potvrdom o prebivalištu izdanom od MUP-a), te sve pravne osobe ili obrti u funkciji obveznika plaćanja komunalnog doprinosa koji imaju sjedište na području općine Tisno 5 (pet) više godina, a što se dokazuje izvodom odnosno uvidom u podatke iz sudskog registra RH, računajući od dana obračuna komunalnog doprinosa prema pristigloj projektnoj dokumentaciji u nadležnom upravnom odjelu Općine Tisno, s ukupnim obujmom građevine (zgrade) od 600 m3 i više, jednokratno se oslobađaju od plaćanja komunalnog doprinosa za dio građevine (zgrade) koji premašuje 600 m3 u II. zoni (prema članku 6. ove Odluke) u 87,68%-tnom iznosu komunalnog doprinosa (za dio obujma zgrade do 600 m3 oslobađaju se prema stavku 2. ovog članka Odluke), u zoni III. (prema članku 6. ove Odluke) u 79,00%-tnom iznosu komunalnog doprinosa (za dio obujma zgrade do 600 m3 oslobađaju se prema stavku 2. ovog članka Odluke) te u zonama IV. i V. (prema članku 6. ove Odluke) u 75,55%-tnom iznosu komunalnog doprinosa (za dio obujma zgrade do 600 m3 oslobađaju se prema stavku 2. ovog članka Odluke) u odnosu na jediničnu vrijednost komunalnog doprinosa definiranu člankom 7. stavkom 2. ove Odluke. (stavak 3.)
Članovi obitelji (bračni drug, djeca i roditelji) smrtno stradalog, zatočenog ili nestalog hrvatskog branitelja iz