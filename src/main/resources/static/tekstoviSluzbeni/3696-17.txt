 se istovari ili pretovari (članak 139. Uredbe (EU) br. 952/2013)
16. bez dozvole carinskog tijela ukloni ili pokuša ukloniti podnesenu robu carini s mjesta na kojem je bila podnesena (članak 139. stavak 7. Uredbe (EU) br. 952/2013)
17. bez odobrenja ili obavijesti carinskog tijela istovari ili pretovari robu s prijevoznog sredstva koje ju prevozi ili robu s prijevoznog sredstva koje ju prevozi istovari ili pretovari na mjesto koje carinsko tijelo nije odredilo ili odobrilo (članak 140. stavak 1. podstavak 1. Uredbe (EU) br. 952/2013)
18. odmah ne obavijesti carinsko tijelo o slučaju neposredne opasnosti koja iziskuje neodložno istovarivanje sve robe ili dijela robe (članak 140. stavak 1. podstavak 2. Uredbe (EU) br. 952/2013)
19. na zahtjev carinskog tijela robu ne istovari ili ne raspakira s ciljem njezina pregleda ili uzimanja uzoraka ili pregledavanja prijevoznog sredstava koje robu prevozi (članak 140. stavak 2. Uredbe (EU) br. 952/2013)
20. robu u privremenom smještaju ne smjesti u prostor za privremeni smještaj u skladu s člankom 148. Uredbe (EU) br. 952/2013 ili u drugi prostor koji je odredilo ili odobrilo carinsko tijelo (članak 147. stavak 1. i članak 148. Uredbe (EU) br. 952/2013)
21. ne osigura podlijeganje robe u privremenom smještaju samo takvim oblicima rukovanja kakvi su namijenjeni da osiguraju njezino očuvanje u nepromijenjenom stanju, bez promjene njezina izgleda ili tehničkih karakteristika ili rukuje robom u privremenom smještaju oblikom rukovanja koji je protivan oblicima rukovanja koji su namijenjeni da osiguraju njezino očuvanje u nepromijenjenom stanju, bez promjene njezina izgleda ili tehničkih karakteristika (članak 147. stavak 2. Uredbe (EU) br. 952/2013)
22. ne vodi evidenciju ili ne vodi evidenciju u obliku koji je odobrilo carinsko tijelo ili evidenciju vodi netočno ili nepotpuno ili nepravodobno (članak 148. stavak 4. i članak 214. Uredbe (EU) br. 952/2013)
23. robu koja nije roba Unije i nalazi se u privremenom smještaju ne stavi u carinski postupak ili ponovno ne izveze u određenom roku (članak 149. Uredbe (EU) br. 952/2013)
24. ne dostavi priložene isprave koje su potrebne za primjenu odredaba kojima se uređuje carinski postupak za koji se roba deklarira, kada takvu dostavu traži zakonodavstvo Unije ili je to potrebno za carinske provjere (članak 163. stavak 2. Uredbe (EU) br. 952/2013)
25. robom koja nije puštena od strane carinskog tijela raspolaže kao da je puštena od strane carinskog tijela (članak 194. Uredbe (EU) br. 952/2013)
26. ne završi posebni postupak na propisani način ili u određenom roku (članak 215. Uredbe (EU) br. 952/2013)
27. odredišnom carinskom uredu ne podnese robu ili potrebne podatke ili ne podnese robu u nepromijenjenom stanju ili ne podnese robu u propisanom roku ili ne podnese robu u skladu s mjerama osiguranja njezina prepoznavanja ili ne poštuje druge carinske odredbe u vezi s postupkom provoza Unije (članak 233. Uredbe (EU) br. 952/2013)
28. robu stavljenu u postupak carinskog skladištenja privremeno iznese iz tog carinskog skladišta bez unaprijed danog odobrenja carinskog tijela (članak 240. stavak 3. Uredbe (EU) br. 952/2013)
29. ne osigura da se roba u postupku carinskog skladištenja ne izuzme iz carinskog nadzora ili ne ispunjava obvezu koja proizlazi iz smještaja robe u okviru postupka carinskog skladištenja ili ne ispunjava obvezu koja proizlazi iz stavljanja robe u postupak carinskog skladištenja (članak 242. Uredbe (EU) br. 952/2013)
30. započne izgradnju zgrade ili izgradi zgradu u slobodnoj zoni bez prethodnog odobrenja carinskog tijela (članak 244. stavak 1. Uredbe (EU) br. 952/2013)
31. u obavljanju industrijske ili trgovinske ili uslužne djelatnosti dozvoljene u slobodnoj zoni ne postupa u skladu s carinskim zakonodavstvom ili o obavljanju takve djelatnosti u slobodnoj zoni unaprijed ne obavijesti carinsko tijelo (članak 244. stavak 2. Uredbe (EU) br. 952/2013)
32. ne poštuje zabrane ili ograničenja u odnosu na djelatnosti iz članka 244. stavka 2.