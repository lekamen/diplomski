16 11.02.2015 Pravilnik o načinu vođenja evidencije o obvezujućim izjavama, načinu pohranjivanja, čuvanja i ostvarivanja prava pristupa podacima iz obvezujućih izjava
MINISTARSTVO PRAVOSUĐA
299
Na temelju članka 68. stavka 3. Zakona o zaštiti osoba s duševnim smetnjama (»Narodne novine«, broj 76/14) ministar pravosuđa i ministar zdravlja u suradnji donose
PRAVILNIK
O NAČINU VOĐENJA EVIDENCIJE O OBVEZUJUĆIM IZJAVAMA, NAČINU POHRANJIVANJA, ČUVANJA I OSTVARIVANJA PRAVA PRISTUPA PODACIMA IZ OBVEZUJUĆIH IZJAVA
OPĆE ODREDBE
Članak 1.
Ovim se Pravilnikom propisuje način vođenja evidencije o obvezujućim izjavama, način pohranjivanja, čuvanja i ostvarivanja prava pristupa podacima iz obvezujućih izjava.
EVIDENCIJA O OBVEZUJUĆIM IZJAVAMA
Članak 2.
(1) Evidencija o obvezujućim izjavama vodi se za osobe koje su dale ili opozvale obvezujuću izjavu.
(2) Evidenciju o obvezujućim izjavama vodi Hrvatska javnobilježnička komora upisom u Registar anticipiranih naredbi i punomoći u elektroničkom obliku (dalje u tekstu: Registar).
Članak 3.
(1) Registar sadrži sljedeće podatke o evidentiranim obvezujućim izjavama:
1. broj pod kojim je evidentirana obvezujuća izjava u Registru,
2. datum sastavljanja obvezujuće izjave,
3. podaci o javnom bilježniku koji je sastavio obvezujuću izjavu,
4. datum upisa obvezujuće izjave u evidenciju,
5. podaci o davatelju obvezujuće izjave (osobno ime, osobni identifikacijski broj, datum i mjesto rođenja, prebivalište/boravište),
6. podaci o osobi od povjerenja (osobno ime, osobni identifikacijski broj, datum i mjesto rođenja, prebivalište/boravište te podaci za kontakt),
7. opseg medicinskih postupaka za koje je osoba od povjerenja ovlaštena dati ili uskratiti pristanak,
8. podatak o odluci i datumu odluke o lišenju poslovne sposobnosti davatelja izjave
9. datum sastavljanja opoziva obvezujuće izjave,
10. podaci o osobi (davatelj izjave ili osoba od povjerenja) koja je dala opoziv,
11. podaci o javnom bilježniku koji je sastavio opoziv obvezujuće izjave,
12. podatak o smrti davatelja izjave,
13. podatak o smrti osobe od povjerenja,
14. upis podatka o pokretanju postupka za opoziv obvezujuće izjave od strane nadležnog centra za socijalnu skrb,
15. upis odluke suda o izdanoj privremenoj mjeri zaštite interesa osoba s duševnim smetnjama,
16. upis odluke suda o prestanku važenja obvezujuće izjave.
(2) Registar se vodi u realnom vremenu.
Članak 4.
(1) Opoziv obvezujuće izjave mogu dati davatelj izjave i osoba od povjerenja kod bilo kojeg javnog bilježnika koji je o opozivu obvezujuće izjave dužan obavijestiti drugu stranu i javnog bilježnika koji je sastavio javnobilježnički akt o davanju obvezujuće izjave. Javni bilježnik koji je sastavio izjavu o opozivu obvezujuće izjave dužan je te podatke upisati u Registar.
(2) Centar za socijalnu skrb dužan je zatražiti upis obavijesti o pokretanju postupka za opoziv obvezujuće izjave pred nadležnim sudom u Registar.
(3) Sud je dužan po pravomoćnosti odluke o prijedlogu za opoziv obvezujuće izjave zatražiti upis te odluke u Registar.
(4) Ako je nakon opoziva davatelj izjave dao novu obvezujuću izjavu, u evidenciju se za tu izjavu unosi novi upis koji sadrži podatke iz članka 3. ovog Pravilnika.
NAČIN POHRANJIVANJA I ČUVANJA OBVEZUJUĆIH IZJAVA
Članak 5.
(1) Izvornici javnobilježničkog akta o obvezujućim izjavama odnosno o njihovom opozivu, pohranjuju se i čuvaju u arhivi javnog bilježnika sukladno Pravilniku o zaštiti i čuvanju arhivskog i registraturnog gradiva izvan arhiva (»Narodne novine«, broj 63/04).
(2) Javni bilježnik će javnobilježnički akt o obvezujućim izjavama odnosno o njihovom opozivu u elektronskom obliku (kao skenirane isprave) dostaviti u arhiv Registra radi trajne pohrane.
PRAVO NA UNOS I PRISTUP PODACIMA IZ REGISTRA
Članak 6.
(1) Ovlaštene osobe za unos podataka u registar su Hrvatska javnobilježnička komora i javni bilježnik.
(2) Pravo uvida u Registar bez prava unosa podataka imaju općinski sud, centar za socijalnu skrb, liječnik i zakonski zastupnik.
PRIJELAZNE I