 vezana potpora za krave u proizvodnji mlijeka nije prihvatljivo za ostvarivanje proizvodno vezane potpore za krave dojilje.
(7) Popis pasmina krava koje spadaju u skupinu mliječnih ili kombiniranih pasmina za koje se može ostvariti proizvodno vezana potpora za mliječne krave nalazi se u tablici određivanja skupina pasmina u Tablici 9. iz Priloga 1. koji je sastavni dio ovoga Pravilnika, pri čemu se u slučaju kombiniranih pasmina, pripadnost grupi za ovu vrstu potpore utvrđuje temeljem skupine pasmine kojoj pripadaju otac i majka grla za koje se traži potpora.
Proizvodno vezana potpora za tov goveda
Članak 37.
(1) Proizvodno vezana potpora za tov goveda dodjeljuje se korisnicima koji se bave tovom goveda i sudjeluju u Farmskom sustavu osiguranja kvalitete junećeg, janjećeg i jarećeg mesa.
(2) Prihvatljiva grla su muška i ženska grla koja u trenutku izlučenja u JRDŽ-u nisu mlađa od 12 mjeseci niti starija od 24 mjeseca i kod kojih je evidentirano izlučenje u JRDŽ-u na klanje u Republici Hrvatskoj ili izlučenje za izvoz.
(3) Obvezno razdoblje tova na gospodarstvu je najmanje 120 dana od dana dolaska grla na gospodarstvo do dana isporuke koja se odvija od 1. siječnja do 31. prosinca godine u kojoj korisnik podnosi jedinstveni zahtjev.
Proizvodno vezana potpora za krave dojilje
Članak 38.
(1) Proizvodno vezana potpora se dodjeljuje korisnicima koji proizvode telad u sustavu krava dojilja.
(2) Prihvatljiva grla za potporu iz stavka 1. ovoga članka su ženska grla koja nisu mliječne pasmine i križanci mliječnih pasmina prisutna na gospodarstvu prvoga dana nakon roka za zakašnjele zahtjeva iz članka 8. stavka 1. ovoga Pravilnika i koja do tog dana imaju registrirano najmanje jedno teljenje u JRDŽ-u, a ne ostvaruju proizvodno vezanu potporu za mliječne krave.
(3) Korisnik je dužan pridržavati se razdoblja obveznog držanja prihvatljivih grla iz stavka 2. ovoga članka na poljoprivrednom gospodarstvu od 150 uzastopnih dana koje započinje prvoga dana nakon roka za zakašnjele zahtjeve iz članka 8. stavka 1. i uzastopnog dvomjesečnog razdoblja držanja teladi koje započinje prvog dana nakon teljenja.
(4) Grlo za koje se ostvaruje proizvodno vezana potpora za krave dojilje nije prihvatljivo za ostvarivanje proizvodno vezane potpore za krave u proizvodnji mlijeka.
(5) Popis pasmina krava koje spadaju u skupinu krava mesne ili kombinirane pasmine za koje se može ostvariti proizvodno vezana potpora za krave dojilje nalazi se u tablici određivanja skupina pasmina u Tablici 9. iz Priloga 1. koji je sastavni dio ovoga Pravilnika, pri čemu se slučaju kombiniranih pasmina, pripadnost grupi za ovu vrstu potpore utvrđuje temeljem skupine pasmine kojoj pripadaju otac i majka grla za koje se traži potpora.
Proizvodno vezana potpora za ovce i koze
Članak 39.
(1) Proizvodno vezana potpora za ovce i koze se dodjeljuje korisnicima koji proizvode janjad i jarad.
(2) Prihvatljiva grla su odrasle ženske ovce i koze koja su na zadnji dan roka za zakašnjele zahtjeve iz članka 8. stavka 1. ovoga Pravilnika starije od 12 mjeseci ili imaju barem jedno evidentirano janjenje/jarenje u JRDŽ-u.
(3) Korisnik je dužan pridržavati se razdoblja obveznog držanja od 100 uzastopnih dana koje započinje prvoga dana nakon roka za zakašnjele zahtjeve iz članka 8. stavka 1. ovoga Pravilnika
(4) Na gospodarstvu tijekom godine za koju se podnosi jedinstveni zahtjev treba biti evidentirano prosječno najmanje 0,6 janjenja odnosno jarenja po jednom prihvatljivom grlu.
Proizvodno vezana potpora za povrće
Članak 40.
(1) Proizvodno vezanu potporu za povrće može ostvariti korisnik programa izravnih plaćanja za prihvatljive površine iz članka 17. stavka 1. ovoga Pravilnika na kojima se proizvodi povrće.
(2) Proizvodno vezana potpora za povrće dodjeljuje se za najmanje 1 prihvatljiv hektar pod povrćem.
(3) Proizvodno vezanu potporu za povrće korisnik iz stavka 1. ovoga članka može ostvariti za prvih 10 prihvatljivih hektara pod povrćem.
(4) Prihvatljive vrste povrća za proizvodno vezanu