 osnova za određivanje naknade.
U odnosu na zahtjev tužitelja za održavanjem rasprave valja napomenuti da odredba članka 36. Zakona o upravnim sporovima propisuje kada sud može presudom riješiti spor bez rasprave, odnosno, u protivnome, kada je dužan raspravu održati. Iz navedene odredbe ne proizlazi da stranke mogu održavanje rasprave uvjetovati donošenjem pozitivne odluke u svoju korist, pa iz navedenih razloga Sud nije našao da su ispunjeni uvjeti za zakazivanje i održavanje rasprave u predmetnoj stvari.
Na osnovi izloženog Sud ocjenjuje da su u upravnom postupku pred tuženim tijelom, prije donošenja rješenja, detaljno utvrđene sve odlučujuće činjenice, da su stranke imale mogućnosti uvida u očitovanja druge stranke, da je u održana rasprava u skladu s odredbama ZEK-a i ZUP-a, da je osporeno rješenje valjano i detaljno obrazloženo te ne ostavlja sumnje u pravilnost primijenjenog materijalnog propisa i donesene odluke.
Slijedom izloženog Sud nije našao ostvarenim istaknute tužbene razloge pa se tužbeni zahtjev odbija kao neosnovan u smislu odredbe članka 57. stavka 1. ZUS-a.
Objava presude temelji se na odredbi članka 14. stavka 8. ZEK-a.
Broj: UsII-31/14-9
Zagreb, 28. svibnja 2015.
Predsjednica vijeća Jasminka Jenjić, v. r.
