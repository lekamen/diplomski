 površina mora biti zaštićena od korozije slojem otpornim na habanje i udare.
1.1.8. Na olovnoj pločici koja sprječava odvrtanje čepa, odnosno vađenje diska koji zatvara šupljinu za namještanje mase, mora biti predviđeno mjesto za utiskivanje ovjernog žiga.
1.2. Paralelopipedni utezi
1.2.1. Nazivne mase paralelopipednih utega su: 5 kg, 10 kg, 20 kg i 50 kg.
1.2.2. Paralelopipedni utezi izrađuju se od jednog komada pravokutnog paralelopipednog oblika, sa zaobljenim rubovima i punom ručicom za dizanje, prema slikama u Dodacima IV. i V.
1.2.3. Za izradu paralelopipednih utega upotrebljava se sivo lijevano željezo za cijeli uteg, prema slici u Dodatku IV. ili se ručica izrađuje od cijevi, prema slici u Dodatku V.
1.2.4. Utezi s ručicom od lijevanog željeza moraju imati šupljinu za namještanje mase u obliku stošca kao što je prikazano na slici u Dodatku IV. Šupljina za namještanje mase zatvara se pločicom od mekog čelika, koja se osigurava olovnom pločicom na koju se utiskuje ovjerni žig kako bi se spriječilo odvajanje.
1.2.5. Utezi s ručicom izrađenom od čelične bešavne cijevi moraju imati šupljinu za namještanje mase u unutrašnjosti cijevi, prema slici u Dodatku V.
Šupljina za namještanje mase zatvara se mjedenim čepom s navojem ili mjedenim glatkim diskom. Mjedeni čep s navojem ima žlijeb za odvrtanje, a glatki mjedeni disk u sredini ima rupu za vađenje diska.
Kako se mjedeni čep ne bi mogao odvrtati, a mjedeni glatki disk vaditi, u kružni žlijeb ili u unutarnji navoj utiskuje se olovna pločica.
Utezi se namještaju stavljanjem metalnog gradiva u šupljine za namještanje mase.
Pri prvom namještanju mase novih utega, približno 1/2 ukupnog obujma šupljine za namještanje mase mora ostati prazna.
1.2.6. Uteg se označava oznakama urezivanjem ili lijevanjem na gornjoj površini utega i mora nositi oznaku razreda točnosti M2 zajedno s oznakom nazivne vrijednosti prema Dodacima IV. i V. Uteg na sebi može nositi i oznaku proizvođača.
1.2.7. Izmjere utega prikazane su na slikama u Dodacima IV. i V., ovisno o postupku lijevanja, a unutarnje izmjere šupljina za namještanje mase prikazane su kao smjernica.
1.2.8. Ako uteg nije izrađen od nehrđajućeg gradiva, njegova površina mora biti zaštićena od korozije slojem otpornim na habanje i udare.
1.2.9. Na olovnoj pločici utega koja sprječava odvrtanje mjedenog čepa, odnosno vađenje mjedenog glatkog diska koji zatvara šupljinu za namještanje mase, mora biti predviđeno mjesto za utiskivanje ovjernog žiga.
2. UTEZI RAZREDA TOČNOSTI M1
2.1. Prema konstrukciji, utezi razreda točnosti M1, nazivne mase od 1 g do 50 kg, mogu biti cilindričnog ili paralelopipednog oblika, a upotrebljavaju se za vaganje plemenitih kovina, farmaceutskih proizvoda, ovjeravanje vaga i sl.
2.2. Nazivna masa utega razreda točnosti M1 od 1 mg do 50 kg mora biti iskazana na način propisan člankom 3. ovoga Pravilnika.
Oblik utega razreda točnosti M1 mora biti u skladu s oblikom prikazanim na slikama u Dodacima III. do V.
Utezi izrađeni od pločica, razreda točnosti M1, nazivne mase od 1 mg do 1000 mg, moraju imati sljedeće oblike:
1) utezi nazivne mase 1 mg, 10 mg, 100 mg i 1 000 mg – oblik trokuta
2) utezi nazivne mase 2 mg, 20 mg i 200 mg – oblik četverokuta
3) utezi nazivne mase 5 mg, 50 mg i 500 mg – oblik peterokuta.
Utezi od žice, razreda točnosti M1, nazivne mase od 1 mg do 1 000 mg moraju biti izrađeni na sljedeći način:
1) utezi nazivne mase 1 mg, 10 mg, 100 mg, 1 000 mg – od jednog segmenta
2) utezi nazivne mase 2 mg, 20 mg i 200 mg – od dva segmenta
3) utezi nazivne mase 5 mg, 50 mg i 500 mg – od pet segmenata.
2.3. Utezi nazivne mase od 5 kg do 50 kg paralelopipednog oblika, razreda točnosti M1, moraju biti izrađeni od kovina ili legura čija je otpornost na koroziju i lomljivost podjednaka ili veća od otpornosti na koroziju i lomljivosti sivoga lijevanog željeza, lijevanog u finom pijesku.
Utezi nazivne mase od 1 g do 20 kg cilindričnog oblika, razreda točnosti M1, moraju biti izrađeni od mjedi ili od gradiva sličnih