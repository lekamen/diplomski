 ovlašteni zastupnik s nastanom u Europskoj uniji ne postupi na način kako je to propisano stavkom 1. ovoga članka nadležno inspekcijsko tijelo mora poduzeti odgovarajuće mjere da se ograniči ili spriječi stavljanje na tržište i u uporabu takvog proizvoda ili mora osigurati da se taj proizvod povuče s tržišta u skladu s postupcima propisanim u članku 7. ovoga Pravilnika.
Članak 16.
Svaka odluka kojom se ograničava stavljanje na tržište i u uporabu ili kojom se zahtijeva povlačenje s tržišta tlačne opreme ili sklopova u skladu s ovim Pravilnikom mora biti detaljno obrazložena. O toj se odluci obavješćuju zainteresirane strane kao i o pravnom lijeku u skladu s važećim propisima.
Članak 17.
Inspekcijski nadzor nad stavljanjem tlačne opreme i sklopova na tržište i uporabu sukladno članku 16. Zakona o tehničkim zahtjevima za proizvode i ocjenjivanju sukladnosti obavljaju inspektori, u skladu s njihovim nadležnostima.
STUPANJE NA SNAGU
Članak 18.
Danom stupanja na snagu ovoga Pravilnika prestaje važiti Pravilnik o tlačnoj opremi (»Narodne novine«, br. 58/10 i 140/12), osim članka 9. Pravilnika koji ostaje na snazi do 1. lipnja 2015.
Članak 19.
Ovaj Pravilnik stupa na snagu osmog dana od dana objave u »Narodnim novinama«, osim članka 8. ovoga Pravilnika koji stupa na snagu 1. lipnja 2015.
Klasa: 011-01/15-01/05
Urbroj: 526-03-01-02/1-15-10
Zagreb, 9. veljače 2015.
Ministar Ivan Vrdoljak, v. r.
DODATAK I
BITNI SIGURNOSNI ZAHTJEVI
UVODNE NAPOMENE
1. Obveze koje proizlaze iz bitnih zahtjeva za tlačnu opremu navedenih u ovom Dodatku također se primjenjuju i na sklopove kod kojih postoje odgovarajuće opasnosti.
2. Bitni zahtjevi predviđeni ovim Pravilnikom su obvezatni. Obveze utvrđene ovim bitnim zahtjevima primjenjuju se samo ako postoje odgovarajuće opasnosti za pojedinu tlačnu opremu kada se ona koristi pod uvjetima koje proizvođač može predvidjeti.
3. Proizvođač je dužan analizirati opasnosti kako bi identificirao one koji se odnose na njegovu opremu a posljedica su tlaka; on mora konstruirati i proizvesti opremu uzimajući u obzir provedenu analizu.
4. Bitni se zahtjevi moraju interpretirati i primijeniti na takav način da se uzme u obzir stanje tehnike i trenutna praksa u vrijeme konstruiranja i proizvodnje kao i tehnički i ekonomski zahtjevi koji odgovaraju viskom stupnju zaštite na radu.
1. OPĆENITO
1.1. Tlačna se oprema mora konstruirati, proizvesti i provjeriti te, gdje je to primjereno, opremiti i montirati tako da se, kada ju se stavi u uporabu, osigura njezina sigurnost u skladu s uputama proizvođača ili u predvidljivim radnim uvjetima.
1.2. Prilikom odabira najprikladnijeg rješenja, proizvođač mora primijeniti utvrđena načela kako slijedi:
– ukloniti ili smanjiti opasnosti u najvećoj mogućoj mjeri,
– primijeniti odgovarajuće zaštitne mjere za opasnosti koje se ne mogu ukloniti,
– prema potrebi, obavijestiti korisnike o ostalim opasnostima te naznačiti je li potrebno poduzeti odgovarajuće posebne mjere kako bi se smanjili rizici za vrijeme montiranja i/ili uporabe.
1.3. Kada postoji opasnost od zlouporabe ili kada se takva opasnost može jasno predvidjeti, tlačna se oprema mora konstruirati na način da se spriječi opasnost od zlouporabe ili, ako to nije moguće, mora postojati odgovarajuće upozorenje koje kaže da se tlačna oprema ne smije koristiti na takav način.
2. KONSTRUKCIJA
2.1. Općenito
Tlačna oprema mora biti propisno konstruirana uzimajući u obzir sve odgovarajuće faktore kako bi se osigurala sigurnost tlačne opreme za vrijeme njezina vijeka trajanja.
Konstrukcija se mora temeljiti na odgovarajućim koeficijentima sigurnosti i metodama za koje je poznato da imaju odgovarajuće sigurnosne granice za sve načine otkazivanja opreme.
2.2. Konstrukcija na odgovarajuću čvrstoću
2.2.1. Tlačna oprema mora biti konstruirana za opterećenja koja odgovaraju njezinoj namjeni te za druge predvidljive uvjete rada. Posebno se moraju uzeti u obzir sljedeći faktori:
– unutarnji/vanjski tlak,
– temperatura okoline i radna temperatura,
–