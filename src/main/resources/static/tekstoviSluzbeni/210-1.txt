 izdvojene namjene izvan naselja, a prostorni planovi uređenja grad/općine određuju građevinska područja naselja i zone ugostiteljsko-turističke namjene unutar naselja. Ističe da s obzirom da planovi užeg područja moraju biti usklađeni s planovima šireg područja, a Županijski plan određuje građevinska područja izdvojene namjene izvan naselja to je bilo nužno pristupiti izmjenama i dopunama Županijskog plana te planirati građevinska područja izdvojene namjene izvan naselja za koje su gradovi i općine dale svoje zahtjeve u redovnoj proceduri.
U odnosu na konkretan upit iz dopisa kojeg je poslao Visoki upravni sud, a odnosi se na provođenje javne rasprave u svim općinama, navedeno je da ta obaveza nije bila predviđena tadašnjim propisima pa tako nije provedena javna rasprava u Općini Konavle. Cijela javna rasprava provedena je sukladno Uredbi o javnoj raspravi u postupku donošenja prostornih planova jer je javni uvid počeo 10. siječnja 2006. i završio 24. siječnja 2006., što čini ukupno 15 dana kako je propisano Uredbom.
Što se tiče ovlasti Povjerenika Vlade Republike Hrvatske za donošenje odluke o usvajanju izmjena i dopuna Prostornog plana uređenja Dubrovačko-neretvanske županije upućuje na dopis Ministarstva uprave klasa: 023-01/12-01/0147 od 12. travnja 2012. koji dostavljaju u privitku očitovanja.
S obzirom na sve navedeno, predlaže da se zahtjev odbije.
Zahtjev je osnovan.
Povjerenik Vlade Republike Hrvatske u Dubrovačko-neretvanskoj županiji 8. svibnja 2006., na temelju odredbe članka 19. Zakona o prostornom uređenju, Programa mjera za unapređenje stanja u prostoru (Službeni glasnik Dubrovačko-neretvanske županije, broj 9/05.) članka 88. Zakona o lokalnoj i područnoj (regionalnoj) samoupravi i Rješenja o raspuštanju Županijske skupštine Dubrovačko-neretvanske županije (»Narodne novine«, broj 13/06.) donio je Odluku o donošenju Izmjena i dopuna Prostornog plana Dubrovačko-neretvanske županije (Službeni glasnik Dubrovačko-neretvanske županije, broj: 6/03. i 3/05.), a koja Odluka je objavljena u Službenom glasniku Dubrovačko-neretvanske županije broj: 3/2006 od 10. svibnja 2006. godine.
Odredbom članka 88. stavka 1. Zakona o lokalnoj i područnoj (regionalnoj) samoupravi (»Narodne novine«, broj 19/2013. – pročišćeni tekst), propisano je da povjerenik može donositi ili mijenjati opće akte jedinice lokalne, odnosno područne (regionalne) samouprave samo ako je to potrebno radi provedbe zakona ili drugih propisa ili usklađivanja sa zakonom ili drugim propisom.
Prema ocjeni ovoga Suda, izmjena općih akata jedinica od strane Povjerenika Vlade moguća je samo iznimno, i to ukoliko se radi o provedbi zakona ili usklađivanja sa zakonom ili drugim propisom.
U konkretnom slučaju nije se radilo o takvoj pravnoj situaciji u kojem slučaju bi iznimke za izmjenu općih akata bila nužna te da ih je zbog toga trebao donijeti Povjerenik Vlade. Naime, u Županiji je bio na snazi Prostorni plan Dubrovačko-neretvanske županije, objavljen u Službenom glasniku Dubrovačko-neretvanske županije, broj 6/03. i 3/05.
Isto tako nije bilo potrebno nikakvo usklađenje navedenog Prostornog plana Dubrovačko-neretvanske županije sa zakonom ili drugim propisom budući da je na temelju članka 45a Zakona o prostornom uređenju Uredbe o uređenju i zaštiti zaštićenog obalnog područja mora (»Narodne novine«, broj 128/04.), te suglasnosti Ministarstva zaštite okoliša, prostornog uređenja i graditeljstva, klasa: 350/02/04-04/196, urbroj: 531-06-05-5 od 14. ožujka 2005. izvršeno usklađenje Prostornog plana Dubrovačko-neretvanske županije s Uredbom o uređenju i zaštiti zaštićenog obalnog područja mora.
S obzirom na sve navedeno, prema ocjeni ovoga Suda, Povjerenik Vlade nije mogao donijeti Odluku o Izmjeni i dopuni Prostornog plana Dubrovačko-neretvanske županije budući da to nije bilo potrebno radi provedbe zakona ili drugog propisa ili usklađivanja sa zakonom ili drugim propisom.
Kako je navedena izmjena i dopuna Prostornog plana Dubrovačko-neretvanske županije donesena