 (https://eojn.nn.hr/SPIN/APPLICATION/IPN/DocumentManagement/DokumentPodaciFrm.aspx?id=374662; pristup: 18. ožujka 2015.), glasila su:
Naručitelj: Ministarstvo pomorstva, prometa i infrastrukture Broj objave: 2013-S 01K-0083910 Predmet koncesije: Upravljanje i održavanje hrvatskih autocesta Vrsta objave: Obavijest o namjeri davanja koncesije Vrsta koncesije: javne usluge proc. vrijed. veće od 5.000.000 EUR (bez PDV-a) CPV: 63712200-5 – Usluge upravljanja autocestama Vrsta postupka: Pregovarački s prethodnom objavom Proc. vrijednost: 22.510.000.000,00 Rok za dostavu ponuda: 16. 12. 2013. 12:00 Datum objave: 7.10. 2013. Datum slanja: 4.10. 2013. Izvor: Narodne novine
Sukladno navedenom roku za dostavu ponuda, međunarodni natječaj za odabir koncesionara od 7. listopada 2013. zaključen je 16. prosinca 2013.
2) Uređenje javnih cesta u Zakonu o cestama
13. Sukladno Zakonu o cestama, javne ceste su javno dobro u općoj uporabi u vlasništvu Republike Hrvatske (članak 3. stavak 1. Zakona o cestama). Svatko se može slobodno koristiti javnim cestama na način i pod uvjetima određenim Zakonom o cestama i drugim propisima (članak 2. stavak 1. točka 1. Zakona o cestama). Javne ceste se, ovisno o njihovom društvenom, prometnom i gospodarskom značenju, razvrstavaju u jednu od sljedećih četiriju skupina: 1) autoceste; 2) državne ceste; 3) županijske ceste, i 4) lokalne ceste, pri čemu »autoceste i državne ceste čine jedinstvenu prometnu cjelinu i tehničko-tehnološko jedinstvo cestovne mreže« (članak 2. stavak 1. točka 1. i članak 6. Zakona o cestama).
Autoceste su »javne ceste s tehničkim karakteristikama autoceste određenim propisima kojima se uređuje sigurnost prometa na cestama, koje imaju funkciju povezivanja Republike Hrvatske u europski prometni sustav, ostvarivanja kontinuiteta E-ceste (međunarodnim i međudržavnim sporazumima određena kao europska cesta), prometnog povezivanja regija Republike Hrvatske, omogućavanja tranzitnog prometa, a koje su razvrstane kao autoceste sukladno ovom Zakonu« (članak 2. stavak 1. točka 2. Zakona o cestama).
Državne ceste su »javne ceste koje imaju funkciju povezivanja Republike Hrvatske u europski prometni sustav, ostvarivanja kontinuiteta E-ceste prometnog povezivanja regija Republike Hrvatske, prometnog povezivanja sjedišta županija međusobno, povezivanja sjedišta županija s većim regionalnim sjedištima susjednih država (gradovi veći od 100.000 stanovnika), omogućavanja tranzitnog prometa, koje čine cestovnu okosnicu velikih otoka i kojima se ostvaruje kontinuitet državnih cesta kroz gradove, a koje su razvrstane kao državne ceste sukladno ovom Zakonu« (članak 2. stavak 1. točka 3. Zakona o cestama).
Županijske ceste su »javne ceste koje povezuju sjedišta županija s gradovima i općinskim sjedištima, koje povezuju sjedišta gradova i općina međusobno, preko kojih se ostvaruje veza grada ili gradskih dijelova s državnim cestama, a koje su razvrstane kao županijske ceste sukladno ovom Zakonu« (članak 2. stavak 1. točka 4. Zakona o cestama).
Lokalne ceste su »javne ceste koje povezuju sjedište grada, odnosno općine s naseljima s više od 50 stanovnika unutar grada ili općine, ceste u urbanom području koje povezuju gradske četvrti sa županijskim cestama, ceste koje povezuju susjedne gradske četvrti međusobno, a koje su razvrstane kao lokalne ceste sukladno ovom Zakonu« (članak 2. stavak 1. točka 5. Zakona o cestama).
13.1. Za razliku od javnih cesta, nerazvrstane ceste su »ceste koje se koriste za promet vozilima, koje svatko može slobodno koristiti na način i pod uvjetima određenim ovim Zakonom i drugim propisima, a koje nisu razvrstane kao javne ceste u smislu ovoga Zakona« (članak 2. stavak 1. točka 6. Zakona o cestama).
14. Prema Odluci o razvrstavanju javnih cesta (»Narodne novine« broj 94/14.), mreža javnih cesta u Republici Hrvatskoj ukupne je duljine 27.030,20 km. Tu mrežu ukupne prometne dužine izgrađenosti čine:
1) autoceste: 1.419,5 km
2) državne ceste: 6.885,7 km
3) županijske ceste: 9.646,9 km
4)