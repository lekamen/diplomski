 učinak za Agenciju za plaćanja, Agencija za plaćanja će raskinuti IPARD Ugovor, ukoliko utvrđena nepravilnost prelazi iznos od 50% ukupne vrijednosti projekta i od korisnika se Odlukom o povratu sredstava traži povrat cjelokupnog iznosa isplaćenih sredstava potpore, ukoliko utvrđena nepravilnost ujedno predstavlja i sumnju na prijevaru te ukoliko korisnik odluči otkazati IPARD Ugovor i izvršiti povrat sredstava.«
Članak 7.
Članak 41. mijenja se i glasi:
»(1) U slučaju kada utvrđena nepravilnost prije isplate ne prelazi iznos od 50% ukupne vrijednosti projekta, Agencija za plaćanja će odbiti iznos nepravilnog iznosa od Zahtjeva za isplatu i izdati Odluku o isplati u kojoj će ukupan iznos biti umanjen za iznos nepravilnog iznosa.
(2) U slučaju kada je nepravilnost utvrđena nakon konačne isplate, Agencija za plaćanja će izdati Odluku o povratu sredstava i to:
a) u slučaju utvrđenih pojedinih nepravilno isplaćenih izdataka, odnosno kada utvrđena nepravilnost ne prelazi iznos od 50% ukupne vrijednosti projekta, Odlukom o povratu sredstava Agencija za plaćanja će zahtijevati od korisnika povrat djelomično utvrđenog nepravilnog iznosa,
b) ukoliko utvrđena nepravilnost prelazi iznos od 50% ukupne vrijednosti projekta, Agencija za plaćanja će zahtijevati od korisnika povrat ukupno isplaćenih sredstava potpore,
c) ukoliko korisnik nije ispravio utvrđenu nepravilnost sukladno Izvještaju Odjela za kontrolu mjera strukturne potpore, Odlukom o povratu sredstava Agencija za plaćanja će zahtijevati od korisnika povrat ukupno isplaćenih sredstava potpore,
d) ukoliko utvrđena nepravilnost ujedno predstavlja sumnju na prijevaru, Odlukom o povratu sredstava Agencija za plaćanja će zahtijevati od korisnika povrat ukupno isplaćenih sredstava potpore.«
Članak 8.
Članak 42. mijenja se i glasi:
»U slučajevima kada je nepravilnost utvrđena nakon konačne isplate, a koja nije predviđena člankom 41. ovoga Pravilnika, Agencija za plaćanja može izdati Odluku o povratu sredstava za cjelokupno isplaćeni iznos potpore.«
Članak 9.
Članak 46. mijenja se i glasi:
»Kada su sredstva potpore isplaćena korisniku, a utvrđena je administrativna greška – pretplata/kriva isplata ili bilo koje druga administrativna greška učinjena od strane Agencije za plaćanja prilikom provedbe IPARD programa, Agencija za plaćanja će korisniku izdati Odluku o povratu sredstava u slučaju utvrđene administrativne greške kojom će od korisnika zatražiti povrat utvrđenog nepravilnog iznosa.«
Članak 10.
U članku 47. riječi: »Odluci o naknadi štete« brišu se.
Članak 11.
Članak 48. mijenja se i glasi:
»(1) Korisnik kojemu je izdana Odluka o povratu sredstava sukladno članku 41. stavku 2. točkama b), c) i d) ovoga Pravilnika ili Izjava o raskidu ugovora sukladno članku 40., stavku 1. točki a) ovoga Pravilnika zbog utvrđenih nepravilnosti, nalazit će se na »crnoj listi« Agencije za plaćanja.
(2) Na »crnoj listi« nalazit će se i korisnik kojemu je izdana Odluka o povratu sredstava sukladno članku 41. stavku 2. točka a) ovoga Pravilnika ukoliko ne vrati sredstva u roku naznačenom u Odluci o povratu sredstava.
(3) Korisnik će se nalaziti na »crnoj listi« od dana izdavanja Odluke o povratu sredstava pa sve do isteka roka od jedne (1) godine od dana povrata duga u cijelosti.
(4) U slučaju izdavanja Izjave o raskidu ugovora zbog utvrđenih nepravilnosti/sumnje na prijevaru korisnik će biti na »crnoj listi« od dana izdavanja Izjave o raskidu ugovora do isteka roka od jedne (1) godine.
(5) »Crna lista«, na kojoj će se nalaziti korisnici zbog razloga navedenih u stavku 1. i 2. ovoga članka, objavljivat će se na oglasnoj ploči i službenim web-stranicama Agencije za plaćanja (www.apprrr.hr).
(6) Korisnik koji se bude nalazio na »crnoj listi« gubi pravo na ostvarivanje prava na nacionalne potpore ili potpore iz EU fondova u roku naznačenom u stavku 3. i 4. ovog članka.«
Članak 12.
Danom stupanja na snagu ovoga Pravilnika prestaju važiti odredbe Pravilnika o izmjenama Pravilnika o provedbi Mjere 302