 nagnutim terenima (nagib 16%-26%) i strminama (nagib >26%) odobrava se veći iznos potpore.
Članak 10.
(1) Broj projekata odobrenih pojedinom Korisniku u istoj godini nije ograničen, međutim u okviru jedne financijske godine ne može se istom Korisniku odobriti potpora u iznosu većem od EUR 750.000 u okviru mjere Restrukturiranje.
(2) Za preračunavanje iznosa u stavcima 1., 2. i 3. članka 9. ovoga Pravilnika i iznosa iz stavka 1. ovoga članka u kunama koristi se tečaj sukladno članku 30. Delegirane Uredbe Komisije (EU) br. 907/2014.
(3) Za preračunavanje iznosa u stavku 4. članka 9. ovoga Pravilnika u kunama koristi se mjesečni tečaj Europske središnje banke za mjesec u kojem se podnosi natječajna prijava, link:
http://sdw.ecb.europa.eu/quickview.do?SERIES_KEY=120.EXR.M.HRK.EUR.SP00.A
V. DOZVOLJENE AKTIVNOSTI I TROŠKOVI
Članak 11.
(1) Dozvoljene aktivnosti za mjeru Restrukturiranje su:
A. ulaganja vezana uz zamjenu sorte/sorata i premještanje vinograda:
– aktivnosti vezane za restrukturiranje vinograda – krčenje zemljišta, uklanjanje stupova, žica, kolaca, sakupljanje i prijevoz dijelova vinove loze, korijenja i drugih biljnih ostataka,
– aktivnosti vezane za pripremu tla novog (restrukturiranog) vinograda – analize tla, čišćenje tla od kamenja, rigolanje, duboko oranje, oranje, tanjuranje i ripanje, usitnjavanje kamenitog sloja tla, planiranje/ravnanje tla za vinograd, dezinfekcija, organska i mineralna gnojidba,
– aktivnosti vezane za sadnju ili cijepljenje novog (restrukturiranog) vinograda – planiranje sadnje, sadnja cijepova/sadnica vinove loze (uključuje rad, materijale i druge ulazne troškove), cijepljenje i/ili nacjepljivanje, postavljanje i izmjena armature (potporne strukture) novog (restrukturiranog) vinograda, kupnju materijala (oprema za fiksaciju, stupovi, cijepovi ili sadnice podloge vinove loze, čelične žice, željezne žice, kuke, zatezači i sl.),
B. ulaganja prihvatljiva u okviru poboljšanja vinogradarskih tehnika upravljanja vinogradom (uz promjenu sorte ili uz zadržavanje iste sorte):
– aktivnost promjene gustoće sklopa vinograda – promjena međurednog razmaka i/ili razmaka unutar reda kako bi se izbjegla preopterećenost pojedinih trsova ili povećala iskorištenost proizvodne površine ili omogućio pristup mehanizaciji i sl.
– aktivnosti promjene potporne strukture kako bi se povećala lisna površina, prihvatljiva aktivnost može biti i promjena postojeće potporne strukture, dodavanjem najmanje jedne žice,
– aktivnosti vezane uz promjenu nagiba/razine vinograda – promjene nagiba terena, ravnanje tla i transformaciju i uspostavljanje vinograda koja omogućuje izravan pristup traktorom,
– aktivnosti vezane uz izgradnju antierozijskih sustava (drenaža) u vinogradu – kanali za odvodnju i/ili kolektori, podzemni odvodi,
– aktivnosti vezane za izgradnju terasa i zidova – terasiranje, uspostavljanje, rekonstrukcija terasa, sa ili bez suhozida, izgradnja ili rekonstrukcija zidova, uključujući i potrebne temelje,
– aktivnosti povezane s tehničkim instalacijama u novom (restrukturiranom) vinogradu –
– aktivnosti vezane za uvođenje ili poboljšanje sustava navodnjavanja.
(2) Sve aktivnosti vezane uz ulaganja prihvatljiva u okviru poboljšanja vinogradarskih tehnika upravljanja vinogradom moraju biti izvođene u skladu s Pravilnikom o jednostavnim građevinama i radovima (»Narodne novine«, br. 79/2014 i 41/2015).
(3) Sve aktivnosti koje su započete prije zaprimanja Odluke o odobrenju projekta neće se sufinancirati.
(4) Iznimno, od odredbe stavka 3. ovoga članka izuzete su aktivnosti naručivanja sadnog materijala.
(5) Sadni materijal, svih kategorija, koji se koristi u okviru mjere Restrukturiranje, mora biti proizveden i označen sukladno Pravilniku o stavljanju na tržište materijala za vegetativno umnažanje loze (»Narodne novine«, br. 133/2006, 67/2010, 30/2011 i 77/2013), a sorte vinove loze moraju biti uvrštene u preporučene sorte za pojedinu podregiju sukladno Pravilniku o Nacionalnoj listi priznatih kultivara vinove loze