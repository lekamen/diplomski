24 04.03.2015 Pravilnik o izmjenama i dopunama Pravilnika o stjecanju statusa povlaštenog proizvođača električne energije
MINISTARSTVO GOSPODARSTVA
504
Na temelju članka 11. stavka 2. Zakona o tržištu električne energije (»Narodne novine«, broj 22/2013) ministar gospodarstva donosi
PRAVILNIK
O IZMJENAMA I DOPUNAMA PRAVILNIKA O STJECANJU STATUSA POVLAŠTENOG PROIZVOĐAČA ELEKTRIČNE ENERGIJE
Članak 1.
U Pravilniku o stjecanju statusa povlaštenog proizvođača električne energije (»Narodne novine«, broj 132/13, 81/14 i 93/14) u članku 7. dodaju se stavci 2. i 3. koji glase:
»(2) Rok važenja prethodnog rješenja može se, na zahtjev nositelja projekta, produžiti jednom, za još 12 mjeseci ukoliko se Agenciji, prije isteka roka važenja prethodnog rješenja dostavi javnobilježnički ovjerena izjava nositelja projekta da je u gradnju proizvodnog postrojenja utrošeno najmanje 50% planiranih investicijskih troškova.
(3) Uz izjavu iz stavka 2. ovoga članka, nositelj projekta dužan je Agenciji dostaviti i analizu opravdanosti izgradnje proizvodnog postrojenja, na temelju kojega je izdano energetsko odobrenje.«
Dosadašnji stavci 2. i 3. koji postaju stavci 4. i 5. mijenjaju se i glase:
»(4) Nositelj projekta dužan je u rokovima iz stavaka 1. i 2. ovoga članka od dana pravomoćnosti prethodnog rješenja podnijeti zahtjev Agenciji za izdavanjem rješenja.
(5) Ukoliko nositelj projekta u rokovima iz važenja prethodnog rješenja ne ishodi rješenje, ugovor o otkupu električne energije sklopljen s operatorom tržišta se raskida.«
Članak 2.
U članku 9. stavku 2. riječi: »članku 13.« zamjenjuju se riječima: »članku 12.«.
Članak 3.
Iza članka 9. dodaje se novi članak 9.a koji glasi:
»Članak 9.a
(1) Iznimno od članka 9. ovoga Pravilnika, u slučaju proizvodnje električne energije iz hidroelektrane instalirane snage veće od 10 MW, nositelj projekta, koji je izgradio proizvodno postrojenje sukladno uvjetima propisanim odredbama ovoga Pravilnika, odnosno proizvođač čije proizvodno postrojenje zadovoljava uvjete propisane odredbama ovoga Pravilnika, podnosi Agenciji zahtjev za izdavanje rješenja, na obrascu zahtjeva za izdavanje rješenja koji je Prilog 2.a ovoga Pravilnika i njegov je sastavni dio.
(2) Za proizvodnju električne energije iz hidroelektrane iz stavka 1. ovoga članka Agencija ne izdaje prethodno rješenje.
(3) Uz zahtjev za izdavanje rješenja prilažu se original ili ovjerene kopije sljedećih dokumenata:
1. uporabna dozvola za proizvodno postrojenje ili drugi odgovarajući akt kojim se dozvoljava uporaba proizvodnog postrojenja,
2. ugovor o korištenju mreže za proizvodno postrojenje,
3. tehnički opis izgrađenog proizvodnog postrojenja,
4. elektroenergetska suglasnost za proizvodno postrojenje odnosno elektroenergetske suglasnosti za sva obračunska mjerna mjesta proizvodnog postrojenja,
5. godišnji plan proizvodnje izrađen sukladno članku 12. ovoga Pravilnika,
6. dokaz o datumu izgradnje i početku rada proizvodnog postrojenja,
7. potvrda porezne uprave o plaćanju svih dospjelih poreznih obveza i obveza za mirovinsko i zdravstveno osiguranje i druga javna davanja,
8. javnobilježnički ovjerenu izjavu o nekažnjavanju koju daje fizička osoba za sebe, odnosno odgovorna osoba podnositelja zahtjeva za sebe i za pravnu osobu koju je ovlašten zastupati, iz koje je vidljivo da protiv davatelja izjave nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikivanje protuzakonito dobivenog novca,
9. dokaz o uplati naknade za izdavanje rješenja.
(4) Tehnički opis iz stavka 3. točke 3. ovoga članka i godišnji plan proizvodnje iz stavka 3. točke 5. ovoga članka dostavljaju se Agenciji i u elektroničkom obliku.
(5) U