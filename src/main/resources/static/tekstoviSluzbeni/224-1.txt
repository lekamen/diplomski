 pismenosti potrošača za 2015. godinu (u daljnjem tekstu: Akcijski plan) kojim su točno definirane mjere i aktivnosti svih dionika, rok za provedbu i trenutni status mjera koje se provode, pokazatelji uspješnosti te izvori financiranja. Nacionalni strateški okvir financijske pismenosti kao i Akcijski plan usmjereni su na poticanje svih dionika financijskog obrazovanja na zajedničko djelovanje prema razumijevanju zajedničkog cilja i predanosti za njegovo postizanje.
Svi dionici provedbe Akcijskog plana izvijestit će jednom godišnje Ministarstvo financija o provedenim aktivnostima za proteklo izvještajno razdoblje kao i o projekcijama aktivnosti za naredno izvještajno razdoblje.
Ministarstvo financija će osnovati Operativnu radnu grupu za praćenje provedbe mjera i aktivnosti (u daljnjem tekstu: Operativna radna grupa) definiranih Akcijskim planom i to u roku mjesec dana od donošenja Nacionalnog strateškog okvira financijske pismenosti potrošača. Radni sastanci održavat će se svaka tri mjeseca, a na kojima će se raspravljati o provedbenim aktivnostima te ostalim pitanjima relevantinim za financijsku pismenosti. Ministar financija će imenovati članove Operativne radne grupe, a Ministarstvo financija će koordinirati njezin rad. Svi dionici provedbe Akcijskog plana izvijestit će jednom godišnje Ministarstvo financija o provedenim aktivnostima za 2015. godinu kao i o projekcijama za 2016. godinu. Također, Ministarstvo financija, kao koordinator svih aktivnosti u području financijske pismenosti, jednom godišnje izradit će objedinjeno izvješće o provedbi Akcijskog plana za proteklo jednogodišnje razdoblje i projekcijama planiranih aktivnosti za naredno izvještajno razdoblje i o istome izvijestiti Vladu Republike Hrvatske.
Akcijski plan izrađen kao »živi dokument« podložan je prilagodbama i eventualnim budućim promjenama u društvu. Također, praćenje Akcijskog plana Ministarstvu financija i nositeljima provedbe će omogućiti identifikaciju onoga što je uspješno u provođenju financijske pismenosti, identifikaciju ciljnih skupina koje imaju koristi od financijske pismenosti, koji su dodatni izvori potrebni te identifikaciju potencijalnih propusta i aktivnosti za njihovo otklanjanje.
Kao jedna od mjera, odnosno aktivnosti Akcijskog plana jest i provedba nacionalnog istraživanja financijske pismenosti u Republici Hrvatskoj koje će se provesti temeljem revidirane ankete OECD-a, a u cilju utvrđivanja početne razine financijske pismenosti u Republici Hrvatskoj kao i stvaranja podloge i uputa za određivanje novih programa financijskog obrazovanja.
SADRŽAJ AKCIJSKOG PLANA
Akcijski plan sadrži prikaz identificiranih mjera i aktivnosti u podizanju razine financijske pismenosti građana Republike Hrvatske. Mjere su definirane prema nositeljima, odnosno dionicima u provođenju financijskog obrazovanja definiranim Nacionalnim strateškim okvirom financijske pismenosti. Uz mjere, navedene su i aktivnosti svih dionika, rok unutar kojeg će se iste provoditi, izvori financiranja te pokazatelji uspješnosti.
NACIONALNI OKVIR
Ministarstvo financija kao nositelj financijske pismenosti u Republici Hrvatskoj izradilo je Akcijski plan temeljem Nacionalnog strateškog okvira financijske pismenosti potrošača. Tijelo nadležno za proces koordinacije i pripreme implementacije Akcijskog plana je Ministarstvo financija. Implementaciju navedenih mjera iz ovoga Akcijskog plana provodit će dionici zaduženi za provođenje financijskog obrazovanja svatko iz svoje nadležnosti, a sukladno Nacionalnom strateškom okviru financijske pismenosti potrošača.
R. BR. MJERA AKTIVNOST NOSITELJ/SUNOSITELJ ROK PROVEDBE (kvartal/kontinuirano) IZVORI FINANCIRANJA STATUS (planirano/provedeno/nije provedeno) POKAZATELJI USPJEŠNOSTI 1. Nacionalno istraživanje financijske pismenosti u Republici Hrvatskoj. Nacionalno istraživanje na temelju revidirane ankete OECD-a (reprezentativni uzorak, sve varijable). MFIN HANFA HNB I.-IV. kvartal MFIN – državni proračun HANFA, HNB – vlastita sredstva Planirano