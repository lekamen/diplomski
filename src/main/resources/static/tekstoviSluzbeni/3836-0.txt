46 18.05.2016 Obavijest o podnesenom zahtjevu za zaštitu naziva "Lička janjetina" oznaka zemljopisnog podrijetla
MINISTARSTVO POLJOPRIVREDE
1185
Ministarstvo poljoprivrede na temelju članka 88. stavka 9. Zakona o poljoprivredi (»Narodne novine« br. 30/2015, u daljnjem tekstu Zakon) objavljuje
OBAVIJEST
O PODNESENOM ZAHTJEVU ZA ZAŠTITU NAZIVA »LIČKA JANJETINA« OZNAKA ZEMLJOPISNOG PODRIJETLA
1. Ministarstvo poljoprivrede (u daljnjem tekstu: Ministarstvo) 23. veljače 2016. godine zaprimilo je Zahtjev za zaštitu naziva »Lička janjetina« oznakom zemljopisnog podrijetla od podnositelja zahtjeva Udruge uzgajivača ovaca »Lika«, Ante Starčevića 17, 53000 Gospić.
2. Svaka fizička ili pravna osoba koja ima pravni interes i koja ima sjedište ili prebivalište u Republici Hrvatskoj može u roku od dva mjeseca od datuma objave ove Obavijesti podnijeti prigovor na podneseni Zahtjev, sukladno članku 88. stavku 10. Zakona.
3. Sukladno članku 88. stavku 9. Zakona, nakon objave ove Obavijesti, na mrežnim stranicama Ministarstva (www.mps.hr) bit će objavljena Specifikacija proizvoda »Lička janjetina«.
4. Razlozi za ulaganje prigovora definirani su člankom 10. Uredbe (EU) br. 1151/2012 Europskog parlamenta i Vijeća o sustavima kvalitete za poljoprivredne i prehrambene proizvode.
Klasa: UP/I-310-26/16-01/19
Urbroj: 525-09/1340-16-3
Zagreb, 12. svibnja 2016.
Ministar prof. dr. sc. Davor Romić, v. r.
