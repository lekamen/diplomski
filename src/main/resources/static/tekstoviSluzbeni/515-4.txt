 od 22. prosinca 2010. koja odluka nije predmet ovog postupka.
Ista situacija je s tužiteljevim argumentom da je sporno rješenje od 23. studenoga 2012. protivno načelu nediskriminacije, s obzirom na to da nije jasno zašto tužitelj smatra da će se rješenje koje se odnosi na tužiteljevo kršenje obveza iz članka 47. stavka 9. ZEK-a na bilo koji način reflektirati na prava i obveze drugih operatora, obzirom da su ista propisana ZEK-om i Pravilnikom.
Glede tužbenog navoda o navodno nepravilno i nepotpuno utvrđenom činjeničnom stanju, zainteresirana osoba ističe da su sve pravno relevantne činjenice u konkretnom slučaju nesporne.
Zainteresirana osoba ističe kako je nesporno da je tužitelj operator javno dostupnih telefonskih usluga i da posjeduje potpunu bazu podataka o svojim pretplatnicima u svom javnom imeniku pretplatnika, i to kako nužne podatke iz članka 4. stavka 3. Pravilnika, tako i dodatne podatke iz članka 4. stavka 4. Pravilnika. Također je nesporno da tužitelj društvu Imenik d.o.o. kao operatoru univerzalne usluge pristupa krajnjih korisnika nije proslijedio postojeću bazu podataka, već nepotpune podatke (samo nužne podatke iz članka 4. stavka 3. Pravilnika), i to u neobrađenom obliku (tako da ne postoji broj ili poveznica koja jednoznačno definira određenu pravnu ili fizičku osobu). Tužitelj u tužbi također nije osporio niti činjenicu da zainteresiranoj osobi nije dostavio niti takve, nepotpune i neobrađene podatke o svim svojim pretplatnicima čiji podaci se nalaze u tužiteljevom javnom imeniku, a što je utvrđeno inspekcijskim nadzorom koji je rezultirao spornim rješenjem tuženika.
Glede tužiteljevog navoda da je opisano postupanje utemeljeno na ugovoru sklopljenom sa zainteresiranom osobom, samo se uzgred napominje da, čak i kada bi zainteresirana osoba doista iz bilo kojih razloga na temelju ugovora o dostavljanju podataka o pretplatnicima od 24. siječnja 2011. pristala da joj tužitelj umjesto potpunih i obrađenih podataka o pretplatnicima dostavlja nepotpunu i neobrađenu bazu podataka, takva ugovorna odredba ne bi oslobađala tužitelja obveze poštovanja odredbi ZEK-a i Pravilnika.
Obzirom da su činjenice nesporne, tuženikovo rješenje od 23. studenoga 2012. utemeljeno je na pravilno i potpuno utvrđenom činjeničnom stanju i uz pravilnu primjenu zakonskih i podzakonskih propisa koji su bili na snazi u vrijeme njegovog donošenja.
Stoga, predlaže odbiti tužbeni zahtjev kao neosnovan.
Radi ocjene zakonitosti osporavanog rješenja, Sud je izvršio uvid u spis tuženika i isprave priložene spisu, te je uzeo u obzir provedene dokaze i činjenice utvrđene u postupku donošenja osporavane odluke, kao i dokaze provedene u ovom upravnom sporu.
Sud je 12. veljače 2015. održao usmenu i javnu raspravu, te je time strankama, u skladu s odredbom članka 6. Zakona o upravnim sporovima (»Narodne novine« broj: 20/10., 143/12., 152/14.) dana mogućnost izjasniti se o zahtjevima i navodima drugih stranaka, te o svim pitanjima koja su predmet ovog upravnog spora.
Na održanoj raspravi tužitelj navodi kako ostaje kod tužbe i tužbenog zahtjeva. Ističe kako su zainteresiranoj osobi dostavljeni svi podaci koji su prema važećem zakonu i pravilniku bili obvezni dostaviti.
Tuženik ističe kako ostaje kod odgovora na tužbu i navoda osporenog rješenja. Navodi kako je inspekcijskim nadzorom utvrđeno da nisu dostavili sve podatke koje su po zakonu bili dužni dostaviti s time da isti nisu bili dostavljeni u standardnom formatu kako bi zainteresirana osoba mogla koristiti. Također ističe da je tužitelj trebao dostaviti sve podatke koje ima u svojim evidencijama i koje je koristio za svoje potrebe pa tako i podatke i o npr. funkciji korisnika i drugim opisnim podacima koje idu uz pretplatnički broj, odnosno sve podatke koji su propisani zakonom i pravilnikom.
Zainteresirana osoba ističe kako ostaje kod navoda odgovora na tužbu, te posebno ističe kako tužitelj tužbenim navodima niti ne osporava utvrđeno činjenično stanje već navodi razloge zbog čega nije bio