 potporu donijeti odluke iz stavka 2. ovoga članka.
(2) U slučaju iz stavka 1. ovoga članka Agencija za plaćanja će donijeti:
a) Odluku o prihvatljivosti Zahtjeva za potporu, ako korisnik ispunjava uvjete i kriterije propisane ovim Pravilnikom i natječajem.
b) Odluku o odbijanju, u slučaju:
1. neispunjavanja uvjeta i kriterija propisanih Pravilnikom i natječajem,
2. nepravovremeno podnesenih Zahtjeva za potporu
3. nepotpunih Zahtjeva za potporu
4. nepravovremenosti i/ili nepotpunosti odgovora na Zahtjev za obrazloženje/ispravak
5. ekonomske neodrživosti projekta
6. da je korisnik započeo s ulaganjem prije podnošenja Zahtjeva za potporu,
7. utvrđene nepravilnosti
8. da se utvrdi da su informacije dostavljene od strane korisnika ili ponuditelja lažne ili pogrešne
9. da se utvrdi da je ulaganje za koju je podnesen Zahtjev za potporu za financiranje unutar EPFRR-a, financirana drugim sredstvima proračuna EU.
10. sprječavanja posjeta ulaganju predstavnicima Agencije za plaćanja od strane korisnika
11. da se utvrdi da su uvjeti za stjecanje pogodnosti stvoreni umjetno i suprotno ciljevima sektorskog poljoprivrednog gospodarstva sukladno članku 60. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) br. 485/2008 (SL L 347, 20. 12. 2013) (u daljnjem tekstu: Uredba (EU) br. 1306/2013) ili
12. da se utvrdi prekoračenje najvećeg dozvoljenog iznosa javne potpore.
Članak 18.
(1) U slučaju da se nakon zaprimanja svih Zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja će, nakon završetka administrativne kontrole svih zaprimljenih zahtjeva za potporu, donijeti odluke kako je propisano stavkom 2. ovoga članka.
(2) U slučaju stavka 1. ovoga članka Agencija za plaćanja će donijeti:
a) Odluku o prihvatljivosti zahtjeva za potporu, ako korisnik ispunjava uvjete i kriterije propisane ovim Pravilnikom i natječajem
b) Odluku o odbijanju radi nedostatnosti raspoloživih sredstava s obzirom na rangiranje Zahtjeva za potporu sukladno članku 14. Pravilnika nakon obrade svih zahtjeva za potporu ili
c) Odluku o odbijanju sukladno razlozima navedenim u članku 17. stavku 2. podstavku 2. nakon obrade svakog pojedinog Zahtjeva za potporu.
Članak 19.
(1) Za sve korisnike kojima je izdana Odluka o prihvatljivosti, nakon administrativne kontrole postupka nabave i odabranih ponuda Agencija za plaćanja će donijeti:
a) Odluku o dodjeli sredstava, u slučaju ispunjavanja uvjeta i kriterija propisanih ovim Pravilnikom i natječajem ili
b) Odluku o odbijanju, u slučaju:
1. neispunjavanja uvjeta i kriterija propisanih Pravilnikom i natječajem,
2. nepravovremenosti i/ili nepotpunosti odgovora na Zahtjev za obrazloženje/ispravak,
3. da se utvrdi da je korisnik započeo s ulaganjem prije podnošenja Zahtjeva za potporu,
4. utvrđene nepravilnosti
5. da se utvrdi da su informacije dostavljene od strane korisnika ili ponuditelja lažne ili pogrešne
6. da se utvrdi da je ulaganje za koju je podnesen Zahtjev za potporu za financiranje unutar EPFRR-a, financirana drugim sredstvima proračuna EU.
7. da su cijene u dostavljenim ponudama namjerno uvećane
8. sprječavanja posjeta ulaganju predstavnicima Agencije za plaćanja od strane korisnika,
9. da se uvažavajući odredbe posebnih propisa koji uređuju postupak javne nabave, i ovog Pravilnika, utvrdi da dokumentacija iz provedenog postupka javne nabave nije dostavljena Agenciji za plaćanja i/ili nije prihvatljiva
10. da se utvrdi da su uvjeti za stjecanje pogodnosti stvoreni umjetno i suprotno ciljevima sektorskog poljoprivrednog gospodarstva sukladno članku 60. Uredbe (EU) br. 1306/2013 ili
11. da se utvrdi prekoračenje najvećeg dozvoljenog iznosa javne potpore.
(2) Odlukom iz stavka 1. podstavka 1. ovoga