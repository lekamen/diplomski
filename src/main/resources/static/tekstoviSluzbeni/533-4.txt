i ispitivanja ksenogeničnih lijekova.
(10) Ministarstvo će uskratiti davanje odobrenja za provođenje kliničkog ispitivanja za gensku terapiju ako postoji rizik mijenjanja genoma reproduktivnih stanica ispitanika.
(11) Ministarstvo će o nedostacima zahtjeva iz stavka 2. ovoga članka zaključkom izvijestiti podnositelja zahtjeva i zatražiti dopunu dokumentacije. Podnositelj zahtjeva može samo jednom izmijeniti sadržaj zahtjeva iz stavka 2. ovog članka.
(12) Ako podnositelj zahtjeva u roku od 5 dana od primitka zaključka ne dostavi dopunu dokumentacije ili pisano obrazloženje s navođenjem roka dostave dopune dokumentacije (elektroničkim putem ili telefaksom), Ministarstvo će donijeti rješenje kojim će odbiti zahtjev.
(13) Podnositelj zahtjeva obvezan je obavijestiti Ministarstvo o namjeri povlačenja predanog zahtjeva za odobrenje kliničkog/neprofitnog ispitivanja u najkraćem roku od donošenja te odluke. Obavijest dostavljenu elektroničkim putem ili telefaksom potrebno je u najkraćem roku dostaviti Ministarstvu i u pisanom obliku, sa kratkim obrazloženjem razloga povlačenja zahtjeva.
(14) U slučaju kada podnositelj zahtjeva ima namjeru ponovno predati na odobrenje zahtjev koji je prethodno povukao, obvezan je naznačiti na zahtjevu Ministarstvu i EU obrascu zahtjeva za provođenje kliničkog ispitivanja (EudraCT Clinical Trial Application Form, u daljnjem tekstu: CTA obrazac) da se radi o ponovljenom zahtjevu, u skladu sa Komunikacijama Europske komisije 2010/C 82/01 – Communication from the Commission — Detailed guidance on the request to the competent authorities for authorisation of a clinical trial on a medicinal product for human use, the notification of substantial amendments and the declaration of the end of the trial (CT-1).
Članak 15.
(1) Odobrenje za provođenje kliničkog ispitivanja, uključujući neprofitno kliničko ispitivanje, Ministarstvo daje, odnosno uskraćuje rješenjem protiv kojega nije dopuštena žalba, već se protiv tog rješenja može pokrenuti upravni spor.
(2) Ministarstvo dostavlja odobrenje za provođenje kliničkog ispitivanja podnositelju zahtjeva, Središnjem etičkom povjerenstvu, Agenciji, Hrvatskom zavodu za zdravstveno osiguranje i farmaceutskoj inspekciji Ministarstva.
Članak 16.
(1) U postupku podnošenja zahtjeva Ministarstvu za odobrenje provođenja kliničkog ispitivanja lijeka, uključujući neprofitno ispitivanje, te ishođenja mišljenja Središnjeg etičkog povjerenstva, potrebno je podnijeti sljedeću dokumentaciju:
1. zahtjev na hrvatskom jeziku, uz potpis odgovorne osobe podnositelja zahtjeva. Zahtjev mora sadržavati: oznaku plana ispitivanja, EudraCT broj ispitivanja, naziv ispitivanja, fazu ispitivanja, ime i adresu naručitelja ispitivanja, ime i adresu podnositelja zahtjeva te popis glavnih ispitivača i ustanova u kojima se kliničko ispitivanje planira provoditi kao i kratko obrazloženje podnošenja zahtjeva,
2. upute za ispitivača, za ispitivani lijek koji nema odobrenje za stavljanje u promet, izdane unutar godine dana,
3. sažetak opisa svojstava lijeka, za ispitivane lijekove koji imaju važeće odobrenje za stavljanje u promet,
4. životopis ispitivača iz kojeg će biti razvidno da udovoljava mjerilima iz članka 5. ovoga Pravilnika,
5. životopis motritelja iz kojeg će biti razvidno da udovoljava mjerilima iz članka 6. ovoga Pravilnika,
6. popis država u kojima je planirano provođenje istog kliničkog ispitivanja, te u kojima je u trenutku podnošenja zahtjeva za davanje odobrenja kliničkog ispitivanja isto ispitivanje odobreno ili odbijeno, uključujući i razloge odbijanja,
7. plan ispitivanja i eventualne izmjene i dopune potpisane od strane glavnog ispitivača,
8. primjerak test-liste ispitanika u elektroničkom obliku,
9. obrazac informiranog pristanka na hrvatskom jeziku i latiničnom pismu, te izvorni tekst,
10. sažetak znanstvenog mišljenja Europske agencije za lijekove vezano uz primjenu ispitivanog lijeka (ako je dostupno),
11. primjerak odluke Europske agencije za lijekove o planu pedijatrijskog