 nadležne za zapošljavanje (naziv prava, datum priznavanja prava, iznos koji se ostvaruje temeljem priznatog prava),
– radnje i aktivnosti koje su provedene sukladno profesionalnom planu u cilju zapošljavanja korisnika (naziv, vremensko razdoblje trajanja),
– radnje i aktivnosti u koje je korisnik uključen (naziv, datum početka),
– evidenciju o prihvaćenom zaposlenju,
– evidenciju o odbijenom zaposlenju, dokvalifikaciji ili prekvalifikaciji te razlog odbijanja korisnika.
(3) Služba nadležna za zapošljavanje po potrebi će na temelju individualnog plana za korisnika iz članka 2. ovog Pravilnika izvršiti reviziju profesionalnog plana te ga uskladiti s istim.
Članak 5.
Centar za socijalnu skrb i služba nadležna za zapošljavanje po potrebi će jedan od drugog zatražiti poduzimanje određenih radnji iz njihovih nadležnosti.
Korištenje i dostupnost podataka
Članak 6.
(1) Centar za socijalnu skrb i služba nadležna za zapošljavanje izdaju ovlaštenja i određuju razinu ovlasti za razmjenu i pristup podacima iz članka 3. i 4. ovog Pravilnika.
(2) Radnici centra za socijalnu skrb i službe nadležne za zapošljavanje, kojima su na bilo koji način dostupni podaci iz članka 3. i 4. ovog Pravilnika, dužni su navedene podatke čuvati kao profesionalnu tajnu.
(3) Podaci iz članka 3. i 4. ovog Pravilnika su dostupni u aktivnom obliku još godinu dana nakon što je prestalo bilo koje pravo.
Povjerenstvo
Članak 7.
(1) Za područje svake jedinice područne (regionalne) samouprave, odnosno za Grad Zagreb, osniva se povjerenstvo.
(2) Povjerenstvo iz stavka 1. ovog članka čine predstavnici svih centara za socijalnu skrb s područja jedinice područne (regionalne) samouprave, odnosno predstavnici Centra za socijalnu skrb Grada Zagreba te predstavnik službe nadležne za zapošljavanje.
(3) Zadaća povjerenstva je analiza stanja i predlaganje mjera za poboljšanje suradnje s organizacijama civilnog društva, jedinicama lokalne i područne (regionalne) samouprave, poslodavcima i udrugama poslodavaca, drugim pružateljima usluga, odnosno svim dionicima koji svojim djelovanjem doprinose socijalnom uključivanju korisnika, radi pružanja učinkovitih usluga korisnicima iz članka 2. ovog Pravilnika.
(4) Povjerenstvo iz stavka 1. ovog članka dužno je sastajati se najmanje jednom u svaka tri mjeseca, a po potrebi i češće.
(5) Povjerenstvo je dužno savjetu za socijalnu skrb u jedinici područne (regionalne) samouprave, odnosno savjetu za socijalnu skrb Grada Zagreba dostaviti godišnje izvješće do 31. siječnja tekuće godine za prethodnu godinu.
Članak 8.
Ovaj pravilnik stupa na snagu osmog dana od dana objave u »Narodnim novinama«.
Klasa: 011-02/15-04/16
Urbroj: 519-03-1-1/1-15-1
Zagreb, 5. lipnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r
