sigurnosne analize na završetku razgradnje nuklearnog postrojenja iz točke a) stavka 1. ovog članka treba sadržavati:
a) opis postrojenja;
b) ciljeve razgradnje;
c) kriterije provjere;
d) djelatnosti razgradnje;
e) opis SSK, zgrada ili neočišćenih područja;
f) konačno radiološko stanje;
g) otpuštanje iz regulatornog nadzora;
h) otpad;
i) doze osoblja;
j) opis događaja tijekom razgradnje;
k) opis naučenih lekcija tijekom razgradnje.
(3) Zavod treba odobriti dokumentaciju iz točke a) do b) stavka 1. ovog članka kao dio procedura za izdavanje odobrenja za završetak razgradnje nuklearnog postrojenja.
VI. PRIJELAZNE I ZAVRŠNE ODREDBE
Članak 59.
Stupanjem na snagu ovog Pravilnika prestaje važiti Pravilnik o obavljanju nuklearne djelatnosti (»Narodne novine«. br. 74/06) i Pravilnik o uvjetima nuklearne sigurnosti i zaštite za smještaj, projektiranje, gradnju, uporabu i razgradnju objekta u kojem se obavlja nuklearna djelatnost (»Narodne novine«, br. 71/08).
Članak 60.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/16-02/1
Urbroj: 542-01-16-2
Zagreb, 12. travnja 2016.
Ravnatelj mr. sc. Saša Medaković, v. r.
PRILOG 1.
PROJEKTNE OSNOVE NUKLEARNE ELEKTRANE
1. OSNOVNE PROJEKTNE OSNOVE
1.1 Projektne osnove nuklearne elektrane
(1) S obzirom na pogon nuklearne elektrane, rizici za stanovništvo bit će usporedivi ili manji od onih stvorenih proizvodnjom električne energije iz drugih izvora.
(2) Projekt nuklearne elektrane treba ograničiti učestalost oštećenja jezgre na manje od 10-6 godišnje i učestalost velikog otpuštanja radioaktivnih tvari iz elektrana na manje od 10-7 godišnje.
(3) Projektne osnove trebaju utvrditi potrebne sposobnosti nuklearne elektrane kako bi izdržala sva stanja postrojenja u skladu sa zahtjevima zaštite od ionizirajućeg zračenja. Projektne osnove uključuju:
a) normalne uvjete pogona;
b) uvjete u okviru pretpostavljenog inicijalnog događaja i projektom predviđenih događaja i nesreća koje su posljedica pretpostavljenih inicijalnih događaja i njihovih kombinacija;
c) SSK sigurnosnu klasifikaciju;
d) važne pretpostavke i odabrane analitičke metode.
1.2 Sigurnosne analize
Osim uvjeta navedenih u članku 18. ovog Pravilnika, sigurnosne analize trebaju uzeti u obzir:
a) najnepovoljniji jednostruki kvar sigurnosno-tehničke opreme gdje se slučajevi kvara pasivne komponente ne uzimaju u obzir ukoliko se može dokazati da je takav kvar vrlo malo vjerojatan te da događaj pod analizom ne ugrožava predviđenu sigurnosnu funkciju komponente;
b) razdoblje od 30 minuta dostupno operateru od prijema prve karakteristične informacije o događaju do vremena kada je potrebna prva mjera za sprječavanje ili ublažavanje posljedica događaja;
c) početni i granični uvjeti za analizirane scenarije izabrane na konzervativan način;
d) operativnost sustava nevezanog za sigurnost, uključujući vanjsko napajanje, samo u uvjetima gdje takvi sustavi dodatno pogoršavaju posljedice događaja;
e) pretpostavka najnepovoljnije izvedbe sigurnosnog sustava za dani inicijalni događaj;
f) bilo koje i sve potencijalne kvarove koji mogu nastati zbog pretpostavljenog inicijalnog događaja;
g) u svrhu postizanja i održavanja stanja sigurno ugašenim, samo one SSK klasificirane prema potpoglavlju 2.1 ovog Priloga;
h) kao dodatne otežavajuće okolnosti, u svim stanjima postrojenja i pod svim projektnim događajima, blokiranje kontrolne šipke s najvišom vrijednosti reaktivnosti u potpunosti udaljenom položaju i ukupni gubitak vanjskog napajanja.
1.3 Tehničko prihvaćanje
Projektom je potrebno navesti, kao minimum:
a) radiološke i druge tehnički prihvaćene kriterije za klasifikaciju pretpostavljenih inicijalnih događaja u različitim pogonskim uvjetima nuklearne elektrane (uglavnom: stanja postrojenja, projektom predviđeni pogonski događaji, dodatni pretpostavljeni kvarovi, teške nesreće). Pretpostavljeni inicijalni događaji s većom vjerojatnošću pojave imaju zanemarive ili nikakve radiološke posljedice, dok događaji koji mogu