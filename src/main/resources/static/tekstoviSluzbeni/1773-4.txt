 gospodarskom položaju koji mu omogućuje da se u značajnoj mjeri ponaša neovisno o konkurenciji, korisnicima usluga i potrošačima. Upućuje na dokument Analize tržišta. Također navodi da je tuženik rok odredio upravo u skladu sa Zakonom o financijskom poslovanju i predstečajnoj nagodbi dok tim Zakonom niti bilo kojim drugim odredbama istog Zakona kao i bilo kojeg drugog važećeg propisa nisu propisani rokovi za prisilnu naplatu potraživanja. Ističe da je obrazloženje opravdano imajući u vidu činjenicu da »usluga najma korisničke linije (kao dopunska usluga regulirana kroz predmetnu analizu – Tržište pristupa javnoj komunikacijskoj mreži na fiksnoj lokaciji za privatne i poslovne korisnike)« omogućava ostalim operatorima na veleprodajnoj razini najam korisničke linije i daljnju prodaju iste na maloprodajnoj razini te kao takva predstavlja dopunsku uslugu usluzi odabira i predodabira operatora za profil »svi pozivi«. Stoga s obzirom da je u rješenju tuženika od 3. studenoga 2010. navedeno tržište završavanja (terminacije) poziva u određenu javnu komunikacijsku mrežu na fiksnoj lokaciji, evidentno je kako rok određen za privremenu obustavu pružanja dopunske usluge, ne može biti drugačiji (kraći) od roka za privremenu obustavu osnovne usluge. Predlaže da se tužbeni zahtjev odbije.
Zainteresirane osobe VIPnet d.o.o. Zagreb, Metronet telekomunikacije d.d. Zagreb, H1 Telekom d.d. Split u ostavljenom im roku nisu ovom Sudu dostavile odgovor na tužbu tužitelja.
Zainteresirana osoba VIPnet d.o.o. na raspravi navodi da HAKOM ima pravo poduzimati mjere u cilju zaštite tržišnog natjecanja te je u svim do sada analiziranim tržištima određen isti rok za privremenu obustavu pružanja usluga. Predlaže tužbeni zahtjev odbiti.
Zainteresirana osoba H1 Telekom d.d. na raspravi navodi da se u potpunosti slaže s obrazloženjem tuženika te smatra da tuženik ima zakonsko ovlaštenje i obvezu da liberalizira i regulira specifično tržište elektroničkih komunikacija. Rok određen osporenim rješenjem nije suprotan Zakonu o financijskom poslovanju i predstečajnoj nagodbi jer se ne odnosi na rok plaćanja. Predlaže tužbeni zahtjev odbiti.
Tužbeni zahtjev nije osnovan.
U ovom upravnom sporu Sud je održao javnu raspravu 14. srpnja 2015. u nazočnosti opunomoćenice tužitelja, opunomoćenika tuženika, opunomoćenika zainteresiranih stranaka VIPnet d.d. i H1 Telekom d.d. a u odsutnosti ostalih uredno obaviještenih zainteresiranih stranaka. Strankama je omogućeno izjasniti se o zahtjevima i navodima druge stranke te o svim činjenicama i pravnim pitanjima koja su predmet upravnog spora.
U dokaznom postupku Sud je izvršio uvid u predmetni spis kao i u ovosudni spis broj: Us-7871/11 te utvrdio da je presudom ovog Suda pod istim brojem od 30. kolovoza 2012. uvažena tužba tužitelja te poništeno rješenje tuženika, klasa: UP/I-344-01/10-01/456, urbroj: 376-11/JB2-11-45 od 8. lipnja 2011. kojim je ispravljena pogreška u pisanju u odluci tuženog tijela, klasa: UP/I-344-01/10-01/456, urbroj: 376-11-10-25 (ispravno urbroj: 376-11-11-25) i pripadajućem dokumentu »Analiza tržišta pristupa javnoj komunikacijskoj mreži na fiksnoj lokaciji za privatne i poslovne korisnike« budući da je Sud u tom predmetu utvrdio da se ne radi o ispravljanju pogreške kakvu ima u vidu odredba članka 104. Zakona o općem upravnom postupku (»Narodne novine«, broj 47/09.).
Slijedom navedenog tuženik je, imajući u vidu naprijed navedenu presudu Suda, proveo upravni postupak te donio osporeno rješenje kojim je tužitelju odredio privremenu obustavu pružanja usluge koje su predmet standardne ponude tužitelja za uslugu najma korisničke linije tek ukoliko operator korisnik ne podmiri bilo koji dugovani nesporni račun za usluge u roku od 60 dana od zaprimanja pisane opomene i to u okviru regulatorne obveze transparentnosti određene u dokumentu »Analiza tržišta pristupa javnoj komunikacijskoj mreži na fiksnoj lokaciji za privatne i poslovne korisnike«.
Prema odredbi članka 5. stavak 1. Zakona o elektroničkim