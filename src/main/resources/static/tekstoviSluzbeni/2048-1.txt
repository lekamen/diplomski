 iznos nagrade s osnove vrijednosti unovčene stečajne mase.
(5) Odluku o dodatnoj nagradi donosi sud uz prethodnu suglasnost odbora vjerovnika, ako je osnovan.
Posebna nagrada
Članak 9.
(1) Sud može odrediti posebnu nagradu stečajnom upravitelju ako ispita više od 500 tražbina vjerovnika.
(2) U slučaju iz stavka 1. ovoga članka, posebna nagrada obračunava se u iznosu do 100,00 kuna za svaku sljedeću ispitanu tražbinu.
Promjena stečajnoga upravitelja
Članak 10.
Ako do promjene stečajnoga upravitelja dođe bez njegove odgovornosti, sud razriješenom stečajnom upravitelju može odrediti nagradu razmjerno obavljenim poslovima u stečajnom postupku.
Stečajni plan
Članak 11.
(1) Ako je stečajni postupak zaključen nakon prihvaćanja stečajnoga plana, nagrada stečajnom upravitelju se određuje prema tablici iz članka 7. ove Uredbe.
(2) Ako je u slučaju iz stavka 1. ovoga članka stečajni plan prihvaćen u roku od šest mjeseci od održanoga izvještajnog ročišta, nagrada stečajnom upravitelju uvećat će se za 20%.
(3) Osnovica za obračun nagrade iz stavka 1. ovoga članka je procijenjena vrijednost imovine stečajnoga dužnika prema popisu stečajnoga upravitelja i stanju poslovnih knjiga.
Nadzor nad provedbom stečajnoga plana
Članak 12.
(1) Za nadzor nad provedbom stečajnoga plana stečajnom upravitelju pripada pravo na nagradu u iznosu od 3.000,00 kuna do 30.000,00 kuna, za svaku godinu nadzora, ovisno o složenosti poslova koje obavlja.
(2) Obveznik isplate nagrade iz stavka 1. ovoga članka je dužnik, odnosno društvo preuzimatelj.
Naknadna dioba i stečajni postupak nad imovinom pravne osobe koja je prestala postojati
Članak 13.
(1) Ako se stečajni postupak nastavlja radi naknadne diobe ili se provodi nad imovinom pravne osobe koja je prestala postojati, stečajnom upravitelju, nagrada, dodatna nagrada i posebna nagrada, određuju se prema odredbama ove Uredbe.
(2) Osnovica za utvrđivanje nagrade iz stavka 1. ovoga članka je iznos koji će se naknadnom diobom isplatiti vjerovnicima.
Stečajni povjerenik
Članak 14.
(1) Sud može stečajnom povjereniku odrediti nagradu za rad u iznosu od 3.000,00 kuna do 20.000,00 kuna, ovisno o utrošenom vremenu i složenosti poslova koje obavlja.
(2) Obveznik isplate nagrade iz stavka 1. ovoga članka je dužnik.
Plaćanje poreza i doprinosa na iznos nagrade
Članak 15.
Svi iznosi koji se primjenjuju u ovoj Uredbi su bruto iznosi, to jest iznosi prije odbitka pripadajućih doprinosa iz osnovice, poreza ili drugih naknada.
Započeti postupci
Članak 16.
(1) Danom stupanja na snagu ove Uredbe prestaje važiti Uredba o kriterijima i načinu obračuna i plaćanja nagrada stečajnim upraviteljima (»Narodne novine«, broj 189/03).
(2) Za rad stečajnom upravitelju koji je obavljen do stupanja na snagu ove Uredbe obračunat će se nagrada po pravilima Uredbe o kriterijima i načinu obračuna i plaćanja nagrada stečajnim upraviteljima (»Narodne novine«, broj 189/03) pri čemu je sud dužan utvrditi postotak nagrade koja stečajnom upravitelju pripada prema pravilima te Uredbe.
(3) Za poslove obavljene nakon stupanja na snagu ove Uredbe, nagrada će se odrediti po njenim pravilima, vodeći računa o postotku namirenja iz stavka 2. ovoga članka.
Stupanje na snagu
Članak 17.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/97
Urbroj: 50301-09/09-15-2
Zagreb, 1. listopada 2015.
Predsjednik Zoran Milanović, v. r.
