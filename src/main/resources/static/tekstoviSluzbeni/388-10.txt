 procijenjene i mjerene. Mjerene uštede se određuju CUSUM metodom grafičke analize u ISGE-u.
3.3.1. CUSUM metoda grafičke analize u ISGE-u
Verifikacija ostvarenih ušteda obilježava završni korak u uvođenju SGE-a te implementiranju mjera energetske učinkovitosti. Za sve provedene mjere potrebno je izmjeriti te proračunati ostvarene uštede kako bi se dobio stvaran utjecaj na potrošnju energije u promatranom ETC-u. Za vrednovanje ostvarenih ušteda koristi se metoda CUSUM grafa, odnosno analiza grafom kumulativnog zbroja. CUSUM graf koristi neovisne varijable o kojima ovisi potrošnja energije i vode. Verifikacija metodom CUSUM grafa provodi se prema periodima očitanja brojila od strane dobavljača/opskrbljivača energenata koji se jedino smatraju relevantnima.
Koraci verifikacije:
1. Definiranje bazne ili referentne potrošnje u ovisnosti o neovisnoj varijabli.
Definira se godina bazne ili referentne potrošnje za što se koristi E-T krivulja. Definira se i neovisna varijabla (vanjska temperatura, grijana površina, stupanj-dan) koja mora biti u ovisnosti s potrošnjom.
2. Definiranje režima potrošnje i popratnih jednadžbi pravaca E-T krivulje.
Definira se ljetni/zimski/prijelazni režim u ovisnosti o neovisnoj varijabli (npr. zimsko razdoblje za srednje mjesečne vanjske temperature manje od 16 °C i ljetno razdoblje za srednje mjesečne vanjske temperature veće od 16 °C). Za svako razdoblje mora postojati utvrđena međuovisnost između potrošnje i neovisne varijable, obično definirana jednadžbama pravca pojedinih razdoblja.
3. Prikupljanje podataka o potrošnji i neovisnoj varijabli nakon implementacije mjera povećanja energetske učinkovitosti.
Uštede nije dovoljno samo navesti, već ih treba i brojčano kvantificirati. Idući korak CUSUM analize definira proračun potrošnje i ostvarenih ušteda. Važno je napomenuti da, ukoliko su uštede ostvarene, prikazane vrijednosti imaju negativan predznak.
4. Proračun potrošnje ostvarenih ušteda.
Za proračun potrošnje ostvarenih ušteda definiraju se pojmovi perioda analize, očitane i pretpostavljene potrošnje koji su detaljnije opisani u nastavku.
Period analize – označava period očitanja potrošnje energije i neovisne varijable.
Očitana potrošnja [kWh] – označava potrošnju energije prema računima dobivenima od strane dobavljača/opskrbljivača.
Pretpostavljena potrošnja [kWh] – označava kolika bi se potrošnja energije ostvarila u baznoj godini za uvjete koje je varijabla imala u narednim godinama.
Vrijednosti varijabli one godine u kojoj želimo verificirati uštede unose se u jednadžbe pravca definiranih režima bazne godine. Numerički, ušteda je iskazana negativnom vrijednošću kilovatsati, dok se grafički ušteda očitava kao udaljenost od točke interesa na Y osi do nule.
Primjer. Prati se potrošnja toplinske energije u ovisnosti o vanjskoj temperaturi u razdoblju 2013. i 2014. godine, s tim da je krajem 2013. godine implementirana mjera energetske učinkovitosti. Želja je verificirati uštede u 2014. godini. Iz E-T krivulje 2013. godine računaju se dvije jednadžbe pravca, za ljetno i zimsko razdoblje:
Zimsko razdoblje E=a*T+b [kWh], gdje je:
a – koeficijent smjera pravca, odnosno nagib pravca
b – odsječak koji pravac određuje na Y-osi, odnosno ordinati
T – neovisna varijabla, u ovom primjeru vanjska temperatura
Ljetno razdoblje E= 0 [kWh]
Pretpostavljena potrošnja [kWh] dobiva se uvrštavanjem vrijednosti varijable T za 2014. godinu (odnosno, za onu godinu u kojoj se žele verificirati uštede) u jednadžbu pravca E-T krivulja za 2013. godinu (odnosno, baznu godinu).
Razlika [kWh] – označava razliku između očitane i pretpostavljene potrošnje.
CUSUM [kWh] – označava sumarne akumulirane uštede, odnosno sumu vrijednosti razlike i prethodne CUSUM vrijednosti.
PRILOG 2
UPUTE ZA SLANJE RAČUNA I OČITANJA DALJINSKIM PUTEM U ISGE SUSTAV (ISGE REMOTE 2.0)
Pregled
Sustav za energetski management kao bazu podataka koristi Oracle. Sustav za daljinsko slanje očitanja brojila i računa radi na način da se klijentska aplikacija