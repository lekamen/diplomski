5 15.01.2016 Rješenje o imenovanju povjerenika Vlade Republike Hrvatske za obavljanje poslova iz nadležnosti Općinskog vijeća i općinskog načelnika Općine Matulji
VLADA REPUBLIKE HRVATSKE
50
Na temelju članka 31. stavka 4. Zakona o Vladi Republike Hrvatske (»Narodne novine«, br. 150/11 i 119/14), članka 85.b i članka 86. stavka 1. točke 5. Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 14. siječnja 2016. godine donijela
RJEŠENJE
O IMENOVANJU POVJERENIKA VLADE REPUBLIKE HRVATSKE ZA OBAVLJANJE POSLOVA IZ NADLEŽNOSTI OPĆINSKOG VIJEĆA I OPĆINSKOG NAČELNIKA OPĆINE MATULJI
1. Imenuje se dr. sc. ALEN HOST povjerenikom Vlade Republike Hrvatske za obavljanje poslova iz nadležnosti Općinskog vijeća i općinskog načelnika Općine Matulji.
2. Povjerenik Vlade Republike Hrvatske za svoj rad odgovara Vladi Republike Hrvatske.
3. Povjerenik Vlade Republike Hrvatske podnosi izvješće o svom radu Vladi Republike Hrvatske putem Ministarstva uprave.
4. Povjerenik Vlade Republike Hrvatske počet će obnašati dužnost danom objave ovoga Rješenja.
5. Ovo Rješenje stupa na snagu danom objave u »Narodnim novinama«.
Klasa: 015-01/16-01/04
Urbroj: 5030115/1-16-02
Zagreb, 14. siječnja 2016.
Predsjednik Zoran Milanović, v. r.
