 jedne trećine (1/3) članova Skupštine ili Upravnog odbora izabrati počasnog člana Komore.
Odluku o izboru odnosno opozivu počasnog člana Komore Skupština donosi većinom glasova nazočnih članova Skupštine.
Počasni članovi Komore pozivaju se na svečane sjednice tijela Komore, a na poziv predsjednika Komore mogu sudjelovati u radu i drugih tijela Komore. Počasni članovi Komore nemaju pravo odlučivanja.
Članak 59.
U iznimnim slučajevima, ako počasni član svojim ponašanjem šteti ugledu Komore, Skupština može na prijedlog predsjednika Komore, jedne trećine (1/3) članova Skupštine ili Upravnog odbora opozvati izbor za počasnog člana Komore.
XII. KOLOS nagrada Komore
Članak 60.
Komora može članovima Komore, kao i drugim pojedincima i institucijama dodijeliti nagradu za izuzetna dostignuća i zasluge u razvoju i promicanju inženjerske djelatnosti i Komore u zemlji i inozemstvu, doprinosu graditeljskoj struci te razvoju građevinske djelatnosti.
KOLOS je nagrada Komore, koja se dodjeljuje u modelu statue prema idejnom rješenju autora Ivice Propadala, u skladu s Odlukom Upravnog odbora od 17. siječnja 2011. godine.
Uvjeti, postupak i način dodjele nagrade Kolos, uređuje se općim aktom koji donosi Upravni odbor.
XIII. SURADNJA S TIJELIMA DRŽAVNE UPRAVE, KOMORAMA U ZEMLJI I INOZEMSTVU, MEĐUNARODNIM I DRUGIM ORGANIZACIJAMA
Članak 61.
Komora surađuje s tijelima vlasti, državne uprave i drugim organizacijama.
Komora suradnju s tijelima iz stavka 1. ovoga članka u postupku izrade propisa iz područja graditeljstva i prostornoga uređenja ostvaruje:
– sudjelovanjem u radu radnih skupina za izradu zakona i pod zakonskih akata u upravnom području graditeljstva i prostornoga uređenja
– davanjem mišljenja, prijedloga i primjedaba na prijedloge zakona i pod zakonskih akata te upućivanjem inicijativa za donošenje novih propisa od interesa za članove Komore.
Članak 62.
Komora u cilju realizacije interesa članova Komore, može surađivati s drugim komorama u zemlji i inozemstvu, udruženjima i drugim sličnim asocijacijama u zemlji i inozemstvu.
Komora surađuje sa znanstvenim, stručnim, obrazovnim i drugim organizacijama te njihovim zajednicama radi primjene stručnih i znanstvenih dostignuća u području graditeljstva.
XIV. OPĆI AKTI KOMORE
Članak 63.
Opći akti Komore su statut, kodeks strukovne etike, pravilnici, poslovnici i drugi opći akti koje u okviru svoje nadležnosti i djelokruga rada donose tijela Komore.
Akte iz stavka 1. ovoga članka potpisuje predsjednik Komore, osim akata Nadzornog odbora koje potpisuje predsjednik Nadzornog odbora.
Članak 64.
Inicijativu za donošenje statuta, kodeksa strukovne etike, pravilnika, poslovnika, i drugih općih akata te za izmjene i dopune istih akata mogu dati predsjednik Komore, Upravni odbor, Nadzorni odbor, i jedna četvrtina (1/4) članova Skupštine.
Inicijativa iz stavka 1. ovoga članka upućuje se Upravnom odboru. Ako Upravni odbor prihvati inicijativu, prosljeđuje je radnom tijelu Komore nadležnom za normativne poslove koji u suradnji s glavnim tajnikom Komore izrađuje Nacrt prijedloga akta čije se donošenje ili izmjene ili dopune, traže.
Dostavljeni Nacrt akta raspravit će Upravni odbor, te se po okončanoj raspravi izrađuje Konačni prijedlog akta.
Konačni prijedlog akta utvrđuje Upravni odbor i upućuje ga nadležnom tijelu Komore na donošenje.
Članak 65.
Opći akti objavljuju se na mrežnim stranicama Komore, a u Narodnim novinama kada je to propisano Zakonom ili tim općim aktom.
Opći akti Komore stupaju na snagu osmog dana od dana objave, a iznimno može se odrediti da stupaju na snagu u kraćem roku,
XV. TAJNIŠTVO KOMORE
Članak 66.
Za obavljanje stručnih, pravnih, administrativnih, pomoćnih i drugih poslova, te za redovito i tekuće poslovanje Komora ima Tajništvo.
Organizacija Tajništva Komore treba odgovarati potrebama i zahtjevima članova Komore te omogućavati stručno, kvalitetno, pravodobno i odgovorno izvršavanje zadataka Komore, utvrđenih ovim Statutom i drugim općim aktima Komore.
Radom Tajništva Komore upravlja