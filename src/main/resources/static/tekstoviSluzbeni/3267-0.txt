23 16.03.2016 Odluka o davanju suglasnosti na prijenos koncesija na pomorskom dobru u svrhu gospodarskog korištenja radi obavljanja djelatnosti uzgoja školjaka na području posebnog rezervata Malostonskog zaljeva i Malog mora
VLADA REPUBLIKE HRVATSKE
616
Na temelju članka 19. stavka 3. i članka 35. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11), te članka 5. Uredbe o postupku davanja koncesije na pomorskom dobru (»Narodne novine«, br. 23/04, 101/04, 39/06, 63/08, 125/10, 102/11 i 83/12), Vlada Republike Hrvatske je na sjednici održanoj 25. veljače 2016. godine donijela
ODLUKU
O DAVANJU SUGLASNOSTI NA PRIJENOS KONCESIJA NA POMORSKOM DOBRU U SVRHU GOSPODARSKOG KORIŠTENJA RADI OBAVLJANJA DJELATNOSTI UZGOJA ŠKOLJAKA NA PODRUČJU POSEBNOG REZERVATA MALOSTONSKOG ZALJEVA I MALOG MORA
I.
Vlada Republike Hrvatske daje suglasnost na prijenos koncesija na pomorskom dobru u svrhu gospodarskog korištenja radi obavljanja djelatnosti uzgoja školjaka, a koja je dodijeljena Odlukom o davanju koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i riba na području posebnog rezervata Malostonskog zaljeva i Malog mora (»Narodne novine«, br. 31/07, 77/08, 154/08, 15/09, 36/09, 33/10, 117/10, 74/15 i 83/15), na nove ovlaštenike koncesija, kako slijedi:
Broj polja Točke koje zatvaraju površinu polja Y X Površina (m²) Dosadašnji ovlaštenik Novi ovlaštenik Namjena koncesije Zona 14A 1 2 3 4 6471641.00 6471769.00 6471692.00 6471584.00 4747823.00 4747756.00 4747628.00 4747684.00 19 874 Ante Mihočević Nedjeljko Mihočević, vl. obrta Mihočević, MBO: 92188214 Uzgoj školjaka 2 76 1 2 3 4 6462030.00 6462030.00 6462009.00 6461999.00 4751157.00 4751150.00 4751160.00 4751177.00 237 Ante Prlaguzić Mila Prlaguzić, vl. obrta Dagnja, MBO: 92189555 Uzgoj školjaka 3 558 231 232 233 234 6461624.00 6461729.00 6461731.00 6461634.00 4752181.00 4752217.00 4752121.00 4752098.00 9 216 Ante Prlaguzić Mila Prlaguzić, vl. obrta Dagnja, MBO: 92189555 Uzgoj školjaka 3
II.
Novi ovlaštenici koncesija iz točke I. ove Odluke stječu pravo gospodarskog korištenja pomorskog dobra u svrhu uzgoja školjaka, te stječu sva prava i preuzimaju sve obveze kako je određeno Odlukom o koncesiji iz točke I. ove Odluke.
III.
Zadužuju se novi ovlaštenici koncesija, da u roku 90 dana od dana donošenja ove Odluke, dostave ovjerene zadužnice na iznos od dvije godišnje naknade za stalni dio koncesijske naknade u korist Ministarstva pomorstva, prometa i infrastrukture, kao instrumente osiguranja naplate naknade za koncesije, te za naknadu štete koja može nastati zbog neispunjenja obveza iz ugovora o koncesiji, a iste čine prilog ugovoru o prijenosu koncesija iz točke IV. ove Odluke.
Ako novi ovlaštenici koncesija ne dostave ovjerene zadužnice u iznosu i u roku iz stavka 1. ove točke, neće se potpisati ugovor o prijenosu koncesija iz točke IV. ove Odluke.
IV.
Na temelju ove Odluke ovlašćuje se ministar pomorstva, prometa i infrastrukture potpisati ugovore o prijenosu koncesija s dosadašnjih ovlaštenika koncesija na nove ovlaštenike koncesija u roku 90 dana od dana donošenja ove Odluke.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/24
Urbroj: 50301-05/18-15-2
Zagreb, 25. veljače 2016.
Predsjednik Tihomir Orešković, v. r.
