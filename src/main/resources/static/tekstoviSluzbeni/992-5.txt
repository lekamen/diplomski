 cilja stjecanja dionica, valja napomenuti da je zabranjeno isticati lažne ciljeve i stjecanje, odnosno nekoga lažnim prikazivanjem ili prekrivanjem činjenica dovesti u zabludu ili ga održavati u zabludi i time ga navoditi na investicijsku odluku. Na kraju, valja napomenuti da je Agencija samo deklarativnim rješenjem utvrdila da je tužitelj manipulirao tržištem čime nije tužitelju zabranila ili ograničila slobodno raspolaganje imovinom, dakle, ničim nije niti pokušala zabraniti tužitelju raspolaganje njegovom imovinom. Između ostalog, valja napomenuti da je Agencija pravomoćnim rješenjem od 16. prosinca 2010. tužitelju izrekla javnu opomenu zbog istupanja u javnosti s neprovjerenim informacijama u pogledu trgovanja dionicom INA-e te naložila zabranu takvih javnih istupa.
Imajući u vidu tako utvrđeno činjenično stanje, te navode tužitelja, kojima nije doveo u sumnju činjenice utvrđene u osporenom rješenju tuženog tijela, Sud nije našao osnove osporeno rješenje ocijeniti nezakonitim.
Slijedom navedenog, trebalo je temeljem odredbe članka 42. stavak 2. Zakona o upravnim sporovima (»Narodne novine«, broj 53/91., 9/92. i 77/92.), a u svezi ovlaštenja iz članka 90. Zakona o upravnim sporovima (»Narodne novine«, broj 20/10., 143/12. i 152/14.), tužbu odbiti kao neosnovanu.
Broj: Us-6652/11-6
Zagreb, 31. ožujka 2015.
Predsjednica vijeća Mira Kovačić, v. r.
