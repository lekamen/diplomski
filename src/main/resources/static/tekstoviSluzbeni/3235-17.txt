 količina duhana, maslinovog ulja, ekstra djevičanskog i djevičanskog, te broja grla mliječnih krava i rasplodnih krmača prijavljenih u jedinstvenom zahtjevu.
(2) Administrativne kazne u slučaju nepravilnosti propisanih za izravnu potporu primjenjuju se odgovarajuće i za plaćanja u iznimno osjetljivim sektorima.
3.2. DRŽAVNA POTPORA ZA IAKS MJERE RURALNOG RAZVOJA KOJE SE FINANCIRAJU IZ DRŽAVNOG PRORAČUNA
Potpora za očuvanje izvornih i zaštićenih vrsta i kultivara poljoprivrednog bilja
Uvjeti za ulazak u sustav potpore
Članak 51.
(1) Uvjeti koje moraju ispunjavati korisnici potpore za izvorne i zaštićene vrste i kultivare poljoprivrednog bilja (dalje u tekstu: IZVK Korisnici) jesu:
1. Poljoprivredno zemljište na kojem se vrši poljoprivredna proizvodnja registrirano je u ARKOD sustavu,
2. Izvorne i zaštićene vrste i kultivari poljoprivrednog bilja navedeni su na popisu IZVK koji se nalazi u Tablici 11. u Prilogu 1, koji je sastavni dio ovoga Pravilnika,
3. IZVK Korisnik dužan je najkasnije do 10. lipnja 2016. godine dostaviti Regionalnom uredu Agencije za plaćanja valjane dokumente (otpremnica/račun i deklaracija/certifikat) sukladno posebnom propisu koji uređuje stavljanje na tržište poljoprivrednog reprodukcijskog materijala koji dokazuju nabavu reprodukcijskog sjemena/sadnog materijala s popisa IZVK,
4. Podnesen Zahtjev za ulazak u sustav potpore za izvorne i zaštićene vrste i kultivare poljoprivrednog bilja (dalje u tekstu: IZVK zahtjev) koji sadrži prijavu površina pod proizvodnjom IZVK poljoprivrednog bilja.
(2) IZVK korisnik podnosi Agenciji za plaćanja zahtjev na Listu A i prijavljuje površine pod proizvodnjom IZVK poljoprivrednog bilja na listu B iz Priloga 2., koji je sastavni dio ovoga Pravilnika.
Godišnje podnošenje zahtjeva za potporu
Članak 52.
(1) Uvjet za ostvarivanje potpore po ha za proizvodnju IZVK poljoprivrednog bilja jest podnošenje Godišnjeg zahtjeva za potporu u proizvodnji IZVK poljoprivrednog bilja (dalje u tekstu: IZVK Godišnji zahtjev), koji sadržava prijavu površina pod IZVK poljoprivrednom proizvodnjom.
(2) IZVK korisnik podnosi Agenciji za plaćanja IZVK Godišnji zahtjev na Listu A i prijavljuje površine pod proizvodnjom IZVK na Listu B iz Priloga 2., koji su sastavni dio ovoga Pravilnika.
(3) U godini podnošenja IZVK zahtjeva ujedno znači i ulazak u sustav IZVK proizvodnje.
(4) Agencija za plaćanja IZVK korisniku u odluci iz članka 24. stavka 2. Zakona za 2016. godinu mora za potporu za IZVK naznačiti iznos dodijeljene potpore i da je dodijeljena kao potpora male vrijednosti sukladno Uredbi Komisije (EZ) br. 1408/2013.
(5) Maksimalni iznos potpore utvrđuje se sukladno Uredbi Komisije (EZ) br. 1408/2013 i u razdoblju od 2014. do 2016. godine ne može iznositi više od 15.000 € po korisniku.
Obaveze IZVK korisnika
Članak 53.
IZVK korisnik je obavezan:
1. obavljati proizvodnju IZVK poljoprivrednog bilja na poljoprivrednom zemljištu na najmanje onoliko ha koliko je bilo prijavljeno u prvoj godini podnošenja zahtjeva za IZVK (u daljnjem tekstu: obvezna površina),
2. koristiti certificirano reprodukcijsko sjeme/sadni materijal,
3. podnijeti izvješće nadležnom Ministarstvu o urodu za površine pod proizvodnjom IZVK poljoprivrednog bilja, najkasnije do 31. siječnja iduće godine a za prethodnu proizvodnu godinu.
Posljedice za neispunjavanje obaveza
Članak 54.
(1) Osim u slučaju više sile ili iznimnih okolnosti nepoštivanje obaveze iz članka 53. stavka 1. točke 1. ovoga Pravilnika:
1. nema za posljedicu smanjenje godišnje potpore u slučaju smanjenja IZVK obvezne površine do 10%,
2. ima za posljedicu smanjenje godišnje potpore u slučaju smanjenja IZVK obvezne površine u rasponu od 10 do 40%, i to za postotak koji odgovara dvostrukom postotku smanjenja u ha,
3. ima za posljedicu nemogućnost ostvarivanja godišnje potpore, isključenje iz sustava potpore za IZVK te obvezu povrata 50% do tada isplaćenih sredstava potpore u slučaju smanjenja IZVK obvezne površine za više od 40%.
(2) U slučaju iz točke 3. stavka 1.