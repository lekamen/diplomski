EU te pitanja vezana uz odnose EU sa zemljama jugoistočne Europe (Albanija, Bosna i Hercegovina, Crna Gora, Kosovo, Makedonija, Srbija i Turska), pitanja vezana uz politički i gospodarski razvoj tih zemalja kao i uz Proces stabilizacije i pridruživanja i ostala pitanja vezana uz njihov proces europskih integracija; koordinira pripremu stajališta Republike Hrvatske vezano uz pitanja proširenja, kako iz djelokruga Ministarstva tako i iz djelokruga drugih ministarstva i tijela državne uprave nadležnih za sektorske politike koje su predmet usklađivanja u procesu pristupnih pregovora i u procesu stabilizacije i pridruživanja, te dostavlja instrukcije Stalnom predstavništvu Republike Hrvatske pri EU u prvom redu za pitanja na dnevnom redu radne skupine Vijeća Europske unije za proširenje (COELA) te ostala relevantna tijela Vijeća – COREPER, itd.; Služba prati i analizira odnose i aktivnosti EU i država članica prema zemljama jugoistočne Europe, državama pristupnicama, državama kandidatima i državama potencijalnim kandidatima za članstvo u EU, analitički prati njihov pregovarački proces te ispunjavanje kriterija u okviru procesa stabilizacije i pridruživanja; predlaže aktivnosti vezane uz suradnju Republike Hrvatske sa zemljama obuhvaćenim procesom proširenja u kontekstu procesa europskih integracija i politika EU, analizira podatke i informacije iz Stalnog predstavništva Republike Hrvatske pri EU i diplomatskih predstavništava u gore navedenim zemljama i državama članicama Europske unije te izrađuje izvješća, analize, bilješke, podsjetnike i druge dokumente; također priprema podloge vezano uz proširenje te odnose EU sa zemljama JIE za sastanke Vijeća za vanjske poslove (FAC) i sastanke Vijeća za opće poslove (GAC); Služba surađuje sa Stalnim predstavništvom Republike Hrvatske pri EU, DM/KU u spomenutim državama te DM/KU u državama članicama EU kao i sa stranim diplomatskim misijama i konzularnim uredima u zemlji, te obavlja i druge poslove iz svog djelokruga.
3.2.3. Služba za prekograničnu suradnju
Članak 15.
Služba za prekograničnu suradnju obavlja i koordinira poslove koji se odnose na predstavljanje i sudjelovanje Republike Hrvatske u inicijativama, organizacijama, forumima i drugim oblicima institucionalizirane regionalne suradnje; izvršava potrebne radnje i poslove vezane uz prekogranične i transnacionalne sadržaje različitih izvora; vodi i koordinira rješavanje određenih pitanja koja se pojavljuju u odnosima između država sudionica regionalne suradnje kojih je i Republike Hrvatske sudionica; priprema prijedloge i predlaže mjere za adekvatno praćenje i analizu stanja multilateralnih odnosa zemalja područja regionalne suradnje; pruža analitičku podršku iz svog djelokruga te koordinira pripremu i izradu prijedloga nacionalnog stajališta koje usvaja Vlada Republike Hrvatske; podržava tijela jedinica lokalne i područne (regionalne) samouprave u njihovoj prekograničnoj i transnacionalnoj suradnji; osigurava koordinirano istupanje predstavnika Republike Hrvatske u svim oblicima regionalnih foruma, kao i transnacionalnih, prekograničnih i međuregionalnih aktivnosti; koordinira rad predstavnika tijela državne uprave u tijelima regionalnih inicijativa i organizacija; pruža savjetodavnu podršku tijelima jedinica lokalne i područne (regionalne) samouprave za njihove potrebe prekogranične, međuregionalne i transnacionalne suradnje te zastupa njihove interese na regionalnim forumima u cilju osiguravanja lakšeg pristupa raspoloživim financijskim i kreditnim institucijama; održava odnose s diplomatskim predstavnicima drugih zemalja u području svoje nadležnosti; vrši sve potrebne koordinacijske radnje za usklađivanje europskih politika s regionalnim aktivnostima i osigurava njihovu primjenu sukladno interesima Republike Hrvatske; sukladno sadržajima regionalne suradnje aktivno sudjeluje u izradi mišljenja, stavova i aktivnosti Republike Hrvatske u odnosu na provedbu europskih politika u svim oblicima regionalnih, transnacionalnih i