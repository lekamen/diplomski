revizije u Republici Hrvatskoj.
(4) Kandidat koji ne zadovolji na ispitu provjere kompetentnosti, može podnijeti zahtjev za ponavljanje ispita u roku od 15 dana od dana održavanja ispita. Ako kandidat ni u ponovljenom roku ne zadovolji na ispitu provjere kompetentnosti, Komora rješenjem odbija zahtjev za priznavanje inozemne stručne kvalifikacije.
Rješenje o priznavanju inozemne stručne kvalifikacije
Članak 10.
(1) Kad Povjerenstvo utvrdi da je kandidat s uspjehom položio poznavanje zakonodavstva Republike Hrvatske i ispitne razlike, izdaje mu potvrdu o ispunjenju uvjeta za priznavanje inozemne stručne kvalifikacije.
(2) Na temelju potvrde iz stavka 1. ovoga članka, Komora izdaje kandidatu rješenje o priznavanju inozemne stručne kvalifikacije s kojim se potvrđuje da je kandidat ispunio uvjete za obavljanje poslova revizije u Republici Hrvatskoj.
(3) Rješenje o priznavanju inozemne stručne kvalifikacije kojim se dokazuje da je kandidat ispunio uvjete za obavljanje poslova revizije u Republici Hrvatskoj, sadrži:
– naziv institucije odnosno tijela koje odlučuje o priznavanju inozemne stručne kvalifikacije
– obrazloženje, da se program obrazovanja koji je temelj stečene inozemne stručne kvalifikacije ne razlikuje od programa obrazovanja i polaganja ispita za stjecanje zvanja ovlaštenog revizora u Republici Hrvatskoj koji je temelj za provedbu postupka
– provjera poznavanja zakonodavstva Republike Hrvatske koje je potrebno za obavljanje poslova revizije a vezano za područje računovodstva, revizije, trgovačkog prava, poreznog prava i radnog prava te polaganje ispitnih razlika, koje je kandidat položio kako bi se ispunili uvjeti za priznavanje inozemne stručne kvalifikacije
– datum kad je kandidat položio provjeru zakonodavstva Republike Hrvatske i ispitne razlike
– broj i datum rješenja
– funkcija, ime i potpis odgovorne osobe institucije koja odlučuje o priznavanju inozemne stručne kvalifikacije i
– pečat institucije.
(4) Rješenjem iz stavka 2. ovoga članka omogućava se nositelju stručne kvalifikacije pristup i obavljanje poslova revizije u Republici Hrvatskoj, za koju je osposobljen u državi članici ili u trećoj zemlji, pod jednakim uvjetima koji vrijede za državljane Republike Hrvatske.
Članak 11.
(1) Državljani države članice ili treće zemlje, nakon izdavanja rješenja iz članka 10. ovoga Pravilnika, obvezni su Komori dostaviti potvrdu nadležne institucije o poznavanju hrvatskog jezika u govoru i pismu, razmjerno značaju revizorske profesije kao profesije koja utječe na sigurnost primatelja usluga revizije i druge profesije.
(2) Kad Povjerenstvo utvrdi ozbiljnu i osnovanu sumnju o dovoljnom poznavanju hrvatskog jezika, potrebno je osigurati da je provjera znanja hrvatskog jezika razmjerna zahtjevu obavljanja poslova revizije na području Republike Hrvatske.
Članak 12.
(1) Komora je dužna donijeti rješenje o priznavanju inozemne stručne kvalifikacije i dostaviti ga kandidatu najkasnije u roku od tri mjeseca od dana zaprimanja urednog zahtjeva.
(2) Rok iz stavka 1. ovoga članka može se produžiti najviše za mjesec dana ako za to postoje opravdani razlozi.
(3) Iznimno, odredbe stavaka 1. i 2. ovoga članka ne primjenjuju se u slučaju provjere kompetentnosti iz članka 7. ovoga Pravilnika, koja se odnosi na provjeru poznavanja zakonodavstva Republike Hrvatske potrebnog za obavljanje poslova revizije a vezano za područje računovodstva, revizije, trgovačkog prava, poreznog prava i radnog prava odnosno polaganje ispitnih razlika.
(4) Ako, u postupku pokrenutom na uredan zahtjev kandidata, Komora ne donese rješenje o priznavanju inozemne stručne kvalifikacije i ne dostavi ga kandidatu u roku iz stavka 1. ovoga članka, odnosno u slučaju opravdanih razloga u roku iz stavaka 2. i 3. ovoga članka, smatrat će se da je zahtjev kandidata usvojen. U tom slučaju kandidat ima pravo tražiti od Komore donošenje rješenja kojim se utvrđuje da je zahtjev kandidata usvojen, a koje je Komora obvezna izdati u roku od osam dana od dana traženja kandidata.
(5) 