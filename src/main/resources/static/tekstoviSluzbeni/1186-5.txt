 godišnje i
c) da takvo proširenje odobri Europska komisija.
(2) Protiv ovoga kriterija moguće je pokrenuti upravni spor sukladno članku 13. ovoga Pravilnika.
Odobrenje
Članak 15.
(1) Za kategorije zemaljskih usluga za koje broj pružatelja zemaljskih usluga nije ograničen, kao i za samostalno obavljanje zemaljskih usluga sukladno članku 10. ovoga Pravilnika, pružatelj zemaljskih usluga i korisnik zračne luke, ako su registrirani za pružanje zemaljskih usluga, može započeti s obavljanjem tih usluga nakon što dobije odobrenje od Agencije.
(2) Odobrenje iz stavka 1. ovoga članka izdaje se na pisani zahtjev pružatelja zemaljskih usluga ili korisnika zračne luke. Kriteriji za odobrenje moraju se odnositi na standardne i tehničke specifikacije koji su utvrđeni za određenu zračnu luku, zadovoljavajuće iskustvo, stabilnu financijsku situaciju, odgovarajuću organizaciju, dostatno pokriće osiguranja odgovornosti iz djelatnosti, na zaštitu i sigurnost uređaja, zrakoplova, opreme i osoblja, na zaštitu okoliša i udovoljavanje odgovarajućim propisima s područja socijalne politike.
(3) Kriteriji iz stavka 2. ovoga članka moraju udovoljavati sljedećim načelima:
a) moraju se primijeniti na nediskriminirajući način na različite pružatelje zemaljskih usluga i korisnike zračne luke koji samostalno obavljaju zemaljske usluge,
b) moraju odražavati cilj kojemu su namijenjeni,
c) ne smiju u praksi ograničiti pristup tržištu ili slobodu samostalnog obavljanja zemaljskih usluga ispod razine propisane odredbama ovoga Pravilnika.
(4) Agencija na odgovarajući način detaljnije definira kriterije iz stavka 2. ovoga članka te vodi računa da navedeni kriteriji uvijek budu javno dostupni.
(5) Odobrenje može biti uskraćeno ili ukinuto jedino ako pružatelj zemaljskih usluga ili korisnik zračne luke vlastitim postupcima ne udovoljava kriterijima iz stavka 2. ovoga članka. Razlozi za uskraćivanje ili ukidanje odobrenja moraju se priopćiti pružatelju zemaljskih usluga ili korisniku zračne luke.
(6) O davanju odobrenja, odnosno o uskraćivanju ili ukidanju odobrenja, obavještava se i upravno tijelo zračne luke na kojoj podnositelj zahtjeva za odobrenje namjerava pružati zemaljske usluge.
(7) Svaka strana koja ima pravni interes može protiv odluke o davanju odobrenja, odnosno o uskraćivanju ili ukidanju odobrenja, pokrenuti upravni spor.
Konzultacije
Članak 16.
(1) Povjerenstvo korisnika zračne luke iz članka 8. ovoga Pravilnika, upravno tijelo zračne luke i pružatelji zemaljskih usluga na dotičnoj zračnoj luci provode obavezne konzultacije u vezi s primjenom ovoga Pravilnika. Konzultacije se, između ostalog, odnose i na cijene onih zemaljskih usluga za koje su odobrena izuzeća iz članka 12. stavak 1. točka b) ovoga Pravilnika, kao i na organizaciju pružanja tih usluga. Konzultacije se provode najmanje jednom godišnje.
(2) Svaki subjekt iz stavka 1. ovoga članka može uložiti prigovor Ministarstvu ukoliko smatra da su mu kao rezultat konzultacija povrijeđena prava ili da je došlo do narušavanja ciljeva ovoga Pravilnika.
(3) O prigovoru iz stavka 2. ovoga članka odlučuje Ministarstvo, uz prethodno mišljenje Agencije.
(4) Agencija ima pravo sudjelovati na konzultacijama.
Pravila ponašanja
Članak 17.
(1) Ministarstvo, uz prethodno mišljenje Agencije može, po potrebi, na zahtjev upravnog tijela zračne luke:
a) zabraniti pružatelju zemaljskih usluga ili korisniku zračne luke pružanje ili samostalno obavljanje zemaljskih usluga ako taj pružatelj zemaljskih usluga ili korisnik zračne luke ne poštuje pravila koja su mu postavljena kako bi se osiguralo pravilno funkcioniranje zračne luke;
b) posebice zatražiti od pružatelja zemaljskih usluga u zračnoj luci da na pošten i nediskriminirajući način sudjeluje u vršenju obveze pružanja javne usluge, kako je propisano nacionalnim zakonom ili pravilima, uključujući i obvezu da osigura neprekidno pružanje usluga.
(2) Pravila iz stavka 1. ovoga članka moraju biti u skladu sa sljedećim načelima:
a) moraju se primjenjivati na