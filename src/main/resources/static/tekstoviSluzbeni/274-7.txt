 konačno promijenjen odredbom članka 6. Zakona o izmjenama i dopunama Zakona o financiranju jedinica lokalne i područne (regionalne) samouprave (NN 147/14) nisu suglasne s odredbama članka 3., članka 14 st. 1 i članka 14 st. 2., članka 79. st 2., članka 129.a st 1. i članka 129.a. st. 2., članka 131. st 1. i čl. 131. st. 2., čl. 131. st. 3. Ustava Republike Hrvatske ... te članka 9. st. 1., st. 2. i st. 6. Europske povelje o lokalnoj samoupravi (NN MU 2/07, 14/97, 4/08, dalje u tekstu: Europska povelja o lokalnoj samoupravi).«
18.1. Podnositeljica je u svom zahtjevu u prvom redu iznijela prigovore na članak 6. ZID-a ZoFJLPRS-a/14, ali i na članak 45. ZoFJLPRS-a u sadržaju koji je bio na snazi do stupanja na snagu ZID-a ZoFJLPRS-a/14. Osim toga, dio svoga zahtjeva posvetila je učincima tih zakonskih odredaba na poziciju drugih lokalnih jedinica u Republici Hrvatskoj, a ne samog Grada Zagreba.
a) Opće zakonsko uređenje decentraliziranih funkcija
19. Dio prigovora podnositeljica je uputila zakonskom uređenju decentraliziranih funkcija općenito. Naglasila je da su ustavnim promjenama iz 2001. (članak 129.a stavci 1. i 2. Ustava) funkcije koje su u ZoFJLPRS-u nazvane decentraliziranim funkcijama, u biti funkcije iz punog samoupravnog djelokruga lokalnih jedinica, pa da sav prihod koji se prikuplja za navedeno predstavlja prihod lokalnih jedinica. Stoga, prema mišljenju podnositeljice zahtjeva, i udio pozicije za pomoći izravnanja za decentralizirane funkcije, koji se prikuplja, predstavlja udio lokalnih, pa njegova uplata u korist državnog proračuna, kako bi ga podijelila središnja vlast po kriterijima koje samostalno utvrđuje, predstavlja postupanje koje je protivno članku 131. stavku 1. Ustava, koji lokalnim jedinicama jamči pravo na vlastite prihode kojima slobodno raspolažu u obavljanju poslova iz svojeg djelokrug.
19.1. U zahtjevu je provedena usporedba prijašnjeg i sadašnjeg zakonskog određenja decentraliziranih funkcija:
»Dakle, od ukupnih 100% prihoda ostvarenog po osnovi poreza na dohodak općinama ili gradovima i županijama koji obavljaju decentralizirane funkcije izravno je pripadalo, do izmjena i dopuna zakona u 2014. godini, uz 56,5% ako su općine ili gradovi, ili uz 16 % ako su županije, i dodatnih 12% – udio za decentralizirane funkcije. Osim navedenoga, jedinicama je pripadao i udio za pozicije pomoći za izravnanje za decentralizirane funkcije (kao prihod koji se prikuplja radi ostvarenja funkcija koje su u samoupravnom djelokrugu) koji je iznosio 15,5%, ali je takav udio uplaćivan u korist državnog proračuna da bi se kasnije isplaćivao kao pomoć za te iste decentralizirane funkcije. Takva su sredstva, dakle, bila uplaćivana u korist državnog proračuna umjesto izravno u korist JLPS, samo da bi kasnije pod državnom kontrolom bila vraćena kao pomoć za dosizanje minimalnog standarda za decentralizirane funkcije, ali pod uvjetima i kriterijima koje bi određivala središnja državna vlast. Opravdano se očekivalo u znanstvenoj i stručnoj javnosti, smanjenje uplata u korist državnog proračuna i povećanje izravnih uplata u korist proračuna jedinica LPS, kako bi se ostvarilo Ustavom proklamirano pravo na vlastite prihode kojima se slobodno, a ne pod uvjetima i na način kako to središnja vlast propiše, upravlja radi obavljanja decentraliziranih funkcija.
Decentralizirane funkcije su one funkcije u pogledu kojih je 2001. godine Zakon o izmjenama i dopunama zakona o financiranju jedinica lokalne samouprave i uprave, Narodne novine 59/01 po prvi je puta uveo postotak za decentralizirane funkcije započela decentralizacija na način da su pojedine funkcije koje su dotad obavljale tijela centralne vlasti prenesene na jedinice lokalne uprave i samouprave u okviru njihovog punog samoupravnog djelokruga. Takav stupanj decentralizacije po funkcijama, a temeljem naprijed navedenih odredaba Ustava i Europske povelje o lokalnoj samoupravi, nužno je slijedila i fiskalna decentralizacija.
Drugim riječima, za svaku u puni samoupravni djelokrug