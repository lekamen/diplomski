45 13.05.2016 Pravilnik o izmjenama i dopunama Pravilnika o minimalnim standardima, načinu izračuna i mjerilima za izračun tehničkih pričuva mirovinskog osiguravajućeg društva
HRVATSKA AGENCIJA ZA NADZOR FINANCIJSKIH USLUGA
1180
Na temelju članka 85. stavka 2. Zakona o mirovinskim osiguravajućim društvima (»Narodne novine« broj 22/14), Hrvatska agencija za nadzor financijskih usluga na sjednici Upravnog vijeća, održanoj 5. svibnja 2016. donosi
PRAVILNIK
O IZMJENAMA I DOPUNAMA PRAVILNIKA O MINIMALNIM STANDARDIMA, NAČINU IZRAČUNA I MJERILIMA ZA IZRAČUN TEHNIČKIH PRIČUVA MIROVINSKOG OSIGURAVAJUĆEG DRUŠTVA
Članak 1.
(1) U članku 10. stavku 1. Pravilnika o minimalnim standardima, načinu izračuna i mjerilima za izračun tehničkih pričuva mirovinskog osiguravajućeg društva (»Narodne novine« broj 98/14, dalje u tekstu: Pravilnik) dodaju se točke 1. i 2. koje glase:
»1. Najviša kamatna stopa za izračun tehničkih pričuva za ugovore o mirovinama obveznog mirovinskog osiguranja zaključene nakon 1. 10. 2016. iznosi 1,5%.
2. Najviša kamatna stopa za izračun tehničke pričuve za ugovore o mirovinama dobrovoljnog mirovinskog osiguranja zaključene nakon 1. 10. 2016. iznosi 1,5% za dobrovoljne doživotne mirovine, odnosno 1,75% za ostale programe dobrovoljnog mirovinskog osiguranja.«
(2) U članku 10. stavku 1. Pravilnika točke 1., 2., 3., 4., 5., 6., 7. i 8. postaju točke 3., 4., 5., 6., 7., 8., 9. i 10.
(3) U članku 10. stavku 1. Pravilnika točka 1. koja postaje točka 3. mijenja se i glasi:
»Najviša kamatna stopa za izračun tehničkih pričuva za ugovore o mirovinama obveznog mirovinskog osiguranja zaključene od 1. 1. 2015. do zaključno 30. 9. 2016. godine iznosi 2,5%.«
(4) U članku 10. stavku 1. Pravilnika točka 2. koja postaje točka 4. mijenja se i glasi:
»Najviša kamatna stopa za izračun tehničke pričuve za ugovore o mirovinama dobrovoljnog mirovinskog osiguranja zaključene od 1. 1. 2015. do zaključno 30. 9. 2016. godine iznosi 2,5% za dobrovoljne doživotne mirovine, odnosno 2,75% za ostale programe dobrovoljnog mirovinskog osiguranja.«
(5) U članku 10. stavku 1. Pravilnika točka 4. koje postaje točka 6. mijenja se i glasi:
»Kamatna stopa iz točaka 1., 2., 3.,4. i 5. odgovara kamatnoj stopi i kada se diskontni faktor koji se koristi za izračun tehničkih pričuva prikaže u obliku 1/(1+i).«
(6) U članku 10. Pravilnika stavak 2. mijenja se i glasi:
»Agencija će donijeti odluku o kamatnoj stopi iz stavka 1. točaka 1. i 2. u slučaju značajne promjene prinosa na državne obveznice.«
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-04/66
Urbroj: 326-01-660-16-3
Zagreb, 5. svibnja 2016.
Predsjednik Upravnog vijeća Petar-Pierre Matek, v. r.
