 nalaze zajednički sadržaji ne mogu biti kontejnerskog tipa, osim za najnižu kategoriju.
(9) Na smještajnim jedinicama, ispred pokretne opreme za kampiranje, dozvoljeno je postavljanje predulaza (predšator) ili terase, od pokretnog i sklopivog materijala. Pokretna oprema za kampiranje, predulaz i terasa ne smiju biti stalno povezani za teren. Priključci pokretne opreme na infrastrukturu moraju biti demontažni.
(10) Na smještajnim jedinicama zabranjeno je postavljanje ograda, trajnih popločenja tla i slično.
4.7. VRSTA KAMP ODMORIŠTE
Članak 28.
(1) Kamp odmorište je objekt na kojem OPG pruža usluge kampiranja za kraći odmor gosta s vlastitom pokretnom opremom za kampiranje.
(2) OPG mora pripremati i usluživati jela, pića i napitke, na zahtjev gosta.
(3) Smještajna jedinica je kamp mjesto.
5. KATEGORIJE OBJEKATA I UVJETI ZA KATEGORIJE
Članak 29.
(1) Kategorije objekata određuju se na temelju propisanih uvjeta za uređenje, opremu, uređaje, usluge, održavanje i drugo.
(2) Kategorije imaju vrste: Soba, Apartman, Ruralna kuća za odmor i Kamp.
(3) Objekt može imati jednu kategoriju.
Članak 30.
Vrste Soba, Apartman, Ruralna kuća za odmor i Kamp imaju tri kategorije: dva, tri i četiri sunca.
Članak 31.
(1) Uvjeti za kategorije Sobe, Apartmana, Ruralne kuće za odmor i Kampa propisani su u prilozima ovoga Pravilnika:
1. Prilog II., UVJETI ZA KATEGORIJE SOBE, APARTMANA i RURALNE KUĆE ZA ODMOR,
2. Prilog III., UVJETI ZA KATEGORIJE KAMPA.
(2) Objekt u kojem OPG pruža ugostiteljske usluge ljeti od 1. svibnja do 31. listopada ne mora zadovoljiti određene uvjete sukladno Prilozima iz stavka 1. ovog članka.
(3) Iznimno od stavka 1. ovog članka, u cilju zaštite okoliša, rublje za krevet i ručnici mogu se mijenjati na zahtjev gosta, ako je o tome istaknuta obavijest u objektu.
6. OZNAKA KVALITETE
Članak 32.
Oznaka kvalitete dodjeljuje se objektu koji ispunjava uvjete na višoj razini od propisanih za vrstu i kategoriju.
Članak 33.
(1) Oznaka kvalitete može se dodijeliti za vrste: Izletište, Soba, Apartman, Ruralna kuću za odmor i Kamp; na zahtjev OPG-a.
(2) Oznaka kvalitete može se dodijeliti za kategorije tri i četiri sunca.
Članak 34.
(1) Uvjeti za dodjelu oznake kvalitete propisani su u Prilogu V. ovoga Pravilnika.
(2) OPG mora za dodjelu oznake kvalitete ispuniti obvezne uvjete i propisani bodovni prag za izborne uvjete, sukladno kategoriji.
7. KATEGORIZACIJA OBJEKTA
Članak 35.
(1) Kategorizacija je postupak i način utvrđivanja vrste, kategorije i oznake kvalitete objekta.
(2) Postupak i način kategorizacije je prikupljanje i ocjena dokumentacije te očevid na objektu.
(3) Skraćeni postupak i način kategorizacije je prikupljanje i ocjena dokumentacije bez očevida na objektu, a temeljem raspoloživih saznanja.
(4) Objekt se kategorizira pojedinačno.
7.1. ZAHTJEV ZA ISHOĐENJE RJEŠENJA O ODOBRENJU ZA PRUŽANJE UGOSTITELJSKIH USLUGA NA OPG-u
Članak 36.
(1) Zahtjev za izhođenje rješenja o odobrenju za pružanje ugostiteljskih usluga na OPG-u nositelj ili član OPG-a podnosi nadležnom tijelu kada je objekt spreman za prijem gosta.
(2) U zahtjevu iz stavka 1. ovog članka navode se podaci o podnositelju zahtjeva (ime i prezime, adresa, kontakt), objektu (traženoj vrsti i kategoriji, površini modula i dr.) te prilaže dokaz o pravu korištenja prostora, akt o uporabljivosti građevine i drugu dokumentaciju, po potrebi.
7.2. ZAHTJEV ZA DODJELU OZNAKE KVALITETE
Članak 37.
(1) Zahtjev za izhođenje rješenja o dodjeli oznake kvalitete nositelj ili član OPG-a, prema vlastitom opredjeljenju i interesu, podnosi nadležnom tijelu po pribavljenom rješenju o odobrenju za pružanje ugostiteljskih usluga na OPG-u.
(2) U zahtjevu iz stavka 1. ovog članka navode se podaci o podnositelju zahtjeva (ime i prezime, adresa, kontakt) i dostavlja rješenje o kategorizaciji objekta.
7.3. OČEVID NA OBJEKTU
Članak 38.
(1) Očevid na objektu obavlja povjerenstvo ureda kojeg čine najmanje dva člana.
(2) Članove povjerenstava imenuje čelnik ureda.
(3) Čelnik ureda može za postupak dodjele