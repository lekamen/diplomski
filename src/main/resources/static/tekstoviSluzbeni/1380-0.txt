72 30.06.2015 Pravilnik o izmjenama i dopunama Pravilnika o dodacima na plaću djelatnih vojnih osoba
MINISTARSTVO OBRANE
1381
Na temelju članka 139. stavka 6. Zakona o službi u Oružanim snagama Republike Hrvatske (»Narodne novine«, br. 73/2013) donosim
PRAVILNIK
O IZMJENAMA I DOPUNAMA PRAVILNIKA O DODACIMA NA PLAĆU DJELATNIH VOJNIH OSOBA
Članak 1.
U Pravilniku o dodacima na plaću djelatnih vojnih osoba (»Narodne novine«, br. 33/2014, 41/2014, 53/2014 i 114/2014) u članku 6. stavak 1. mijenja se i glasi:
»(1) Dodatak za vojnu službu ostvaruju osobe raspoređene na dužnosti djelatne vojne osobe u iznosima:
– 24% vojnici, dočasnici i časnici raspoređeni u Zapovjedništvo specijalnih snaga do razine Grupe specijalnih snaga i Satniju za obuku osim u Zapovjednu satniju
– 19% vojnici, dočasnici i časnici raspoređeni u mehanizirane, motorizirane i tenkovske satnije gardijskih brigada, zapovjednici gardijskih brigada, zapovjednik Obalne straže Republike Hrvatske, zapovjednik Flotile Hrvatske ratne mornarice, zapovjednici bojni gardijskih brigada, zapovjednici divizijuna-odreda brodova borbene namjene, zapovjednici brodova borbene namjene, zapovjednik Zapovjedništva specijalnih snaga, zapovjednik Počasno-zaštitne bojne, zapovjednik Središnjice za obavještajno djelovanje
– 15% ostali vojnici raspoređeni u gardijske brigade i Zapovjedništvo specijalnih snaga, ostali dočasnici i časnici raspoređeni u satnije gardijskih brigada (osim raspoređenih u mehanizirane, motorizirane i tenkovske satnije), zapovjednici brodova pomoćne namjene
– 14% vojnici, dočasnici i časnici raspoređeni u Počasno-zaštitnu bojnu, Središnjicu za obavještajno djelovanje, mornari raspoređeni na brodove borbene namjene, prvi dočasnici u postrojbama razine brigade, prvi dočasnici grana, Zapovjedništva za potporu, Hrvatskog vojnog učilišta i prvi dočasnik Oružanih snaga Republike Hrvatske (u daljnjem tekstu Oružane snage), vojnici, dočasnici i časnici raspoređeni u eskadrile i zrakoplovno-tehničke bojne
– 12% vojnici raspoređeni u ostale postrojbe i mornari raspoređeni na brodove pomoćne namjene
– 11% ostali dočasnici i časnici raspoređeni u gardijske brigade
– 10% ostali dočasnici i časnici raspoređeni na brodove borbene namjene, postaje obalnog motrenja, radarske postaje, operativna središta, Zapovjedništvo specijalnih snaga, instruktori za obuku, časnici i dočasnici tehničke službe raspoređeni u postrojbe za tehničko održavanje u II. i III. stupnju tehničkog održavanja – Pomorske baze, Bojnu za opću logističku potporu i Remontni zavod
– 8% dočasnici i časnici na zapovjednim ili voditeljskim dužnostima u Oružanim snagama, Glavnom stožeru Oružanih snaga, Ministarstvu obrane te časnici i dočasnici na brodovima pomoćne namjene te vojni piloti na zapovjednim ili voditeljskim dužnostima u Oružanim snagama, Glavnom stožeru Oružanih snaga i Ministarstvu obrane
– 5% dočasnici i časnici raspoređeni na ostale dužnosti u Oružanim snagama, Glavnom stožeru Oružanih snaga i Ministarstvu obrane, časnici i dočasnici izvan Oružanih snaga i Ministarstva obrane te vojni piloti na ostalim dužnostima u Oružanim snagama, Glavnom stožeru Oružanih snaga i Ministarstvu obrane.
Članak 2.
Članak 8. mijenja se i glasi:
»(1) Vojnom pilotu ovisno o osobnom činu, kategoriji spremnosti, dodatnim letačkim zvanjima i važećem uvjerenju o zdravstvenoj sposobnosti pripada letački dodatak.
(2) Vojni piloti nadzvučnih borbenih aviona prilikom izračuna letačkog dodatka ostvaruju pravo na dodatni koeficijent za nadzvučne borbene avione.
(3) Ukupni iznos letačkog dodatka za vojne pilote čini zbroj koeficijenta spremnosti (A), koeficijenta za nadzvučne borbene avione (B) i koeficijenta dodatnih letačkih zvanja (C) i množi se s osnovicom za obračun plaće u skladu s tablicom:
Osobni čin A B C Spremnost Nadzvučni borbeni avioni Dodatna letačka zvanja I. kat II. kat III. kat pr 1,45 1,35 1,2 0,3 0,1 npr 1,55 1,45 1,3 stn 1,65 1,55 1,4 bjn 1,85 1,75 1,6 pk 1,85 1,75 1,6 brg 1,65 1,55 1,4 gbr 1,2 1,1 0,95 gb 1,1 1,0