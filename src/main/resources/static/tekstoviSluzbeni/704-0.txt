34 25.03.2015 Pravilnik o određivanju područja s prirodnim ili ostalim posebnim ograničenjima
MINISTARSTVO POLJOPRIVREDE
705
Na temelju članka 8. stavak 2. Zakona o poljoprivredi (»Narodne novine« broj 30/2015) ministar nadležan za poljoprivredu donosi
PRAVILNIK
O ODREĐIVANJU PODRUČJA S PRIRODNIM ILI OSTALIM POSEBNIM OGRANIČENJIMA
Članak 1.
(1) Ovim se Pravilnikom određuju područja s prirodnim ili ostalim posebnim ograničenjima sukladno članku 32. Uredbe (EU) br. 1305/2013 Europskog parlamenta i Vijeća od 17. prosinca 2013. o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (dalje u tekstu: Uredba (EU) br. 1305/2013).
(2) Status pripadnosti područjima s prirodnim ili ostalim posebnim ograničenjima utvrđen je na razini jedinica lokalne samouprave (dalje u tekstu: JLS) temeljem »Studije određivanja područja pod utjecajem prirodnih ili drugih specifičnih ograničenja u poljoprivredi s kalkulacijama« za potrebe provedbe mjera Programa ruralnog razvoja Republike Hrvatske 2014. – 2020.
(3) Područja s prirodnim ili ostalim posebnim ograničenjima razvrstavaju se na sljedeće kategorije:
a) gorsko planinsko područje – GPP
b) područje sa značajnim prirodnim ograničenjima – ZPO
c) područje s posebnim ograničenjima – PPO.
Članak 2.
(1) Gorsko-planinsko područje obuhvaća one JLS koje na najmanje 50% svog teritorija ispunjavaju sljedeće kriterije:
a) Nadmorska visina iznad 700 m,
b) Nadmorska visina 500 – 700 m uz nagib veći od 15%,
c) Nadmorska visina 400 – 500 m uz nagib veći od 15% ukoliko je vertikalna rasčlanjenost reljefa veća od 500 m.
Ovaj je kriterij primjenjiv samo u slučaju kada JLS graniči s JLS koja je definirana sukladno prvom ili drugom kriteriju.
(2) Područje sa značajnim prirodnim ograničenjima obuhvaća one JLS koje na najmanje 60% svog teritorija ispunjavaju sljedeće kriterije i granične vrijednosti definirane u Prilogu III Uredbe (EU) br. 1305/2013:
a) Niska temperatura;
b) Suša;
c) Ograničena propusnost tla;
d) Nepovoljna tekstura i kamenitost;
e) Plitka ekološka dubina;
f) Nepovoljna kemijska svojstva;
g) Nagib.
(3) Područje s posebnim ograničenjem obuhvaća one JLS koje na najmanje 50% svog teritorija imaju karakteristike krša.
Članak 3.
Popis područja iz članka 2. ovoga Pravilnika nalazi se u Dodatku 1., 2. i 3. koji su tiskani uz ovaj Pravilnik i njegov su sastavni dio.
Članak 4.
Stupanjem na snagu ovog Pravilnika prestaje važiti Pravilnik o područjima s težim uvjetima gospodarenja u poljoprivredi (»Narodne novine« broj 44/2011).
Članak 5.
Ovaj Pravilnik stupa na snagu danom objave u »Narodnim novinama«.
Klasa: 011-01/15-01/12
Urbroj: 525-08/0454-15-5
Zagreb, 23. ožujka 2015.
Ministar Tihomir Jakovina, v. r.
DODATAK 1.
Popis JLS koje su razvrstane u GPP (Gorsko-planinska područja)
MB OPĆINE/GRADA NAZIV OPĆINE/GRADA ŽUPANIJA OGRANIČENJE 00043 BAKAR Primorsko-goranska GPP 00094 BAŠKA VODA Splitsko-dalmatinska GPP 00779 BRELA Splitsko-dalmatinska GPP 00370 BRINJE Ličko-senjska GPP 00388 BROD MORAVICE Primorsko-goranska GPP 00515 CIVLJANE Šibensko-kninska GPP 00558 ČABAR Primorsko-goranska GPP 00612 ČAVLE Primorsko-goranska GPP 00698 DELNICE Primorsko-goranska GPP 00841 DONJI LAPAC Ličko-senjska GPP 01171 FUŽINE Primorsko-goranska GPP 01309 GOSPIĆ Ličko-senjska GPP 01317 GRAČAC Zadarska GPP 01341 GRADAC Splitsko-dalmatinska GPP 01481 HRVACE Splitsko-dalmatinska GPP 01708 JELENJE Primorsko-goranska GPP 01783 KARLOBAG Ličko-senjska GPP 01830 KIJEVO Šibensko-kninska GPP 01864 KLANA Primorsko-goranska GPP 01961 KNIN Šibensko-kninska GPP 02232 LANIŠĆE Istarska GPP 02372 LOKVE Primorsko-goranska GPP 05878 LOKVIČIĆI Splitsko-dalmatinska GPP 02402 LOVINAC Ličko-senjska GPP 02429 LOVRAN Primorsko-goranska GPP 02496 MAKARSKA Splitsko-dalmatinska GPP 02615 MATULJI Primorsko-goranska GPP 02739 MOŠĆENIČKA DRAGA Primorsko-goranska GPP 02755 MRKOPALJ Primorsko-goranska GPP 00876 MUĆ Splitsko-dalmatinska GPP 02909 NOVI VINODOLSKI