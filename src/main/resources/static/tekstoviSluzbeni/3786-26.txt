 upravljanje i
13. primjereno upravljanje informacijskim sustavom.
POGLAVLJE VI. IZVJEŠTAVANJE DRUŠTVA ZA UPRAVLJANJE
Izvještaji društva za upravljanje
Članak 67.
(1) Na financijsko izvještavanje društva za upravljanje primjenjuju se propisi kojima se uređuje računovodstvo i Međunarodni standardi financijskog izvještavanja, osim ako Agencija ne propiše drugačije.
(2) Financijske izvještaje društva za upravljanje čine:
– izvještaj o financijskom položaju
– izvještaj o sveobuhvatnoj dobiti
– izvještaj o novčanom tijeku
– izvještaj o promjenama kapitala i
– bilješke uz financijske izvještaje.
(3) Strukturu i sadržaj financijskih izvještaja društva za upravljanje te objavljivanje, način i rokove dostave istih Agencija će propisati pravilnikom.
(4) Osim financijskih izvještaja iz stavka 2. ovoga članka Agencija će pravilnikom propisati strukturu, sadržaj, način i rokove dostave drugih izvještaja društva za upravljanje koja su društva za upravljanje obvezna sastavljati za potrebe Agencije.
(5) Odredbe iz ovoga članka na odgovarajući se način primjenjuju i na društvo za upravljanje iz druge države članice ili iz treće države koje u Republici Hrvatskoj obavlja svoju djelatnost putem podružnice.
(6) Agencija može propisati kontni plan za društva za upravljanje.
Revizija izvještaja društva za upravljanje
Članak 68.
(1) Godišnje financijske izvještaje društava za upravljanje mora revidirati revizor na način i pod uvjetima određenima propisima kojima se uređuje računovodstvo i revizija te pravilima revizorske struke, ako ovim Zakonom i propisima donesenim na temelju ovoga Zakona nije drugačije određeno.
(2) Društvo za upravljanje dužno je Agenciji dostaviti revidirane godišnje financijske izvještaje iz članka 67. stavka 2. ovoga Zakona u roku od 15 dana od datuma izdavanja revizorskog izvješća, a najkasnije u roku od četiri mjeseca nakon isteka poslovne godine za koju se izvještaji sastavljaju.
(3) Nakon što je jednom izabran isti revizor može revidirati najviše sedam uzastopnih godišnjih financijskih izvještaja društva za upravljanje.
(4) Agencija će detaljnije pravilnikom propisati opseg i sadržaj revizije, odnosno revizijskih postupaka i revizorskog izvješća o obavljenoj reviziji godišnjih financijskih izvještaja, odnosno drugih izvještaja društva za upravljanje.
(5) Agencija od revizora može tražiti dodatna pojašnjenja u vezi s revidiranim godišnjim financijskim izvještajima, odnosno drugim revidiranim izvještajima društva za upravljanje.
(6) Ako Agencija utvrdi da revizija izvještaja društva za upravljanje nije obavljena ili da revizorsko izvješće nije sastavljeno u skladu s ovim Zakonom, propisima donesenima na temelju ovoga Zakona, propisima kojima se uređuje računovodstvo i revizija te pravilima revizorske struke ili ako obavljenim nadzorom poslovanja društva za upravljanje ili na drugi način utvrdi da revizorsko izvješće o izvještajima društva za upravljanje nije zasnovano na istinitim i objektivnim činjenicama, može odbiti revizorska izvješća i zahtijevati od društva za upravljanje da reviziju obavi drugi revizor, a na trošak društva za upravljanje.
(7) Revizor iz stavka 1. ovoga članka dužan je Agenciji prijaviti svako kršenje odredbi ovoga Zakona, propisa donesenih na temelju njega ili drugih relevantnih propisa koje utvrdi u obavljanju revizije iz stavka 1. ovoga članka.
POGLAVLJE VII. DELEGIRANJE POSLOVA NA TREĆE OSOBE
Članak 69.
(1) Za delegiranje poslova iz članka 13. stavka 2. točaka 2. i 3. te članka 13. stavka 3. točke 3. ovoga Zakona, kao i za delegiranje poslova kontrolnih funkcija iz članka 48. stavka 2. ovoga Zakona, društvo za upravljanje je dužno ishoditi odobrenje Agencije.
(2) Društvo za upravljanje može delegirati i ostale poslove iz članka 13. ovoga Zakona ako je o tome prethodno obavijestilo Agenciju.
(3) O delegiranju poslova iz stavaka 1. i 2. ovoga članka društvo za upravljanje i treća osoba sklapaju ugovor u pisanom obliku. Ugovorom mora biti određeno da je treća osoba dužna omogućiti provođenje nadzora