 koji se sastoji od procesa upravljanja korisničkim pristupom, pregleda korisničkog pristupa, upravljanja privilegiranim pravima pristupa, sigurnosnih postavki i kontrole mrežnog pristupa; upravlja pričuvnom pohranom informatičkih podataka; administrira postojeće baze podataka, održava i unapređuje postojeće korisničke programe; radi izvješća po posebnim zahtjevima korisnika, razmjenjuje i obrađuje podatke s drugim tijelima državne uprave, priprema podatke za objavljivanje na internetu.
Služba obrađuje podatke za isplatu trajnih prava, priprema mjesečne datoteke za isplatu istih prema poslovnim bankama, izrađuje redovita mjesečna, periodična izvješća, kao i po potrebi posebna izvješća na zahtjev korisnika; surađuje s poslovnim bankama vezano za ispravljanje pogrešnih podataka korisnika trajnih prava bitnih za tekuću isplatu.
Služba sudjeluje u pripremi, provođenju, praćenju korištenja sredstava te vrednovanju programa i projekata financiranih iz fondova Europske unije u dijelu koji se odnosi na programe i projekte iz područja nadležnosti Službe, pri čemu surađuje s nadležnom unutarnjom ustrojstvenom jedinicom Ministarstva te pruža stručnu pomoć projektnim timovima u dijelu koji se odnosi na programe i projekte iz područja nadležnosti Službe.
Služba evidentira i nadgleda sistemske zapise; planira odgovore na incidente i upravlja incidentima te procjenjuje i upravlja rizicima vezanim uz informatički sustav.
Služba obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 13.
U članku 12. dodaje se stavak 2. koji glasi:
»Služba sudjeluje u pripremi, provođenju, praćenju korištenja sredstava te vrednovanju programa i projekata financiranih iz fondova Europske unije u dijelu koji se odnosi na programe i projekte iz područja nadležnosti Službe, pri čemu surađuje s nadležnom unutarnjom ustrojstvenom jedinicom Ministarstva te pruža stručnu pomoć projektnim timovima u dijelu koji se odnosi na programe i projekte iz područja nadležnosti Službe.«.
Članak 14.
Članak 13. mijenja se i glasi:
»Služba za sigurnosne poslove, zaštitu na radu i opće poslove obavlja poslove u vezi s provedbom zakona i podzakonskih propisa iz područja obrane, sigurnosti i zaštite; obavlja poslove koji se odnose na izradu prijedloga provedbenih propisa i drugih akata; prati stanje civilnih obrambenih priprema; obavlja poslove iz područja tajnosti podataka i informacijske sigurnosti; provodi interni nadzor nad primjenom mjera i standarda informacijske sigurnosti u svim ustrojstvenim jedinicama Ministarstva koje postupaju s klasificiranim i neklasificiranim podacima; obavlja poslove sigurnosnog informiranja osoba koje postupaju s klasificiranim podacima; obavlja stručne poslove organizacije i provedbe zaštite na radu sukladno Zakonu o zaštiti na radu i podzakonskim propisima; provodi mjere zaštite zdravlja na radu; obavlja poslove koji se odnose na izradu prijedloga provedbenih propisa i akata; provodi programe osposobljavanja službenika i namještenika za rad na siguran način; vrši ispitivanja sredstava rada i načina upotrebe osobnih zaštitnih sredstava i opreme; vrši nadzor nad provođenjem i poštivanjem propisanih postupaka iz područja zaštite na radu; obavlja sigurnosne poslove koji se odnose na cjelovitu zaštitu osoba, imovine i objekata Ministarstva te s tim u vezi priprema procedure i predlaže određene sigurnosne mjere; obavlja stručne poslove uređivanja i provođenja poslova iz područja uredskog poslovanja te donosi provedbene propise i akte važne za rad Ministarstva; obavlja stručne i administrativne poslove koji se odnose na pisarnicu, odnosno prijam i dostavu pošte; razvrstavanje akata na predmete upravnog postupka i ostale akte; raspoređivanje akata prema unutarnjim ustrojstvenim jedinicama i dostavljanje istih u rad; otprema, razvodi i arhivira registraturnu građu koja nastaje radom Ministarstva; obavlja stručne i tehničke poslove u vezi s upotrebom voznog parka i osiguravanjem prijevoza za službene potrebe; 