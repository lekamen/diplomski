 podatke o krajnjim kupcima koji po automatizmu prelaze na univerzalnu uslugu ili zajamčenu opskrbu najkasnije 2 radna dana prije korištenja prava krajnjeg kupca na opskrbu električnom energijom u okviru javne usluge.
(8) Za krajnje kupce iz stavka 7. ovog članka operator sustava dužan je, opskrbljivaču koji je nositelj obveze javne usluge opskrbe, dostaviti i/ili staviti na raspolaganje podatke o potrošnji električne energije na obračunskim mjernim mjestima krajnjeg kupca, krivulju opterećenja sukladno propisima kojima se uređuje primjena nadomjesnih krivulja opterećenja te oznaku karakteristične skupine kupaca za razdoblje do 12 mjeseci koji prethode početku korištenja prava krajnjeg kupca na opskrbu električnom energijom u okviru javne usluge.«
Članak 4.
Članak 29. stavak 4. i stavak 5. mijenjaju se i glase:
»(4) Voditelj EKO bilančne grupe može prodati električnu energiju tržišnim sudionicima, burzi ili na način da ju izveze preko granica Republike Hrvatske.
(5) Voditelj EKO bilančne grupe može kupiti električnu energiju od tržišnih sudionika, od burze ili na način da ju uveze preko granica Republike Hrvatske.«
Članak 5.
U članku 38. iza stavka 2. dodaje se stavak 3. koji glasi:
»(3) Operator prijenosnog sustava kao voditelj bilančne grupe operatora prijenosnog sustava nema obvezu sklapanja ugovora o odgovornosti za odstupanje.«
Članak 6.
U članku 42. iza alineje 6. briše se slovo »i« te se mijenja alineja 7. koja glasi:
»– uređenje ostalih međusobnih odnosa i«
U članku 42. iza alineje 7. dodaje se alineja 8. koja glasi:
»– prava i obveze voditelja i članova bilančne grupe«.
Članak 7.
Članak 53. alineja 3. mijenja se i glasi:
»– plan prekogranične razmjene električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,«.
Članak 8.
Članak 54. alineja 4. mijenja se i glasi:
»– plan prekogranične razmjene električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,«.
Članak 9.
Članak 55. alineja 2. mijenja se i glasi:
»– plan prekogranične razmjene električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,«.
Članak 10.
Članak 59. mijenja se i glasi:
»Svi iznosi u ugovornom rasporedu koji se odnose na prekograničnu razmjenu električne energije moraju biti izraženi u MWh/h i zaokruženi na cijeli broj.«.
Članak 11.
Članak 61. mijenja se i glasi:
»U bilateralnom rasporedu, koji je sastavni dio ugovornog rasporeda, mora biti naveden tržišni sudionik koji prema ugovoru prodaje i/ili izvozi električnu energiju i tržišni sudionik koji prema ugovoru kupuje i/ili uvozi električnu energiju.«
Članak 12.
Članak 62. mijenja se i glasi:
»Dostavljeni ugovorni raspored mora biti uravnotežen tako da plan ukupne kupnje, uvoza i/ili proizvodnje električne energije odgovara planu ukupne prodaje i/ili izvoza električne energije.«
Članak 13.
Članak 63. mijenja se i glasi:
»Bilateralni raspored koji se odnosi na prekograničnu razmjenu električne energije mora biti u skladu s dodijeljenim prekograničnim prijenosnim kapacitetom na granicama Republike Hrvatske.«
Članak 14.
Članak 64. mijenja se i glasi:
»Najkasnije do 12:30 sati u danu unaprijed koji neposredno prethodi danu isporuke operator prijenosnog sustava dostavlja Operatoru tržišta popis dodijeljenih prekograničnih prijenosnih kapaciteta iskazano po tržišnim sudionicima, državnim granicama, smjeru prijenosa električne energije i vremenskom razdoblju, na način utvrđen ugovorom iz članka 33. ovih Pravila.«
Članak 15.
U članku 65. dodaje se stavak 1., a dosadašnji stavci od 1. do 2. postaju 2. do 3.
»(1) Voditelj bilančne grupe u danu unaprijed koji neposredno prethodi danu isporuke obvezan je najkasnije do 14:30 sati dostaviti operatoru prijenosnog sustava ugovorne rasporede svih članova svoje bilančne grupe za dan isporuke.«
Članak 16.
Članak 72. stavak 1. mijenja se i glasi:
»(1) Izmjene ugovornih rasporeda koje se 