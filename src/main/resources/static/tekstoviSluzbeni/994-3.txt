 poslove iz područja stručnoga smjera za koji su školovani.
(5) Ovlašteni agronom iskaznicom dokazuje identitet i ovlaštenje za obavljanje stručnih poslova u svojstvu odgovorne osobe.
(6) Ovlašteni agronom svojim potpisom i otiskom pečata potvrđuje istinitost i točnost svih podataka vezanih uz strukovne savjete ovlaštenog agronoma, koji su sastavni dijelovi dokumenata koje izrađuju ili potpisuju, te preuzimaju odgovornost za sadržaje tih dokumenata.
(7) Način i uvjeti izdavanja, prava i obveze ovlaštenog agronoma u postupanju s iskaznicom i pečatom te izgled iskaznice i pečata propisat će se Statutom.
(8) Područja stručnih poslova koje može obavljati ovlašteni agronom propisat će se Statutom.
UVJETI ZA UPIS U POPIS OVLAŠTENIH AGRONOMA
Članak 22.
(1) Članovi Komore strukovno ovlaštenje, odnosno status ovlaštenog agronoma stječu upisom u Popis ovlaštenih agronoma.
(2) Pravo na upis u Popis ovlaštenih agronoma ima agronom fizička osoba koja ispunjava ove uvjete:
1. da je hrvatski državljanin, odnosno državljanin države članice Europske unije ili države ugovornice Ugovora o Europskom gospodarskom prostoru
2. da je potpuno poslovno sposobna
3. da je u Republici Hrvatskoj završila sveučilišni diplomski studij; specijalistički diplomski stručni studij; poslijediplomski specijalistički studij; poslijediplomski znanstveni magistarski studij; poslijediplomski sveučilišni (doktorski) studij; obranu doktorske disertacije izvan studija i istovrijedan studij prema prijašnjim propisima iz biotehničkih znanosti, znanstveno polje poljoprivreda (agronomija) ili je obrazovnu kvalifikaciju stekla u drugoj državi članici ili u trećoj zemlji, ako joj je ista priznata kao kvalifikacija odgovarajuća onoj stečenoj u Republici Hrvatskoj. Postupak provjere usklađenosti propisat će se posebnim aktom koji donosi Komora.
4. da ima najmanje jednu godinu radnog iskustva na odgovarajućim poslovima i položen stručni ispit ili da ima doktorat iz područja određenog stručnog smjera
5. da je dostojna za obavljanje poslova ovlaštenog agronoma.
(3) Pravo na upis u Popis ovlaštenih agronoma ima agronom fizička osoba koja je stručnu kvalifikaciju stekla u inozemstvu te joj je ista priznata postupkom koji je propisan posebnim propisom koji donosi Komora.
NEDOSTOJNOST ZA OBAVLJANJE POSLOVA
Članak 23.
Nije dostojna za obavljanje poslova ovlaštenog agronoma osoba pravomoćno osuđena na bezuvjetnu kaznu zatvora dulju od šest mjeseci za kazneno djelo protiv Republike Hrvatske, za kazneno djelo protiv službene dužnosti i za kazneno djelo počinjeno iz koristoljublja.
ODBIJANJE ZAHTJEVA ZA UPIS
Članak 24.
(1) Upis ili ponovni upis u Popis ovlaštenih agronoma odbija se rješenjem ako osoba koja je podnijela zahtjev za upis ili ponovni upis u Popis ovlaštenih agronoma ne ispunjava uvjete iz članka 22. stavka 2. ovoga Zakona, odnosno zbog razloga iz članka 27. stavka 2. i članka 28. ovoga Zakona.
(2) Rješenje iz stavka 1. ovoga članka je upravni akt, priprema ga Stručna služba Komore na prijedlog Odbora za upis, a donosi ga Predsjednik komore.
MIROVANJE ČLANSTVA U KOMORI
Članak 25.
(1) Ovlašteni agronom ima mogućnost mirovanja članstva i ovlaštenja u Komori:
1. ako je izabrani ili imenovani dužnosnik koji obavlja javnu profesionalnu dužnost
2. ako je zaposlenik u tijelima državne uprave ili tijelima jedinica lokalne i područne (regionalne) samouprave
3. ako je zaposlenik javne savjetodavne službe te
4. na osobni zahtjev.
(2) Ovlašteni agronom iz stavka 1. točaka 1., 2. i 3. ovoga članka koji obavlja poslove koji su nespojivi s poslovima ovlaštenog agronoma ili koji ima osobni razlog iz stavka 1. točke 4. ovoga članka može podnijeti zahtjev za mirovanje članstva u Komori.
(3) Temeljem rješenja o mirovanju članstva i ovlaštenja, ovlaštenom agronomu miruju sva prava i obveze u Komori za vrijeme trajanja mirovanja.
(4) Po prestanku razloga iz stavka 1. ovoga članka ovlašteni agronom zahtjevom obavještava Komoru radi donošenja rješenja o prestanku mirovanja članstva i ovlaštenja te