 rujna tekuće godine za narednu plinsku godinu.
Potrebne količine plina za ispunjenje standarda opskrbe zaštićenih kupaca opskrbljivač iz stavka 1. ovoga članka može osigurati izravno sklapanjem ugovora o skladištenju plina i/ili o kupnji plina od domaćeg proizvođača, odnosno neizravno sklapanjem ugovora s opskrbljivačem i/ili trgovcem koji mora imati sklopljen ugovor o skladištenju plina i/ili o kupnji plina od domaćeg proizvođača o čemu treba dostaviti dokaz nadležnom tijelu najkasnije do 1. rujna tekuće godine za narednu plinsku godinu.
Potrebne količine plina za ispunjenje standarda opskrbe zaštićenih kupaca, osim za kategoriju kućanstva, opskrbljivač može osigurati sklapanjem ugovora i s ostalim opskrbljivačima i/ili trgovcima na način da do 1. rujna tekuće godine za narednu plinsku godinu dostavi dokaze nadležnom tijelu o ugovorima temeljem kojih su osigurane količine plina za hrvatsko tržište, kao i dokaze da će u uvjetima krizne situacije plin biti isporučen zaštićenim kupcima u Republici Hrvatskoj po ugovorenim cijenama.
VIII. PRIJELAZNE I ZAVRŠNE ODREDBE
Članak 10.
Operatori distribucijskih sustava dužni su u roku od 30 dana od dana stupanja na snagu ove Uredbe utvrditi potrebne količine plina za sve zaštićene kupce za propisane slučajeve iz standarda opskrbe plinom te dopuniti Planove za krizna stanja operatora distribucijskih sustava čija je izrada propisana Planom intervencije o mjerama zaštite sigurnosti opskrbe plinom Republike Hrvatske podacima sukladno članku 8. stavku 3. ove Uredbe i dostaviti ih na informaciju operatoru transportnog sustava i na odobrenje Ministarstvu.
Operator transportnog sustava dužan je u roku od 40 dana od dana stupanju na snagu ove Uredbe utvrditi potrebne količine plina za sve zaštićene kupce za propisane slučajeve iz standarda opskrbe plinom te dopuniti Plan za krizna stanja operatora transportnog sustava, čija je izrada propisana Planom intervencije o mjerama zaštite sigurnosti opskrbe plinom Republike Hrvatske, podacima sukladno članku 8. stavku 4. ove Uredbe te podacima operatora distribucijskih sustava sukladno članku 8. stavku 3. ove Uredbe te dopunjeni Plan za krizna stanja dostaviti na odobrenje Ministarstvu.
Članak 11.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/51
Urbroj: 50301-05/05-15-2
Zagreb, 11. lipnja 2015.
Predsjednik Zoran Milanović, v. r.
