108 23.11.2016 Naredba o mjerama za sprječavanje pojave i širenja influence ptica na području Republike Hrvatske
MINISTARSTVO POLJOPRIVREDE
2339
Na temelju članka 16. Zakona o veterinarstvu (»Narodne novine« broj 82/2013 i 148/2013) ministar poljoprivrede donosi
NAREDBU
O MJERAMA ZA SPRJEČAVANJE POJAVE I ŠIRENJA INFLUENCE PTICA NA PODRUČJU REPUBLIKE HRVATSKE
I.
Radi sprječavanja pojave i širenja influence ptica u domaće peradi na području Republike Hrvatske naređuju se sljedeće mjere:
1. Na području naselja Cerna i Šiškovci u općini Cerna, naselja Retkovci u općini Ivankovo, naselja Aljmaš, Bijelo Brdo i Dalj u općini Erdut i naselje Kopačevo u općini Bilje, zabranjuje se držanje peradi na otvorenom.
2. Na području cijele Republike Hrvatske zabranjuje se održavanje sajmova, izložbi i sportskih natjecanja za ptice i perad.
II.
Na području cijele Republike Hrvatske preporuča se zatvaranje sve peradi u nastambe gdje god je to moguće.
III
Ova Naredba stupa na snagu danom objave u »Narodnim novinama«.
Klasa: 322-02/16-01/149
Urbroj: 525-10/1288-16-1
Zagreb, 17. studenoga 2016.
Ministar poljoprivrede Tomislav Tolušić, dipl. iur., v. r.
