određene osobe, npr. javnog bilježnika ili odvjetnika, pa se dostava ne uspije obaviti na toj adresi zato što je ta osoba prestala postojati ili odbija za stranku primiti pismeno, dostava će se obavljati prema odredbama stavka 2. odnosno stavka 3. ovoga članka.
(7) Tajnik Sudišta ili arbitražni sud, uz suglasnost stranaka, može tijekom postupka odrediti i korištenje neke druge dostavne službe umjesto pošte.
(8) Ako je to potrebno, dostava se u arbitražnom postupku može obaviti i preko javnog bilježnika. U tom će slučaju potvrda javnog bilježnika o obavljenoj dostavi biti valjan dokaz o tome.
(9) Na ročištu na kojem je rasprava zaključena a na kojemu su bile sve stranke i umješači na njihovoj strani arbitražni sud može zaključkom odlučiti da će se pravorijek dostaviti strankama u tajništvu Sudišta u određenom roku. U tom slučaju stranke su dužne preuzeti pravorijek u roku od osam dana nakon isteka tog roka. Ako one to ne učine, smatrat će se da im je pravorijek dostavljen istekom navedenog osmodnevnog roka.
Elektronička komunikacija
Članak 13.
(1) Stranke se mogu sporazumjeti već u ugovoru o arbitraži ili kasnije tijekom arbitražnog postupka da Sudištu svoje podneske i, možebitno, priloge podnose elektroničkim putem ili da ih međusobno razmjenjuju, odnosno da im Sudište dostavu svih ili samo nekih pismena (npr. poziva za ročišta itd.) obavlja također elektroničkim putem.
(2) U slučaju iz stavka 1. ovoga članka stranke su dužne na zahtjev Sudišta ili protivne stranke podnositi svoje podneske i priloge uz njih u papirnom obliku.
(3) Mogućnost i način elektroničkog komuniciranja može se utvrditi i u ispravi o određenju zadaće arbitražnog suda.
(4) U slučajevima iz stavaka 1. do 3. ovoga članka stranke su dužne elektroničkim putem potvrditi primitak određenih podnesaka i priloga.
(5) Stranka koja ne ispunjava svoje obveze prema prethodnim odredbama ovoga članka dužna je naknaditi troškove protivnoj stranci koji su time izazvani neovisno o ishodu spora. O tome će arbitraži sud voditi računa prigodom odlučivanja o naknadi troškova postupka.
(6) Visinu troškova izazvanih neispunjavanjem obveza iz prethodnih odredaba ovoga članka arbitražni sud odmjerava po slobodnoj ocjeni.
III. ARBITRAŽNI SUD
1. Broj arbitara i konstituiranje arbitražnog suda
Broj arbitara
Članak 14.
(1) Stranke se mogu sporazumjeti da arbitražu provodi arbitražno vijeće ili arbitar pojedinac.
(2) Ako se stranke nisu prethodno sporazumjele o broju arbitara u sporovima u kojima devizna protuvrijednost predmeta spora ne prelazi 200.000,00 EUR, arbitražu će provoditi arbitar pojedinac, dok će u ostalim sporovima arbitražu provoditi arbitražno vijeće od tri arbitra.
Osobe koje se mogu imenovati za arbitra
Članak 15.
(1) Stranke mogu imenovati za arbitra i osobu koja nije na listi arbitara Sudišta.
(2) Ovlaštenik za imenovanje može arbitra pojedinca te člana ili predsjednika vijeća imenovati samo s mjerodavne liste arbitara iz članka 4. Pravilnika o Sudištu.
Imenovanje arbitra pojedinca
Članak 16.
(1) Ako su se stranke sporazumjele da se imenuje samo jedan arbitar, dužne su priopćiti tajništvu Sudišta ime arbitra pojedinca. Ime arbitra pojedinca može u tom slučaju biti utvrđeno već u ugovoru o arbitraži, u naknadnom sporazumu ili tijekom arbitražnog postupka.
(2) Ako stranke u primjerenom roku koji odredi tajnik Sudišta, koji ne može biti kraći od 15 dana od dana predaje odgovora na tužbu Sudištu odnosno od dana propuštanja podnošenja odgovora na tužbu, ne postupe u skladu s odredbom stavka 1. ovoga članka, arbitra pojedinca imenovat će ovlaštenik za imenovanje (članak 19.).
Imenovanje arbitražnog vijeća
Članak 17.
(1) Ako arbitražu provodi vijeće od tri arbitra, svaka stranka imenovat će po jednog člana vijeća. Tako imenovani članovi vijeća izabrat će trećeg člana koji će biti predsjednik vijeća.
(2) Ako tužitelj ne imenuje arbitra člana vijeća u tužbi niti u roku od 15 dana nakon što je naknadno pozvan da to učini, odnosno ako tuženik ne imenuje arbitra člana vijeća u