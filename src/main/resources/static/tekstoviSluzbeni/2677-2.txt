povrat zajma, već su to činile osobe povezane s obrtom 'MAS' ili brat tuženika koji je na taj način vraćao dug prema Miljenku Guilermiju. Naime, i dokumentacijom u spisu, potvrdama o primitku novca koje je II. tužitelj potpisivao utvrđeno je da se radi o dugu Miljenka Guilermija, Stjepka Ćurina i Ante Viskovića prema II. tužitelju.«
5. Iz spisa Općinskog građanskog suda u Zagrebu broj: P-8150/99, proizlazi:
– da Željko Saraga prije potpisivanja ugovora o zajmu nije poznavao tuženika, ali ni Miljenka Guilermija, Antu Viskovića i Stjepka Ćurina, kojima je prema zaključku sudova stvarno pozajmljen novac. Prema navodima podnositelja Željka Sarage, on je pozajmio polovicu iznosa novca na nagovor podnositelja Ante Carića, dugogodišnjeg prijatelja, a radi opremanja, odnosno kupnje broda tuženika. Ugovor o zajmu potpisan je u uredu Privredne banke Zagreb d. d., gdje je radio. Novac je predan osobno tuženiku, a nakon potpisivanja ugovora tuženik se neko vrijeme zadržao u uredu i pričao da će tim brodom dobro poslovati;
– da Ante Carić prije potpisivanja ugovora o zajmu nije poznavao tuženika već je poznavao tuženikovog oca više od pedeset godina te ga je cijenio kao »poštenog i marljivog čovjeka«. Ugovor o zajmu sklopio je na zamolbu Miljenka Guilerma koji je tražio pomoć za tuženika, i to nakon što je Miljenko Guilermo njemu pomogao oko podizanja novaca putem akreditiva. Dio pozajmljenog novca vraćali su Ivan Visković (brat tuženika), Ante Visković (rođak tuženika) i Radoslav Guilermo (brat Miljenka Guilerma). Navodi i da je, premda je na nekim potvrdama o vraćanju pozajmljenog novaca navedeno da novac vraćaju Ante Visković, Radoslav Guilermi i Stjepko Ćurin, novac osobno vraćao Ivan Visković, koji je zahtijevao da se sastave potvrde takvog sadržaja. Iako je negodovao u pogledu takvog sadržaja potvrda, podnositelj je pristao na to jer mu je »bilo bitno da dobije bar neki iznos novca«;
– da je tuženik u odgovoru na tužbu od 21. studenoga 2000. naveo kako s podnositeljima nije sklopio ugovor o zajmu niti da je takav ugovor potpisao. U iskazu od 22. ožujka 2002. naveo je da je potpisao ugovor o zajmu, ali da nije potpisao i potvrdu o primitku pozajmljenog novca od 3. lipnja 1994. U konačnom iskazu, danom 5. veljače 2008., naveo je da je potpisao i ugovor o zajmu i navedenu potvrdu. Također, u podnesku od 3. listopada 2001. prvi puta isticao je da je predmetni ugovor o zajmu prividan ugovor. Tijekom postupka naveo je da je on samo trebao garantirati povrat zajma, kojeg su stvarni nositelji Miljenko Guilermo, Stjepko Ćurin i Ante Visković, te da je to učinio zbog svoje naivnosti i iz razloga što su isti bili suvlasnici njegovog broda. Naveo je i da Ivan Visković, njegov brat, nikada nije vraćao pozajmljeni novac podnositeljima već da je to činio njegov rođak Ante Visković;
– da je Ivan Visković, brat tuženika, osobno vraćao pozajmljeni novac podnositeljima, ali da je to, međutim, činio jer je dugovao novac pok. Miljenku Guilermiju. O okolnostima sklapanja ugovora o zajmu Ivan Visković iskazao je suglasno s tuženikom iako o tome nema neposrednih saznanja.
– da je Vicenco Meštrović, tast tuženika, nakon sklapanja ugovora o zajmu vidio tuženika i Stjepka Ćurina te da je pozajmljeni novac kod sebe imao Stjepko Ćurin. O okolnostima samog sklapanja ugovora o zajmu Vicenco Meštrović iskazao je suglasno s tuženikom iako o tome nema neposrednih saznanja;
– da je Goran Kovačić svjedočio o tome kako su treće osobe – pok. Milivoj Guilermo, Ante Visković i Stjepko Ćurin, uzimale kredit za poslovanje obrta »MAS« u tvrtki gdje je radio.
– da je Stjepko Ćurin u iskazu naveo kako on nije imao nikakve veze sa sklapanjem ugovora o zajmu te da je tuženika samo otpratio do mjesta gdje je taj ugovor sklopljen;
– da iz nedatiranog dopisa (listovi 15 i 19 spisa), upućenom od strane tuženika, Narcise Guilermi, Ante Viskovića i Stjepka Ćurina, proizlazi da su te osobe zatražile od podnositelja produljenje roka otplate zajma;
– da iz nedatiranog kupoprodajnog