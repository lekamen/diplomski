 od tih društava budu pripisane drugome te da to drugo društvo bude odgovorno za plaćanje kazne prvog društva. Menadžment i poslovanje Marine Šibenik su u potpunosti odvojeni od menadžmenta i poslovanja sestrinskih društava – Marine Dalmacija i Marine Borik, a direktori hrvatskih društava grupe su na toj funkciji doista iz samo formalnih razloga i bez ikakvog operativnog utjecaja, a cjelokupno poslovanje se vodi na lokalnoj razini, koja samostalno zadaje poslovne ciljeve, a što uključuje i određivanje cijena svojih usluga.
Agencija je 5. studenoga 2014. zaprimila podnesak Marine Hramina u kojem se, uz navode iznesene već ranije tijekom postupka, u bitnome navodi kako iz iskaza svih saslušanih svjedoka proizlazi da nitko od sudionika sjednice Udruženja održane 25. listopada 2012. nije čuo spornu rečenicu niti je itko od nazočnih komentirao istu ili na kakav drugi način dao do znanja da želi raspravljati o cijenama. Jedino iz iskaza svjedoka A, svjedoka B i svjedoka I proizlazi da bi sporna rečenica bila rečena od strane svjedoka B, ali da je ista izrečena nakon sjednice kad su ostali već počeli ustajati i napuštati sjednicu.
Marina Hramina nadalje navodi kako je Agencija napravila svoju internu analizu prikupljenih podataka na temelju koje je donijela Obavijest o preliminarno utvrđenim činjenicama u postupku bez da je koristila nepristrane vještake koji imaju stručna znanja i mogu objektivno dati svoje nalaze i mišljenja u svezi relevantnih činjenica, a Agencija nije dala na uvid strankama u cijelosti svoje interne tablice. Stoga je Agencija odbijanjem dokaznog prijedloga za provođenje vještačenja od strane financijske struke stranke onemogućio stranke da provjere podatke koje je Agencija prikupila.
7.4. Odbijeni dokazni prijedlozi stranaka
Agencija je odbila dokazne prijedloge više stranaka za saslušanje svjedoka Z.V. i P.Š. koji su prisustvovali sjednici Udruženja od 25. listopada 2012. Prijedlog za saslušanjem Z.V. je odbijen iz razloga što je ista prisustvovala navedenoj sjednici kao predstavnica Marine Hramina, a imajući u vidu da je navedenoj sjednici prisustvovao i direktor Marine Hramina, koji je dao izjavu na usmenoj raspravi održanoj 10. rujna 2014., Agencija ističe kako imajući u vidu načela učinkovitosti i ekonomičnosti nije bilo potrebno saslušati još jednog predstavnika Marine Hramina na istu okolnost. P.Š. je bio pozvan na usmenu raspravu od 11. rujna 2014, međutim isti se nije odazvao pozivu, niti je svoj izostanak opravdao. S obzirom da je iz iskaza ostalih svjedoka, u prvom redu svjedoka D i svjedoka G, razvidno da je P.Š. prisustvovao samo na uvodnom dijelu sjednice Udruženja od 25. listopada 2012., Agencija nije smatrala potrebnim provesti saslušanje navedenog svjedoka.
Agencija je odbila dokazne prijedloge Marine Hramina za saslušanje svjedoka zaposlenika Marine Hramina iz razloga što su isti kao zaposlenici Marine Hramina, dakle izravno zainteresirani za ishod ovog postupka, trebali svjedočiti o internim procedurama i vremenskom okviru donošenja cjenika Marine Hramina za 2013., a koji iskazi nisu od odlučne važnosti za utvrđenje postojanja zabranjenog sporazuma u ovom predmetu. Iz istog razloga je Agencija odbila i dokazne prijedloge ACI-ja za saslušanje svjedoka zaposlenika ACI-ja.
Također je Agencija dokazni prijedlog Marine Hramina, Marine Punat i ACI-ja za provođenje vještačenja od strane vještaka financijske struke, odbila kao nepotreban. Naime, dokaz vještačenjem se u smislu članka 65. ZUP-a izvodi kada službena osoba koja vodi postupak ne raspolaže stručnim znanjem koje je potrebno za utvrđivanje ili ocjenu određene činjenice bitne za rješavanje konkretne stvari. Ekonomske analize u Agenciji provode diplomirani ekonomisti, stručne osobe zadužene u konkretnom upravnom postupku utvrđivanja narušavanja tržišnog natjecanja, a koje posjeduju sva potrebna znanja nužna za provođenje ekonomskih analiza.
8. ZABRANJENI SPORAZUM
Agencija je na temelju provedenog postupka i prikupljenih podataka tijekom