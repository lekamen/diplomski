 cijene vodnih usluga (stavak 4.). Prema pak stavku 5. citiranog članka Uredbe varijabilni dio najniže osnovne cijene vodnih usluga ovisi o količini isporučenih vodnih usluga.
Proizlazi dakle da je donositelj osporenog akta ovlašten propisati fiksni dio osnovne cijene vodne usluge time da fiksni dio (osnovne) cijene vodne usluge ne ovisi niti može ovisiti o količini isporučene vodne usluge. Ovo iz razloga jer fiksni dio najniže osnovne cijene vodnih usluga služi upravo za pokriće fiksnih troškova pogona i održavanja komunalnih vodnih građevina koji ne ovise niti mogu ovisiti o količini isporučenih vodnih usluga, a nastaju kao posljedica priključenja nekretnine na komunalne vodne građevine (izdavanje računa, održavanje vodomjera, očitanje potrošnje, troškove amortizacije sustava i dr.). Radi se o takvim troškovima koji isporučitelju vodnih usluga, u cilju održavanja tog cjelokupnog sustava, nastaju bez obzira na potrošnju isporučene vodne usluge.
Slijedom navedenog osporene odredbe Odluke koje se odnose na obvezu korisnika na plaćanje fiksnog dijela cijene vodne usluge nisu u nesuglasju s naprijed navedenom odredbom Zakona o vodama i Uredbom o najnižoj osnovnoj cijeni vodnih usluga i vrsti troškova koje cijena vodnih usluga pokriva.
Trebalo je stoga temeljem odredbe članka 86. stavka 3. Zakona o upravnim sporovima ukinuti osporenu odredbu članka 20. stavka 1. točka 1. Odluke, a u preostalom dijelu, koji se odnosi na odredbu članka 11. alineja 1., članka 12. stavka 1. alineja 1., članka 13. stavka 1. točka 1., članka 14. stavka 1. točka 1. i članka 15. stavka 1. točka 1. Odluke, zahtjev podnositelja odbiti odgovarajućom primjenom odredbe članka 57. stavka 1. Zakona o upravnim sporovima.
Odluka o objavi presude temelji se na odredbi članka 86. stavka 4. citiranog Zakona prema kojoj je ukinuta odredba općeg akta prestaje važiti danom objave presude u »Narodnim novinama«.
Poslovni broj: Usoz-50/16-7
Zagreb, 14. srpnja 2016.
Predsjednica vijeća Marina Kosović Marković, v. r.
