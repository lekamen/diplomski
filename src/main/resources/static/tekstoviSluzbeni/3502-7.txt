 Vijeće, sukladno ovlastima iz članaka 27. i 30. točke 2. ZZTN-a te članka 31. ZZTN-a, na sjednici 3/2016., održanoj 4. veljače 2016., razmatralo je navedeni predmet te je donijelo odluku da se, u smislu članka 49. stavka 2. ZZTN-a, predložene mjere, uvjeti i rokovi Tiska prihvaćaju kao dostatni za otklanjanje negativnih učinaka i ponovnu uspostavu tržišnog natjecanja, pri čemu donošenjem ovoga rješenja Agencije postaju obvezni za predlagatelja.
U smislu članka 49. stavka 2. ZZTN-a, ako ocijeni da su predložene mjere, uvjeti i rokovi iz članka 49. stavka 1. ZZTN-a dostatni za otklanjanje negativnih učinaka i ponovnu uspostavu tržišnog natjecanja, Agencija će rješenjem prihvatiti predložene mjere, uvjete i rokove koji time postaju obveznim za predlagatelja. U smislu članka 49. stavka 3. ZZTN-a rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku te utvrđuje da nema uvjeta za daljnje vođenje postupka protiv tog poduzetnika.
Vijeće svoju odluku temelji na tome da je postupanje Tiska kojim se obvezuje na izmjene Uvjeta poslovanja na način da se implementiraju odredbe kojima se udruženja poduzetnika prepoznaju i priznaju kao posebni subjekti u pravnom prometu odnosno kojima se istima priznaje status kupca na tržištu u dijelu koji se odnosi na distribuciju i komisionu prodaju tiskovina, a čime im se pruža mogućnost ostvarivanja posebnog grupacijskog rabata što bi posredno pogodovalo članicama udruženja, dostatno za otklanjanje negativnih učinaka i ponovnu uspostavu tržišnog natjecanja u smislu članka 49. stavka 2. ZZTN-a te je svrsishodno radi bržeg uspostavljanja tržišnog natjecanja na predmetnom tržištu, a bez dugotrajnog vođenja postupka u smislu članka 49. stavka 4. ZZTN-a.
Vijeće nije prihvatilo primjedbe grupacija Ultra gros i NTL na predložene mjere, uvjete i rokove koje je Tisak predložio, budući da smatra kako su instituti solidarne i neograničene odgovornosti te predložena bankarska garancija adekvatni jer čine poslovnu suradnju Tiska jednakom u odnosu prema svim kupcima na tržištu u dijelu koji se odnosi na distribuciju i komisionu prodaju što se tiče preuzetih prava i obveza u predmetnim ugovornim odnosima. Slijedom navedenoga, rečeni instituti ne mogu se smatrati niti otežavajućima niti ograničavajućima s aspekta tržišnog natjecanja za udruženje i članove udruženja.
Stoga je Vijeće donijelo odluku kojom se, u smislu članka 49. stavka 2. i 3. ZZTN-a, prihvaćaju mjere, uvjeti i rokovi koje je predložio Tisak te mu je naloženo da u ostavljenom roku dostavi dokaze da je postupao sukladno točki I. izreke ovog rješenja. Slijedom navedenog, Vijeće je utvrdilo da, nakon izvršenja mjera iz točke I., te naloga iz točke IV. ovog rješenja, nema uvjeta za daljnje vođenje postupka protiv Tiska u ovom predmetu.
Budući da je Tisak istovremeno s objavom Agencije o namjeri prihvaćanja preuzimanja mjera i uvjeta uz javni poziv, dakle i prije konačnog odobrenja predmetnog prijedloga mjera, objavio na svojoj službenoj internetskoj stranici Opće uvjete poslovanja u komisionoj prodaji tiskovina koji stupaju na snagu 1. siječnja 2016. i sadrže odredbe članka 5. kojim se regulira problematika otvaranja i zatvaranja prodajnih mjesta, Vijeće je utvrdilo u točki VII. izreke ovoga rješenja kako navedene odredbe izlaze izvan okvira predmetnog postupka budući da se njima determiniraju novi uvjeti poslovanja Tiska koji imaju učinak nakon 1. siječnja 2016., a u pogledu kojih Agencija nije u okviru predmetnog postupka provodila iscrpne pravne i ekonomske analize, budući da se Tisak odlučio na predlaganje preuzimanja obveza u smislu članka 49. ZZTN-a, te stoga nije mogla dati ex ante odobrenje na navedene nove uvjete poslovanja, već će o istima odlučivati u posebnom predmetu.
U smislu članka 49. stavka 7. ZZTN-a, ako u nadzoru nad provedbom mjera i uvjeta iz članka 49. stavka 1. ZZTN-a, Agencija