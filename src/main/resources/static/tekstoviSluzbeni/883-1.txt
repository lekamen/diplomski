 stanovništvu dopušteno je isključivo za lijekove koji se izdaju bez recepta, sukladno odobrenju za stavljanje gotovog lijeka u promet.
(2) Oglašavanje prema stanovništvu zabranjeno je za lijekove koji se izdaju na liječnički recept sukladno odobrenju za stavljanje gotovog lijeka u promet, za lijekove koji su na listi lijekova koji se u Republici Hrvatskoj propisuju na teret obveznog zdravstvenog osiguranja u sustavu primarne, sekundarne i tercijarne razine zdravstvene zaštite te za sve lijekove koji sadrže psihotropne tvari i opojne droge, sukladno Jedinstvenoj Konvencija UN-a o opojnim drogama iz 1961. godine i Konvenciji UN-a o psihotropnim tvarima iz 1971. godine.
(3) Zabrana iz stavka 2. ovoga članka ne odnosi se na:
– provođenje kampanje za provedbu cijepljenja koja je odobrena od ministra zdravlja;
– javnozdravstvene aktivnosti nadležnih institucija vezanih uz promidžbu imunizacije, seroprofilakse i kemoprofilakse prema programu koji donosi ministar zdravlja sukladno posebnom zakonu kojim se propisuje zaštita pučanstva od zaraznih bolesti.
Članak 8.
(1) Oglas o lijeku čije je oglašavanje prema stanovništvu dopušteno, mora sadržavati najmanje sljedeće podatke:
1. naziv lijeka, a ako lijek sadrži samo jednu djelatnu tvar i međunarodni naziv djelatne tvari,
2. nužne obavijesti za pravilnu primjenu,
3. upućivanje bolesnika na pažljivo čitanje upute o lijeku ili uputa na vanjskom pakiranju, odnosno spremniku lijeka.
(2) Oglašavanje o lijeku koje služi kao podsjetnik, a sastoji se isključivo od naziva lijeka ili zajedničkog imena više lijekova, izuzeto je od primjene uvjeta iz stavka 1. ovog članka i uvjeta iz članka 9. ovog Pravilnika.
Članak 9.
(1) Pri oglašavanju o lijeku koji se izdaje bez recepta, obvezno je u oglasu ili u obavijesti navesti poruku: »Prije upotrebe pažljivo pročitajte uputu o lijeku, a o rizicima i nuspojavama upitajte svog liječnika ili ljekarnika«.
(2) Pisano upozorenje iz stavka 1. ovoga članka mora biti istaknuto (npr. upadljivom bojom ili u okviru) i zauzimati barem 1/10 veličine oglasa te mora biti napisano takvom veličinom slova tako da ga je moguće bez poteškoća pročitati.
(3) Kod televizijskih oglasa, upozorenje iz stavka 1. ovoga članka potrebno je prikazati samostalno (u zasebnom kadru) te ga razgovijetno pročitati.
(4) Kod televizijskog i radijskog oglašavanja, oglašavanje koje služi kao podsjetnik provodi se na način da se u promidžbenom bloku prvo pusti cjeloviti oglas o lijeku kako je određeno stavkom 1., 2. i 3. ovog članka, a iza njega u istom promidžbenom obliku može uslijediti oglas kao podsjetnik.
(5) Kod internetskog oglašavanja upozorenje iz stavka 1. ovoga članka mora biti sastavni dio glavne strane oglasa, a ne njegova poveznica.
(6) Oglašavanje o lijeku iz stavka 1. ovoga članka ne smije dovoditi u zabludu te mora biti jasno vidljivo da je riječ o oglasu. Kod tiskanih članaka i članaka objavljenih na internetu u kojima se oglašava lijek, potrebno je navesti tekst »Plaćeni oglas o lijeku« na vidljivom dijelu članka s veličinom slova koja je jednaka ili veća od veličine slova u drugim dijelovima ovakvog članka.
Članak 10.
Prilikom oglašavanja o lijeku prema stanovništvu nije dopušteno:
1. navoditi na pomisao da lijek nema nuspojava, da nije toksičan ili da nema rizika od stvaranja ovisnosti ili umanjivati značaj i učestalost nuspojava,
2. ostavljati dojam da lijek jamči uspjeh u liječenju bolesti,
3. upućivati da je određeni lijek nesumnjivo bolji od drugih lijekova,
4. navoditi na pomisao da je lijek dobro uzimati i kad nema znakova bolesti, odnosno da poboljšava zdravlje,
5. navoditi na pomisao da neuzimanje lijeka može negativno utjecati na zdravlje osim kada se radi o slučaju iz članka 7. stavka 3. ovoga Pravilnika,
6. upućivati da je lijek zbog svog prirodnog podrijetla siguran i djelotvoran,
7. navoditi na pomisao da lijek predstavlja prehrambeni, kozmetički ili drugi proizvod široke potrošnje,
8. upućivati da se uzimanjem lijeka može izbjeći liječnički pregled, savjet ili