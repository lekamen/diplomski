124 13.11.2015 Presuda Upravnog suda u Rijeci broj: 4 UsI-2139/13-9 od 19. lipnja 2015.
UPRAVNI SUD U RIJECI
2373
PRESUDA
Upravni sud u Rijeci, po sutkinji Snježani Horvat-Paliska, dipl. iur., uz sudjelovanje zapisničarke Glorije Fićor, u upravnom sporu tužiteljice Corinne Susnich Bukal iz Rijeke, Rudolfa Tomšića 10/2, protiv tuženika Hrvatske regulatorne agencije za mrežne djelatnosti (ranije: Hrvatska agencija za poštu i elektroničke komunikacije), Zagreb, Roberta Frangeša Mihanovića 9, kojeg zastupaju službene osobe Marina Ljubić Karamolić, dipl. iur. i Lidija Antonić, dipl. iur., uz sudjelovanje zainteresirane osobe H1 Telekom d.d., Split, Put Tršćenice 10, koju zastupa opunomoćenica Helena Čerina, dipl. iur., radi zaštite potrošača, 19. lipnja 2015.
presudio je
Poništava se odluka Hrvatske agencije za poštu i elektroničke komunikacije klasa: UP/I-344-08/13-01/1153, urbroj: 376-05/MS-13-06 (IM) od 28. studenog 2013. te se predmet vraća na ponovni postupak.
Obrazloženje
Odlukom Hrvatske agencije za poštu i elektroničke komunikacije klasa: UP/I-344-08/13-01/1153, urbroj: 376-05/MS-13-06 (IM) od 28. studenog 2013. odbijen je zahtjev tužiteljice za otpisom naknade zbog prijevremenog raskida pretplatničkog odnosa kao neosnovan.
Tužiteljica u tužbi, u bitnome, navodi da je u odluci tuženika nepravilno izveden zaključak iz razloga što se ne radi o prijevremenom raskidu pretplatničkog odnosa budući da pretplatnički odnos između tužiteljice i zainteresirane osobe H1 Telekom d.d. ne postoji, budući da telefonska linija nikada nije bila uključena u mrežu H1 Telekoma, već se prigovor odnosi na nepravilnosti i nepoštivanje zakonom propisane obveze telekomunikacijskog operatora, a što ukazuje da tuženik nije pristupio rješavanju pravnog problema već donio nepravilan zaključak bez detaljnog utvrđivanja činjenica. Tužiteljica predlaže poništenje odluke tuženika te vraćanje predmeta na ponovni postupak.
Tuženik u odgovoru na tužbu, u bitnome, ostaje kod obrazloženja osporenog rješenja, ističe da je razgovor s djelatnikom operatora informativnog karaktera, dok s druge strane ugovor sadrži sve potrebne podatke s kojima bi se korisnici trebali upoznati prije potpisivanja ugovora. U konkretnom slučaju, utvrđeno je da je tužiteljica svojim potpisom potvrdila kako prihvaća Opće uvjete poslovanja H1 Telekoma kao specifikaciju ugovorene usluge H1 Call Plus, u tom smislu tužiteljica je kao poslovno sposobna osoba prilikom potpisivanja pretplatničkog ugovora bila u mogućnosti upoznati se sa svim potrebnim informacijama detaljnim uvidom u odredbe pretplatničkog ugovora, stoga prigovori tužiteljice na nemogućnost raskida pretplatničkog ugovora bez naplate naknade zbog prijevremenog raskida istog ne mogu imati utjecaja na drugačije rješenje ove upravne stvari pa predlaže da Sud odbije tužbeni zahtjev.
Zainteresirana osoba u svom odgovoru na tužbu ističe da je tužiteljica, 8. svibnja 2013., potpisala zahtjev za H1 Trio uslugu koji zahtjev zajedno s priloženim Općim uvjetima poslovanja H1 Telekoma d.d., uvjetima korištenja H1 Trio usluge, kodeksom ponašanja na Internetu, uputama za zaštitu o zlouporaba i prijevara te cijenom usluga u formi brošure čine pretplatnički ugovor. Navedeno je regulirano člankom 1.3. Općih uvjeta poslovanja H2 Telekom d.d., a budući da je tužiteljica 8. svibnja 2013. potpisala zahtjev za H1 Trio uslugu 14. lipnja 2013. zainteresirana osoba uputila je telefonski poziv tužiteljici u namjeri da s njom dogovori datum realizacije ugovorene usluge, ali poziv nije ostvaren, tj. tužiteljica nije odgovorila na poziv. Naime, da bi tužiteljica mogla faktički koristiti ugovorenu uslugu, potrebno je na adresi njezinog priključka isporučiti i priključiti joj telekomunikacijsku opremu, koja oprema je u vlasništvu zainteresirane osobe sukladno članku 5.1. Uvjeta korištenja H1 Trio usluge. Kako je 29. svibnja 2013. zainteresirana osoba zaprimila zahtjev koji datum je vidljiv iz elektroničkog sustava zainteresirane osobe, isti je prihvaćen u roku