dana prije isteka ugovorenog vremena najma, u pisanom obliku, te pozvati najmoprimca na zaključenje dodatka ugovora o najmu odnosno novog ugovora o najmu.
(4) Ukoliko najmoprimac u roku od 8 dana od dana primitka poziva ne pristupi zaključenju dodatka odnosno novog ugovora o najmu, ugovor o najmu se smatra raskinutim te se primjenjuju odredbe ovog Pravilnika o raskidu ugovora o najmu.
Članak 11.
(1) Ugovor o najmu sklapa se obvezno u obliku javnobilježničkog akta, s ovršnom odredbom o neposrednoj i prisilnoj ovrsi duga najmoprimca na njegovoj cjelokupnoj imovini kao i ovrsi radi iseljenja.
(2) Troškove solemnizacije Ugovora o najmu snosi najmoprimac.
Članak 12.
(1) Ugovor o najmu sklapa se na rok od 60 mjeseci, uz mogućnost naknadnih produljenja Ugovora o najmu za daljnja razdoblja od po 36 mjeseci.
(2) Ugovor o najmu sklopljen na određeno vrijeme, smatra se prešutno obnovljenim za sljedeće vremensko razdoblje od 36 mjeseci, ukoliko ni jedna od ugovornih strana ne obavijesti drugu stranu najkasnije 30 dana prije isteka ugovorenog vremena najma da ne namjerava sklopiti ugovor o najmu za navedeno sljedeće vremensko razdoblje.
(3) Ugovorne strane su suglasne da je najmodavac ovlašten najkasnije 30 dana prije isteka ugovorenog vremena najma zatražiti najmoprimca izjavu danu pod kaznenom i materijalnom odgovornošću da najmoprimac i članovi njegovog obiteljskog domaćinstva nemaju u vlasništvu odgovarajuću nekretninu namjenjenu stanovanju na području gdje se nalazi nekretnina koja se daje u najam. Ukoliko su isti za vrijeme trajanja najma stekli odgovarajuću nekretninu namijenjenu stanovanju, postojeći ugovor o najmu se neće naknadno produljiti.
(4) Ugovor o najmu sklopljen na sljedeće vremensko razdoblje, koji se sklapa nakon isteka roka od 60 mjeseci na koji rok je prvotno sklopljen ugovor o najmu, prvenstveno svojim odredbama koje se odnose na visinu najamninu, ne mora biti istovjetan prvotno sklopljenom Ugovoru o najmu.
Članak 13.
(1) Najmoprimac se obvezuje prilikom sklapanja ugovora o najmu na račun Agencije, kao najmodavca, položiti jamčevinu u iznosu od 3 tri mjesečne najamnine, kao jamstvo za plaćanje najamnine za vrijeme trajanja najma, otkaznog roka i popravaka prouzročenih oštećenja u stanu i zajedničkim dijelovima zgrade.
(2) Otkazom ugovora o najmu ili istekom roka na koji je ugovor o najmu sklopljen, jamčevina se vraća najmoprimcu ovisno o podmirenosti dospjelih iznosa najamnine i stanju i u kojem je nekretnina koja je bila predmetom najma.
(3) Stanje nekretnine dane u najam, utvrđuje se zapisnikom o primopredaji nekretnine u posjed najmoprimcu ili Agenciji, nakon sklapanja ili nakon otkaza ugovora o najmu odnosno nakon isteka vremena na koje je ugovor o najmu sklopljen.
(4) Agencija će iz primljenog iznosa jamčevine namiriti nastale troškove prema sljedećem redoslijedu:
– pretrpljenu štetu na predmetu najma,
– zakonsku zateznu kamatu za nepravodobnu plaćenu najamninu i troškove,
– dospjelu neplaćenu najamninu i troškove,
– druge nespecificirane troškove i obveze, koji mogu nastati tijekom trajanja ugovora.
(5) Najmoprimac je dužan Agenciji kao Najmodavcu ili osobi koju najmodavac ovlasti dopustiti ulaz u predmet najma te dopustiti kontrolu korištenja predmeta najma.
Članak 14.
(1) Ugovorom o najmu najmoprimac se obvezuje uz trošak najamnine snositi troškove komunalne naknade, odvoza smeća, potrošnje plina, električne energije i vode te naknadu za odvodnju, čišćenje zajedničkih prostorija i uređaja stambene zgrade i pričuvu, putem izvornih uplatnica pojedinog davatelja usluga te se obvezuje iste podmiriti u roku dospijeća naznačenom na svakoj od uplatnica.
(2) Najmoprimac se obvezuje do 15-og u mjesecu, za prethodni mjesec, dostaviti Agenciji dokaz o podmirenju obveza iz stavka 1. ovoga članka.
Članak 15.
(1) Najmoprimac se obvezuje preuzeti plaćanje troškova tekućeg održavanja stana i opreme, a za popravke koji prelaze granice tekućeg održavanja (nužne popravke) odnosno popravke koji se mogu smatrati korisnima i