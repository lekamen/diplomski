 Povjerenstva mandat prestane razrješenjem prije isteka vremena na koje je imenovan, ministar će u roku od 15 dana od odluke o razrješenju u zamjenu izravno imenovati novog člana odnosno zamjenika člana Povjerenstva.
(2) Novi član iz stavka 1. imenuje se na vrijeme do isteka mandata razriješenog člana odnosno zamjenika člana Povjerenstva.
ODJELJAK B RAD POVJERENSTVA
Prava i obveze članova
Članak 9.
(1) Predsjednik Povjerenstva odlukom određuje sastav Povjerenstva ovisno o karakteristikama svakoga pojedinog predmeta odnosno sadržaja zahtjeva koji stranka podnosi.
(2) Zamjenik člana Povjerenstva ima jednaka prava i obveze kao član Povjerenstva.
(3) Članu i zamjeniku člana Povjerenstva odnosno predsjedniku i zamjeniku predsjednika Povjerenstva pripada naknada za rad u visini koju odlukom određuje ministar.
Tajnik Povjerenstva
Članak 10.
(1) Tajnik Povjerenstva pruža stručnu pomoć članovima i zamjenicima članova Povjerenstva u tumačenju propisa koji se primjenjuju u postupku, obavlja administrativno-tehničke poslove potrebne za rad Povjerenstva te vodi evidencije o održanim sjednicama, sastavu Povjerenstva, odlukama te donesenim nalazima i mišljenjima Povjerenstva.
(2) Tajnik Povjerenstva sudjeluje u radu Povjerenstva i vodi brigu da nalazi i mišljenja te druge odluke Povjerenstva budu propisno sastavljene i odgovarajuće obrazložene.
(3) Tajnik Povjerenstva ima zamjenika kojeg imenuje ministar odlukom iz redova diplomiranih pravnika, odnosno magistra prava zaposlenih u Ministarstvu, vodeći računa o rodnoj ravnopravnosti.
POGLAVLJE II. POSTUPAK PRED POVJERENSTVOM
ODJELJAK A SUDJELOVANJE STRANKE I POSTUPANJE POVJERENSTVA
Članak 11.
(1) Službena osoba koja vodi postupak upućuje Povjerenstvu kompletan spis predmeta sa zahtjevom za davanje mišljenja je li stranka žrtva seksualnog nasilja u Domovinskom ratu.
(2) Kad stranka podnese zahtjev za ostvarivanje prava na povećanu novčanu naknadu, ovisno o osnovi navedenoj u zahtjevu, službena osoba će prilikom upućivanja spisa iz stavka 1. ovoga članka zatražiti od Povjerenstva i mišljenje o tome je li:
– prisilna trudnoća nastala kao posljedica seksualnog nasilja
– uslijed prisilne trudnoće nastale kao posljedice seksualnog nasilja rođeno dijete
– seksualno nasilje izazvalo prisilni pobačaj.
Članak 12.
(1) Povjerenstvo može pozvati stranku radi davanja izjave odnosno prikupljanja informacija o proživljenom seksualnom nasilju i činjenicama bitnim za davanje mišljenja je li stranka žrtva seksualnog nasilja.
(2) Povjerenstvo će prije pozivanja stranke iz stavka 1. ovoga članka proučiti svu dokumentaciju u spisu, te može obrazloženim zahtjevom od službene osobe ili izravno od stranke odnosno nadležne zdravstvene ustanove ili drugoga nadležnog tijela zatražiti dopunu dokumentacije.
(3) Pozivanje iz stavka 1. ovoga članka u pravilu obavlja tajnik Povjerenstva.
Članak 13.
(1) Prije uzimanja izjave, kao i tijekom upravnog postupka, stranci će se osigurati privatnost te prethodno objasniti tijek postupka i upoznati ju s činjenicom da se postupak vodi uz isključenje javnosti, te da će se svi podatci i okolnosti koje iznese tijekom postupka, kao i njen identitet čuvati u tajnosti i koristiti jedino u svrhu ostvarivanja prava iz Zakona te prijave seksualnog nasilja odnosno počinitelja nadležnim tijelima kada za to postoji obveza.
(2) Stranka nije dužna odgovarati na pitanja koja se odnose na njen strogo osobni život i nisu važni za utvrđivanje činjenica u postupku.
Članak 14.
(1) Izjavu stranke o okolnostima bitnim za utvrđivanje činjenica uzima u pravilu član odnosno zamjenik člana Povjerenstva koji je psiholog, jedanput tijekom postupka, a iznimno, u slučaju potrebe stranku se može pozvati ponovno radi dopune dane izjave.
(2) Izjave iz stavka 1. ovoga članka u pravilu uzima ista osoba.
(3) Osim psihologa, izjavu stranke može uzeti i drugi član Povjerenstva.
(4) Prilikom uzimanja izjave stranke vodi se zapisnik koji vlastoručno potpisuje stranka i osoba koja uzima izjavu.
Članak 15.
Iznimno, stranka