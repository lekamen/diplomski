Na raspravi opunomoćenica tuženice istakla je da je Hrvatski Telekom dozvolio tužitelju da raskine ugovor bez penala, te je na taj način samo na temelju svoje dobre volje izašao u susret tužitelju.
Ocjenjujući zakonitost osporavane odluke, te razmatrajući sporna činjenična i pravna pitanja, sud je izvršio uvid u sudski spis predmeta i spis tuženika dostavljenog u odgovoru na tužbu.
Uvidom u osporavanu odluku sud je utvrdio da je tuženica odbila prigovor tužitelja, s obrazloženjem da su u konkretnom slučaju pravilno primijenjene odredbe članka 41. Zakona o elektroničkim komunikacijama (»Narodne novine«, broj: 73/08., 90/11., 133/12., 80/13. i 71/14.) i odredbe članka 51., 53., 68. i 104. Općih uvjeta poslovanja Hrvatskog Telekoma. Hrvatski Telekom je izvijestio tuženicu da je u veljači 2014. zaprimio prvi prigovor pretplatnika, navodeći da predmetni pretplatnik ima problema sa signalom na adresi Kapucinska 28. Obilazak tehničara na toj lokaciji izvršen je 23. travnja 2014., te je ustanovljena nezadovoljavajuća kvaliteta 2G/3G signala, pa je navedeno da je u planu implementacija osnovne postaje kojom bi se na spomenutom području nastojalo osigurati kvalitetan signal, te je o istome pretplatnik obaviješten pisanim putem istoga dana. Kako pretplatnik nije podmirio nesporni dio računa za mjesec veljaču, uslijedilo je privremeno isključenje, te 12. svibnja 2014. ponovno uključenje ukoliko pretplatnik izvrši uplatu računa u roku od 48 sati. Međutim, pretplatnik to nije učinio, pa su 20. svibnja 2014. ponovno provedene zabrane odlaznih usluga, a kako je u međuvremenu podmireno dospjelo dugovanje računa za veljaču i ožujak, 22. svibnja 2014. izvršeno je uključenje pretplatničke grupe. Hrvatski Telekom je pretplatniku omogućio raskid ugovora bez naplate naknade za prijevremeni raskid, te su svi brojevi trajno isključeni, odnosno preneseni u drugu mrežu 24. lipnja 2014., a pretplatniku su ostali uređaji kupljeni po povoljnijoj cijeni, dok je pretplatnik ostao u obvezi podmiriti račune za travanj, svibanj i lipanj.
Odredbom članka 41. stavka 1. Zakona o elektroničkim komunikacijama propisano je da se prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju njihovim međusobnim ugovorom (u daljnjem tekstu: pretplatnički ugovor).
Stavkom 3. navedenog članka Zakona propisano je da operatori javnih komunikacijskih usluga moraju temeljiti pretplatničke ugovore na općim uvjetima poslovanja i cjeniku usluga, u skladu s odredbama članka 42. i 42.a ovoga Zakona. Svaki krajnji korisnik usluga ima pravo sklopiti pretplatnički ugovor na temelju objavljenih općih uvjeta poslovanja iz članka 42. i cjenika usluga iz članka 42.a ovoga Zakona.
Stavkom 4. navedenog članka Zakona propisano je da sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa. Pretplatnički ugovor mora sadržavati odredbe koje su utvrđene posebnim zakonom kojim je uređena zaštita potrošača, te drugim posebnim propisima. Obvezno trajanje pretplatničkog ugovora ne može biti dulje od dvije godine, pri čemu operatori javnih komunikacijskih usluga moraju nuditi i pretplatničke ugovore u trajanju od jedne godine. Ugovori sklopljeni putem sredstava daljinske komunikacije ili elektroničke trgovine, kao i ugovori sklopljeni izvan poslovnih prostora operatora, moraju sadržavati odredbe u skladu s posebnim propisima.
Stavkom 5. navedenog članka Zakona propisano je da pretplatnik ima pravo na raskid pretplatničkog ugovora u bilo kojem trenutku. Pretplatničkim ugovorom može se utvrditi da pretplatnik, koji raskine ugovor prije isteka razdoblja obveznog trajanja ugovora, mora platiti mjesečnu naknadu za ostatak razdoblja obveznog trajanja ugovora, ili naknadu u visini popusta na proizvode i usluge koje je ostvario ako je plaćanje te naknade povoljnije za pretplatnika, osim u slučaju iz članka 42. stavka 7. ovoga Zakona.
Stavkom 6. navedenog članka Zakona