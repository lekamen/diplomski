 ovog Pravilnika.
Članak 41.
(1) Ugostitelj može na određenom prostoru (unutar funkcionalne cjeline komercijalnog naziva npr. »resort« i sl.) imati više objekata iz skupine Hoteli, osim vrste Pansion i skupine Ostali ugostiteljski objekti za smještaj čije se kategorije označavaju zvjezdicama.
(2) Objekti iz stavka 1. ovog članka mogu imati zajedničke: vanjske komunikacije; parkirališta; prijemni hol s recepcijom; ugostiteljske sadržaje za pripremu i usluživanje jela, pića i napitaka; sadržaje za sport i rekreaciju te ostale sadržaje u funkciji turističke potrošnje.
(3) Svim objektima iz stavka 1. ovog članka posluje jedan ugostitelj.
(4) Objekti iz stavka 1. ovog članka, razvrstavaju se i kategoriziraju zasebno, primjenom propisa koji se na njih odnose, a objekti čije se kategorije označavaju zvjezdicama mogu se međusobno razlikovati za jednu kategoriju.
(5) Unutar funkcionalne cjeline iz stavka 1. ovog članka, mogu poslovati druge pravne i fizičke osobe koje obavljaju razne djelatnosti u funkciji turističke potrošnje (agencijske, trgovačke, frizerske i dr.).
Članak 42.
Zasebni ulaz, horinzontalne i vertikalne komunikacije objekta mogu se koristiti i za potrebe:
1. prostorija i/ili prostora u kojima se gostima objekta pružaju usluge u funkciji turističke potrošnje (trgovine, agencije, frizerski salon i drugo),
2. stanovanja vlasnika tvrtke koja posluje objektom,
3. poslovnog prostor (administracija i slično) iznajmljenog od strane ugostitelja drugim tvrtkama.
4. KATEGORIJE OBJEKATA I UVJETI ZA KATEGORIJE
Članak 43.
(1) Kategorije imaju vrste: Hotel, Aparthotel, Turističko naselje, Turistički apartmani, Pansion i pojedine Lječilišne vrste.
(2) Objekt ima jednu kategoriju.
(3) Depandansa objekta može imati kategoriju objekta ili jednu kategoriju niže.
(4) Depandansa hotela posebnog standarda mora ispuniti uvjete za kategoriju objekta.
Članak 44.
Postojeći i novi objekti imaju sljedeće kategorije od najniže do najviše:
1. Vrste Hotel s depandansom, Aparthotel s depandansom i Turističko naselje imaju četiri kategorije; dvije, tri, četiri i pet zvjezdica,
2. Vrsta Turistički apartmani ima tri kategorije; dvije, tri i četiri zvjezdice,
3. Vrsta Pansion ima dvije kategorije; standard i komfor,
4. Vrsta Integralni hotel sastoji se od objekata kojima su utvrđene kategorije od tri do pet zvjezdica,
5. Lječilišna vrsta ima kategorije sukladno vrstama iz točaka 1. do 4. ovog članka.
Članak 45.
(1) Objekt mora za kategoriju ispuniti obvezne i izborne uvjete.
(2) Uvjeti za kategorije Hotela, Aparthotela, Turističkog naselja, Turističkih apartmana i Pansiona propisani su u prilozima ovoga Pravilnika:
1. Prilog I., Uvjeti za kategorije Hotela,
2. Prilog II., Uvjeti za kategorije Aparthotela,
3. Prilog III., Uvjeti za kategorije Turističkog naselja,
4. Prilog IV., Uvjeti za kategorije Turističkih apartmana,
5. Prilog V., Uvjeti za kategorije Pansiona.
(3) Uvjeti za kategorije smještajnih objekata Integralnog hotela nisu propisani ovim Pravilnikom jer se preuzimaju utvrđene kategorije sukladno posebnom propisu.
(4) Uvjeti za kategorije lječilišne vrste sukladni su uvjetima za pojedinu vrstu iz stavka 2. ovog članka.
(5) Uvjeti za kategorije depandanse sukladni su uvjetima za objekt kojem pripada u pogledu zasebnog ulaza, horinzontalnih i vertikalnih komunikacija, smještajnih jedinica, spremišta i vanjskog izgleda s okolišem.
5. POSEBNI STANDARDI
Članak 46.
(1) Kategoriziranom objektu koji ima dodatne sadržaje, uređenje, opremu, uređaje i usluge prilagođene posebnim zahtjevima gosta mogu se utvrditi posebni standardi.
(2) Posebni standard može se utvrditi za vrste: Hotel baština (heritage), Difuzni hotel, Hotel, Aparthotel, Turističko naselje, Turistički apartmani i Integralni hotel (udruženi),
(3) Vrste posebnih standarda su:
1. BUSINESS (Poslovni),
2. MEETINGS (Za sastanke),
3. CONGRESS (Kongresni),
4. CLUB (Klub),
5. CASINO (Kasino),
6. HOLIDAY RESORT (Odmorišni),
7. COASTAL HOLIDAY RESORT (Priobalni odmorišni),
8. FAMILY (Obiteljski),
9.