sukladno odluci Ministarstva pravosuđa osiguravaju da se poslovi podrške obavljaju u okviru zajedničke službe na više pravosudnih tijela s područja njihove nadležnosti, odnosno na općinskim i prekršajnim sudovima i nadležnim državnim odvjetništvima. Takva je praksa već uspostavljena te navedeni odjeli za podršku pružaju podršku na općinskim i prekršajnim sudovima.
Odjeli za podršku žrtvama i svjedocima poslove obavljaju pod neposrednim nadzorom predsjednika suda ili osobe koju on ovlasti. Broj službenika u svakom odjelu za podršku ovisi o veličini područja nadležnosti suda. Normativni okvir za rad odjela za podršku na sudovima predstavljaju Zakon o sudovima, Sudski poslovnik i pravilnici o unutarnjem redu sudova. U radu odjeli za podršku angažiraju i volontere sukladno Zakonu o volonterstvu i Sudskom poslovniku.
Izvršene su izmjene i Zakona o sudovima za mladež s ciljem jačanja pravne sigurnosti maloljetnih počinitelja kaznenih djela (kada započinje kazneni postupak prema maloljetniku), a precizirane su i pojedine odredbe navedenog Zakona koje se odnose na kaznenopravnu zaštitu djece. Tako je propisano da opunomoćenik djetetu oštećeniku ili žrtvi kaznenog djela može biti samo odvjetnik koji mora imati izraženu sklonost za odgoj, potrebe i probitke mladeži te vladati osnovnim znanjima s područja kriminologije, socijalne pedagogije, psihologije mladih i socijalnog rada za mlade osobe. Imenovanog odvjetnika ne može zamijeniti odvjetnički vježbenik. Precizirana je i odredba koja se odnosi na pružanje pomoći i podrške djetetu žrtvi kaznenog djela od strane stručnog suradnika županijskog, odnosno općinskog suda u sjedištu županijskog suda. Propisano je da iznimno ovu pomoć i podršku može pružiti i druga stručna osoba na teret proračunskih sredstava suda ako županijski, odnosno općinski sud u sjedištu županijskog suda nema stručnog suradnika. Dosadašnja dobra praksa dala je i tumačenje termina »druga stručna osoba«. To su djelatnici/stručne osobe centra za socijalnu skrb (socijalni pedagog, socijalni radnik ili psiholog). Posao stručnih suradnika izvanpravne struke na sudovima u predmetima kaznenopravne zaštite djece propisan je odredbama Zakona o sudovima za mladež i Pravilnikom o radu stručnih suradnika izvanpravne struke na poslovima delinkvencije mladih i kaznenopravne zaštite djece u državnim odvjetništvima i na sudovima. Također, Odlukom ministra propisano je da su sudovi dužni osigurati da stručni suradnik izvanpravne struke, neovisno na kojem je sudu zaposlen, pomaže sucu kod ispitivanja djeteta žrtve/svjedoka i djetetu pruža podršku. Svi sudovi u Republici Hrvatskoj imaju zaposlenog stručnog suradnika izvanpravne struke.
Promicanje zaštite prava djece u sustavu pravosuđa, osobito djece žrtava i svjedoka nužno podrazumijeva edukaciju i užu specijalizaciju sudaca za mladež, državnih odvjetnika za mladež i stručnih suradnika izvanpravne struke na sudovima. U cilju njihove dodatne edukacije tijekom 2014. godine i u prvoj polovini 2015. godine proveden je zajednički projekt Ministarstva pravosuđa, Fonda Ujedinjenih naroda za djecu, Ureda za Hrvatsku (UNICEF) i Pravosudne akademije pod nazivom »Kaznenopravna zaštita djece žrtava i svjedoka«. Edukativnom komponentom ovog projekta obuhvaćeno je oko 150 stručnjaka.
Ovaj projekt izniman je doprinos proklamiranoj i zakonom propisanoj specijalizaciji sudaca za mladež i drugih sudionika u kaznenim postupcima u kojima se djeca pojavljuju kao žrtve/svjedoci. Projekt je, uz edukativnu komponentu, ujedno omogućio i stvaranje kvalitetnijih tehničkih preduvjeta koji značajno doprinose uklanjanju viktimizacije djece u kaznenim postupcima. U projekt je bilo uključeno svih petnaest županijskih sudova, a u okviru druge komponente projekta osam županijskih i dva općinska suda dobila su novu audio-video opremu za ispitivanje djece žrtava/svjedoka.
Uz audio-video uređaje kojima raspolažu županijski i općinski sudovi, sporazumom između Ministarstva pravosuđa i Ministarstva unutarnjih poslova sudovima 