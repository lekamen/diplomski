je dužna osigurati ažurno evidentiranje i arhiviranje svih zaprimljenih obavijesti o događaju pomorskih nesreća ili nezgoda iz područja primjene ove Uredbe.
Članak 11.
Ako je u pomorskoj nesreći ili nezgodi, koja se dogodila izvan teritorijalnog mora Republike Hrvatske, sudjelovao brod hrvatske državne pripadnosti, tada zapovjednik broda ili neka druga ovlaštena osoba na brodu, mora čim je prije moguće i na način određen ovom Uredbom, obavijestiti MRCC koji će primljenu obavijest odmah, bez odgađanja, proslijediti Agenciji.
VOĐENJE I SUDJELOVANJE U SIGURNOSNIM ISTRAGAMA
Članak 12.
(1) Agencija pokreće i vodi sigurnosne istrage pomorskih nesreća ili nezgode iz područja primjene ove Uredbe.
(2) Agencija je dužna, svim ovlaštenim predstavnicima i njihovim savjetnicima imenovanim od bitno zainteresiranih država, omogućiti sudjelovanje u svim fazama sigurnosne istrage i svim aktivnostima glavnog istražitelja ili istražitelja koji vodi sigurnosnu istragu, uključujući pristup mjestu nesreće, svjedocima i materijalnim dokazima, kao i pravo na izdvojeno mišljenje pri objavi preliminarnih i završnih izvješća.
(3) Agencija može, na temelju međusobnog dogovora glavnog istražitelja i ovlaštenog predstavnika bitno zainteresirane države, prepustiti vođenje sigurnosne istrage nadležnom istražnom tijelu te države, ako za to postoji zajednički interes ili je to tijelo, na temelju propisa svoje države, također pokrenulo sigurnosnu istragu pomorske nesreće ili nezgode iz područja primjene ove Uredbe, pod uvjetom da se sigurnosna istraga provede sukladno IMO Kodeksu o istraživanju pomorskih nesreća i nezgoda.
(4) Agencija ostaje odgovorna za pokretanje i vođenje sigurnosnih istraga i koordinaciju s drugim istražnim tijelima bitno zainteresiranih država sve do postizanja dogovora iz stavka 3. ovoga članka.
(5) Agencija može, cijeneći okolnosti svakog pojedinog slučaja i bez obzira na svoje obveze iz ove Uredbe na temelju međusobnog dogovora ili sporazuma o suradnji, povjeriti nadležnom istražnom tijelu druge države vođenje sigurnosne istrage ili posebne zadatke vezane uz provođenje te istrage.
ZAŠTITA PODATAKA
Članak 13.
(1) Ministar nadležan za pomorstvo pravilnikom će propisati kriterije za određivanje stupnjeva tajnosti za podatke prikupljene tijekom sigurnosne istrage pomorske nesreće ili nezgode, a osobito za:
1. sve iskaze svjedoka i drugih osoba koji su dati istražiteljima sigurnosnih istraga i sve evidencije koje otkrivaju njihov identitet
2. podatke koje su prikupili istražitelji sigurnosnih istraga, a koje su posebno osjetljive i osobne naravi, uključujući i podatke o zdravlju pojedinaca
3. građu koja je nastala tijekom vođenja sigurnosne istrage: bilješke, nacrti, mišljenja istražitelja i njihovih suradnika, mišljenja iznesena pri analizi informacija uključujući i ona data pri analizi podataka iz VDR-a
4. nacrte preliminarnih ili završnih izvješća te privremenih izjava
5. zapise VDR-a, osim ako se takvi zapisi koriste anonimno ili se objavljuju u skladu sa sigurnosnim postupcima
6. podatke i dokaze koje su sukladno međunarodnim standardima i preporučenom praksom dali strani istražitelji, ovlašteni predstavnici i savjetnici drugih država, ako tako zahtijeva njihovo istražno tijelo
7. zvučne, slikovne, pisane ili elektroničke zapise te njihove prijepise, kao i cjelokupnu komunikaciju između osoba koje su bile uključene u operacije broda
8. zvučne, slikovne, pisane ili elektroničke zapise te njihove prijepise iz jedinica nadzora i upravljanja pomorske plovidbe uključujući izvješća i zabilješke za internu upotrebu
9. popratna pisma pri prosljeđivanju sigurnosnih preporuka od tijela nadležnih za provođenje sigurnosnih istraga do tijela ili osobe kojoj su te preporuke upućene, ako tako zahtijeva istražno tijelo koje je izdalo sigurnosnu preporuku.
(2) Postupanje s podacima iz stavka 1. ovoga članka odvija se sukladno posebnim propisima iz područja informacijske sigurnosti te međunarodnim ugovorima.
(3) Podaci sadržani u dokumentaciji iz stavka