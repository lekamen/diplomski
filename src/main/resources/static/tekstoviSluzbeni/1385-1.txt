 ljudskih života;
c) utvrđivanje nadvođa i određivanje nosivosti i stabilnosti objekta.
(2) Osnovni pregled obavlja se na suhom.
Članak 10.
(1) Redovni pregled plutajućeg objekta obavlja se svakih 12 godina od posljednjeg pregleda cijelog objekta.
(2) Redovni pregled obuhvaća pregled trupa i uređaja i opreme iz čl. 9. st. 1. toč. b. ovoga Pravilnika.
(3) Redovni pregled obavlja se na suhom.
(4) Pregled kotlova i posuda pod tlakom obavlja se na vodi, svake godine.
Članak 11.
(1) Izvanredni pregled plutajućeg objekta obavlja se kada objekt pretrpi havariju koja bitno i nesumnjivo utječe na njegovu sposobnost za upotrebu.
(2) Iznimno od odredbe st. 1. ovoga članka izvanredni pregled obavlja se po nalogu inspektora sigurnosti plovidbe zbog nedostataka utvrđenih pri obavljanju inspekcijskog pregleda plutajućeg objekta.
(3) Izvanredni pregled obuhvaća pregled trupa i uređaja i opreme iz čl. 9. st. 1. toč. b. koji su oštećeni zbog havarije kao i onih dijelova plutajućeg objekta koje je odredio inspektor sigurnosti plovidbe.
(4) Izvanredni pregled se obavlja u vodi osim ako su oštećenja takve prirode da se mora obaviti pregled na suhom ili je pregled na suhom naredio inspektor sigurnosti plovidbe.
Članak 12.
(1) Svjedodžba o sigurnosti plutajućeg objekta izdat će se plutajućem objektu za koji se nakon izvršenog pregleda utvrdi da odgovara propisanim uvjetima.
(2) Svjedodžba o sigurnosti plutajućeg objekta izdaje se na rok od 12 godina i mora se nalaziti na plutajućem objektu za vrijeme njegove uporabe.
Članak 13.
(1) Nadzor nad sposobnošću za uporabu plutajućeg objekta obavljaju inspektori sigurnosti plovidbe.
(2) Nadzor obuhvaća provjeru sljedećeg:
1. valjanost i rok važenja upisnog lista plutajućeg objekta,
2. roka valjanosti svjedodžbe o sigurnosti plutajućeg objekta,
3. usklađenosti stanja objekta s podacima u svjedodžbi,
4. ispravnosti i broja propisane opreme i uređaja,
5. broja ukrcanih osoba,
6. količine i vrste tereta koji se ukrcava kao i smještaja tereta,
7. je li plutajući objekt ispravno privezan ili usidren na njemu određenom mjestu,
8. ima li plutajući objekt propisani broj stručnih osoba odnosno osobu koja stalno nadzire plutajući objekt.
(3) Ukoliko inspektor sigurnosti plovidbe na plutajućem objektu utvrdi postojanje bilo kojeg od nedostataka iz stavka 2. ovoga članka naredit će vlasniku, odnosno brodaru da u određenom roku otkloni utvrđene nedostatke, a ukoliko stanje objekta neposredno ugrožava sigurnost ljudi, tereta, objekta i okoliša, zabraniti uporabu i narediti uklanjanje objekta.
Članak 14.
(1) Plutajući objekti moraju imati ukrcane stručne osobe, brodarce, kako slijedi:
1. plutajući objekt od 50 do 500 tona istisnine jednu osobu sa zvanjem mornara,
2. plutajući objekt preko 500 tona istisnine jednu osobu sa zvanjem vođa palube.
(2) Plutajući objekti čija je istisnina manja od 50 tona ne moraju imati ukrcane stručne osobe, ali moraju imati osobe koje ih nadziru i koje su u stanju odmah djelovati.
(3) Broj osoba potrebnih za nadzor plutajućeg objekta iz stavka 2. ovoga članka odrediti će lučka kapetanija u odobrenju kojim određuje mjesto priveza ili sidrenja plutajućeg objekta vodeći računa o jačini ugrađenih postrojenja, namjeni i tehničkoj opremljenosti plutajućeg objekta.
Članak 15.
(1) Oznaku plutajućem objektu dodjeljuje ministarstvo nadležno za unutarnju plovidbu sukladno posebnom propisu.
(2) Oznaka plutajućeg objekta sastoji se od velikog slova »P« i rednog broja iz evidencije Ministarstva.
(3) Slovni dio oznake odvojen je od brojčanog dijela oznake crticom.
Članak 16.
(1) Plutajući objekti upisuju se u Očevidnik plutajućih objekata mjesno nadležne lučke kapetanije.
(2) Na upis i brisanje te postupak upisa plutajućih objekata na odgovarajući način primjenjuju se odredbe posebnog propisa o upisu plovila (brodova i plutajućih postrojenja) unutarnje plovidbe.
(3) U list A uloška Očevidnika plutajućih objekata upisuju se podaci o identitetu i osnovnim tehničkim obilježjima te podaci o odobrenom mjestu