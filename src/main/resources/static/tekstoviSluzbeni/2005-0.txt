103 28.09.2015 Uredba o organizacijskim i tehničkim standardima za povezivanje na državnu informacijsku infrastrukturu
VLADA REPUBLIKE HRVATSKE
2006
Na temelju članka 4. stavka 2., članka 7. stavka 5. i članka 16. stavka 6. Zakona o državnoj informacijskoj infrastrukturi (»Narodne novine«, broj 92/14), Vlada Republike Hrvatske je na sjednici održanoj 24. rujna 2015. godine donijela
UREDBU
O ORGANIZACIJSKIM I TEHNIČKIM STANDARDIMA ZA POVEZIVANJE NA DRŽAVNU INFORMACIJSKU INFRASTRUKTURU
Predmet uredbe
Članak 1.
(1) Ovom Uredbom propisuju se organizacijski i tehnički standardi za povezivanje na državnu informacijsku infrastrukturu, uvjeti i aktivnosti nužni za pokretanje, implementaciju, razvoj i nadzor projekata vezanih uz državnu informacijsku infrastrukturu, način upravljanja, razvoja te ostali elementi neophodni za rad državne informacijske infrastrukture.
(2) Uredbom se uređuje način povezivanja na sustav središnjeg državnog portala, na nacionalni identifikacijski i autentifikacijski sustav i na korisnički pretinac.
(3) Uredba utvrđuje ustroj, sadržaj, način korištenja i uvjete za evidenciju javnih registara u Metaregistru.
Definicije
Članak 2.
U smislu ove Uredbe pojedini pojmovi imaju sljedeće značenje:
1. Pružatelj dijeljenih usluga je Centar dijeljenih usluga (Shared Service Centre, u daljnjem tekstu: CDU).
2. Dijeljena usluga (u daljnjem tekstu: DU) je pojam koji označava funkcionalnost pružanja usluga zajedničkih poslovnih rješenja i zajedničkih IT usluga svim korisnicima putem IT rješenja u »oblaku«. Model se zasniva na pružanju standardiziranih horizontalnih usluga koje zadovoljavaju potrebe više korisnika.
3. Oblak (Cloud computing) je model koji omogućava mrežni pristup udaljenom zajedničkom sustavu različitih računalnih resursa.
4. TIER – standardizirana metodologija za utvrđivanje dostupnosti podatkovnog centra, vrijednosti su od 1 do 4. definirane od Udruženja telekomunikacijske industrije (Telecommunications Industry Association).
5. Središnji sustav interoperabilnosti je sustav koji obuhvaća sve elemente potrebne za realizaciju e-usluga kao što su:
a) Metaregistar: alat za integraciju podataka registarskih sustava s opisom svih načina prijenosa podataka;
b) Government Service Bus: protokol razmjene i praćenja razmjene podataka/dokumenata i poruka; prijenos podataka i sigurnost; sustav pohrane podataka;
c) Distribuirana arhitektura e-usluga i državnih platformi kao što su e-Građani i e-Poslovanje; e-identifikacije, e-ovlaštenja, e-potpisa, e-pristojbe: osobni korisnički pretinac.
6. Tijela javnog sektora u smislu ove Uredbe su tijela određena u članku 2. točki 20. Zakona o državnoj informacijskoj infrastrukturi (»Narodne novine«, broj 92/14).
7. Autentifikacija je formalizirani proces verifikacije vjerodajnice Korisnika koji rezultira potvrđivanjem / osporavanjem identiteta; provjera se obavlja kroz Nacionalni identifikacijski i autentifikacijski sustav (u daljnjem tekstu: NIAS);
8. IKT je pojam koji označava informacijsku i komunikacijsku tehnologiju.
9. Tehnička infrastruktura je pojam koji označava svu opremu prostora za pouzdani smještaj IKT opreme, svu opremu i računalne resurse, servise, licence i programsku podršku za podatkovne mreže, sustave pohrane podataka, aplikacije, središnji sustav interoperabilnosti i razmjenu podataka.
I. ORGANIZACIJSKI STANDARDI ZA POVEZIVANJE NA DRŽAVNU INFORMACIJSKU INFRASTUKTURU
Uspostava Centra dijeljenih usluga
Članak 3.
(1) Cilj uspostave Centra dijeljenih usluga jest objedinjavanje državne informacijske infrastrukture te ujednačavanje postupanja tijela javnog sektora.
(2) Agencija za podršku informacijskim sustavima i informacijskim tehnologijama d.o.o. sa sjedištem u Zagrebu, Paljetkova 18, upisana u sudski registar Trgovačkog suda u Zagrebu s matičnim brojem subjekta (MBS) 08051372 i osobnim identifikacijskim brojem (OIB) 02994650199 postaje pružatelj usluga na principima Centra dijeljenih usluga za potrebe tijela javnog sektora.
(3) Obveza je CDU-a objediniti državnu 