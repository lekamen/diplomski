 domaćih životinja kako je utvrđeno u Odluci o ulasku u sustav potpore za IZP životinje.
5. Korisnik mora voditi evidenciju o provođenju svih radnji iz točki 1-4 koje se odnose na obveze iz ove operacije. Evidencija se vodi sukladno Obrascu 9. iz Priloga 4. koji je sastavni dio ovoga Pravilnika.
Obveze udruga uzgajivača, uzgojnih organizacija i ovlaštena ustanova za provedbu uzgoja uzgojno valjanih životinja
Članak 97.
Udruga uzgajivača, uzgojne organizacije i ovlaštena ustanova dužna su u elektroničkom obliku dostaviti Agenciji za plaćanja popis i identifikacijski broj grla koja su ispunila obveze iz točke 2. članka 96. za sve podnositelje zahtjeva za potporu kojima su izdali Potvrdnice do 31. siječnja tekuće godine za prethodnu.
Posljedica za neispunjavanje obveza za IZP potporu
Članak 98.
Osim u slučaju prirodnih okolnosti iz članka 131. i više sile i iznimnih okolnosti iz članka 136. ovoga Pravilnika, za neispunjavanja obveza navedenih u operaciji primjenjuju se odredbe Delegirane uredbe Komisije (EU) br. 640/2014.
Mjera 11 – Ekološki uzgoj
Članak 99.
(1) Potpora se dodjeljuje korisnicima koji prelaze na ekološki uzgoj ili nastavljaju ekološki uzgoj na poljoprivrednim površinama.
(2) Potpora se može ostvariti kroz dvije podmjere:
a) 11.1. Plaćanja za prijelaz na ekološke poljoprivredne prakse i metode
b) 11.2. Plaćanja za održavanje ekoloških poljoprivrednih praksi i metoda
(3) Agencija za plaćanja na temelju podataka iz podnesenog jedinstvenog zahtjeva, donosi Odluku o ulasku u sustav potpore, a kojom se utvrđuje obvezna površina za kontrolu koju korisnik mora zadržati tijekom obveznog razdoblja.
(4) Zahtjev za ulazak u sustav potpore moguće je podnijeti zaključno s 2019. godinom.
(5) U slučaju povećanja površina tijekom obveznog razdoblja Agencija za plaćanja donosi novu Odluku kojom se utvrđuje obvezna površina, te utvrđuje obvezno razdoblje za novo prijavljene površine.
(6) Nove Odluke iz stavaka 4. i 5. ovoga Pravilnika moguće je donositi zaključno s 2019. Godinom.
(7) Na istoj površini nije moguće kombinirati ovu mjeru s mjerom 10 Poljoprivreda, okoliš i klimatske promjene osim operacije 10.1.9. Očuvanje ugroženih izvornih i zaštićenih pasmina domaćih životinja.
Podmjera 11.1. Plaćanja za prijelaz na ekološke poljoprivredne prakse i metode (EKOP)
Korisnici podmjere 11.1.
Članak 100.
(1) Korisnici su fizičke i pravne osobe upisane u Upisnik poljoprivrednika koje odgovaraju definiciji aktivnog poljoprivrednika sukladno Zakonu, te prelaze sa konvencionalne poljoprivredne proizvodnje na ekološku sukladno Uredbi Vijeća (EZ) br. 834/2007 od 28. lipnja 2007. o ekološkoj proizvodnji i označavanju ekoloških proizvoda, Zakonu o provedbi uredbe vijeća (EZ) br. 834/2007 o ekološkoj proizvodnji i označavanju ekoloških proizvoda (Narodne novine br. 80/2013 i 14/2014), te propisima donesenim na temelju njega.
(2) Potpora se može ostvariti za sljedeće skupine usjeva unutar kojih je utvrđen isti iznos potpore, a definirane su u Tablici 1. iz Priloga 1. koji je sastavni dio ovoga Pravilnika.
a) Oranice,
b) Povrće,
c) Višegodišnji nasadi,
d) Trajni travnjaci.
Uvjeti za ostvarenje potpore za podmjeru 11.1
Članak 101.
(1) Uvjeti za ulazak u sustav potpore za Plaćanja za prijelaz na ekološke poljoprivredne prakse i metode (dalje u tekstu: EKOP korisnik) jesu:
1. EKOP korisnik je upisan u Upisnik subjekata u ekološkoj proizvodnji kojeg vodi Agencija za plaćanja,
2. EKOP korisnik podnosi Agenciji za plaćanja jedinstveni zahtjev na kojem traži ulazak u sustav potpore za Plaćanje za prijelaz na ekološke poljoprivredne prakse i metode na listu A i prijavljuje površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja ekološkog uzgoja iz članka 99. stavka 1. ovoga Pravilnika o čemu potpisuje Izjavu koja je sastavni dio jedinstvenog zahtjeva.
4. Površina koja se prijavljuje je ARKOD parcela u cijelosti uključena u sustav