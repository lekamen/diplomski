 cijelosti ili djelomično ako:
1. povlašteni proizvođač kontinuirano ne održava tehničko-tehnološke značajke i/ili uvjete korištenja proizvodnog postrojenja za koje je ishodio status povlaštenog proizvođača,
2. povlašteni proizvođač ne dostavlja Agenciji izvješća i drugu dokumentaciju propisanu pravilnikom iz stavka 2. ovoga članka ili dostavlja izvješća s neistinitim podacima,
3. je prestala važiti dozvola za obavljanje energetske djelatnosti proizvodnje električne energije izdana povlaštenom proizvođaču,
4. povlašteni proizvođač ne ostvaruje uvjete učinkovitosti proizvodnog postrojenja na način određen pravilnikom iz stavka 2. ovoga članka,
5. povlašteni proizvođač ne održava ili ne vodi brigu o mjernoj opremi u njegovoj nadležnosti na način propisan pravilnikom iz stavka 2. ovoga članka,
6. povlašteni proizvođač izvrši promjene na proizvodnom postrojenju bez suglasnosti Agencije, a koje imaju utjecaja na tehničko-tehnološke značajke i/ili uvjete korištenja proizvodnog postrojenja za koje je ishodio status povlaštenog proizvođača,
7. povlašteni proizvođač ne odgovara na upite Agencije ili ne dostavlja dokumentaciju u vezi s korištenjem proizvodnog postrojenja,
8. se tijekom važenja rješenja iz stavka 2. i 3. ovoga članka prenose prava i obveze na drugog subjekta, na zahtjev nositelja projekta, odnosno povlaštenog proizvođača električne energije i novog subjekta, pri čemu je novi subjekt dužan dokazati da ispunjava uvjete propisane pravilnikom iz stavka 2. ovoga članka za izdavanje rješenja o stjecanju statusa povlaštenog proizvođača električne energije, odnosno prethodnog rješenja o stjecanju statusa povlaštenog proizvođača električne energije,
9. tijekom važenja rješenja iz stavka 2. i 3. ovoga članka dođe do promjene tehničko-tehnoloških značajki i/ili uvjeta korištenja proizvodnog postrojenja, a nositelj projekta, odnosno povlašteni proizvođač električne energije, u skladu s uvjetima propisanim pravilnikom iz stavka 2. ovoga članka, zatraži izmjenu rješenja iz stavka 2. i 3. ovoga članka.«.
Članak 7.
U članku 15. stavak 4. mijenja se i glasi:
»(4) Protiv rješenja iz stavka 1. ovoga članka nije dopuštena žalba, ali se može pokrenuti upravni spor pred nadležnim upravnim sudom. Postupak pred upravnim sudom je hitan.«.
Članak 8.
U članku 18. stavak 11. mijenja se i glasi:
»(11) Protiv rješenja iz stavka 1. ovoga članka nije dopuštena žalba, ali se može pokrenuti upravni spor pred nadležnim upravnim sudom. Postupak pred upravnim sudom je hitan.«.
Članak 9.
U članku 19. stavci 3. i 4. mijenjaju se i glase:
»(3) Svi komercijalni i financijski odnosi između vertikalno integriranog subjekta i neovisnog operatora prijenosa, uključujući zajmove koje neovisni operator prijenosa daje vertikalno integriranom subjektu, moraju biti u skladu s tržišnim uvjetima. Neovisni operator prijenosa vodi detaljnu evidenciju o predmetnim komercijalnim i financijskim odnosima i dostavlja je Agenciji na njezin zahtjev.
(4) Neovisni operator prijenosa dostavlja Agenciji na suglasnost sve komercijalne i financijske ugovore s vertikalno integriranim subjektom. Agencija će, po provjeri tržišno usmjerenih i nepristranih uvjeta, u roku od 60 dana od primitka ugovora dati ili uskratiti suglasnost.«.
Iza stavka 4. dodaje se novi stavak 5. koji glasi:
»(5) Ako u roku iz stavka 4. ovoga članka Agencija ne obavijesti neovisnog operatora prijenosa o svojoj odluci, smatrat će se da je Agencija dala suglasnost na ugovor iz stavka 4. ovoga članka.«.
Dosadašnji stavci 5. i 6. postaju stavci 6. i 7.
Članak 10.
U članku 22. stavku 8. točka 3. mijenja se i glasi:
»3. kupnja ili prodaja električne energije potrebne za rad elektroenergetskog sustava i prijenosne mreže, uključujući pomoćne usluge i energiju uravnoteženja.«.
Stavci 11. i 12. mijenjaju se i glase:
»(11) Uz prethodnu suglasnost Agencije nadzorni odbor može razriješiti dužnosti osobu za praćenje usklađenosti.
(12) Nadzorni odbor će temeljem obrazloženog zahtjeva Agencije u smislu članka 20. stavka 2. ovoga