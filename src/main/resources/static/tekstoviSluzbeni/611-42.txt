 povratu sredstava Agencije za plaćanja ili na temelju rješenja nadležne poljoprivredne inspekcije.
Poravnavanje računa
Članak 143.
(1) Sredstva koja stranka mora vratiti na temelju odluke o povratu sredstava, Agencija za plaćanja može poravnati sa sredstvima koja stranki još nisu isplaćena za bilo koju od mjera poljoprivredne politike ako propisi Europske unije ne određuju drukčije, pri čemu Agencija za plaćanja mora zatražiti povrat sredstava u državni proračun Republike Hrvatske.
(2) U slučaju nepoštivanja roka za povrat sredstava zatražen odlukom o povratu Agencija za plaćanja će za iznos duga i pripadajuće zakonske zatezne kamate izvršiti umanjenje prve sljedeće isplate za izravne potpore ili isplate za plaćanja u sklopu mjera poljoprivredne politike.
(3) O slučajevima iz stavaka 1. i 2. ovoga članka Agencija za plaćanja dužna je obavijestiti nadležnu inspekciju u Ministarstvu.
(4) U slučaju nemogućnosti naplate duga u razdoblju od godine dana Agencija za plaćanja zatražit će zaštitu svojih prava putem nadležnog suda.
(5) Tijekom trajanja sudskog postupka, kao i tijekom trajanja ovršnog postupka, Agencija za plaćanja zadržava pravo da prvu sljedeću odobrenu isplatu umanji za iznos duga utvrđen odlukom o povratu sredstava Agencije za plaćanja. O naplaćenom iznosu duga od iznosa odobrene isplate Agencija za plaćanja dužna je obavijestiti nadležni sud pred kojim se vodi postupak i Ministarstvo.
Plaćanje duga na rate i odgoda povrata duga
Članak 144.
(1) Stranka prije isteka roka za povrat sredstava određenog odlukom o povratu sredstava može Agenciji za plaćanja podnijeti zahtjev za plaćanje duga na rate s osnove mjera poljoprivredne politike.
(2) Najmanji ukupni iznos duga stranke za koji je dozvoljeno plaćanje duga na rate iznosi 4000,00 kuna.
(3) Na zahtjev stranke može se dopustiti povrat duga na tri tromjesečne rate. U ovom slučaju nominalni se iznos duga podijeli na tri jednaka dijela ili rate, pri čemu se određuje datum njihova dospijeća.
(4) Ako stranka kasni s plaćanjem bilo koje rate, dug se odmah u potpunosti naplaćuje. Agencija za plaćanja u odluci o povratu sredstava s kojom se dozvoljava plaćanje duga u ratama stranku upozorava na posljedice kašnjenja.
(5) Zahtjev za obročno plaćanje duga mora biti podnesen na obrascu objavljenom na mrežnim stranicama Agencije za plaćanja.
(6) Odgođeno plaćanje duga s osnove mjera poljoprivredne politike nije moguće.
Nepropisno isplaćena sredstva ispod određenog iznosa
Članak 145.
Postupak povrata neće se provoditi ako iznos koji korisnik mora vratiti u smislu pojedinačnih plaćanja u programu potpore ili mjera pomoći, ne uključujući kamate, ne premašuje 100 EUR u kunskoj protuvrijednosti po zadnjem tečaju Europske središnje banke prije 1. listopada godine za koju se potpora dodjeljuje.
Kontrola na terenu Agencije za plaćanja
Članak 146.
(1) Kontrolu na terenu koja je potrebna za utvrđivanje činjenica i okolnosti važnih za odluku o prihvatljivosti traženih ili dodijeljenih sredstava ili o namjenskom korištenju dodijeljenih sredstava na temelju ovoga Zakona obavlja Agencija za plaćanja i provodi se kao javna ovlast.
(2) Kontrolor je službena osoba koja po zakonu obavlja kontrolu na terenu i ima ovlasti za obavljanje određenih radnji u tom postupku.
(3) Kontrolor u kontroli na terenu postupa u skladu s odredbama ovoga Zakona i internim procedurama Agencije za plaćanja te po obavljenoj kontroli sastavlja izvješće o kontroli na terenu.
(4) Uzorak na kojem će biti provedena kontrola na terenu podnesenih zahtjeva odabire se na podlozi analize rizika i elemenata reprezentativnosti, uključujući i slučajni odabir koje za svaku godinu donosi Agencija za plaćanja.
(5) Agencija za plaćanja će na temelju rezultata provedenih kontrola za svaku godinu ocijeniti učinkovitost parametara koji su korišteni pri analizi rizika u prethodnoj godini te prema potrebi unaprijediti metode analize rizika koje će biti korištene za iduću godinu.
(6) Agencija za plaćanja može na temelju pisanih sporazuma