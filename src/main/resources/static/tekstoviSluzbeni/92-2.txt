 11. kolovoza 1996., dakle postupci pokrenuti na temelju Zakona o izvršnom postupku (Narodne novine, broj 53/91 i 91/92) također dovršavaju po odredbama zakona koji je važio u trenutku pokretanja tih postupaka, dok se iznimka propisana predmetnom odredbom odnosi tek na dužnost ovrhovoditelja da podnesu sudu prijedlog na temelju kojeg se postupci mogu nastaviti. Valja, naime, istaknuti da je kroz dosadašnje izmjene ovršnog prava jasno vidljiva intencija zakonodavca da pojača procesnu disciplinu te zainteresiranost i odgovornost ovrho voditelj a za provedbu ovrhe.
Izloženi zahtjev postavljen OZ-om 2012. – da stranka koja traži provedbu akta koji se provodi sudskom ovrhom, podneskom kojim tu provedbu traži udovolji pretpostavkama koje su sudu nužne da bi ovrha bila provediva – kao jedan od mogućih modusa ograničavanja pristupa sudu u cijelosti je prihvatljiv. Supsidijarna primjena navedenih odredbi ZPP-a, kojima su propisana opća pravila o sadržaju podnesaka, otklanja eventualnu sumnju glede sadržaja podneska podobnog za postupanje suda.
Slijedom navedenog, mišljenje je ovog tijela da navedeno normativno rješenje ne dovodi do neprihvatljivog ograničavanja ustavnog i konvencijskog prava podnositelja na pristup sudu, kao jednog od bitnih aspekata prava na pravično suđenje zajamčenog člankom 29. stavkom 1. Ustava RH, u opsegu i intenzitetu koji bi narušio samu bit tog prava, a na način koji je protivan i nerazmjeran legitimnom cilju normativnog uređenja pravnog instituta ovrhe u pravnom poretku Republike Hrvatske.
(...)
U svojoj procesnoj poziciji radi ostvarenja svoje tražbine, ovrhovoditelj je pokretač i koordinator ovršnog postupka te od njegove inicijative i aktivnosti zavisi i početak ali i tijek postupka. Brojne odredbe OZ-a 2012. reflektiraju intenciju zakonodavca za kontinuiranim jačanjem procesne discipline te zainteresiranosti i odgovornosti ovrhovoditelja za provedbu ovrhe, namećući im određene obveze čije neispunjenje je sankcionirano obustavom ovršnog postupka. Navedena pravila usvojena su s ciljem unaprjeđenja postupka ovrhe uvođenjem mehanizama koji uspostavljaju procesnu disciplinu i aktivnu ulogu ovrhovoditelja.
Valja također istaknuti da obustava ovršnog postupka ne znači ujedno i gubitak prava vjerovnika na namirenje tražbine utvrđene pravomoćnom i ovršnom sudskom presudom. Sukladno odredbi članka 233. stavka 1. Zakona o obveznim odnosima (Narodne novine, broj 35/05, 41/08 i 125/11 – Zakon o rokovima ispunjenja novčanih obveza; u daljnjem tekstu: ZOO) sve tražbine koje su utvrđene pravomoćnom sudskom odlukom ili odlukom drugoga nadležnog tijela javne vlasti, ili nagodbom pred sudom ili drugim nadležnim tijelom, odnosno javnobilježničkim aktom, zastarijevaju za deset godina, pa i one za koja zakon inače predviđa kraći rok zastare. Zastara se prekida podnošenjem tužbe i svakom drugom vjerovnikovom radnjom poduzetom protiv dužnika pred sudom ili drugim nadležnim tijelom radi utvrđivanja, osiguranja ili ostvarenja tražbine (članak 241. ZOO-a). Nakon prekida zastara počinje teći iznova, a vrijeme koje je proteklo prije prekida ne računa se u zakonom određeni rok za zastaru (članak 245. stavak 1. ZOO-a). Kad je prekid zastare nastao prijavom tražbine u stečajnom postupku, zastara počinje teći iznova od dana okončanja toga postupka (članak 245. stavak 4. ZOO-a). Isto vrijedi i kad je prekid zastare nastao zahtjevom ovrhe ili osiguranja (članak 245. stavak 5. ZOO-a). Zastara koja počinje teći iznova poslije prekida navršava se kad protekne onoliko vremena koliko je zakonom određeno za zastaru koja je prekinuta (članak 245. stavak 6. ZOO-a). Obustava ovršnog postupka, dakle, ne znači ujedno i oprost duga te ne ostavlja vjerovnike bez mogućnosti naplate svojih tražbina, budući da isti neće moći naplatiti svoje potraživanje samo ukoliko je nastupila zastara. Premda se obustavom ovršni postupak zaustavlja te se ukidaju sve provedene ovršne radnje, niti jedna odredba OZ-a ne onemogućava vjerovnika da podnese novi prijedlog za 