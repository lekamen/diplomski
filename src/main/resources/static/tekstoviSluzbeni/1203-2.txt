sustavnog i ujednačenog pristupa digitalizaciji građe, provedbe i praćenja pojedinačnih projekata digitalizacije u kulturnim ustanovama, oblikovanje ponude kulturnih sadržaja i usluga korištenjem informacijske tehnologije. Poslovi Odjela uključuju planiranje, provođenje i praćenje nacionalnih i europskih projekta digitalizacije, sudjelovanje u europskim i svjetskim projektima digitalizacije kulturne baštine u cilju razvoja i promocije europske kulturne baštine. Odjel prati aktivnosti i rezultate projekata digitalizacije, prikuplja metapodatake od ustanova uključenih u projekt te omogućuje njihovo konvertiranje u formate Europeane i valorizaciju u europskom kontekstu. Odjel za digitalizaciju pruža administrativnu, tehničku i stručnu podlogu za nesmetani rad Vijeća projekta »Hrvatska kulturna baština«.
3.2. Služba za UNESCO
U Službi za UNESCO obavljaju se poslovi usklađivanja djelatnosti Hrvatskog povjerenstva za UNESCO i Stalne misije Republike Hrvatske pri UNESCO-u, koordinacije rada i sudjelovanja članova Povjerenstva u aktivnostima UNESCO-a na međunarodnoj razini, koordinacije aktivnosti između Povjerenstva, Vlade Republike Hrvatske, nadležnih ministarstava i odgovarajućih institucija sa Stalnom misijom pri UNESCO-u, Tajništvom UNESCO-a i nacionalnih povjerenstava država članica, te drugi poslovi u okviru djelokruga.
3.3. Sektor za programe i projekte Europske unije
Sektor za programe i projekte Europske unije koordinira, upravlja i kontrolira poslovne procese u Sektoru; obavlja stručne, administrativne i upravno-pravne poslove koji se odnose na pripremu, provedbu, praćenje, vrednovanje, razvoj i koordinaciju programa i projekata financiranih sredstvima Europske unije; koordinira i izrađuje strateške i operativne dokumente iz djelokruga rada Sektora; provodi mjere informiranja i vidljivosti; prati nacionalne i međunarodne propise i dokumente iz svoga djelokruga; obavlja poslove u vezi s korištenjem tehničke pomoći Europske unije; sudjeluje u radu relevantnih tijela u Republici Hrvatskoj i na međunarodnoj razini te obavlja i druge poslove iz svoga djelokruga.
U Sektoru za programe i projekte Europske unije ustrojavaju se:
3.3.1. Služba za pripremu, provedbu, praćenje i vrednovanje programa i projekata Europske unije
Služba za pripremu, provedbu, praćenje i vrednovanje programa i projekata Europske unije koordinira, upravlja i kontrolira poslovne procese u Službi; obavlja stručne, administrativne i upravno-pravne poslove koji se odnose na pripremu i provedbu strateških i operativnih dokumenata za korištenje sredstava Europskog socijalnog fonda (ESF) te pripremu i provedbu programa i projekata financiranih iz Europskog socijalnog fonda (ESF); sudjeluje u poslovima uspostave i unaprjeđenja sustava upravljanja i kontrole korištenja europskih fondova; izrađuje sektorske analize te utvrđuje programske prioritete za korištenje sredstava Europske unije; prati nacionalne i međunarodne propise i dokumente iz svoga djelokruga; utvrđuje kriterije za odabir i odabire projekte za financiranje; prati i upravlja provedbom programa i projekata; upravlja rizicima i nepravilnostima; provodi mjere informiranja i vidljivosti; surađuje s ostalim tijelima u sustavu upravljanja i kontrole korištenja europskih fondova, ustrojstvenim jedinicama Ministarstva, drugim nadležnim ministarstvima, institucijama i civilnim društvom u cjelini; sudjeluje u planiranju državnog proračuna; pohranjuje dokumente i zapise o obavljanju vlastitih funkcija s ciljem osiguravanja odgovarajućeg revizorskog traga te obavlja i druge poslove iz svoga djelokruga.
U Službi za pripremu, provedbu, praćenje i vrednovanje programa i projekata Europske unije ustrojavaju se:
3.3.1.1. Odjel za pripremu i provedbu programa i projekata Europske unije
Odjel za pripremu i provedbu programa i projekata Europske unije obavlja stručne, administrativne i upravno-pravne poslove koji se odnose na pripremu strateških dokumenata za korištenje sredstava Europskog socijalnog fonda (ESF) te pripremu