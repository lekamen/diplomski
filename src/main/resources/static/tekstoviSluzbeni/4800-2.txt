 tlakomjera mora se zaustaviti na ništici ili na unaprijed zadanoj vrijednosti koja se jasno razlikuje od podjeljka skale. Odstupanje pri tom ne smije prelaziti vrijednost najveće dopuštene pogreške.
Pri atmosferskom tlaku digitalni pokazni uređaj elektroničkog tlakomjera mora se postaviti na vrijednost »00,0«, pri čemu je stvarno odstupanje od te vrijednosti vidljivo samo kod funkcije kalibracije sa smanjenom vrijednosti podjeljka. U ovom načinu rada uspostavljena tolerancija ne smije premašiti vrijednost koja bi se zaokruživanjem na više pri ponovnom prelasku iz kalibracijskog načina rada u normalni način rada, pokazala kao numerička vrijednost najmanje podjele (0,1 bara).
3. TEHNIČKI ZAHTJEVI
3.1. Konstrukcija
Tlakomjer za gume mora biti tako konstruiran da je osigurana stabilnost njegovih mjeriteljskih značajki u svim vremenskim uvjetima.
Tlakomjer za gume mora biti tako konstruiran da je omogućena zaštita njegovih mjeriteljskih značajki od neovlaštenog pristupa.
3.2. Prednamještanje željene vrijednosti tlaka
Ako tlakomjer za gume raspolaže mogućnošću prednamještanja željene vrijednosti tlaka punjenja guma, mora zadovoljavati sljedeće dodatne zahtjeve:
– odstupanje prednamještene vrijednosti tlaka u odnosu na stvarno postignutu vrijednost tlaka u referentnom temperaturnom području ne smije prelaziti vrijednost najveće dopuštene pogreške utvrđene u točki 2.2. ovoga Dodatka;
– način punjenja guma s mogućnošću prednamještanja željene vrijednosti tlaka i prikazom postignute vrijednosti tlaka mora se jasno razlikovati u odnosu na ručno upravljano punjenje i pokazivanje vrijednosti tlaka. Ako je tlakomjer za gume konstruiran tako da omogućuje oba načina punjenja guma, izbor jednog ili drugog načina mora biti jednostavan;
– opcija prednamještanja željene vrijednosti tlaka ne smije uzrokovati histereznu pogrešku koja prelazi vrijednosti najveće dopuštene pogreške utvrđene u točki 2.2. ovoga Dodatka;
– odstupanje prednamještane željene vrijednosti tlaka od stvarno postignute vrijednosti tlaka izvan referentnog temperaturnog područja, ne smije prelaziti vrijednosti najveće dopuštene pogreške utvrđene u točki 2.4. ovoga Dodatka.
Zahtjevi iz prethodnog stavka moraju biti ispunjeni u području izmjeničnog napona napajanja od –15% do +10% u odnosu na nazivni izmjenični napon napajanja.
3.3. Ispitivanje stabilnosti mjeriteljskih značajki s obzirom na mehaničke utjecaje
Ispitivanje stabilnosti mjeriteljskih značajki s obzirom na mehaničke utjecaje mora uključivati:
– opterećenje tlakom koji prelazi gornju granicu mjernog područja za 25% u trajanju od 15 minuta;
– opterećenje s 1000 impulsa tlaka od 0% do (90 – 95%) gornje granice mjernog područja;
– opterećenje s 10 000 ciklusa tlaka koji se mijenja u području od 20% do 75% gornje granice mjernog područja, s učestalošću ne većom od 60 ciklusa u minuti;
– izlaganje temperaturama od –20 °C i 50 °C u trajanju od po šest sati za svaku navedenu temperaturu.
Nakon završetka ispitivanja iz prve, druge i treće alineje, i jednosatnog mirovanja, tlakomjer mora i nadalje zadovoljavati zahtjeve utvrđene u točkama 2.2., 2.5. i 2.6. ovoga Dodatka.
Nakon završetka temperaturnog ispitivanja iz četvrte alineje, tlakomjer mora mirovati 6 sati. Nakon toga tlakomjer mora i nadalje zadovoljavati zahtjeve utvrđene u točkama 2.2., 2.5. i 2.6. ovoga Dodatka.
Prilikom ispitivanja stabilnosti mjeriteljskih značajki za tlakomjere za gume koji rade na principu pretvorbe učinka tlaka u električnu veličinu, osim ispitivanja iz prve, druge, treće i četvrte alineje, mora se provesti i ispitivanje elektromagnetske kompatibilnosti u okviru razreda E1.
Opseg ispitivanja se određuje u odnosu na izvedbu tlakomjera u cjelini sa svim elementima potrebnim za normalno funkcioniranje, a mora sadržavati barem ispitivanje:
– prekida napajanja električnom energijom;
– smanjenja napajanja električnom energijom;
– elektrostatičkog izboja;
– radiofrekventnog elektromagnetskog polja.
Prilikom ispitivanja tlakomjer ne smije prelaziti