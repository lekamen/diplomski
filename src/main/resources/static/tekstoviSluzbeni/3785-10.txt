 Hrvatske agencije za nadzor financijskih usluga ima udjel u pravnoj osobi čije djelatnosti nisu ograničene na pružanje usluga navedenih u odjeljcima A i B Priloga Uredbe (EU) br. 909/2014, sukladno članku 18. stavku 3. Uredbe (EU) br. 909/2014, a stjecanje takvog udjela nema materijalni utjecaj na likvidnost, kapitalnu adekvatnost i stabilnost središnjeg depozitorija vrijednosnih papira
2. krši odredbe o organizacijskim zahtjevima iz članaka 26. i 27. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 4. ovoga Zakona
3. propusti žurno obavijestiti Hrvatsku agenciju za nadzor financijskih usluga i odbor korisnika o odluci kojom upravljačko tijelo odluči da neće slijediti savjet odbora korisnika sukladno članku 28. stavku 6. Uredbe (EU) br. 909/2014, pri čemu takav propust nema značaj iz članka 18. stavka 1. točke 7. ovoga Zakona
4. ne vodi evidenciju sukladno uvjetima iz članka 29. stavka 1. Uredbe (EU) br. 909/2014, pri čemu takve neusklađenosti nemaju značaj iz članka 18. stavka 1. točke 8. ovoga Zakona
5. izdvoji usluge ili djelatnosti trećoj strani protivno uvjetima iz članka 30. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 10. ovoga Zakona
6. ne utvrdi, ne objavi ili ne primjenjuje javno objavljene kriterije za sudjelovanje koji omogućuju pošten i otvoren pristup svim pravnim osobama koje imaju namjeru postati sudionicima sukladno članku 33. stavku 1. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 12. ovoga Zakona
7. ne objavi javno cijene i naknade povezane s uslugama koje pruža ili ne objavi klijentima informacije koje im omogućuju procjenu rizika u vezi s pruženim uslugama, što je protivno članku 34. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 13. ovoga Zakona
8. ne provodi odgovarajuće mjere za očuvanje integriteta izdanja sukladno članku 37. stavku 1. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 14. ovoga Zakona
9. ne evidentira imovinu i račune u skladu s člankom 38. stavcima 1. do 5. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 15. ovoga Zakona
10. ne osigura da sve informacije koje se pružaju sudionicima na tržištu o rizicima i troškovima povezanima s namirom na računima kreditnih institucija ili preko vlastitih računa budu jasne, poštene i nezavaravajuće sukladno članku 40. stavku 3. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 20. ovoga Zakona
11. nema propisana i javno objavljena djelotvorna i jasno definirana pravila i postupke za upravljanje neispunjavanjem obveza jednog ili više njegovih sudionika, osiguravajući da središnji depozitorij vrijednosnih papira može poduzeti pravodobne mjere za obuzdavanje gubitaka i pritisaka na likvidnost te nastaviti ispunjavati svoje obveze, ili ih ne primjenjuje ili periodički ne testira, sukladno članku 41. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 21. ovoga Zakona
12. ne upravlja pravnim rizikom sukladno članku 43. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 22. ovoga Zakona
13. ne upravlja općim poslovnim rizikom sukladno članku 44. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 23. ovoga Zakona
14. su uspostavljena politika kontinuiteta poslovanja ili planovi za oporavak od katastrofa neusklađeni s odredbama članka 45. stavka 3. Uredbe (EU) br. 909/2014, pri čemu takvo kršenje nema značaj iz članka 18. stavka 1. točke 24. ovoga Zakona
15. s neopravdanim i značajnim kašnjenjem obavijesti Hrvatsku agenciju za nadzor financijskih usluga o izmjenama plana iz članka 47. stavka 2. Uredbe (EU) br. 909/2014
16. ne ispunjava zahtjeve iz članka 48. Uredbe (EU) br. 909/2014 za uspostavljene veze s drugim središnjim depozitorijem