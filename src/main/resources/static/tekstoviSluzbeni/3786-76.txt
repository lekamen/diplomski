 raspodjele prihoda ili dobiti UCITS fonda
5. troškovi godišnje revizije UCITS fonda
6. sve propisane naknade i pristojbe plative Agenciji u vezi s izdavanjem odobrenja UCITS fondu
7. porezi koje je UCITS fond dužan platiti na svoju imovinu ili dobit
8. troškovi objave izmjena prospekta i drugih propisanih objava i
9. ostali troškovi određeni posebnim zakonima (primjerice troškovi Agencije i/ili drugog nadležnog tijela).
(3) Kada je novčani račun UCITS fonda otvoren kod depozitara, depozitar može jedino uz odobrenje društva za upravljanje, s predmetnog računa, isplatiti naknadu iz stavka 2. točke 1. ovoga članka za obavljene poslove depozitara propisanih ovim Zakonom.
(4) Tražbine s naslova troškova i naknada koje se u skladu s prospektom UCITS fonda naplaćuju UCITS fondu, mogu se podmiriti isključivo iz imovine UCITS fonda, bez mogućnosti da se za njih tereti ulagatelje.
(5) Agencija će pravilnikom detaljnije propisati troškove i naknade koji se mogu izravno plaćati iz imovine UCITS fonda, kojima će pobliže odrediti pojedine kategorije troškova i naknada iz stavaka 1. i 2. ovoga članka.
Članak 249.
Naknade i troškovi iz članaka 247. i 248. ovoga Zakona ne smiju se plaćati iz imovine UCITS fonda ako nisu naznačeni u prospektu UCITS fonda.
Pokazatelj ukupnih troškova UCITS fonda
Članak 250.
(1) Ukupni iznos svih troškova koji se knjiže na teret UCITS fonda iskazuje se kao pokazatelj ukupnih troškova i mora se objaviti u revidiranim godišnjim izvještajima UCITS fonda.
(2) Način i sadržaj izračuna pokazatelja ukupnih troškova UCITS fonda Agencija će propisati pravilnikom.
Članak 251.
(1) Pokazatelj ukupnih troškova UCITS fonda ne smije prelaziti 3,5% prosječne godišnje neto vrijednosti imovine UCITS fonda. Nakon isteka roka za objavu revidiranih godišnjih izvještaja Agencija će objaviti pokazatelje ukupnih troškova svih UCITS fondova.
(2) Sve nastale troškove koji u određenoj poslovnoj godini prijeđu najviši dopušteni pokazatelj ukupnih troškova iz stavka 1. ovoga članka snosi društvo za upravljanje.
POGLAVLJE III.
Dozvoljena ulaganja UCITS fonda
Članak 252.
(1) Imovina UCITS fonda isključivo se može sastojati od:
1. prenosivih vrijednosnih papira ili instrumenata tržišta novca:
a) koji su uvršteni ili se njima trguje na uređenom tržištu u smislu zakona kojim se uređuje tržište kapitala u Republici Hrvatskoj i/ili državi članici
b) kojima se trguje na drugom uređenom tržištu u Republici Hrvatskoj i/ili državi članici, koje redovito posluje, priznato je i otvoreno za javnost i
c) koji su uvršteni u službenu kotaciju burze u trećoj državi ili kojima se trguje na drugom uređenom tržištu u trećoj državi koje redovito posluje, priznato je i otvoreno za javnost, pod uvjetom da je takvo ulaganje predviđeno prospektom UCITS fonda.
2. nedavno izdanih prenosivih vrijednosnih papira, pod sljedećim uvjetima:
a) uvjeti izdanja uključuju obvezu da će izdavatelj podnijeti zahtjev za uvrštenje u službenu kotaciju burze ili na drugo uređeno tržište koje redovito posluje, priznato je i otvoreno za javnost
b) takvo ulaganje predviđeno je prospektom i
c) uvrštenje će se izvršiti u roku od jedne godine od dana izdanja.
3. udjela UCITS fondova koji su odobrenje za rad dobili u Republici Hrvatskoj ili drugoj državi članici te udjela drugih investicijskih fondova koji zadovoljavaju uvjete iz članka 3. stavka 1. točke 2. podtočka a) i b) ovoga Zakona koji su odobrenje za rad dobili u Republici Hrvatskoj, drugoj državi članici ili u trećoj državi, pod sljedećim uvjetima:
a) takvi drugi investicijski fondovi su dobili odobrenje za rad od strane Agencije odnosno nadležnog tijela matične države članice ili nadležnog tijela treće države s kojima je osigurana suradnja s Agencijom, a koji podliježu nadzoru za koji Agencija smatra da je istovjetan s onime propisanim ovim Zakonom
b) razina zaštite za imatelje udjela drugih investicijskih fondova istovjetna je s onom koja je propisana za imatelje udjela UCITS fondova te su, posebice, propisi za odvojenost imovine,