14 05.02.2015 Obvezatne upute broj LS I i LN I - Redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
272
Na temelju članka 48. Zakona o lokalnim izborima (»Narodne novine«, broj 144/12, dalje: Zakon), Državno izborno povjerenstvo Republike Hrvatske propisuje
OBVEZATNE UPUTE BROJ LS I i LN I
REDOSLIJED IZBORNIH RADNJI I TIJEK ROKOVA
1. Odlukom Vlade Republike Hrvatske od 5. veljače 2015. raspisani su prijevremeni izbori za gradsko vijeće i gradonačelnika te zamjenike gradonačelnika u gradovima Dubrovniku, Novom Marofu, Svetom Ivanu Zelini, Rabu, Pagu, Hvaru, Omišu, Korčuli i Zlataru i prijevremeni izbori za općinsko vijeće i općinskog načelnika te zamjenika općinskog načelnika u općinama Kukljica, Rugvica, Milna, Petlovac, Čaglin, Strahoninec, Lumbarda i Gundinci.
Odluka Vlade Republike Hrvatske stupa na snagu 5. veljače 2015.
Izbori će se održati u nedjelju 8. ožujka 2015.
2. Rokovi teku od
6. veljače 2015. u 00:00 sati.
3. Prijedlozi kandidacijskih lista za izbor članova gradskog vijeća i prijedlozi kandidatura za izbor gradonačelnika te zamjenike gradonačelnika u gradovima Dubrovniku, Novom Marofu, Svetom Ivanu Zelini, Rabu, Pagu, Hvaru, Omišu, Korčuli i Zlataru, kao i prijedlozi kandidacijskih lista za izbor članova općinskog vijeća i prijedlozi kandidatura za izbor općinskog načelnika te zamjenika općinskog načelnika u općinama Kukljica, Rugvica, Milna, Petlovac, Čaglin, Strahoninec, Lumbarda i Gundinci moraju prispjeti (biti zaprimljeni u) nadležnim izbornim povjerenstvima u roku 14 dana od dana stupanja na snagu odluke o raspisivanju izbora, dakle
19. veljače 2015. do 24:00 sata
(članak 21. stavak 1. Zakona ).
4. Nadležna izborna povjerenstva sastavit će i u lokalnim sredstvima javnog priopćavanja i tisku, na oglasnoj ploči i internetskim stranicama jedinice objaviti sve pravovaljano predložene kandidacijske liste i zbirnu listu za izbor članova gradskih vijeća, zbirnu listu pravovaljanih kandidatura za izbor gradonačelnika te njihovih zamjenika u gradovima Dubrovniku, Novom Marofu, Svetom Ivanu Zelini, Rabu, Pagu, Hvaru, Omišu, Korčuli i Zlataru, pravovaljano predložene kandidacijske liste za izbor članova općinskih vijeća, zbirnu listu za izbor članova općinskih vijeća te zbirnu listu pravovaljanih kandidatura za izbor općinskog načelnika i njihovih zamjenika u općinama Kukljica, Rugvica, Milna, Petlovac, Čaglin, Strahoninec, Lumbarda i Gundinci u roku 48 sati od isteka roka za kandidiranje, dakle
21. veljače 2015. do 24:00 sata
(članak 26. stavak 1. Zakona).
5. Izborna promidžba počinje danom objave zbirne liste kandidacijskih lista i kandidatura, te traje zaključno do 24 sata prije dana održavanja izbora, dakle
6. ožujka 2015. u 24:00 sata
(članak 35. stavak 1. Zakona).
6. Zabrana izborne promidžbe /izborna šutnja/, kao i objavljivanje privremenih rezultata ili procjena rezultata izbora traje tijekom cijelog dana koji prethodi danu održavanja izbora kao i na dan održavanja izbora do zaključno 19:00 sati, dakle od
7. ožujka 2015. u 00:00 sati do
8. ožujka 2015. u 19:00 sati
(članak 35. stavak 3. Zakona).
7. Nadležna izborna povjerenstva objavit će koja su biračka mjesta određena s naznakom koji birači imaju pravo glasovati na pojedinim biračkim mjestima, najkasnije 15 dana prije dana održavanja izbora, dakle
20. veljače 2015. do 24:00 sata
(članak 69. stavak 1. Zakona).
8. Političke stranke dužne su odrediti članove pojedinih biračkih odbora i dostaviti njihova imena nadležnim izbornim povjerenstvima najkasnije 12 dana prije dana održavanja izbora, dakle
23. veljače 2015. do 24:00 sata
(članak 42. stavak 6. Zakona).
Ne odrede li ih, odnosno ukoliko prijedlozi ne prispiju nadležnim izbornim povjerenstvima, nadležna izborna povjerenstva samostalno će odrediti članove biračkih odbora.
(članak 42. stavak 6. Zakona).
9. Nadležna izborna povjerenstva mora imenovati članove biračkih odbora najkasnije 10 dana prije dana održavanja izbora, dakle
25. veljače 2015. do 24:00 sata
(članak 44. 