 dokumenata koji nisu izravno vezani uz provedbu projekta suradnje
15. plaće.
Opći uvjeti
Članak 49.
(1) Aktivnosti iz članka 46. ovoga Pravilnika mogu započeti nakon što odabrani LAG sklopi Sporazum o suradnji.
(2) Projekt suradnje mogu predložiti fizičke i pravne osobe s područja LAG-a.
(3) Partner odabranom LAG-u u provedbi projekta suradnje može biti:
1. drugi LAG
2. lokalno partnerstvo u ruralnom ili urbanom području koje provodi neki oblik lokalne razvojne strategije.
(4) U slučaju iz točke 2. stavka 3. ovoga članka, odabrani LAG mora biti nositelj projekta.
(5) Intenzitet javne potpore po pojedinom projektu suradnje određuje LAG, a može iznositi najviše do 100 % ovisno o ograničenjima navedenima u Programu.
(6) Neki od kriterija koje LAG treba uzeti u obzir prilikom odlučivanja o intenzitetu javne potpore su:
1. zajednički interes lokalne zajednice
2. zajedničke korisnike (gdje je primjenjivo)
3. javni pristup rezultatima provedenoga projekta
4. doprinos ciljevima LRS
5. raspoloživa alokacija.
(7) LAG mora obavijestiti Upravljačko tijelo o svakom projektu transnacionalne suradnje za godinu »n« najkasnije do 31. ožujka godine »n+1«.
(8) Obavijest iz stavka 7. ovoga članka dostavlja se na obrascu iz Priloga VII. ovoga Pravilnika.
Podnošenje Zahtjeva za potporu
Članak 50.
(1) Zahtjev za potporu se podnosi temeljem Natječaja za provedbu Podmjere 19.3. »Priprema i provedba aktivnosti suradnje LAG-a« kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na službenim mrežnim stranicama Agencije za plaćanja (www.apprrr.hr) i Ministarstva (www.mps.hr).
(3) Natječajem iz stavka 1. ovoga članka određuju se rokovi i uvjeti za podnošenje Zahtjeva za potporu iz Programa, Podmjera »19.3. Priprema i provedba aktivnosti suradnje LAG-a«.
(4) Zahtjev za potporu odabrani LAG popunjava u elektronskom obliku putem AGRONET-a. Način podnošenja Zahtjeva za potporu pojašnjen je u Vodiču za korisnike.
(5) Zahtjev za potporu podnosi nositelj projekta suradnje, bilo da se radi o tipu operacije 19.3.1. ili 19.3.2.
(6) Putem AGRONET-a, odabrani LAG elektronski popunjava Zahtjev za potporu/promjenu/odustajanje/isplatu i preuzima sljedeće dokumente:
1. Odluku o odobrenju pripreme/provedbe projekta suradnje
2. Odluku o odbijanju pripreme/provedbe projekta suradnje
3. Odluku o izmjeni Odluke o odobrenju pripreme/provedbe projekta suradnje
4. Odluku o odbijanju promjene projekta suradnje
5. Potvrdu o odustajanju
6. Odluku o isplati
7. Odluku o odbijanju Zahtjeva za isplatu
8. Odluku o poništenje obveze.
(7) Prilikom podnošenja Zahtjeva za potporu odabrani LAG je obvezan učitati u AGRONET svu dokumentaciju propisanu natječajem. Dokumentacija koju je obvezno dostaviti u izvorniku propisuje se natječajem.
(8) Po završetku elektronskog popunjavanja Zahtjeva za potporu u AGRONET-u, odabrani LAG je dužan u roku propisanom Natječajem dostaviti preporučenom pošiljkom s povratnicom ili neposredno, ovjerenu i potpisanu potvrdu o podnošenju Zahtjeva za potporu u papirnatom obliku.
(9) Potvrda iz stavka 8. ovoga članka dostavlja se na adresu koja će biti propisana Natječajem.
(10) Vrijeme podnošenja Zahtjeva za potporu podrazumijeva vrijeme slanja (datum, sat, minuta, sekunda) potvrde o podnošenju Zahtjeva za potporu u slučaju slanja preporučenom pošiljkom s povratnicom ili vrijeme zaprimanja (datum, sat, minuta, sekunda) u Agenciju za plaćanja ukoliko se dostavlja neposredno.
Administrativna kontrola Zahtjeva za potporu
Članak 51.
(1) Zahtjevi za potporu pristigli po objavljenom Natječaju iz članka 50. ovoga Pravilnika, obrađuju se po redoslijedu zaprimanja.
(2) Prilikom administrativne kontrole Zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te iznos javne potpore.
(3) Nepravovremeni Zahtjevi za potporu ne razmatraju se te Agencija za plaćanja donosi Odluku o odbijanju.
(4) Ukoliko je potrebno tražiti