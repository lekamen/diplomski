 Prilikom vraćanja jamčevine iz stavka 1. ovoga članka, ponuditelji kojima se vraća jamčevina nemaju pravo na kamate za razdoblje od uplate do isplate.
(3) Odabranom najpovoljnijem ponuditelju uplaćena jamčevina uračunat će se u iznos ukupne naknade, a ostalim ponuditeljima Ministarstvo će vratiti jamčevinu u roku od 15 dana od donošenja odluke o izboru najpovoljnijeg ponuditelja.
Povjerenstvo za prikupljanje ponuda
Članak 13.
(1) Ministar će, sukladno članku 8. stavku 2. ove Uredbe, imenovati povjerenstvo za provedbu javnog prikupljanja ponuda vezano za osnivanje prava građenja (u daljnjem tekstu: Povjerenstvo), koje se sastoji od pet članova, od kojih su najmanje tri člana predstavnici Ministarstva.
(2) U Povjerenstvo, po ocjenjenoj potrebi, mogu se imenovati i druge osobe, odnosno predstavnici drugih tijela nadležnih s obzirom na svrhu projekta za koji se predlaže osnivanje prava građenja, odnosno u čijoj je nadležnosti provedba projekta.
(3) Povjerenstvo prikuplja ponude, otvara ih, sastavlja zapisnik o otvaranju, te izrađuje prijedlog odluke o odabiru najpovoljnijeg ponuditelja koji dostavlja ministru.
Odabir najpovoljnijeg ponuditelja
Članak 14.
(1) Najpovoljniji ponuditelj je onaj za kojeg Povjerenstvo utvrdi da je dostavio potpunu ponudu, da ispunjava sve uvjete i da je ponudio najvišu naknadu za osnivanje prava građenja u svrhu izgradnje objekta.
(2) Ako dva ili više ponuditelja ponude jednaku godišnju naknadu za osnivanje prava građenja u svrhu izgradnje objekta, najpovoljnijim ponuditeljem smatrat će se ponuditelj čija ponuda ima viši iznos ulaganja.
(3) U slučaju odustajanja prvog najpovoljnijeg ponuditelja, najpovoljnijim ponuditeljem smatra se sljedeći najpovoljniji ponuditelj, uz uvjet da prihvati najviši iznos naknade prvog ponuditelja.
(4) Najpovoljniji prvi ponuditelj koji je odustao od ponude, gubi pravo na povrat jamčevine.
(5) Uvjeti iz ovoga članka objavit će se u javnom pozivu za javno prikupljanje ponuda za osnivanje prava građenja.
Odluka o odabiru najpovoljnijeg ponuditelja
Članak 15.
(1) Ministar donosi odluku o odabiru najpovoljnijeg ponuditelja kao nositelja prava građenja (u daljnjem tekstu: Odluka o odabiru), na temelju prijedloga Povjerenstva.
(2) Odluka o odabiru mora imati sve bitne sastojke koji će biti sadržani u ugovoru, i to:
1. podatke o odabranom ponuditelju
2. podatke o šumama i šumskim zemljištima određenima za pravo građenja
3. nalog odabranom ponuditelju da ishodi i dostavi lokacijsku dozvolu za izgradnju objekta radi pristupa sklapanju ugovora
4. rok za dostavu lokacijske dozvole i provedbu parcelacijskih elaborata
5. prethodnu suglasnost odabranom ponuditelju za provođenje parcelacijskih elaborata
6. visinu godišnjeg iznosa naknade za osnivanje prava građenja i
7. nalog odabranom ponuditelju za plaćanjem iznosa konačnog obračuna kojeg će izraditi trgovačko društvo, nakon dostave lokacijske dozvole.
(3) Odluka o odabiru nije upravni akt.
Revizija programa
Članak 16.
(1) Ministarstvo će po službenoj dužnosti, po zaprimanju lokacijske dozvole, pokrenuti postupak izvanredne revizije programa, u svrhu usklađenja s lokacijskom dozvolom.
(2) Trgovačko društvo i nositelj prava građenja će, u svrhu izvršenja gospodarenja sukladno programu koji je u postupku izvanredne revizije usklađen s lokacijskom dozvolom, prema stavku 1. ovoga članka, sklopiti sporazum o međusobnim odnosima, u roku od 6 mjeseci od sklapanja ugovora kojim se osniva pravo građenja iz ove Uredbe.
Naknada
Članak 17.
(1) Ministarstvo će, po zaprimanju lokacijske dozvole, zatražiti od trgovačkog društva izradu konačnog obračuna u svrhu izgradnje objekta.
(2) Konačni obračun u iznosu do 1.000.000,00 kuna, može se plaćati u najviše pet jednakih godišnjih rata od dana potpisivanja ugovora.
(3) Konačni obračun u iznosu od 1.000.000,00 kuna do 5.000.000,00 kuna može se plaćati u pet jednakih godišnjih rata.
(4) Konačni obračun iznad 5.000.000,00 kuna može se plaćati najviše u deset jednakih godišnjih rata.
(5) Dospijeće prve rate 