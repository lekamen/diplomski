odnosno stranac pod supsidijarnom zaštitom ima prebivalište u vrijeme odobravanja međunarodne zaštite.
(2) Rješenje iz stavka 1. ovoga članka dostavlja se ministarstvu nadležnom za poslove socijalne skrbi, centru za socijalnu skrb na čijem području mjesne nadležnosti će azilant odnosno stranac pod supsidijarnom zaštitom biti smješten te ministarstvu nadležnom za unutarnje poslove.
Članak 7.
(1) Azilant odnosno stranac pod supsidijarnom zaštitom za kojeg centar za socijalnu skrb, u razdoblju dok mu se osigurava smještaj sukladno Zakonu o međunarodnoj i privremenoj zaštiti, utvrdi da ostvaruje prihod, posjeduje imovinu veće vrijednosti iz koje je moguće podmiriti troškove stanovanja ili ima osobu koja ga uzdržava te na taj način može podmiriti troškove stanovanja, dužan je sudjelovati u plaćanju troškova smještaja kako slijedi:
– azilant odnosno stranac pod supsidijarnom zaštitom dužan je sudjelovati u plaćanju troškova smještaja sa svim raspoloživim sredstvima koja prelaze iznos od 2.500,00 kuna mjesečno,
– azilanti odnosno stranci pod supsidijarnom zaštitom koji žive u zajedničkom kućanstvu dužni su sudjelovati u troškovima smještaja sa svim raspoloživim sredstvima koja prelaze iznos od 1.500,00 kuna mjesečno po članu kućanstva.
(2) Azilant odnosno stranac pod supsidijarnom zaštitom koji ostvaruje prihod do 2.500,00 kuna mjesečno i koji ne posjeduje imovinu veće vrijednosti iz koje je moguće podmiriti troškove stanovanja niti ima osobu koja ga uzdržava, a koja bi mogla podmiriti troškove stanovanja ne sudjeluje u plaćanju troškova smještaja.
(3) Azilanti odnosno stranci pod supsidijarnom zaštitom koji žive u zajedničkom kućanstvu ne sudjeluju u plaćanju troškova smještaja kad prihod po članu kućanstva ne prelazi iznos od 1.500,00 kn mjesečno i kad članovi kućanstva ne posjeduju imovinu veće vrijednosti iz koje je moguće podmiriti troškove stanovanja niti imaju osobu koja ih uzdržava, a koja bi mogla podmiriti troškove stanovanja ne sudjeluju u plaćanju troškova smještaja.
III. SMJEŠTAJ OSOBA POD PRIVREMENOM ZAŠTITOM
Članak 8.
(1) Strancu pod privremenom zaštitom može se priznati pravo na smještaj u odgovarajuće objekte koje za tu namjenu osigurava Republika Hrvatska.
(2) Odredbe ovoga Pravilnika koje se odnose na sudjelovanje u troškovima smještaja azilanta odnosno stranca pod supsidijarnom zaštitom na odgovarajući se način primjenjuju i na stranca pod privremenom zaštitom u skladu s pravima koja stranac pod privremenom zaštitom ostvaruje na temelju odredbi Zakona o međunarodnoj i privremenoj zaštiti.
IV. OSIGURANJE SREDSTAVA
Članak 9.
Sredstva za troškove smještaja azilanata, stranaca pod supsidijarnom zaštitom i stranaca pod privremenom zaštitom osiguravaju se u Državnom proračunu.
V. ZAVRŠNE ODREDBE
Članak 10.
Danom stupanja na snagu ovoga Pravilnika prestaje važiti Pravilnik o smještaju tražitelja azila, azilanata, stranaca pod supsidijarnom zaštitom i stranaca pod privremenom zaštitom (»Narodne novine«, broj 36/08 i 116/11).
Članak 11.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-04/18
Urbroj: 519-03-2-1/1-15-19
Zagreb, 24. prosinca 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
