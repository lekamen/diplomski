37.
Služba za Rusku Federaciju, Srednju Aziju i Istočno partnerstvo proučava i stručno obrađuje politička zbivanja i bilateralne odnose Republike Hrvatske i Rusije, Kazahstana, Kirgistana, Tadžikistana, Turkmenistana, Uzbekistana, Armenije, Azerbajdžana, Bjelarus, Gruzije, Moldove i Ukrajine; surađuje s DM/KU u tim zemljama, te sa stranim diplomatskim misijama i konzularnim uredima u zemlji u vezi s razvojem političkih i ukupnih odnosa sa zemljama Ruske Federacije, Srednje Azije i Istočnog partnerstva; prikuplja i obrađuje potrebne podatke, informacije i druga saznanja o državama iz djelokruga rada Službe; analizira podatke, informacije i saznanja iz diplomatskih krugova i drugih izvora; izrađuje izvješća, analize, bilješke, podsjetnike i druge dokumente, pri čemu se posebno vodi računa o prioritetima u provedbi vanjske politike u odnosu na zemlje iz djelokruga rada Službe; predlaže mjere i priprema prijedloge za adekvatno praćenje i analizu stanja odnosa s tim državama za razvijanje i unaprjeđivanje odnosa te poticanje bilateralne suradnje; surađuje s drugim ustrojstvenim jedinicama u Ministarstvu, državnim tijelima Republike Hrvatske, organizacijama, udrugama i drugim subjektima u cilju usklađivanja, poticanja i praćenja radnih aktivnosti na provedbi vanjske politike, te obavlja i druge poslove iz svog djelokruga.
4.3. Sektor za Zajedničku vanjsku i sigurnosnu politiku (ZVSP)
Članak 38.
Sektor za Zajedničku vanjsku i sigurnosnu politiku (ZVSP) je zadužen za utvrđivanje i provedbu ZVSP-a te upravlja procesom formiranja stajališta Republike Hrvatske u područjima vanjske i sigurnosne politike EU-a; upravlja cjelokupnom pripremom Vijeća za vanjske poslove, uključujući pripremu nacionalnih stajališta za sastanke Vijeća za vanjske poslove; upravlja pripremom neformalnih sastanaka Vijeća za vanjske poslove (Gymnich), kao i svih ostalih formata sastanaka i dijaloga EU-a s partnerskim regionalnim organizacijama; Sektor upravlja i koordinira pripremom nacionalnih stajališta za sastanke Političkog i sigurnosnog odbora EU-a; sudjeluje u pripremi sastanaka Europskog vijeća u temama iz područja ZVSP-a; surađuje sa Stalnim predstavništvom Republike Hrvatske pri EU te daje potporu i smjernice radu predstavnika pri Političkom i sigurnosnom odboru te prema potrebi i stalnom predstavniku; Sektor je zadužen za kontakte, suradnju i promicanje interesa Republike Hrvatske u Europskoj službi za vanjsko djelovanje (EEAS), uključujući vezano uz sve institucionalne, administrativne, sadržajne i financijske aspekte sustava vanjskog djelovanja EU-a i EEAS-a; Sektor nadzire usklađenost stajališta i politika Republike Hrvatske sa stajalištima i politikama EU-a u području ZVSP-a; u nadležnosti Sektora je strateška koordinacija te postupak usvajanja mjera ograničavanja EU-a, kao i utvrđivanje i nacionalno koordiniranje Zajedničke sigurnosne i obrambene politike (ZSOP); Sektor surađuje s Registrom za NATO i EU oko distribucije EU dokumenata iz područja ZVSP-a, te obavlja i druge poslove iz svog djelokruga. Načelnik Sektora predstavlja Republiku Hrvatsku na sastancima političkih direktora država članica Europske unije, te obavlja zadaće koje proizlaze iz tog djelokruga, te u tom svojstvu sudjeluje u izradi priprema i stajališta Republike Hrvatske za sastanke Vijeća za vanjske poslove i koordinira rad ustrojstvenih jedinica u tom procesu, koordinira stajališta Republike Hrvatske za Politički i sigurnosni odbor s nadležnim službama i po potrebi ostalim tijelima državne uprave i dostavlja instrukcije veleposlaniku u tom Odboru za sastanke Političkog i sigurnosnog odbora, vodi brigu o horizontalnoj usklađenosti pozicija Republike Hrvatske na području vanjske, sigurnosne i obrambene politike EU, surađuje s političkim direktorima ostalih država članica EU te predstavlja Republike Hrvatske na sastancima političkih direktora država članica EU, uključujući onima u organizaciji Europske službe za vanjsko djelovanje, kao i ostalim sastancima iz domene poslova političkog