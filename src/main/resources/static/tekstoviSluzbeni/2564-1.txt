i izmijenjene odredbe
Odredbe Odluke o uvjetima za otvaranje i funkcioniranje PM računa u sustavu TARGET2-HR primjenjuju se kod upotrebe internetskog pristupa uz sljedeće izmjene i dopune:
1. Članak 2. zamjenjuje se sljedećim:
»Članak 2.
Dodaci
1. Sastavni dio ove Odluke čine:
Dodatak I.A. Odluke o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa: Tehničke specifikacije za obradu naloga za plaćanje za internetski pristup
Dodatak II.A. Odluke o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa: Popis naknada i izdavanje računa za internetski pristup
Dodatak II. ove Odluke: Program za naknadu štete u sustavu TARGET2
Dodatak III. ove Odluke: Referentni okvir za mišljenja o sposobnosti i o državi
Dodatak IV. ove Odluke (osim točke 7. pod (b)): Postupak neprekinutog poslovanja i postupak pri nepredvidivim događajima
Dodatak V. ove Odluke: Raspored rada i
Dodatak VII. ove Odluke: Mjerila za pristup.
2. U slučaju bilo koje proturječnosti ili nedosljednosti između sadržaja bilo kojeg Dodatka iz stavka 1. ovog članka i sadržaja bilo koje odredbe ove Odluke ili Odluke o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa te Odluke imaju prednost.
3. Ova Odluka zajedno s Odlukom o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa i dodacima iz stavka 1. ovog članka predstavlja opće uvjete za otvaranje i funkcioniranje PM računa u sustavu TARGET2-HR upotrebom internetskog pristupa.
4. Ova Odluka i njezini dodaci zajedno s Odlukom o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa i njezinim dodacima, Odlukom o uvjetima za otvaranje i funkcioniranje namjenskog gotovinskog računa u sustavu TARGET2-HR i njezinim dodacima i Odlukom o postupcima namire za sporedne sustave čine Pravila rada sustava TARGET2-HR.«
2. Članak 4. mijenja se kako slijedi:
(a) Stavak 1. zamjenjuje se sljedećim:
»1. Sustav TARGET2 omogućava namiru plaćanja u eurima u realnom vremenu na bruto načelu, s namirom u novcu središnje banke preko PM računa.«.
(b) Stavak 2. zamjenjuje se sljedećim:
»2. Sljedeći nalozi za plaćanje obrađuju se u sustavu TARGET2-HR:
(a) namira prijenosa u eurima koji proizlaze iz transakcija u prekograničnim sustavima netiranja za plaćanja velikih vrijednosti,
(b) namira prijenosa u eurima koji proizlaze iz transakcija u sistemski važnim sustavima plaćanja malih vrijednosti u eurima i
(c) svi drugi nalozi za plaćanje u eurima naslovljeni na sudionike sustava TARGET2.«
(c) Iza stavka 2. dodaje se sljedeći stavak 2.a:
»2.a Internetski sudionici iz tehničkih razloga ne mogu davati naloge za prijenos likvidnosti s PM-a na DCA.«.
(d) Stavak 4. zamjenjuje se sljedećim:
»4. Hrvatska narodna banka je pružatelj usluga prema ovoj Odluci. Radnje i propusti nacionalnih središnjih banaka pružatelja SSP-a i/ili tijela za certificiranje uzimaju se radnjama i propustima Hrvatske narodne banke za koje ona preuzima odgovornost u skladu s člankom 31. ove Odluke. Sudjelovanje u skladu s ovom Odlukom ne stvara ugovorni odnos između sudionika i nacionalnih središnjih banaka pružatelja SSP-a kada one djeluju u tom svojstvu. Upute, poruke ili informacije koje sudionik primi od SSP-a ili ih pošalje SSP-u u vezi s uslugama pruženima na temelju ove Odluke smatraju se poslanima od Hrvatske narodne banke ili poslanima Hrvatskoj narodnoj banci.«.
(e) Stavak 6. zamjenjuje se sljedećim:
»6. Sudjelovanje u sustavu TARGET2 odvija se na temelju sudjelovanja u komponenti sustava TARGET2. Ovom Odlukom uređuju se međusobna prava i obveze imatelja PM računa u sustavu TARGET2-HR i Hrvatske narodne banke. Pravila o obradi naloga za plaćanje (glava IV. ove Odluke) odnose se na sve naloge za plaćanje koje podnese i na