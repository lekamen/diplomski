 ili druga javna isprava kojom se može provjeriti identitet podnositelja zahtjeva.
(2) Iznimno od odredbe stavka 1. ovoga članka, od podnositelja zahtjeva za izdavanje osobne iskaznice može se uzeti fotografija na kojoj je fotografiran s pokrivalom za glavu ako pokrivalo nosi zbog vjerskih ili medicinskih razloga, pod uvjetom da pokrivalo ne prekriva obraze, bradu i čelo.
(3) Iznimno od odredbe stavka 1. ovoga članka, prilikom podnošenja zahtjeva za izdavanje osobne iskaznice nije potrebno priložiti fotografiju ako je podnositelju zahtjeva u proteklih pet godina izdana putovnica ili osobna iskaznica koja sadržava OIB, za čije je izdavanje priložena fotografija, a izgled osobe nije bitno promijenjen.
Članak 12.
(1) Prilikom podnošenja zahtjeva za izdavanje osobne iskaznice osoba je dužna dati otisak papilarnih linija lijevog i desnog kažiprsta.
(2) Ako osoba nema kažiprst ili je vrh kažiprsta ozlijeđen, uzima se otisak srednjeg ili nekog drugog prsta, a ako nema jednu ruku, uzima se otisak kažiprsta i srednjeg ili nekog drugog prsta druge ruke.
(3) Otisci papilarnih linija ne uzimaju se ako to zbog medicinskih razloga, koji nisu privremeni, nije moguće.
(4) Otisci papilarnih linija i potpis ne uzimaju se od djeteta do navršenih 12 godina.
(5) Iznimno od stavka 1. ovoga članka, osoba ne mora dati otiske papilarnih linija ako su otisci već izuzeti i pohranjeni u elektroničkom obliku u nekom postupku izdavanja javne isprave koji se provodio u Ministarstvu.
Članak 13.
(1) Policijska uprava odnosno policijska postaja o podnesenom zahtjevu za izdavanje osobne iskaznice izdaje osobi potvrdu na propisanom obrascu koja služi kao dokaz o podnesenom zahtjevu.
(2) Policijska uprava odnosno policijska postaja dužna je izdati osobnu iskaznicu najkasnije u roku od 30 dana od dana podnošenja urednog zahtjeva ako je zahtjev za izdavanje podnesen u redovitom postupku.
(3) Ako je uredan zahtjev za izdavanje osobne iskaznice podnesen u ubrzanom postupku, policijska uprava odnosno policijska postaja dužna je osobnu iskaznicu izdati u roku od 10 dana od dana podnošenja zahtjeva.
(4) Ako je uredan zahtjev za izdavanje osobne iskaznice podnesen u žurnom postupku, policijska uprava dužna je osobnu iskaznicu izdati u roku od tri radna dana od dana podnošenja zahtjeva.
Članak 14.
(1) Osoba preuzima izdanu osobnu iskaznicu i podatke za aktivaciju elektroničkog dijela osobne iskaznice te podatke za registraciju na Portalu elektroničke osobne iskaznice, koji vodi davatelj usluga certificiranja, u policijskoj upravi odnosno policijskoj postaji u kojoj je podnijela zahtjev za njezino izdavanje, osim u slučaju iz članka 13. stavka 4. ovoga Zakona kada se preuzimanje zbog razloga žurnosti može obaviti i u policijskoj upravi u čijem je sastavu policijska postaja u kojoj je osoba podnijela zahtjev za izdavanje osobne iskaznice.
(2) Prilikom prvog izdavanja osobne iskaznice koja sadržava certifikate osoba je dužna registrirati se na Portal elektroničke osobne iskaznice korištenjem podataka za registraciju koje dobiva prilikom preuzimanja izdane osobne iskaznice te se informirati o načinu korištenja osobne iskaznice.
(3) Osoba sama aktivira elektronički dio osobne iskaznice korištenjem podataka za aktivaciju koje dobiva prilikom preuzimanja izdane osobne iskaznice.
(4) Policijska uprava odnosno policijska postaja dužna je prije izdanu osobnu iskaznicu poništiti te podnijeti zahtjev za opoziv certifikata pri uručenju nove osobne iskaznice ili prilikom podnošenja zahtjeva za izdavanje nove osobne iskaznice.
(5) Ako osoba ne preuzme izdanu osobnu iskaznicu i podatke za aktivaciju elektroničkog dijela osobne iskaznice te podatke za registraciju na Portalu elektroničke osobne iskaznice u idućih 90 dana od dana isteka rokova iz članka 13. stavaka 2., 3. i 4. ovoga Zakona, policijska uprava odnosno policijska postaja će osobnu iskaznicu i podatke za aktivaciju elektroničkog dijela osobne iskaznice i podatke za registraciju na Portalu elektroničke osobne iskaznice