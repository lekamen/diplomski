 instrument)« – je bilo koji uređaj ili sustav s mjernom funkcijom, u smislu odredbi iz članka 3. ovoga Pravilnika;
5. »nacionalno akreditacijsko tijelo« – je nacionalno akreditacijsko tijelo kako je definirano člankom 2. točkom 11. Uredbe (EZ) br. 765/2008;
6. »normativni dokument« – je dokument koji sadrži tehničke specifikacije koji je prihvatila Međunarodna organizacija za zakonsko mjeriteljstvo (Organisation Internationale Metrologie Legale – u daljem tekstu: OIML);
7. »ocjenjivanje sukladnosti« – je postupak kojim se utvrđuje jesu li ispunjeni temeljni zahtjevi ovoga Pravilnika koji se odnose na mjerilo;
8. »opoziv« – je svaka mjera usmjerena na povrat mjerila koje je već stavljeno na raspolaganje krajnjem korisniku;
9. »ovlašteni zastupnik« – je svaka pravna ili fizička osoba, s poslovnim nastanom u Uniji, koju je proizvođač pismeno ovlastio da djeluje umjesto njega za posebne zadatke u smislu ovoga Pravilnika;
10 »oznaka CE« – je oznaka kojom proizvođač označuje da je mjerilo sukladno s općim načelima za stavljanje oznake CE kako je definirano člankom 30. Uredbe (EZ) br. 765/2008,
11. »podsklop« – je sklopovski uređaj (hardware), naveden kao takav, u posebnim dodacima čije su funkcije neovisne i čine mjerilo zajedno s drugim podsklopovima s kojima je spojiv ili s mjerilom s kojim je spojiv;
12. »povlačenje« – je svaka mjera usmjerena na sprječavanje da mjerilo u opskrbnom lancu bude stavljeno na raspolaganje na tržištu;
13. »proizvođač« – je svaka fizička ili pravna osoba koja proizvodi mjerilo ili daje oblikovati ili proizvesti mjerilo u cilju stavljanja mjerila na tržište pod svojim imenom ili trgovačkom znakom ili ga stavlja u uporabu za vlastite potrebe;
14. »stavljanje na raspolaganje na tržištu« – je svaka isporuka mjerila za distribuciju ili uporabu na tržištu Unije u okviru trgovačke djelatnosti s plaćanjem ili bez plaćanja;
15. »stavljanje na tržište« – je prvo stavljanje na raspolaganje mjerila na tržištu Unije;
16. »stavljanje u uporabu« – je prvo korištenje mjerila namijenjenog krajnjem korisniku u skladu s njegovom namjenom;
17. »tehnička specifikacija« – je dokument kojim su propisani tehnički zahtjevi koje mjerilo mora ispunjavati;
18. »tijelo za ocjenjivanje sukladnosti« – je tijelo koje obavlja poslove ocjenjivanja sukladnosti uključujući umjeravanje, ispitivanje, potvrđivanje i pregled;
19. »usklađena norma« – je usklađena norma kako je definirano člankom 2. točkom 1. podtočkom c) Uredbe (EU) br. 1025/2012;
20. »uvoznik« – je svaka fizička ili pravna osoba s poslovnim nastanom na području Unije koja mjerilo iz treće zemlje stavlja na tržište Unije;
21. »zakonodavstvo Unije o usklađivanju« – je svako zakonodavstvo Unije kojim se usklađuju uvjeti za stavljanje proizvoda na tržište;
22. »zakonski mjeriteljski nadzor« – je nadzor mjernih zadataka u području primjene mjerila s razlogom zaštite javnog interesa, javnog zdravlja, javne sigurnosti i javnog reda, zaštite okoliša i potrošača, ubiranja poreza i doprinosa te poštene trgovine.
Primjenljivost na podsklopove
Članak 6.
(1) Kada postoje posebni dodaci koji utvrđuju temeljne zahtjeve za podsklopove, na takve se podsklopove moraju s nužnim izmjenama primjenjivati i odredbe ovoga Pravilnika.
(2) Podsklopovi i mjerila mogu se u svrhu utvrđivanja sukladnosti ocjenjivati neovisno i odvojeno.
Temeljni zahtjevi
Članak 7.
(1) Mjerilo mora zadovoljavati temeljne zahtjeve utvrđene u Dodatku I. ovoga Pravilnika i posebne zahtjeve utvrđene u posebnim Dodacima III. – XII. ovoga Pravilnika koji se odnose na pojedinu vrstu mjerila.
(2) Ako je neophodno radi pravilne uporabe mjerila, informacije navedene u točki 9. Dodatka I., ili u jednom od posebnih Dodataka III. – XII. moraju biti na hrvatskom jeziku.
Stavljanje na raspolaganje na tržištu i stavljanje u uporabu
Članak 8.
(1) Ne smije se sprječavati stavljanje na raspolaganje na tržištu i/ili stavljanje u uporabu mjerila koja zadovoljavaju zahtjeve ovoga Pravilnika.
(2) Mjerilo se može staviti na raspolaganje na