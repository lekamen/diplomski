 korištenja godišnjeg odmora (plan korištenja) utvrđuje poslodavac najkasnije do 30. svibnja tekuće godine, polazeći od potrebe organizacije rada. Poslodavac je dužan, kada mu to organizacija rada omogućava, uvažiti iskazane želje radnika za razdoblje korištenja godišnjeg odmora, osobito radnika s malodobnom djecom.
(4) Poslodavac je dužan radnika izvijestiti o rasporedu i trajanju godišnjeg odmora najmanje 15 dana prije korištenja.
(5) Radnik je dužan izvijestiti poslodavca o pravu na korištenje jednog dana godišnjeg odmora po svojoj želji najkasnije dva (2) dana prije korištenja.
Članak 24.
(1) Dužina godišnjeg odmora svakog radnika utvrđuje se tako da na najmanji broj od 18 radnih dana dodaje se još najmanje:
a) s osnova složenosti poslova
– radniku na radnom mjestu sa VII. stupnjem obrazovanja 4 dana – radniku na radnom mjestu sa VI. stupnjem obrazovanja 3 dana – radniku na radnom mjestu sa IV. i V. stupnjem obrazovanja 2 dana – radniku na radnom mjestu do IV. stupnja obrazovanja 1 dan b) s osnova radnog staža, na svake tri godine radnog staža radnika 1 dan c) s osnova invalidnosti i tjelesnog oštećenja 1 dan d) samohrani roditelj 2 dana.
(2) Kolektivnim ugovorom kod poslodavca pobliže se određuju uvjeti i dužina godišnjeg odmora.
(3) Osim malodobnih radnika i radnika koji rade na poslovima sa štetnim utjecajem, zbog čega im je priznato pravo na skraćeno radno vrijeme i staž s uvećanim trajanjem, najduže trajanje godišnjeg odmora koji se utvrđuje po osnovama iz prethodnog stavka je trideset (30) radnih dana.
(4) Najkraće trajanje godišnjeg odmora koji se utvrđuje po osnovama iz stavka 1. ovog članka ne može biti kraće od 20 dana ako se subota ne uračunava u godišnji odmor, odnosno 24 dana ako se subota uračunava u godišnji odmor.
5. Plaćeni dopust
Članak 25.
(1) Tijekom kalendarske godine radnik ima pravo na odsustvovanje s rada uz naknadu plaće (plaćeni dopust) za važne osobne potrebe, i to za:
1. sklapanje braka                                                              5 radnih dana
2. rođenje djeteta                                                               3 radna dana
3. smrti supružnika, roditelja, djece                                     7 radnih dana
4. smrti braće, sestara, djedova, baka, roditelja     supružnika, braće i sestara supružnika                              2 radna dana
5. selidbe u isto mjesto                                                        2 radna dana
6. selidbe u drugo mjesto                                                    3 radna dana
7. teže bolesti ili liječenja člana uže obitelji                           3 radna dana
8. elementarne nesreće većih razmjera                                 5 radnih dana
9. dobrovoljno davanje krvi za svako davanje                     1 radni dan
10. školovanje, osposobljavanje obrazovanje                      6 radnih dana.
(2) Radnik je dužan pravodobno i prema okolnostima slučaja izvijestiti poslodavca o vremenu korištenja plaćenog dopusta, a za slučajeve iz točke 9. i 10 iz prethodnog stavka dužan je korištenje dopusta dogovoriti s poslodavcem.
(3) Korištenje prava na plaćeni dopust u slučajevima utvrđenim stavkom 1. ovog članka, radnik ostvaruje u trenutku nastanka tih određenih važnih osobnih potreba, te u slučaju ponavljanja istih ili drugih slučajeva iz stavka 1. ovog članka u jednoj godini ima pravo na plaćeni dopust predviđen za svaki slučaj.
(4) Ako se tijekom godine ponovi neki slučaj iz stavka 1. ovog članka, radnik može ostvariti pravo na plaćeni dopust do sedam dana u godini.
(5) Radnik ne ostvaruje pravo na odsustvovanje s rada ukoliko okolnosti utvrđene stavkom 1. ovog članka nastupe kada radnik ne radi zbog korištenja slobodnih dana, bolovanja, neplaćenog dopusta ili drugih opravdanih slučajeva odsutnosti s rada.
VII. STRUKOVNA UNAPREĐENJA I IZUMI
Članak 26.
(1) Izum je novostvoreno rješenje nekog tehničkog problema koje poslodavac može upotrijebiti u svom poslovanju i koje ispunjava zakonske uvjete za dobivanje patenta.
(2)