
(3) Mehanizmi Hrvatske narodne banke za zaprimanje i istragu prijava mogućih ili stvarnih kršenja Uredbe (EU) br. 909/2014 i daljnje postupanje, uključujući uspostavu sigurnih komunikacijskih kanala za takve prijave iz stavka 1. ovoga članka istovjetni su s onima koji su uspostavljeni za potrebe odredbi zakona kojim je uređeno osnivanje i poslovanje kreditnih institucija u Republici Hrvatskoj.
(4) U slučaju spora oko stavljanja radnika u nepovoljniji položaj od drugih radnika radi obraćanja radnika zbog prijave mogućeg ili stvarnog kršenja Uredbe (EU) br. 909/2014 unutar institucije ili u dobroj vjeri podnošenja prijave o toj sumnji Hrvatskoj agenciji za nadzor financijskih usluga ili Hrvatskoj narodnoj banci, a što je dovelo do povrede nekog od prava radnika iz radnog odnosa, ako radnik učini vjerojatnim da je stavljen u nepovoljniji položaj i da mu je povrijeđeno neko od njegovih prava iz radnog odnosa, teret dokazivanja prelazi na poslodavca, koji mora dokazati da radnika nije stavio u nepovoljniji položaj od drugih radnika odnosno da mu nije povrijedio pravo iz radnog odnosa.
VI. PREKRŠAJNE ODREDBE
Članak 16.
(1) Ako je počinitelj prekršaja, u smislu zakona kojim se uređuje računovodstvo poduzetnika, matično društvo ili ovisno društvo matičnog društva koje ima obvezu izrade konsolidiranih financijskih izvještaja, prihod i ukupni prihod iz članka 2. stavka 1. točaka 4., 5. i 6. ovoga Zakona određuju se na temelju konsolidiranih financijskih izvještaja koje je odobrilo upravljačko tijelo krajnjeg matičnog društva, pri čemu će se prihod iz članka 2. stavka 1. točke 5. ovoga Zakona utvrđivati iz ostvarenog prihoda od obavljanja djelatnosti koje su regulirane Uredbom (EU) br. 909/2014 na razini konsolidiranih financijskih izvještaja grupe.
(2) Ako se za određivanje iznosa novčane kazne koristi prihod, sud može odrediti visinu kazne u iznosu do najviše 100 % ostvarenog prihoda počinitelja prekršaja, pri čemu tako određena visina kazne ne smije biti veća od 10 % ukupnog prihoda počinitelja prekršaja.
(3) Ograničenje iz stavka 2. ovoga članka na odgovarajući način primjenjuje se i u slučaju iz stavka 1. ovoga članka.
(4) Ako službeni godišnji financijski izvještaji za godinu u kojoj je počinjen prekršaj nisu dostupni u trenutku izricanja novčane kazne, za osnovicu izračuna visine kazne za prekršaje iz članaka 17., 18. i 20. ovoga Zakona primijenit će se posljednja službena godišnja financijska izvješća koja su prethodila toj godini.
Teži prekršaji središnjeg depozitorija vrijednosnih papira
Članak 17.
(1) Za prekršaj kaznit će se središnji depozitorij vrijednosnih papira novčanom kaznom u iznosu koji je višekratnik broja 1000,00 a koja ne može biti manja od 5 % ni veća od 10 % ukupnog prihoda koji je ostvario u godini kada je počinjen prekršaj, utvrđenog službenim financijskim izvještajima za tu godinu ako:
1. bez odobrenja za rad koji je izdala Hrvatska agencija za nadzor financijskih usluga sukladno članku 16. stavcima 1. i 2. Uredbe (EU) br. 909/2014 pruža usluge navedene u odjeljcima A i B Priloga Uredbe (EU) br. 909/2014
2. bez ishođenja priznanja ESMA-e, kao središnji depozitorij vrijednosnih papira iz treće zemlje, pruža na području Republike Hrvatske usluge navedene u Prilogu Uredbe (EU) br. 909/2014, protivno članku 25. stavku 2. Uredbe (EU) br. 909/2014
3. ne obavijesti bez nepotrebnog odgađanja Hrvatsku agenciju za nadzor financijskih usluga o svakoj bitnoj promjeni koja utječe na usklađenost s uvjetima za odobrenje za rad sukladno članku 16. stavku 4. Uredbe (EU) br. 909/2014, a koja bi, da je bila poznata Hrvatskoj agenciji za nadzor financijskih usluga, dovela do izricanja nadzorne mjere oduzimanja odobrenja za rad središnjem depozitoriju vrijednosnih papira ili koja je dovela do sistemskih i teških poremećaja na tržištu na kojem središnji depozitorij vrijednosnih papira pruža usluge
4. ishodi odobrenje za rad iz članaka 16. i 54. Uredbe (EU) br. 909/2014 iznošenjem lažnih izjava ili bilo kojim drugim nezakonitim