95 04.09.2015 Odluka o davanju suglasnosti na Odluku Županijske skupštine Zadarske županije o izmjenama i dopunama Odluke o osnivanju Lučke uprave za luke županijskog i lokalnog značaja
VLADA REPUBLIKE HRVATSKE
1832
Na temelju članka 74. stavka 1. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11) i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 3. rujna 2015. godine donijela
ODLUKU
O DAVANJU SUGLASNOSTI NA ODLUKU ŽUPANIJSKE SKUPŠTINE ZADARSKE ŽUPANIJE O IZMJENAMA I DOPUNAMA ODLUKE O OSNIVANJU LUČKE UPRAVE ZA LUKE ŽUPANIJSKOG I LOKALNOG ZNAČAJA
I.
Daje se suglasnost na Odluku o izmjenama i dopunama Odluke o osnivanju Lučke uprave za luke županijskog i lokalnog značaja, klase: 342-21/03-01/98, urbroja: 2198/1-02-15-46, koju je donijela Županijska skupština Zadarske županije na 15. sjednici održanoj 22. svibnja 2015. godine, a koja se odnosi na proširenje nadležnosti Županijske lučke uprave Zadar na nove luke i proširenje obuhvata lučkih područja postojećih luka, osim za lučko područje luke Silba/Mul.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/355 Urbroj: 50301-05/16-15-3 Zagreb, 3. rujna 2015.
Predsjednik Zoran Milanović, v. r.
