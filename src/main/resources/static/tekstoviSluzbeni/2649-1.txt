 izvršenog 17. svibnja 2011., jasno vidljivo da je na strani pretplatnika uzrok poteškoće u korištenju usluge, te da je isti od strane pretplatnika vlastoručno potpisan.
Predlaže da Sud poništi rješenje tuženice.
Tuženik u odgovoru na tužbu u cijelosti ostaje kod navoda iznesenih u obrazloženju osporavanoga rješenja i ističe da je u konkretnom slučaju nesporno da je do kvara došlo, jer pretplatnik nije bio u mogućnosti nesmetano koristiti uslugu. Napominje kako tužitelj nije dokazao svoje navode osnovanosti naplate izlaska tehničara, uzimajući u obzir da tehnička kontrola nije sadržavala sva detaljna obilježja kako je propisano odredbom članka 22. stavka 5. Pravilnika o načinu i uvjetima obavljanja djelatnosti elektroničkih komunikacijskih mreža i usluga, kao i da je pretplatnik naveo kako prije korištenja usluge tužitelja nije imao smetnji u korištenju govorne usluge i Interneta operatora Hrvatski Telekom d.d. Napominje kako Primjena Općih uvjeta poslovanja koji su ranije bili na snazi ne bi bitno utjecala na donošenje zakonitog rješenja, iz razloga što je odredba o preduvjetu ispravnosti kućne instalacije iz članka 9. stavka 5. navedenog Pravilnika bila na snazi, kao što je bio na snazi i princip da se naplata otklanjanja kvara vrši samo u situaciji ako je do kvara došlo radnjom ili propustom samog pretplatnika, neovisno o tome na kojem mjestu Općih uvjeta se ova odredba nalazi. Smatra kako u konkretnom slučaju nije dokazano da je do kvara došlo zbog kućne instalacije pretplatnika, pa je kako navodi pravilno primijenio odredbe relevantnog Zakona i Pravilnika.
Predlaže da Sud odbije tužbeni zahtjev.
Zainteresirana osoba u ovom upravnom sporu Mladen Pupić očitovao se na navode tužitelja i tuženika podneskom od 12. listopada 2015. U bitnome navodi kako su problemi oko pružanja usluga tužitelja započeli odmah nakon sklapanja ugovora. Navodi kako se više puta obraćao tužitelju te da je njihov serviser nakon prvog dolaska konstatirao da je sve u redu, ali da su se smetnje i dalje nastavile. Ističe kako je nakon drugog dolaska, serviser tužitelja konstatirao da je greška u njegovoj instalaciji koju je kako navodi naknadno izmijenio i nakon čega je sve bilo u redu s korištenjem usluge tužitelja. Napominje kako ga nitko nije upozorio ni pismeno, a ni usmeno da je greška u njegovoj instalaciji te da je unatoč tome uslugu redovito plaćao. Također napominje kako ga nitko nije upozorio da mora platiti izlazak na teren njihovog servisera. Ovakvo ponašanje tužitelja smatra neprofesionalnim. Iz navoda podneska proizlazi kako predlaže da Sud odbije tužbeni zahtjev.
U odnosu na navode tuženika, tužitelj se očitovao podneskom od 17. travnja 2015. i u bitnome navodi kako tuženik nije razmotrio presliku prijava kvara sa obavljenom tehničkom kontrolom od 27. travnja 2011., i 15. svibnja 2011., kao ni presliku radnog naloga po kojem je naplaćena sporna naknada za izlazak tehničara. Napominje kako preslika prijave kvara i preslike radnih naloga sadrže detaljan opis kontrole, a koje postupke kontrole bi tuženik kao nadležno tijelo za područje elektronskih komunikacija morao znati prepoznati i utvrditi potpunima. Ističe kao je pretplatnik upozoren od strane tehničke službe na naplatu izlaska tehničara, a što je pretplatnik potvrdio vlastoručnim potpisom radnog naloga kojim se potvrđuju poteškoće u kućnoj instalaciji. Smatra neutemeljenim navod tuženika kako nije dokazao da je predmetni kvar područje odgovornosti pretplatnika te da je nejasno zašto tuženik ne uvažava dokaze dostavljene s njegove strane. I nadalje ostaje kod prijedloga za poništenjem odluke tuženika.
Sud je uzeo u obzir provedene dokaze i činjenice utvrđene u postupku donošenja osporene odluke. Izvršen je uvid u spis tuženika i dokumentaciju priloženu uz tužbu te je 16. listopada 2015., održana usmena i javna rasprava u prisutnosti opunomoćenika tužitelja i tuženika. Zainteresirana osoba iako uredno pozvana nije pristupila zakazanom ročištu.
Na temelju razmatranja svih činjeničnih i