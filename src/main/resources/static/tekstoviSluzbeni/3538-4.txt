 usmenom prezentacijom obrazlože prijedlog plana poslovanja. Ocjena plana poslovanja kandidata sastoji se od bodovne ocjene u rasponu od 1 do 10, pri čemu je 1 najniža ocjena, a 10 najviša ocjena, te kratkog obrazloženja bodovne ocjene u smislu opisa prednosti i nedostataka predloženog plana poslovanja kandidata.
Članak 14.
Povjerenstvo Vlade će u roku od osam dana od dana održavanja razgovora sastaviti zapisnik u kojem se opisuje postupak odabira kandidata te se navode mišljenja o kandidatima i ocjena plana poslovanja kandidata, te će Povjerenstvo Vlade u navedenom roku odbrati kandidate koje predlaže Vladi Republike Hrvatske za predsjednike i članove uprava trgovačkih društava.
V. OBVEZA EVIDENTIRANJA IMENOVANIH OSOBA
Članak 15.
Nakon završetka postupka u kojem su imenovane osobe ovlaštene za zastupanje te upisa podataka u sudski registar, DUUDI, odnosno CERP dužni su podatke objaviti na svojim službenim stranicama u Registru imenovanih članova nadzornih odbora i uprava trgovačkih društava i pravnih osoba u vlasništvu Republike Hrvatske, te ih proslijediti nadležnom tijelu zaduženom za vođenje javnog registra imenovanja.
VI. PRIJELAZNE I ZAVRŠNE ODREDBE
Članak 16.
Stupanjem na snagu ove Uredbe prestaje važiti Uredba o kriterijima za provedbu javnog natječaja za imenovanje predsjednika i članova uprava trgovačkih društava i drugih pravnih osoba od strateškog i posebnog interesa za Republiku Hrvatsku (»Narodne novine«, broj 112/15).
Članak 17.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/16-03/12
Urbroj: 50301-05/05-16-2
Zagreb, 13. travnja 2016.
Predsjednik Tihomir Orešković, v. r.
