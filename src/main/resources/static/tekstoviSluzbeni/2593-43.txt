 zapovjednik, za to izda dopuštenje.
(4) Zapovjednik broda smije dopustiti ukrcaj i iskrcaj putnika tek nakon što je plovilo sigurno pričvršćeno i nakon što se uvjerio
a) da je ukrcaj i iskrcaj putnika na pristaništu moguć bez opasnosti,
b) pri tami, da je pristanište dovoljno osvijetljeno.
(5) Putnici se moraju ponašati tako da ne ugrožavaju sigurnost na plovilu. Osobe koje ugrožavaju plovidbu ili znatno uznemiruju ostale putnike treba udaljiti s plovila.Zapovjednik broda se u interesu sigurnosti mora pobrinuti za to da putnici na plovilu budu pravilno raspoređeni i da ne ometaju prilaze mjestima za iskrcaj.
(6) Putnicima je zabranjeno bez dopuštenja zapovjednika broda ulaziti u kormilarnicu, strojarnicu i ostale prostorije i površine palube koje im nisu namijenjene i prikladno označene.
(7) Po tami prostorije namijenjene za putnike moraju biti dovoljno osvijetljene. Osvjetljenje ne smije ograničiti prepoznatljivost noćnih svjetlosnih oznaka i uzrokovati ometajuće zasljepljivanje.
(8) Roba se na plovilo mora utovarivati tako da ne ugrožava sigurnost putnika. Ako se prostor namijenjen za putnike djelomično koristi za utovar robe, maksimalni dopušteni broj putnika se mora smanjiti za jednog putnika po svakoj polovici četvornog metra koji zauzima utovarena roba.
(9) Preuzimanje tekućih goriva obavlja se samo kada na plovilu nema putnika; od toga su izuzete tvari s plamištem koje nije više od 55 °C u spremnicima zapremnine do 20 l kao i tvari s plamištem iznad 55 °C.
(10) Putnički brodovi na kojima se nalaze putnici ne smiju ploviti u sastavu, osim ako nisu za to dobili službeno odobrenje lučke kapetanije.
Članak 11.09 – Zaštita od valova
(1) U Republici Hrvatskoj, uz ispunjenje uvjeta odredbi članka 1.04 ovoga Pravilnika, obveza izbjegavanja prekomjernog stvaranja valova i prekomjernog povlačenja vode ne postoji u odnosu na plutajuće objekte koji nisu pristaništa za skele.
(2) Lučka kapetanija može na zahtjev ovlaštene osobe (vlasnik, brodar, zapovjednik i dr.) za plovilo, plutajuće tijelo ili plutajući objekt koje zbog svog stanja ili upotrebe treba posebnu zaštitu od prekomjernog stvaranja valova ili prekomjernog povlačenja vode (npr. kod ronilačkih radova, bušenja na riječnom dnu), rješenjem odobriti nošenje ili isticanje znakova prema članku 3.29 ovoga Pravilnika. Ovo odobrenje mora se nalaziti na plovilu, plutajućem tijelu ili plutajućem objektu tijekom korištenja zaštite.
Članak 11.10 – Sastavi
(1) Zabranjeno je tegliti potiskivane sastave. Ova zabrana ne primjenjuje se u slučajevima kada je nužno tegljenje radi ispomoći ili u slučaju hitnosti.
(2) U Republici Hrvatskoj plovila s kormilarskim uređajem, osim za pomicanje, smiju ploviti u sastavima samo tako da im pramac pokazuje prema čelu sastava.
Članak 11.11 – Plovidba skela
(1) Skele smiju ploviti samo između pristaništa koje je nadležno tijelo odobrilo za promet skela. Između pristaništa se treba pridržavati što je moguće kraćeg puta.
(2) Zapovjednik skele smije dopustiti ukrcaj, iskrcaj i plovidbu skele tek nakon što je skela sigurno privezana i pričvršćena za pristanište i nakon što se uvjeri da se te operacije mogu obaviti bez opasnosti za putnike i stvari. Dužan je pobrinuti se za to da se ne prekorači maksimalno dopušteno opterećenje i najveći dopušteni broj putnika; u tu svrhu može prije polaska dati izmjeriti težinu plovila i tereta kao i njihove dimenzije. Po potrebi je zapovjednik dužan regulirati promet na skeli.
(3) Zapovjednik je dužan pobrinuti se za to da su putnici i teret tako raspoređeni da tijekom plovidbe, pri ukrcaju ili iskrcaju, pri utovaru ili istovaru kao i pri manevrima brodova nema opasnosti ili smetnji.
(4) Ako se zajedno s putnicima prevoze i cestovna vozila, putnici se smiju ukrcati tek kada su ta vozila sigurno postavljena na skeli. Po pristajanju, putnici napuštaju skelu prije vozila.
(5) Cestovnim vozilima se na skele treba dovesti tako polako da se u bilo kojem trenutku mogu zaustaviti. Pri dovozu na skelu i tijekom prijevoza u