 kartice, sigurnosni zahtjevi i uputa na važeći identifikacijski dokument.
(3) Podaci o stručnom iskustvu nositelja stručne kvalifikacije te obavljenim dopunskim mjerama sadržani su u IMI dosjeu.
(4) Osobni podaci sadržani u IMI dosjeu mogu se obrađivati sve dok su potrebni u svrhu postupka priznavanja inozemnih stručnih kvalifikacija i dokaz su o provedenom postupku priznavanja odnosno osnova su za prosljeđivanje izjave koja se može tražiti u skladu s člankom 7. Zakona.
(5) Nadležno tijelo dužno je, prilikom izdavanja EPC kartice i potom svake dvije godine, obavijestiti nositelja EPC kartice o mogućnosti da zatraži ispravak netočnih i nepotpunih podataka, brisanje ili blokiranje određenih podataka u IMI dosjeu.
(6) Nositelj EPC kartice ima pravo u svakom trenutku i bez ikakvih troškova zatražiti ispravljanje netočnih i nepotpunih podataka, brisanje ili blokiranje određenih podataka u svojem IMI dosjeu.
(7) Nadležno tijelo dužno je na zahtjev nositelja EPC kartice osigurati da se podaci iz stavka 5. ovoga članka isprave, brišu ili blokiraju u IMI dosjeu.
(8) Poslodavci, primatelji usluga, tijela državne i javne uprave te druge zainteresirane stranke imaju pravo od nadležnog tijela zatražiti potvrdu vjerodostojnosti i valjanosti EPC kartice koju im je nositelj takve kartice predočio.
Članak 17.
U slučaju da nositelj EPC kartice zatraži brisanje svojeg IMI dosjea na temelju kojeg mu je izdana EPC kartica za poslovni nastan ili privremeno i povremeno pružanje usluga s prethodnom provjerom stručnih kvalifikacija, nadležno tijelo izdat će nositelju stručne kvalifikacije rješenje o priznavanju inozemne stručne kvalifikacije sukladno članku 20. Zakona.
IV. EVIDENCIJA O IZDANIM EPC KARTICAMA
Članak 18.
(1) Nadležno tijelo dužno je voditi evidenciju o izdanim EPC karticama.
(2) Izvješće o broju izdanih EPC kartica nadležno tijelo podnosi ministarstvu nadležnom za rad jedanput godišnje, do 30. rujna tekuće godine za prethodnu kalendarsku godinu.
V. ZAVRŠNA ODREDBA
Članak 19.
Ovaj Pravilnik objavit će se u »Narodnim novinama« i stupa na snagu 18. siječnja 2016. godine.
Klasa: 011-01/15-01/166
Urbroj: 524-04-02-02/3-15-14
Zagreb, 3. studenoga 2015.
Ministar prof. dr. sc. Mirando Mrsić, dr. med., v. r.
