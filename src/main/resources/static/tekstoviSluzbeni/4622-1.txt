 odgovornosti za povrede službene dužnosti.
Državni tajnik središnjega državnog ureda ima i druge obveze i ovlasti utvrđene zakonom i drugim propisima.«.
Članak 10.
Naslov iznad članka 46. mijenja se i glasi: »b) Zamjenik državnog tajnika središnjega državnog ureda«.
Članak 46. mijenja se i glasi:
»Državni tajnik središnjega državnog ureda može imati jednog zamjenika.
Zamjenik zamjenjuje državnog tajnika središnjega državnog ureda u slučaju njegove odsutnosti ili spriječenosti te obavlja i druge poslove koje mu povjeri državni tajnik središnjega državnog ureda.
Zamjenik državnog tajnika središnjega državnog ureda koordinira obavljanje poslova državne uprave u pojedinom upravnom području središnjega državnog ureda i obavlja druge poslove koje mu povjeri državni tajnik.
Zamjenika državnog tajnika središnjega državnog ureda imenuje Vlada na prijedlog državnog tajnika središnjega državnog ureda, a na temelju javnoga natječaja.
Zamjenik državnog tajnika središnjega državnog ureda za svoj je rad odgovoran državnom tajniku središnjega državnog ureda i Vladi.«.
Članak 11.
Naslov iznad članka 47. mijenja se i glasi: »c) Glavni tajnik središnjega državnog ureda«.
Članak 47. mijenja se i glasi:
»Središnji državni ured može imati glavnog tajnika.
Glavni tajnik središnjega državnog ureda poduzima mjere za osiguranje učinkovitosti u radu državnog ureda te tehnički usklađuje rad unutarnjih ustrojstvenih jedinica središnjega državnog ureda i upravnih organizacija u sastavu središnjega državnog ureda, brine se o stručnom osposobljavanju, usavršavanju i napredovanju državnih službenika i namještenika u tijeku službe i o urednom i pravilnom korištenju imovine i sredstava za rad, nadzire rad državnih službenika i namještenika te obavlja i druge poslove koje mu povjeri državni tajnik središnjega državnog ureda.
Glavnog tajnika središnjega državnog ureda imenuje Vlada na prijedlog državnog tajnika središnjega državnog ureda, a na temelju javnoga natječaja.
Glavni tajnik središnjega državnog ureda za svoj rad odgovara državnom tajniku središnjega državnog ureda.«
Članak 12.
Naslov iznad članka 48. mijenja se i glasi: »d) Upravne organizacije u sastavu središnjih državnih ureda«.
Članak 48. mijenja se i glasi:
»Upravne organizacije u sastavu središnjega državnog ureda osnivaju se u pravilu kao sektori, kad se ustrojavaju za upravno područje iz djelokruga središnjega državnog ureda u kojem se obavljaju pretežito upravni poslovi, s određenim stupnjem samostalnosti u radu.«.
Članak 13.
U članku 64. stavku 1. točka 2. mijenja se i glasi: »2. za središnji državni ured, državni tajnik,«.
Članak 14.
U članku 66. riječi: »državni uredi« zamjenjuju se riječima: »središnji državni uredi«.
Članak 15.
U članku 67. riječi: »državni uredi« zamjenjuju se riječima: »središnji državni uredi«.
Članak 16.
U članku 68. riječi: »državni uredi« zamjenjuju se riječima: »središnji državni uredi«.
Članak 17.
U članku 78. stavku 1. riječi: »predstojnici državnih ureda« zamjenjuju se riječima: »državni tajnici središnjih državnih ureda«.
Članak 18.
U članku 79. stavku 1. riječi: »predstojnici državnih ureda« zamjenjuju se riječima: »državni tajnici središnjih državnih ureda«.
Članak 19.
Zamjenici ministara nastavljaju obnašati svoju dužnost i ostvaruju prava sukladno do sada važećem propisu do imenovanja državnih tajnika, sukladno ovom Zakonu.
Članak 20.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/85 Zagreb, 14. listopada 2016.
HRVATSKI SABOR
Predsjednik Hrvatskoga sabora Božo Petrov, v. r.
