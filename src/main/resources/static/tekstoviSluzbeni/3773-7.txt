 zrakoplovima ili željeznicama koja je u skladu sa sigurnosnim odredbama koje su sastavila međunarodna tijela u čijem radu sudjeluju države članice.
– Oprema za ocjenjivanje izrađena po mjeri, isključivo namijenjena za uporabu stručnjaka na mjestima za istraživanje i razvoj i u te svrhe.
DODATAK III.
MODUL A
UNUTARNJA KONTROLA PROIZVODNJE
1. Unutarnja kontrola proizvodnje je postupak ocjenjivanja sukladnosti u kojem proizvođač ispunjava obveze iz točaka 2., 3. i 4. ovoga Dodatka te osigurava i na vlastitu odgovornost izjavljuje da dotična električna oprema ispunjava zahtjeve iz ovoga Pravilnika koji se na nju primjenjuje.
2. Tehnička dokumentacija
Proizvođač mora izraditi tehničku dokumentaciju. Dokumentacija omogućuje ocjenjivanje sukladnosti električne opreme s odgovarajućim zahtjevima te uključuje odgovarajuću analizu i procjenu rizika. Tehničkom dokumentacijom određuju se mjerodavni zahtjevi i ona obuhvaća, koliko je to potrebno za ocjenjivanje, konstruiranje, proizvodnju i rad električne opreme. Tehnička dokumentacija prema potrebi sadrži barem sljedeće elemente:
– opći opis električne opreme,
– idejni projekt i radioničke nacrte, te sheme sastavnih dijelova, podsklopova, strujnih krugova itd.,
– opise i objašnjenja potrebna za razumijevanje tih nacrta i shema te rada električne opreme,
– popis u cijelosti ili djelomično primijenjenih usklađenih normi čiji su referencijski podaci objavljeni u Službenom listu Europske unije ili međunarodnih ili nacionalnih normi iz članaka 13. i 14. ovoga Pravilnika te opise rješenja usvojenih kako bi se udovoljilo sigurnosnim zahtjevima ovoga Pravilnika, uključujući popis drugih odgovarajućih primijenjenih tehničkih specifikacija, u slučaju kad te usklađene norme ili međunarodne ili nacionalne norme nisu bile primijenjene. U slučaju djelomično primijenjenih usklađenih normi ili međunarodnih ili nacionalnih normi iz članaka 13. i 14. ovoga Pravilnika, u tehničkoj dokumentaciji navode se dijelovi koji su bili primijenjeni,
– rezultate projektnih proračuna, obavljenih ispitivanja itd., te
– izvješća o ispitivanjima.
3. Proizvodnja
Proizvođač mora poduzeti sve potrebne mjere kako bi postupak proizvodnje i njegovo praćenje osigurali sukladnost proizvedene električne opreme s tehničkom dokumentacijom iz točke 2. ovoga Dodatka te sa zahtjevima ovog Pravilnika koji se na njih primjenjuje.
4. Oznaka CE i EU izjava o sukladnosti
4.1 Proizvođač mora staviti oznaku CE na svaku pojedinačnu električnu opremu koja zadovoljava primjenjive zahtjeve ovoga Pravilnika.
4.2 Proizvođač mora sastaviti pisanu EU izjavu o sukladnosti za uzorak proizvoda i čuvati je zajedno s tehničkom dokumentacijom kako bi je mogao dati na raspolaganje nadležnom inspekcijskom tijelu još 10 godina nakon što je električna oprema stavljena na tržište. EU izjavom o sukladnosti utvrđuje se električna oprema za koju je ta izjava bila sastavljena.
Kopija EU izjave o sukladnosti na zahtjev se stavlja na raspolaganje odgovarajućim tijelima za nadzor tržišta.
5. Ovlašteni zastupnik
Obveze proizvođača iz točke 4. u njegovo ime i na njegovu odgovornost može ispuniti njegov ovlašteni zastupnik ako su one navedene u ovlaštenju.
DODATAK IV.
EU IZJAVA O SUKLADNOSTI (br. XXXX) (1)
1. Uzorak proizvoda/proizvod (broj proizvoda, tipa, šarže ili serijski broj):
2. Ime i adresa proizvođača ili njegovog ovlaštenog zastupnika:
3. Za izdavanje EU izjave o sukladnosti odgovoran je isključivo proizvođač.
4. Predmet izjave (identifikacija električne opreme koja omogućava sljedivost. Može uključivati dovoljno jasnu sliku u boji ako je potrebno za identifikaciju električne opreme):
5. Predmet navedene izjave u skladu je s mjerodavnim zakonodavstvom Unije o usklađivanju:
6. Pozivanja na relevantne primijenjene usklađene norme ili pozivanja na druge tehničke specifikacije u vezi s kojima se izjavljuje sukladnost:
7. Dodatne informacije:
Potpisano za i u ime: (mjesto i dan izdavanja): (ime, funkcija) (potpis):
