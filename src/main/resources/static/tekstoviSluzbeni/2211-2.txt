 predlagatelja izjavljenoj protiv rješenja O. s. u O. poslovni broj R1-293/12-59 od 4. prosinca 2013., kako bi se izbjegla svaka sumnja u nepristranost sudaca koji rade u Ž. s. O., opravdavaju određivanje drugog suda da postupa umjesto nadležnog drugostupanjskog suda.«
Rješenje V. s. dostavljeno je Ž. s. u O. 11. travnja 2014.
4.3. U privitku dopisa Ž. s. u O. broj: Gž-658/2014-7 od 25. travnja 2014. spis predmeta proslijeđen je Ž. s. u V. G. U dopisu je navedeno:
»... dostavljamo vam naš spis broj Gž-658/14 na rješavanje a temeljem rješenja V. s. R. H., br. Gr1-133/14 od 28.3.2014. koje vam se dostavlja uz spis.«
Nakon što je spis proslijeđen delegiranom sudu, uslijedio je dopis Ž. s. u V. G., upućen Ž. s. u O., broj: 2 Su-287/14 od 28. svibnja 2014. u kojem je navedeno:
»Prema stanju u popratnom izvješću (list 14. do 16. spisa) Ž. s. u O. odlučio je o žalbi predlagatelja na način da je 27. veljače 2014. godine rješenjem odbio žalbu predlagatelja kao neosnovanu i potvrdio rješenje O. s. u O. posl. br. R1-293/2012-59 od 5. prosinca 2013. Budući da je Ž. s. u O. donio odluku po žalbi predlagatelja, ukazuje se da Ž. s. u V. G. nema više o čemu odlučivati. (...)«
4.4. Konačno, strankama je dostavljeno (ustavnom tužbom osporeno) rješenje Ž. s. u O. broj: Gž-658/2014-2 od 27. veljače 2014. (isto rješenje koje je stavljeno izvan snage /rukom pisanom/ napomenom sadržanom u dopisu O. s. u O. broj: 18 R1-293/12-69 od 5. ožujka 2014. /vidi točku 3.2. obrazloženja ove odluke/ – op. Ustavnog suda).
Za C. z. s. s. O. dostava rješenja Ž. s. u O. broj: Gž-658/2014-2 od 27. veljače 2014. iskazana 10. lipnja 2014., za punomoćnicu podnositelja kao predlagatelja dostava istog rješenja iskazana 11. lipnja 2014. i za punomoćnicu protustranke dostava također istog rješenja iskazana 10. lipnja 2014. (dostavnice prileže spisu).
III. PRIGOVORI PODNOSITELJA
5. U ustavnoj tužbi podnositelj je iznio više prigovora postupovne i činjenične naravi. Ustraje na argumentaciji kojom obrazlaže povredu »suđenja od strane neovisnog i nepristranog suda«, navodeći u tom smislu:
»(...) Prijedlog za svrsishodnu delegaciju podnesen je i iz razloga kako bi se zaštitio dignitet suda, te izbjegla kolizija interesa sudaca. Pri tome je posebno naglašeno kako svatko, a osobito dijete ima pravo na objektivno i nepristrano odlučivanje o njegovoj dobrobiti, pri čemu je potrebno otkloniti i najmanju sumnju da bi išta ili itko moglo utjecati na objektivnost pravosudnog sustava.
(...)
... unatoč tome, što se u predmetu R1-293/12 = Gž-658714 nalazio Prijedlog za podnošenje zahtjeva za svrsishodnu delegaciju, zbog čega je do donošenja odluke V. s. R. H. o istom Prijedlogu trebalo zastati s postupkom, Ž. s. u O. dana 27.02.2014. donio rješenje u kojem stoji: 'Odbija se žalba predlagatelja kao neosnovana, te se potvrđuje rješenje O. s. u O., br. R1-293/2012-59 od 04. prosinca 2013.' Isto rješenje punomoćnica podnositelja ove tužbe zaprimila je 11.06.2014., te ovom tužbom traži njegovo ukidanje.
Prema mišljenju podnositelja ove tužbe, pobijanim rješenjem Ž. s. u O. je kao nenadležni sud odlučivao u predmetu u kojem nije smio odlučivati...
Time je na štetu podnositelja ove tužbe povrijeđeno njegovo ustavno pravo na pravično suđenje, i to osobito u dijelu koji se tiče prava suđenja od strane neovisnog i nepristranog suda zajamčeno člankom 29. stavkom 1. Ustava...
(...)
Time što je o žalbi podnositelja ove tužbe, unatoč rješenju V. s. da u istom predmetu o žalbi ima odlučivati Ž. s. u V. G., odlučio Ž. s. u O., podnositelju je povrijeđeno pravo da ustanovljeni, neovisni i nepristrani sud pravično odluči o njegovim pravim i obvezama...«
Ustavnom sudu predlaže ukinuti osporeno rješenje i »predmet vratiti na ponovno suđenje pred nadležni drugostupanjski sud«.
IV. OCJENA USTAVNOG SUDA
6. Ustavni sud utvrđuje da izneseni prigovori podnositelja otvaraju pitanje povrede prava na pravično suđenje zajamčenog člankom 29. stavkom 1. Ustava, koji glasi:
»Članak 29.
Svatko ima pravo da zakonom