 te sačiniti foto zapis otpadnog vozila u svrhu dokazivanja njegove cjelovitosti i sljedivosti.
(5) Sakupljač je dužan za preuzeto cjelovito otpadno vozilo od posjednika koji je isto predao sukladno članku 16. stavku 1. ovoga Pravilnika, na temelju vaganjem utvrđene mase predanog otpadnog vozila, a koja ne može biti veća od mase vozila iskazane u prometnoj dozvoli, i iznosa jedinične naknade, posjedniku obračunati i isplatiti naknadu.
(6) Sakupljač je obvezan utvrditi pojedinačnu masu svakog preuzetog otpadnog vozila te masu dijelova i materijala nastalih održavanjem vozila na kolnoj vagi s automatskim ispisom.
(7) Sakupljač je obvezan skladištiti sakupljena otpadna vozila, dijelove i materijale vozila u građevinama za skladištenje otpada koje ispunjavaju uvjete sukladno posebnom propisu kojim se propisuje gospodarenje otpadom i na način da se izbjegne oštećenje dijelova otpadnih vozila te dijelova i materijala vozila koji sadrže tekućine i kako bi se mogli izdvojiti sastavni dijelovi za ponovnu uporabu, recikliranje i oporabu.
(8) Sakupljač može prijevoz otpadnih vozila koji ne predstavljaju opasnost za okoliš obavljati vozilima za prijevoz motornih vozila, a prijevoz otpadnih vozila koja zbog mogućnosti nekontroliranog ispusta tekućina predstavljaju opasnost za okoliš mora prevoziti sukladno propisima za prijevoz opasnih tvari.
Članak 19.
(1) Sakupljač je dužan voditi evidenciju preuzetih otpadnih vozila prema broju šasije vozila te dijelova i materijala vozila prema ključnom broju sukladno posebnom propisu.
(2) Sakupljač je obvezan jednom mjesečno do konca mjeseca za prethodni mjesec dostaviti u Registar podatke o preuzetim otpadnim vozilima na obrascu Izvješće o sakupljenim otpadnim vozilima (u daljnjem tekstu: Obrazac OV3) iz Priloga VI. ovoga Pravilnika za svaku lokaciju skladišta sakupljača odvojeno.
(3) Sakupljač je obvezan jednom mjesečno do konca mjeseca za prethodni mjesec dostaviti u Registar podatke o preuzetim otpadnim dijelovima i materijalima vozila na obrascu Izvješće o sakupljenim otpadnim dijelovima i materijalima vozila (u daljnjem tekstu: Obrazac OV4) iz Priloga VII. ovoga Pravilnika.
Članak 20.
(1) Sakupljač je obvezan sva sakupljena otpadna vozila te dijelove i materijale vozila, u stanju u kojem su preuzeta od posjednika, predati obrađivaču uz prateći list sukladno posebnom propisu.
(2) Sakupljač ima pravo na naknadu troškova od Fonda sukladno cijeni i uvjetima utvrđenim ugovorom, za obavljenu uslugu sakupljanja otpadnih vozila predanih obrađivaču, a koja jesu ili su bila registrirana u Republici Hrvatskoj ili za koja posjednik dokaže da je plaćena naknada gospodarenja.
(3) Sakupljač ima pravo na naknadu troškova usluge sakupljanja od Fonda sukladno cijeni i uvjetima utvrđenim ugovorom za otpadna vozila koja nisu ili nisu bila registrirana u Republici Hrvatskoj niti imaju dokaz o plaćenoj naknadi gospodarenja ukoliko se radi o otpadnom vozilu registriranom u zemlji članici Europske unije uz presliku prometne dozvole i identifikacijskog dokumenta vlasnika vozila.
(4) Sakupljač ima pravo na naknadu troškova usluge sakupljanja od Fonda sukladno cijeni i uvjetima utvrđenim ugovorom u slučaju uklanjanja otpadnog vozila nepoznatog vlasnika s određene lokacije radi sprječavanja nastanka i/ili smanjenja na najmanju moguću mjeru onečišćenja okoliša, ugrožavanja ljudskog zdravlja, uzrokovanja šteta biljnom i životinjskom svijetu i drugih šteta, temeljem prethodnog odobrenja Fonda.
(5) Fond obavlja obračun troška usluge sakupljanja iz stavaka 2., 3. i 4. ovoga članka i povrat isplaćenog iznosa naknade iz članka 18. stavka 5. ovoga Pravilnika temeljem podataka iz Obrasca OV3 i jediničnih cijena iz ugovora sa sakupljačem, dokaza o isplati naknade posjedniku i Potvrde obrađivača o preuzetim otpadnim vozilima na obrascu OV5 iz Priloga VIII. ovoga Pravilnika (u daljnjem tekstu: Obrazac OV5).
(6) Sakupljač ima pravo na naknadu troškova sakupljanja od Fonda za obavljenu uslugu sakupljanja otpadnih dijelova i materijala