 programu ispitivanja priloženom uz zahtjev za odobrenje izmjene.
DIO PETI BIVŠI VOJNI ZRAKOPLOVI
Glava 1 OPĆE ODREDBE
Primjena
Članak 85.
Ovim Dijelom propisuje se prihvaćanje, obnova, izmjene, kontinuirana plovidbenost te održavanje i popravci bivših vojnih zrakoplova.
Glava 2 OBNOVA BIVŠEG VOJNOG ZRAKOPLOVA
Odobrenje za obnovu
Članak 86.
Prije početka obnove bivšeg vojnog zrakoplova voditelj obnove je dužan od Agencije pribaviti Odobrenje za obnovu bivšeg vojnog zrakoplova.
Izjava voditelja obnove
Članak 87.
Voditelj obnove bivšeg vojnog zrakoplova dužan je Agenciji dostaviti potpisanu izjavu da poznaje propise primjenjive za proces obnove te da će u procesu obnove osigurati njihovu primjenu.
Program obnove
Članak 88.
Odobrenje za obnovu bivšeg vojnog zrakoplova izdaje se na temelju Programa obnove bivšeg vojnog zrakoplova koji mora sadržavati:
1) predstavljanje zrakoplova:
a) skice zrakoplova u tri projekcije,
b) osnovne podatke o zrakoplovu (proizvođač, tip, model, namjena, godina projektiranja, godina gradnje primjerka koji će se obnavljati, period upotrebe),
c) opis zrakoplova, strukture, pogonskih grupa i opreme,
d) približne podatke o performansama,
e) podatke o najvećoj dozvoljenoj masi pri uzlijetanju,
2) preliminarni opis nedostataka, neispravnosti i nesukladnosti s izvornim projektom ili propisima;
3) podatke o mjestu na kome će se obnavljati zrakoplov i o potrebnim tehnološkim postupcima, radionicama, alatu i opremi, kao i o predviđenom trajanju obnove;
4) prijedlog specijalista ili organizacija za obavljanje posebnih radova obnove (npr. popravak drvenih struktura, presvlačenje platnom, zavarivanje, izrada i popravak aluminijskih struktura, NDT, popravak radio opreme i instrumenata, revizija i popravak klipnih, turbinskih motora i propelera);
5) prijedlog voditelja obnove;
6) prijedlog zrakoplovnih stručnjaka uključenih u obnovu, uz njihovu pisanu suglasnost;
7) prijedlog zrakoplovnih kontrolora uključenih u obnovu, uz njihovu pisanu suglasnost.
Izdavanje Odobrenja za obnovu bivšeg vojnog zrakoplova
Članak 89.
(1) Na temelju zahtjeva za izdavanje Odobrenja za obnovu bivšeg vojnog zrakoplova Agencija procjenjuje mogućnost obnove prema programu iz članka 88. ovoga Pravilnika, te u slučaju povoljne procjene izdaje Odobrenje za obnovu bivšeg vojnog zrakoplova.
(2) U Odobrenje za obnovu bivšeg vojnog zrakoplova unosi se:
a) podaci o vrsti, kategoriji i namjeni zrakoplova;
b) ime i prezime voditelja obnove;
c) ime i prezime zrakoplovnih stručnjaka uključenih u obnovu;
d) ime i prezime zrakoplovnih kontrolora uključenih u obnovu;
e) rok valjanosti tog odobrenja.
(3) Odobrenje za obnovu bivšeg vojnog zrakoplova izdaje se sa rokom valjanosti od 5 godina.
Dnevnik obnove
Članak 90.
(1) Voditelj obnove je dužan osigurati da se tijekom cijele obnove bivšeg vojnog zrakoplova vodi dnevnik obnove. U dnevnik obnove unose se:
a) podaci iz Odobrenja za obnovu bivšeg vojnog zrakoplova;
b) zapisi o pojedinim obavljenim radovima;
c) skice, mjere, vrste materijala i datum izrade dijelova i podsklopova zrakoplova, rezultati izvršenih ispitivanja i važnija zapažanja;
d) podaci o upotrijebljenim alatima, mjernim uređajima i dr.;
e) rezultati izvršenih funkcionalnih proba komandi i drugih sustava na zrakoplovu;
f) zapažanja zrakoplovnog stručnjaka i kontrolora;
g) drugi podaci koje voditelj obnove, zrakoplovni stručnjak i kontrolor smatraju bitnim.
(2) Točnost podataka upisanih u dnevnik obnove ovjerava voditelj obnove.
(3) Po završetku obnove primjerak Dnevnika obnove predaje se Agenciji.
Korištenje nadomjesnih dijelova
Članak 91.
(1) U tijeku obnove bivšeg vojnog zrakoplova, da bi se nadomjestilo neispravan ili nedostajući dio, mogu se u taj zrakoplov ugraditi certificirani zrakoplovni dijelovi, uređaji i oprema bez obzira na to da li su oni novi ili već korišteni, te da li imaju propisanu potvrdu o otpuštanju u uporabu.
(2) Osim certificiranih mogu se ugraditi i necertificirani zrakoplovni dijelovi, uređaji i oprema te druga oprema po