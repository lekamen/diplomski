 podnositeljica predlaže ukidanje osporavanog Pravilnika od 4. veljače 2016., koji je stupio na snagu danom donošenja, a do donošenje presude predlaže obustavu izvršenja istog.
Sud je, odgovarajućom primjenom odredbe članka 32. Zakona o upravnim sporovima »Narodne novine«, broj 20/10., 143/12. i 152/14.), pozvao donositelja osporenog općeg akta na dostavu očitovanja o navodima podnositeljice. Upravni odjel za poslove Gradonačelnika i Gradskog vijeća Grada Kaštela je u svom očitovanju, klasa: 011-01/16-01/0005, urbroj: 2134/01-01/1-16-2 od 27. travnja 2016., osporio osnovanost tvrdnji podnositeljice u vezi postojanja nepravilnosti glede stupanja na snagu predmetnog Pravilnika. Opširno navodeći pravnu osnovu za donošenje Pravilnika po gradonačelniku, kao izvršnom tijelu jedinice lokalne samouprave, uz poseban osvrt i na rješenje o premještaju po potrebi službe od 18. rujna 2015., u očitovanju je istaknuto da je predmetno rješenje doneseno na temelju Zakona o službenicima i namještenicima u lokalnoj i regionalnoj (područnoj) samoupravi i Pravilnika o dopuni Pravilnika o unutarnjem redu Upravnog odjela za komunalno gospodarstvo i imovinsko-pravne poslove (»Službeni glasnik Grada Kaštela«, broj 13/15.), a ne na temelju ovdje osporenog Pravilnika.
Iako u konkretnom slučaju nisu ispunjene procesne pretpostavke, propisane odredbom članka 83. stavka 1. Zakona o upravnim sporovima, za meritorno odlučivanje po zahtjevu podnositeljice zbog nepostojanja pojedinačne odluke utemeljene na predmetnom općem aktu, ovaj Sud je, temeljem ovlaštenja iz članka 83. stavka 2. toga Zakona, riješio po službenoj dužnosti pokrenuti postupak ocjene zakonitosti odredbe članka 2. Pravilnika, jer je ista u nesuglasju sa Zakonom o lokalnoj i područnoj (regionalnoj) samoupravi »Narodne novine«, broj 33/01., 60/01. – vjerodostojno tumačenje, 129/05., 109/07., 125/08., 36/09., 150/11., 144/12. i 19/13. – pročišćeni tekst) i Statutom Grada Kaštela (»Službeni glasnik Grada Kaštela«, broj: 09/09.).
Naime, prema članku 3. stavku 2. Zakona o upravnim sporovima, predmet upravnog spora je i ocjena zakonitosti općeg akta jedinica lokalne i područne (regionalne) samouprave, pravne osobe koje imaju javne ovlasti i pravne osobe koje obavljaju javnu službu.
Opće akte u svom samoupravnom djelokrugu donosi predstavničko tijelo općine, grada i županije (članak 73. stavak 1. Zakona o lokalnoj i područnoj (regionalnoj) samoupravi), dok izvršno tijelo jedinice lokalne, odnosno područne (regionalne) samouprave (općinski načelnik, gradonačelnik i župan) osigurava izvršavanje općih akata predstavničkog tijela te nije ovlašten donositi opće akte iz samoupravnog djelokruga te jedinice, osim u slučaju kada takva ovlast proizlazi iz posebnog zakona.
Odredbom članka 4. stavka 3. Zakona o službenicima i namještenicima u lokalnoj i područnoj (regionalnoj) samoupravi, kao posebnog zakona, propisano je da pravilnik o unutarnjem redu za upravna tijela općine donosi općinski načelnik, za upravna tijela grada gradonačelnik, a za upravna tijela županije župan. Pravilnik se donosi na prijedlog pročelnika upravnih tijela.
Iz navedenih zakonskih odredaba proizlazi da je izvršno tijelo jedinice lokalne, odnosno područne (regionalne) samouprave ovlašteno donositi opće akte internog karaktera, dakle opće akta kojima se uređuju odnosi u tijelima tih jedinica i koji djeluju samo prema unutra.
Rješenjem Ustavnog suda Republike Hrvatske, broj: U-II-5157/05 i dr. od 5. ožujka 2012. (»Narodne novine«, broj 41/12.), Ustavni sud je utvrdio kriterije za razlikovanje drugog propisa i općeg akta pri čemu je naveo da se pod »drugim propisima« u smislu članka 125. alineje 2. Ustava ne smatraju eksterni i interni opći akti koje donose tijela jedinica lokalne i područne (regionalne) samouprave, druge pravne osobe s javnim ovlastima i pravne osobe koje obavljaju javnu službu u smislu članka 3. stavka 2. Zakona o upravnim sporovima.
Prema navedenom rješenju Ustavnog suda Republike Hrvatske, kao i dosadašnjoj praksi