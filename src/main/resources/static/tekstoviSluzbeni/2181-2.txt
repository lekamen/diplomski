 graničnog prijelaza.
(7) Vozni red za međunarodnu liniju za treće države mora biti napisan na hrvatskom jeziku i jednom od svjetskih jezika.
(8) Prijevoznik je odgovoran za točnost podataka upisanih u vozni red.
(9) Vozni redovi dostavljeni izvan propisanih rokova neće se uvrstiti u postupak usklađivanja voznih redova.
(10) Obrazac voznog reda iz stavka 1. ovoga članka tiskan je uz ovaj Pravilnik i njegov je sastavni dio.
Članak 5.
(1) Vozne redove za županijske, međužupanijske i međunarodne linije za treće države, prijevoznik podnosi na usklađivanje Hrvatskoj gospodarskoj komori, odnosno županijskoj komori od 1. do 30. studenog tekuće godine.
(2) Najkasnije do 15. prosinca tekuće godine izvršit će se javno otvaranje predloženih voznih redova.
(3) Predložene vozne redove iz stavka 2. ovoga članka svojim potpisom ovjeravaju članovi Radnog odbora imenovani od predsjednika Hrvatske gospodarske komore na prijedlog Udruženja cestovnih putničkih prijevoznika odnosno predsjednika županijske komore na prijedlog Strukovne skupine cestovnog putničkog prijevoza pri županijskim komorama. Radni odbor može imati najviše tri člana.
(4) U slučaju nepostojanja interesa prijevoznika za rad u Radnom odboru iz stavka 3. ovoga članaka, odnosno neimenovanja Radnog odbora, vozni redovi će se uvrstiti u postupak usklađivanja s ovjerom najmanje dva predstavnika stručne službe Hrvatske gospodarske komore, odnosno županijske komore.
(5) Hrvatska gospodarska komora odnosno županijske komore dužne su, najkasnije do 31. prosinca tekuće godine, sve vozne redove koji su predloženi za usklađivanje objaviti na svojoj web stranici, a uvezane u knjigu prijevoznici mogu preuzeti u Hrvatskoj gospodarskoj komori, odnosno županijskoj komori radi dostave pisanih prigovora.
(6) Prijevoznici mogu uložiti pisane prigovore na predložene vozne redove najkasnije do 15. veljače sljedeće godine Hrvatskoj gospodarskoj komori odnosno županijskoj komori.
(7) Povjerenstvo iz članka 11. ovoga Pravilnika će najkasnije do 1. travnja sljedeće godine razmotriti predložene vozne redove i dostavljene prigovore te o tome sastaviti izvješće i dostaviti ga prijevoznicima te objaviti na web stranici Hrvatske gospodarske komore odnosno županijske komore.
(8) Na izvješće iz stavka 7. ovoga članka prijevoznici mogu uložiti prigovore u roku od deset dana od dana primitka izvješća.
(9) U slučaju izvanrednog usklađivanja iz članka 3. stavka 6. ovoga Pravilnika, Hrvatska gospodarska komora odnosno županijske komore utvrđuju rokove za podnošenje prijedloga voznih redova, postupak usklađivanja i dostavu izvješća prijevoznicima.
Članak 6.
(1) Za usklađivanje novih voznih redova za županijske linije prijevoznik je dužan uplatiti županijskoj komori nepovratnu naknadu u iznosu 200,00 kuna, po polasku. Za usklađivanje izmijenjenih voznih redova za županijske linije prijevoznik je dužan županijskoj komori uplatiti nepovratnu naknadu u iznosu 100,00 kuna, po izmijenjenom polasku.
(2) Za usklađivanje novih voznih redova za međužupanijske i međunarodne linije za treće države prijevoznik je dužan uplatiti Hrvatskoj gospodarskoj komori nepovratnu naknadu u iznosu 400,00 kuna, po polasku.
(3) Za usklađivanje izmijenjenih voznih redova za međužupanijske i međunarodne linije za treće države prijevoznik je dužan Hrvatskoj gospodarskoj komori uplatiti nepovratnu naknadu u iznosu 200,00 kuna, po izmijenjenom polasku.
(4) Prijevoznik je dužan, uz prijedlog voznog reda za usklađivanje, priložiti dokaz o uplati naknade iz stavka 1., 2. i 3. ovoga članka.
(5) Sredstva prikupljena od naknada iz stavaka 1., 2. i 3. ovoga članka namjenski će se utrošiti za troškove usklađivanja, rad Povjerenstva i unapređenje djelatnosti prijevoza putnika.
(6) Hrvatska gospodarska komora će najkasnije do 30. lipnja objaviti na svojoj web stranici izvješće o prikupljenim i utrošenim sredstvima iz stavaka 1., 2. i 3. ovoga članka za proteklu godinu.
Mjerila za odlučivanje u postupku usklađivanja
Članak 7.
(1) U postupku usklađivanja novih 