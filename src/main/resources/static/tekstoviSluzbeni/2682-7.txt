da je sa brodom iz Rijeke otišla JNA, i to je sve što zna o ljudima koji su prevažani brodovima. Ne zna pojasnit kako to da se nalazi na popisu osoba koje su bile u pratnji motornog broda Osijek obzirom da za istoga nikada nije čuo.
Osoba po imenu Ljudevit Mendeš da živi u BIH, a osoba po imenu Dane Kurtović u Švicarskoj te s njima nije obavljen obavijesni razgovor.
Dana 08. siječnja 2015., zatraženo je od Jadranske linijske plovidbe Rijeka podatak o članovima posade motornog broda Osijek. Dana 13. siječnja 2015. Jadrolinija Rijeka obavijestila je ovo državno odvjetništvo da je motorni brod Osijek 1980. godine prodat Kvarner ekspressu Opatija te da nam stoga ne može dostaviti zatražene podatke. Dana 26. siječnja 2015., upućen je dopis Kvarner Expressu Opatija, a koji dopis se vratio s naznakom 'odselio', a provjerom kroz sudski registar Trgovačkog suda u Rijeci utvrdili smo da je tvrtka Kvarner Expres brisana iz sudskog registrirana dana 17. srpnja 2002. (prilog – kopija izvatka iz sudskog registra).
Dana 06. veljače 2015., zatražili smo od Lučke kapetanije Rijeka podatak da li u svojim arhivima raspolažu podacima o članovima posade motornog broda Osijek.
Dana 27. siječnja 2015., zatraženo je od PU Primorsko-goranske podatak o djelatnostima policije koji su bili angažirani u pratnji motornog broda Osijek na relaciji Rijeka – Split te obavljanje obavijesnih razgovora s istima.
Ovo državno odvjetništvo je kao što je uvodno istaknuto kaznenu prijavu Ljubice Anđelković protiv nepoznatih počinitelja zaprimio dana 02. prosinca 2013., te kontinuirano radi na predmetu o čemu su Ljubica Anđelković, odnosno njezini opunomoćenici obaviješteni dana 15. listopada 2014.
Naime, u kaznenoj prijavi se ne navodi da bi Goran Đukić bio maltretiran i zlostavljan na brodu već u Lori u Splitu, dok iz iskaza Branka Đukića proizlazi suprotno odnosno da je do maltretiranja i zlostavljanja došlo na brodu na relaciji Rijeka Split, a ne u Lori, ove činjenice u nastavku postupanja valja dodatno provjeriti i razlučiti koje su tvrdnje istinite odnosno koje je moguće uopće potkrijepiti odgovarajuće drugim činjenicama.
Ovo državno odvjetništvo kao što je navedeno, u ovoj fazi izvida nastoji utvrditi i članove posade broda kako bi se razjasnile okolnosti događaja na brodu.
Isto tako treba voditi računa o postupanju policije vezano za repatrijaciju osoba državljana BiH radno i vojno sposobnih koji na području RH nisu imali prijavljeno ni prebivalište ni boravište, tako da se u konkretnom slučaju nije radilo o osobama koje su na bilo koji način zarobljene, uhićene ili obuhvaćene bilo kakvim ratnim ili vojnim djelovanjem RH, već su obuhvaćene postupanjem policije sukladno njihovim redovnim ovlastima i koje imaju prema građanima odnosno osobama koje se na području RH nalaze ili zateknu, a u skladu s propisima i odlukama koje RH donosi. U kontekstu navedenog valja utvrditi da li se u ponašanju osoba koje su pribjegle fizičkoj sili, fizičkom maltretiranju i zlostavljanju radilo o nekim drugim kaznenim djelima, a ne ratnog zločina imajući pri tome u vidu kaznena djela teške tjelesne ozljede čl. 118. KZ-a i dr.
Ovo državno odvjetništvo će i dalje kontinuirano provoditi izvide u ovom kaznenom predmetu, a sve u cilju utvrđivanja relevantnih činjenica za donošenje meritorne odluke.«
5.1. U očitovanju ŽDO Pula – Pola od 22. svibnja 2015. navedeno je da se i dalje provode izvidne radnje u vezi konkretnog slučaja (obavljeni su obavijesni razgovori s većim brojem osoba u vezi konkretnog slučaja, pribavljeno je očitovanje Tužiteljstva Bosne i Hercegovine i dr.).
IV. OCJENA USTAVNOG SUDA
6. Članak 13. Konvencije glasi:
»Članak 13.
Pravo na djelotvoran pravni lijek
Svatko čija su prava i slobode koje su priznate u ovoj Konvenciji povrijeđene ima pravo na djelotvorna pravna sredstva pred domaćim državnim tijelom čak i u slučaju kada su povredu počinile osobe koje su djelovale u službenom svojstvu.«
6.1. Europski sud za ljudska prava u Strasbourgu (u daljnjem tekstu: ESLJP) u