 Pravilnika.
(2) Operator smije izvoditi letačke operacije kategorije C ako je izradio operativni priručnik i prije izvođenja letačkih operacija Agenciji dostavio Izjavu kako je propisano člankom 18. ovoga Pravilnika.
(3) Operator smije izvoditi letačke operacije kategorije D ako je prethodno ishodio odobrenje Agencije.
Članak 14.
Izvođenje letačkih operacija
(1) Rukovatelj mora upravljati sustavom bespilotnog zrakoplova sukladno primjenjivim propisima i odredbama letačkog priručnika ili uputa za upotrebu.
(2) Pri izvođenju letačkih operacija operator mora osigurati udovoljavanje operativnim i tehničkim zahtjevima navedenima u Dodatku 4 ovoga Pravilnika za namjeravanu kategoriju letačkih operacija.
(3) Iznimno od stavka 2. ovoga članka, operator sustava bespilotnog zrakoplova koji se koristi za letačke operacije u kategoriji D i kojemu je operativna masa pripadajućeg bespilotnog zrakoplova veća ili jednaka 5 kilograma, mora osigurati udovoljavanje operativnim zahtjevima navedenima u Dodatku 4 ovoga Pravilnika i uvjetima propisanima Pravilnikom o projektiranju, prihvaćanju, gradnji i održavanju zrakoplova koji nisu u nadležnosti Europske agencije za sigurnost zračnog prometa (EASA).
(4) Iznimno od članka 11. stavka 2. točaka (f) i (g) ovoga Pravilnika, letačke operacije sustava bespilotnih zrakoplova smiju se izvoditi i na manjim udaljenostima od propisanih ukoliko operator prethodno ishodi odobrenje Agencije.
(5) Iznimno od članka 11. stavka 2. točke (h) ovoga Pravilnika, letačke operacije sustava bespilotnih zrakoplova smiju se izvoditi i na većim udaljenostima od propisanih i izvan vidnog polja rukovatelja ukoliko operator prethodno ishodi odobrenje Agencije.
(6) Iznimno od članka 11. stavka 2. točke (i) ovoga Pravilnika, letačke operacije sustava bespilotnih zrakoplova smiju se izvoditi u kontroliranom zračnom prostoru ukoliko operator prethodno ishodi odobrenje o posebnom korištenju zračnog prostora od nadležne kontrole zračnog prometa.
(7) Iznimno od članka 11. stavka 2. točke (k) ovoga Pravilnika, letačke operacije u svrhu izbacivanja predmeta u letu smiju se izvoditi ukoliko operator prethodno ishodi odobrenje Agencije.
Članak 15.
Obveze operatora
(1) Operator mora imenovati odgovornu osobu koja ima ukupnu odgovornost nad aktivnostima operatora.
(2) Operator mora uspostaviti sustav izvješćivanja o događajima povezanima sa sigurnošću u zračnom prometu skladu s primjenjivim propisom.
(3) Operator mora uspostaviti sustav vođenja i čuvanja zapisa o letu koji sadržava najmanje sljedeće podatke:
(a) Datum leta,
(b) Vrijeme početka i završetka izvođenja letačkih operacija i trajanje leta,
(c) Ime i prezime rukovatelja koji je obavio let,
(d) Lokacija izvođenja letačke operacije,
(e) Klasifikaciju područja letenja,
(f) Operativna masa bespilotnog zrakoplova, i
(g) Napomene o događajima za koje operator procijeni da su od značaja za izvođenje letačkih operacija.
(4) Zapisi o letu moraju se čuvati najmanje dvije godine od datuma leta.
(5) Operator mora procijeniti potrebu i ukoliko je nužno provesti aktivnosti upravljanja rizicima prije izvođenja letačkih operacija kategorije C ili D.
(6) Upravljanje rizicima mora sadržavati identifikaciju opasnosti, procjenu rizika kao i, ukoliko je potrebno, mjere za smanjenje rizika na prihvatljivu razinu.
(7) Za dokumentiranje provedenog postupka upravljanja rizicima operator može koristiti obrazac iz Dodatka 3 ovoga Pravilnika.
(8) Zapisi o upravljanju rizicima moraju se čuvati najmanje dvije godine od datuma prestanka operacija na koje se odnose.
Članak 16.
Operativni priručnik
(1) Operativni priručnik mora sadržavati minimalno sljedeće dijelove i upute:
(a) Sadržaj,
(b) Status izmjena i listu važećih stranica,
(c) Dužnosti i odgovornosti osoblja uključenog u aktivnosti operatora,
(d) Standardni operativni postupci,
(e) Održavanje sustava bespilotnog zrakoplova,
(f) Postupci u nuždi,
(g) Ograničenja za izvođenje letačkih operacija,
(h) Izvješćivanje,
(i) Upravljanje rizicima,
(j)