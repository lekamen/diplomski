 kojem slučaju se prestanak obrta odjavom utvrđuje danom pravomoćnosti rješenja o ostvarivanju prava na invalidsku mirovinu prema citiranom čl. 37. st. 2. Zakona o obrtu, a koji dan u konkretnom slučaju je 4. studeni 2010. prema obavijesti Hrvatskog zavoda za mirovinsko osiguranje od 9. studenoga 2010. (koju obavijest je tužiteljica priložila uz tužbu).
U odnosu na navode da se majka djeteta s težim smetnjama u razvoju nalazi pod osobitom zaštitom države u smislu čl. 62., 63., 64. i 65. Ustava, ističe se da je upravo u tom cilju i donesen poseban Zakon o rodiljnim i roditeljskim potporama i navedeni Pravilnik kako bi se uredila prava roditelja djeteta s težim smetnjama u razvoju. Međutim, ta prava se ne mogu ostvariti ukoliko nisu ispunjeni uvjeti propisani tim posebnim zakonskim odredbama.
Ostali navodi tužiteljice nisu od utjecaja na drugačije rješenje ove upravne stvari.
Slijedom navedenog, osporavano drugostupanjsko rješenje tuženika kojim je potvrđeno prvostupanjsko rješenje ocijenjeno je zakonitim, pa je stoga Sud na temelju odredbe čl. 57. st. 1. ZUS odlučio kao u izreci ove presude.«
d) Žalba protiv osporene presude Upravnog suda u Rijeci
18. Podnositeljica je protiv presude Upravnog suda u Rijeci podnijela 26. studenoga 2013. žalbu Visokom upravnom sudu. Kao i u prethodnim podnescima, podnositeljica je i u žalbi Visokom upravnom sudu od 26. studenoga 2013. (posl. br. Usl-1405/12) tvrdila da joj je pravo na naknadu plaće radi njege djeteta moglo biti ukinuto samo »od dana donošenja rješenja o prestanku tog prava, odnosno od 11. 6. 2012.«.
19. Visoki upravi sud je rješenjem, poslovni broj: Usž-750/2013-2 od 10. prosinca 2013., odbacio podnositeljičinu žalbu kao nedopuštenu jer »ne postoji zakonska osnova za podnošenje žalbe«. Naime, Upravni sud u Rijeci nije sam odlučio o pravu, obvezi ili pravnom interesu podnositeljice kako je to u relevantno vrijeme nalagao članak 66. stavak 2. Zakona o upravnim sporovima (»Narodne novine« broj 20/10. i 143/12.).
4) Parnični postupak radi isplate nezakonito isplaćene naknade plaće za vrijeme njege djeteta
20. Ustavni sud je iz ustavne tužbe podnositeljice saznao da se protiv nje vodi parnični postupak pred Općinskim sudom u Rijeci pod brojem P-1091/2013.
Na zahtjev Ustavnog suda, 20. travnja 2015. telefaksom je od HZZO/Rijeka zaprimljena preslika tog parničnog predmeta (listovi 34-53 spisa Ustavnog suda). Iz primljene dokumentacije vidljivo je da je HZZO/Rijeka podnio 3. travnja 2013. Općinskom sudu u Rijeci tužbu (klasa: 52-06/12-01/979 kš, urbroj, 338-08-14-12-3) protiv podnositeljice (prvotužene) i poslodavca-obrtnika (drugotužene), zahtijevajući od njih isplatu 38.521,13 kuna na ime nezakonito isplaćene naknade plaće za vrijeme njege djeteta u razdoblju od 5. studenoga 2010. do 30. svibnja 2012. uz zakonske zatezne kamate »po stopi od 12% godišnje od 30. 06. 2011. pa sve do isplate, a u slučaju promjene zakonskih zateznih kamata prema eskontnoj stopi HNB-a koja je vrijedila zadnjeg dana polugodišta koje je prethodilo tekućem polugodištu, uvećanih za pet postotnih poena pa do isplate, sve u roku od 8 dana pod prijetnjom ovrhe«.
21. Također je vidljivo da je u tom parničnom predmetu Općinski sud u Rijeci 18. veljače 2015. donio rješenje kojim se smatra »da je povučena tužba u ovom predmetu«. Naime, iako uredno pozvan, tužitelj (HZZO/Rijeka) nije pristupio ročištu za (preotvorenu) glavnu raspravu 18. veljače 2015., a prvotužena je odbila raspravljati u odsutnosti tužitelja. Stoga je na taj slučaj primijenjen članak 295. stavak 2. Zakona o parničnom postupku (»Narodne novine« broj 53/91., 91/92., 112/99., 117/03., 84/08., 123/08., 57/11., 148/11. i 25/13.).
22. HZZO/Rijeka je protiv tog rješenja izjavio žalbu, ali je na Općinskom sudu u Rijeci 27. veljače 2015. zaprimljen i njegov prijedlog za povrat u prijašnje stanje (klasa: UP/I-502-06/12-01/1979, urbroj: 338-08-28-15-5) jer je bio »stvarno onemogućen da pristupi na ročište« 18. veljače 2015.
Rješenjem Općinskog suda u Rijeci,