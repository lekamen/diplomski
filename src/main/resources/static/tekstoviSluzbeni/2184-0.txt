114 21.10.2015 Pravilnik o informacijskom sustavu tržišta nekretnina
MINISTARSTVO GRADITELJSTVA I PROSTORNOGA UREĐENJA
2185
Na temelju članka 6. stavka 3. Zakona o procjeni vrijednosti nekretnina (»Narodne novine«, br. 78/2015), ministrica graditeljstva i prostornoga uređenja donosi
PRAVILNIK
O INFORMACIJSKOM SUSTAVU TRŽIŠTA NEKRETNINA
I. OPĆE ODREDBE
Predmet pravilnika
Članak 1.
(1) Ovim Pravilnikom propisuje se sadržaj, ustroj, vođenje i održavanje informacijskog sustava tržišta nekretnina (u daljnjem tekstu: eNekretnine), te izdavanje i korištenje podataka iz istoga.
(2) Izrazi koji se koriste u ovom Pravilniku, a imaju rodno značenje, koriste se neutralno i odnose se jednako na muški i ženski rod.
Primjena pravilnika
Članak 2.
Ovaj Pravilnik primjenjuje se u postupcima izrade plana približnih vrijednosti, uspostave, vođenja i održavanja zbirke kupoprodajnih cijena, te izdavanja izvadaka iz zbirke kupoprodajnih cijena i plana približnih vrijednosti.
Sastavni dijelovi i prilozi Pravilnika
Članak 3.
Sastavni dijelovi i prilozi ovoga Pravilnika su:
− Prilog I. – obrazac 01 – Zahtjev za izdavanje izvatka iz zbirke kupoprodajnih cijena – kupoprodaja zemljišta
                – obrazac 02 – Zahtjev za izdavanje izvatka iz zbirke kupoprodajnih cijena – kupoprodaja stanova
                – obrazac 03 – Zahtjev za izdavanje izvatka iz zbirke kupoprodajnih cijena – kupoprodaja poslovnih prostora
                – obrazac 04 – Zahtjev za izdavanje izvatka iz zbirke kupoprodajnih cijena – kupoprodaja obiteljskih kuća
                – obrazac 05 – Zahtjev za izdavanje izvatka iz zbirke kupoprodajnih cijena – zakupnina za zemljišta
                – obrazac 06 – Zahtjev za izdavanje izvatka iz zbirke kupoprodajnih cijena – zakupnina za poslovne prostore
                – obrazac 07 – Zahtjev za izdavanje izvatka iz zbirke kupoprodajnih cijena – najamnina za stanove
                – obrazac 08 – Zahtjev za izdavanje izvatka iz zbirke kupoprodajnih cijena – kupoprodaja/najam/zakup nekretnina
− Prilog II. – Evidencijske oznake realiziranog naplatnog prometa nekretnina
− Prilog III. – Evidencija podataka za zbirku kupoprodajnih cijena
− Prilog IV. – Sadržaj izvadaka iz zbirke kupoprodajnih cijena
− Prilog V. – Obrazac zahtjeva za dodjelu ovlasti u sustavu eNekretnine
Pojmovi
Članak 4.
(1) Pojedini pojmovi u smislu ovoga Pravilnika imaju sljedeće značenje:
– Zakon je Zakon o procjeni vrijednosti nekretnina.
– ISPU je Informacijski sustav prostornog uređenja koji se uspostavlja u skladu s posebnim propisima kojima se uređuje područje prostornog uređenja,
– Ministarstvo je ministarstvo nadležno za poslove graditeljstva i prostornoga uređenja,
– ministar je ministar nadležan za poslove graditeljstva i prostornoga uređenja,
– Porezna uprava je ministarstvo nadležno za financije – porezna uprava,
– ugovor je ugovor o realiziranom naplatnom prometu nekretnina (kupoprodaja, najam, zakup, pravo građenja i služnost),
– ograničeni set atributa iz zbirke kupoprodajnih cijena sastoji se od: ID nekretnine, datum pregleda, vrsta nekretnine, ukupna površina nekretnine u prometu (m2), vrijednost nekretnine iz ugovora (kn), datum ugovora i status podatka,
– vrijednost nekretnine iz ugovora:
a) za promet nekretnina oporeziv u cijelosti porezom na promet nekretnina
– u polju se prikazuje vrijednost nekretnine iz ugovora. U ove nekretnine se ubrajaju sve nekretnine koje ne pripadaju drugim dvjema kategorijama.
b) za isporuke nekretnina u cijelosti oporezive porezom na dodanu vrijednost (promet nastao nakon 31. 12. 2014.)
– u polju se prikazuje vrijednost nekretnine iz ugovora i to bez obračunatog PDV-a.
c) za promet tzv. novosagrađenih nekretnina (promet nastao prije 31. 12. 2014.)
– u polju se prikazuje ukupna vrijednost iz ugovora koja uključuje: vrijednost nekretnine + obračunati PDV na izgrađeni dio + vrijednost zemljišta i porez na promet nekretnina, uvećano za troškove komunalne infrastrukture.
(2) Pojmovi uporabljeni u ovom Pravilniku imaju značenje