
Ukoliko se tjedni odmor ne može koristiti na način iz prethodnog stavka, koristiti će se naknadno, prema odluci poslodavca.
Radniku se u svakom slučaju mora osigurati korištenje tjednog odmora nakon četrnaest (14) dana neprekidnog rada.
Pod radom nedjeljom u smislu ovog članka, ne smatra se rad radnika kojem je rasporedom rada nedjelja normalan redovan radni dan (kao sto je to rad vratara, dežurnih bravara, električara i dr. radnika koji prema rasporedu rada rade uobičajeno nedjeljom).
4. Godišnji odmor
Članak 62.
Radnik ima pravo u svakoj kalendarskoj godini koristiti godišnji odmor u trajanju od najmanje četiri tjedna.
Malodobni radnik i radnik koji radi na poslovima na kojima, uz primjenu mjera zaštite na radu, nije moguće zaštiti od štetnih utjecaja, ima za svaku kalendarsku godinu pravo na godišnji odmor u trajanju od pet tjedana.
Ukupno kumulativno trajanje godišnjeg odmora radnika ne može iznositi više od 30 dana.
Najkraće trajanje godišnjeg odmora iz stavka 1. i 2. ovog članka uvećava se radniku dodavanjem uvjeta i kriterija kako slijedi:
a) prema složenosti poslova i stručnoj spremi:
VRSTA POSLA BROJ RADNIH DANA Poslovi za koje se traži VSS, mr. sc., dr. sc. 4 dana Poslovi za koje se traži VŠS ili VKV 3 dana Poslovi za koje se traži SSS ili KV 2 dana Poslovi za koje se traži PKV ili NKV 1 dan
b) prema dužini radnog staža upisanog u radnu knjižicu (staž na dan 31. 12. kalendarske godine za koju će radnik koristiti godišnji odmor):
GODINE RADNOG STAŽA BROJ RADNIH DANA Od 1 do 5 godina 1 dan Od 5 do 10 godina 2 dana Od 10 do 15 godina 3 dana Od 15 do 20 godina 4 dana Od 20 do 25 godina 5 dana Od 25 do 30 godina 6 dana Preko 30 godina 7 dana
c) prema uvjetima rada:
OPIS BROJ RADNIH DANA Radnik koji radi na radnom mjestu s posebnim uvjetima rada prema općem aktu Poslodavca 2 dana Rad u smjenama, turnusu ili rediviti rad subotom, nedjeljom, blagdanima i neradnim danima određenim zakonom 1 dan
d) prema posebnim socijalnim uvjetima:
OPIS BROJ RADNIH DANA Radniku/ci invalidu sa 50 i većim % invalidnosti 2 dana Roditelju, posvojitelju, skrbniku s jednim malodobnim djetetom 2 dana Roditelju, posvojitelju, skrbniku za svako daljnje malodobno dijete 1 dan Radniku/ci – samohranoj majci – ocu s jednim ili više djece do 14 godina života 3 dana Radniku/ci – roditelju hendikepiranog djeteta 3 dana
5. Razmjerni dio godišnjeg odmora
Članak 63.
Pri utvrđivanju trajanja godišnjeg odmora ne uračunavaju se subote, s tim da ukoliko tjedni i višetjedni godišnji odmor završava subotom, ta subota se također ne uračunava u trajanje godišnjeg odmora.
Dani tjednog odmora te blagdani i neradni dani, kao ni razdoblje privremene nesposobnosti za rad koje je utvrdio ovlašteni liječnik ne uračunavaju se u trajanje godišnjeg odmora.
Radnik ima pravo na 1/12 godišnjeg odmora određenog na način utvrđen člankom 78. ZOR-a za svakih navršenih mjesec dana rada kod poslodavca u sljedećim slučajevima:
– ako u kalendarskoj godini u kojoj je zasnovao radni odnos nije radio punih 6 mjeseci i stekao pravo na puni godišnji odmor,
– ako je radniku radni odnos prestao prije isteka šestomjesečnog roka,
– radnik koji odlazi u mirovinu prije 1. srpnja ima pravo na puni godišnji odmor za tu godinu.
6. Korištenje godišnjeg odomora u dijelovima i prijenos u sljedeću kalendarsku godinu
Članak 64.
Radnik može koristiti godišnji odmor u dva dijela, s tim da prvi dio godišnjeg odmora ne može biti kraći od dva tjedna.
Radnici koji žele koristiti svojim pravom godišnji odmor u dva (2) dijela, dužni su do 15. ožujka tekuće godine o tome obavijestiti poslodavca.
Radnik ima pravo koristiti dva puta po jedan dan godišnjeg odmora po želji, uz obvezu da o tome izvijesti poslodavca ili osobu koju on ovlasti, najmanje dva dana ranije.
Radnici koji zbog mobilizacije u Hrvatsku vojsku ili zbog radne obveze nisu koristili godišnji odmor imaju pravo koristiti neiskorišteni godišnji odmor za prethodnu godinu po demobilizaciji ili po prestanku radne obveze, s tim da vrijeme korištenja