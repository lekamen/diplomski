 gotovinske isplate; priprema i obrađuje potrebnu dokumentaciju za obračun bolovanja; isplatu naknada po kolektivnom ugovoru; obavlja formalnu računsku i suštinsku kontrolu računa; vodi knjigu ulaznih računa i provodi naloge za preknjiženja.
U Odjelu za platni promet i likvidaturu ustrojavaju se:
5.1.2.2.1. Pododsjek za platni promet
5.1.2.2.2. Pododsjek za likvidaturu.
5.1.2.2.1. Pododsjek za platni promet
Članak 55.d
Pododsjek za platni promet je unutarnja ustrojstvena jedinica u sastavu Odjela za platni promet i likvidaturu koja obavlja poslove kontrole pripremljenih dokumenata platnog prometa po računima; kontrole provedenih izvoda; ponavljanja plaćanja neizvršenih naloga i obavještava ustanove socijalne skrbi o izvršenome; pripreme dokumentaciju za knjigovodstvenu obradu; obavlja obračun i isplatu plaća te obračun naknada za bolovanja; obračun naknada zaposlenima sukladno kolektivnom ugovoru; izdavanja potvrda vezanih za osobna primanja zaposlenika; te potvrda vezanih za navedene obračune; pripreme dokumentacije za plaćanje te praćenje obveza prema datumu dospijeća; vođenja evidencija svih isplaćenih sredstava dnevno po namjenama; podizanja deviznih sredstava za službena putovanja u inozemstvu.
5.1.2.2.2. Pododsjek za likvidaturu
Članak 55.e
Pododsjek za likvidaturu unutarnja je ustrojstvena jedinica u sastavu Odjela za platni promet i likvidaturu koja prikuplja, obrađuje i kontrolira ulazne račune prati i unosi rezervacije slobodnih sredstava po aktivnostima; vodi i ažurira šifranike pomoćne knjige ulaznih računa; obavlja formalnu, računsku i suštinsku kontrolu ulaznih računa; vodi knjigu ulaznih računa; kontira račune; obavlja ispis virmanskih naloga, obrazaca, rekapitulacija i sl.; priprema dokumentaciju za plaćanje te praćenje dužničko-vjerovničkih odnosa; prati dospijeća plaćanja i plaćanja obveza; prati propise vezane uz plaćanje; kontrolira i usklađuje sredstva ostvarena od Europske unije, donacija i darovnica te dostavlja dokumentaciju po kojoj su izvršena plaćanja u knjigovodstvenim knjigama.«.
Članak 21.
U podnaslovu iznad članka 56. brojke: »5.1.2.2.« zamjenjuju se brojkama: »5.1.2.3.«.
Članak 22.
Članak 62. mijenja se i glasi:
»Samostalni sektor za pravne poslove je ustrojstvena jedinica Ministarstva koja obavlja stručne, upravne i administrativne poslove vezane uz prvostupanjske i drugostupanjske postupke iz svoje nadležnosti; rješava o žalbama izjavljenim protiv rješenja centara za socijalnu skrb, upravnih odjela jedinica područne (regionalne) samouprave, odnosno upravih odjela Grada Zagreba nadležnih za poslove socijalne skrbi iz područja socijalne skrbi i zaštite osoba s invaliditetom, iz područja prava na usluge u socijalnoj skrbi, davanju, obnavljanju i prestanku dozvole za obavljanje udomiteljstva, obavljanja djelatnosti socijalne skrbi kao profesionalne djelatnosti (savjetovalište, obiteljski domovi i poslovi pomoći i njege u kući), iz područja odnosa roditelja i djece iz nadležnosti centara za socijalnu skrb, iz područja zaštite osoba pod skrbništvom te zaštite imovine maloljetne djece i osoba pod skrbništvom iz nadležnosti centara za socijalnu skrb i o drugim pravima iz socijalne skrbi koja propisuju posebni zakoni; obavlja statusno pravne poslove iz svoje nadležnosti; obavlja poslove vezane uz imenovanje i razrješenje članova upravnih vijeća te davanja suglasnosti na imenovanje ravnatelja u centrima za socijalnu skrb, domovima socijalne skrbi i drugim ustanovama socijalne skrbi kojima je osnivač Republika Hrvatska te ostalim pravnim osobama s javnim ovlastima iz nadležnosti Ministarstva; poslove u vezi naknade štete i zabilježbi na nekretninama; prikuplja godišnja izvješća centara za socijalnu skrb o sklopljenim nagodbama; vodi upisnike, registre i evidencije iz svoje nadležnosti; odlučuje o zahtjevima za odgodu plaćanja, obročnu otplatu duga te prodaju, otpis ili djelomičan otpis potraživanja; podnosi izvješća o učinjenom u kvantitativnom i kvalitativnom smislu; brine da svaki rashod bude opravdan 