 Regulation (EC) No 1/2003 of 16 December 2002 on the implementation of the rules on competition laid down in Articles 81 and 82 of the Treaty (Text with EEA relevance), Službeni list L 001, 4. siječnja 2003.; dalje: Uredba Vijeća (EZ) broj 1/2003), dostupnu u službenom prijevodu na hrvatski jezik na mrežnoj stranici EUR-lexa (http://eur-lex.europa.eu/ homepage.html?locale=hr);
• Obavijest Komisije – Smjernice o vertikalnim ograničenjima, od 10. svibnja 2010., dostupne u neslužbenom prijevodu na hrvatski jezik na mrežnim stranicama Agencije (http://www.aztn.hr/ trzisno-natjecanje/izvor-prava-eu/prijevodi-na-hrvatski/);
• Preporuku Komisije od 6. svibnja 2003. (Službeni list L 124, 20. svibnja 2003.) dostupnu na mrežnoj stranici EUR-lexa (http://eur-lex.europa.eu).
5. Odluka Vijeća za zaštitu tržišnog natjecanja
Na temelju dostavljenih očitovanja i dokumentacije, Vijeće za zaštitu tržišnog natjecanja (dalje: Vijeće), sukladno ovlastima iz članaka 27. i 30. točke 2. ZZTN-a te članka 31. ZZTN-a, na sjednici 21/2016, održanoj 14. srpnja 2016., razmatralo je navedeni predmet te je donijelo odluku da se, u smislu članka 49. stavka 2. ZZTN-a, predložene mjere, uvjeti i rokovi Drezge prihvaćaju kao dostatni za otklanjanje negativnih učinaka i ponovnu uspostavu tržišnog natjecanja, pri čemu donošenjem ovoga rješenja Agencije postaju obvezni za Drezgu.
Vijeće svoju odluku o prihvaćanju mjera, uvjeta i rokova u smislu članka 49. stavka 2. ZZTN-a temelji na tome da je Drezga u potpunosti surađivala s Agencijom i nastojala od početka postupka uskladiti svoje postupanje s propisima o zaštiti tržišnog natjecanja.
Također, posebno je cijenjena činjenica da je Drezga odredbe ugovora koje su upućivale na određivanje maloprodajnih cijena prema poslovnim partnerima izmijenila prije pokretanja postupka tako da one više nisu sadržane u Ugovorima o ovlaštenoj prodaji za 2014. godinu. Odredbe članka 2. Ugovora o ovlaštenoj prodaji koje su upućivale na zabranu pasivne prodaje izmijenila je nakon pokretanja postupka, međutim ne u mjeri u kojoj bi se izbjegla bilo kakva dvojba u tumačenju te odredbe. Slijedom navedenog, Drezga je podneskom zaprimljenim 10. lipnja 2016. dopunila predložene mjere u odnosu na članak 2. Ugovora o ovlaštenoj prodaji te time otklonila bilo kakvu dvojbu vezano uz tumačenje predmetne odredbe i njenu sukladnost s propisima o zaštiti tržišnog natjecanja.
Nadalje, rezultati istraživanja provedenih na određenom uzorku poslovnih partnera koji imaju zaključen ugovor s Drezgom, njih 15 od ukupno 75, pokazali su da većina poduzetnika nije primjenjivala odredbe koje su upućivale na određivanje maloprodajnih cijena, dok su očitovanja vezano uz odredbu koja je upućivala na zabranu pasivne prodaje različita. Međutim, slučajeva pasivne prodaje bilo je u praksi, što je potvrdila nekolicina poduzetnika te su u tom smislu i dostavili dokaze.
Sukladno članku 49. stavku 3. ZZTN-a, rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku te utvrđuje da nema uvjeta za daljnje vođenje postupka protiv tog poduzetnika.
Stoga je Vijeće donijelo odluku kojom se, u smislu članka 49. stavka 2. i 3. ZZTN-a, prihvaćaju mjere, uvjeti i rokovi koje je predložila Drezga te joj je naloženo da u ostavljenom roku dostavi dokaze da je postupala sukladno točki I. izreke ovog rješenja. Nakon izvršenja mjera iz točke I. i III. izreke ovog rješenja nema uvjeta za daljnje vođenje postupka protiv Drezge u ovom predmetu.
U smislu članka 49. stavka 7. ZZTN-a, ako u nadzoru nad provedbom mjera i uvjeta iz članka 49. stavka 1. ZZTN-a Agencija utvrdi da se Drezga ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrat će se povredom ZZTN-a te će se to utvrditi posebnim rješenjem kojim će se izreći i upravno-kaznena mjera sukladno odredbama ZZTN-a.
Slijedom svega navedenog,