 osnovom sječa prebornih i raznodobnih sastojina propisuje se etat uređajnog razreda, odjela/odsjeka i ukupno za gospodarsku jedinicu.
(2) Propisani etat obvezan je po površini, a dopuštena su odstupanja užite drvne zalihe redovnog prihoda po vrstama drveća i ukupno u odsjeku:
1. Glavnog prihoda u jednodobnim sastojinama:
– 15% kod pripremnog i naplodnog sijeka u sastojinama u kojima je izvršena izmjera svih stabala i u sastojinama u kojima je drvna zaliha utvrđena računski;
– 10% kod dovršnog sijeka u sastojinama u kojima je izvršena izmjera svih stabala;
– 20% u sastojinama u kojima je izmjera stabala izvršena na uzorku,
2. Prethodnog prihoda:
– u drugom dobnom razredu nema obveze po drvnoj zalihi;
– od drugog dobnog razreda do 2/3 ophodnje 25%;
– iznad 2/3 ophodnje do oplodne sječe 20%,
3. U prebornim i raznodobnim sastojinama, te u plantažama i kulturama 25%.
(3) U šumama šumoposjednika dopuštena su prekoračenja propisanog etata do 10 % na razini uređajnog razreda.
(4) Izuzetno od stavka 2. ovoga članka za vrste drveća za koje etat nije propisan ili koje su u propisu etata zastupljene do 10% užita drvna zaliha može biti do 15% drvne zalihe te vrste.
(5) Nadzor nad kvalitetom izvršene doznake provodi i potvrđuje ovlašteni inženjer kolaudacijskim zapisnikom.
Članak 65.
Grafički prikaz stvarne i normalne drvne zalihe i etata po dobnoj i debljinskoj strukturi izrađuje se za I/1 i I/2 polurazdoblje, i to:
1. grafički prikaz razmjera dobnih razreda po površini i drvnoj zalihi za jednodobne sastojine;
2. grafički prikaz drvne zalihe prije i poslije sječe po debljinskim razredima za preborne i raznodobne sastojine.
Članak 66.
(1) Za osnovu se izrađuju:
1. osnovna karta gospodarske podjele s topografskom podlogom (dobivena na temelju katastarskih planova i Hrvatske osnovne karte) u mjerilu 1:5.000 ili 1:10.000 u koju se ucrtavaju granice odjela, odsjeka, katastarskih općina, županija, općina te postojeće prometnice;
2. pregledna karta s topografskom podlogom u mjerilu 1:25.000 ili krupnijem (dobivena na temelju osnovne karte), u koju se ucrtavaju granice odjela, odsjeka i postojeće prometnice;
3. tematske karte kojima je podloga topografska karta u mjerilu 1:25.000 ili krupnijem:
a) karta uređajnih razreda;
b) karta dobnih razreda;
c) karta postojeće i planirane šumske infrastrukture (bez vlaka);
d) karta etata (za glavni prihod i I/1 i I/2);
e) karta šumskouzgojnih radova;
f) karta ugroženosti šuma od požara u skladu s posebnim propisom;
g) fitocenološka karta;
h) pedološka karta;
i) karta radno nedostupnih površina;
j) karta zaštićenih područja;
k) karta ekološke mreže.
(2) Karte iz stavka 1. točke 3. a; b; c; d; e; f ovoga članka izrađuju se prema standardu u Prilogu 6 ovoga Pravilnika, osim karata pod točkom 3. g; h; i; j ;k koje se boje prema drugim propisima.
Članak 67.
(1) Podatke o izvršenim radovima propisanim osnovom gospodarenja, provoditelj osnove gospodarenja upisuje u evidencije do 1. ožujka za proteklu godinu.
(2) Podaci o izvršenju etata evidentiraju se po površinama i drvnoj zalihi iz knjižica doznaka.
(3) Podaci za površinu prikazuju se pri prvom redovitom zahvatu, a posječena drvna zaliha po godinama.
(4) Podaci o izvršenim radovima biološke obnove šuma obuhvaćaju vrstu i količinu radova, a evidentiraju se po odjelima i odsjecima.
(5) Višekratni zahvati na istoj površini evidentiraju se posebno.
(6) Radovi koji nisu propisani osnovom, evidentiraju se kao nepredviđeni radovi.
(7) Na kraju svake godine i po isteku I/1 polurazdoblja izrađuje se rekapitulacija evidentiranih podataka za gospodarsku jedinicu.
Članak 68.
Obrasci O-1 do O-20 sastavni su dio Osnove i tiskani su u Prilogu 7 ovoga Pravilnika.
V. PROGRAM GOSPODARENJA
Članak 69.
(1) Programi gospodarenja izrađuju se za šume i šumska zemljišta na kršu čija je prosječna drvna zaliha manja od 100 m3 po hektaru obrasle površine, a u vlasništvu su Republike Hrvatske.
(2) Programima gospodarenja određuje se stanje šuma te radovi u neposrednom gospodarenju šumama i 