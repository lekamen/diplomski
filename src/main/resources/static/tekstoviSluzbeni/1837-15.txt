 smiju, najmanje, udovoljavati sljedećim zahtjevima:
.1 moraju imati na svakom boku broda splavi za spašavanje u skladu sa 6.9 ili 6.10, ukupnog kapaciteta dovoljnog za smještaj ukupnog broja osoba na brodu;
.2 ako splavi za spašavanje navedene u 3.1.1.5.1 nije moguće lako prebaciti s boka na bok broda na razini jedne otkrivene palube, moraju se predvidjeti dodatne splavi za spašavanje, tako da ukupni kapacitet na svakom boku broda bude dovoljan za smještaj 150% od ukupnog broja osoba na brodu;
.3 ako je brodica za prikupljanje navedena u 3.1.2.2 istovremeno i brodica za spašavanje koja udovoljava zahtjevima navedenim u 6.14 ili 6.15, ona se može uključiti u ukupni kapacitet naveden u 3.1.1.5.1, ako je ukupni kapacitet na svakom boku broda najmanje 150% od ukupnog broja osoba na brodu; i
.4 ako se jedno od plovila za preživljavanje izgubi ili postane neupotrebljivo, mora ostati dovoljno plovila za preživljavanje spremnih za korištenje na svakom boku broda, za smještaj ukupnog broja osoba na brodu.
3.1.1.5 Sustavi za napuštanje broda u skladu sa 6.20.8 mogu biti zamjena za odgovarajući kapacitet splavi za spašavanje i uređaja za spuštanje u skladu s 3.1.1.1.1 ili 3.1.1.2.1.
3.1.1.6 Putnički brodovi područja plovidbe 2, 3 i 4 moraju se opremiti kao putnički brodovi neograničenog područja plovidbe (područje plovidbe 1).
3.1.2 Brodice za prikupljanje
3.1.2.1 Putnički brodovi bruto tonaže 500 i više moraju imati najmanje jednu brodicu za prikupljanje, u skladu sa 6.19, na svakom boku broda.
3.1.2.2 Putnički brodovi bruto tonaže manje od 500 moraju imati najmanje jednu brodicu za prikupljanje, u skladu sa 6.19.
3.1.2.3 Brodica za spašavanje može se prihvatiti kao brodica za prikupljanje, ako ista zajedno s pripadajućim uređajem za spuštanje udovoljava i zahtjevima za brodice za prikupljanje.
3.1.3 Prikupljanje splavi za spašavanje
3.1.3.1 Broj brodica za spašavanje i brodica za prikupljanje na putničkim brodovima koji obavljaju međunarodna putovanja koja nisu kratka mora biti dovoljan da osigura, kad brod napušta ukupni broj osoba koje je brod ovlašten prevoziti, svaka od njih prikupi najviše 6 splavi za spašavanje.
3.1.3.2 Broj brodica za spašavanje i brodica za prikupljanje na putničkim brodovima koji obavljaju kratka međunarodna putovanja mora biti dovoljan da osigura, kad brod napušta ukupni broj osoba na brodu, svaka od njih prikupi najviše 9 splavi za spašavanje.
3.2 OSOBNA SREDSTVA ZA SPAŠAVANJE
3.2.1 Koluti za spašavanje
3.2.1.1 Putnički brodovi moraju imati kolute za spašavanje u skladu s 2.2.1 i prema Tablici 3.2.1.1-1.
Tablica 3.2.1.1-1
Duljina broda [m] Broj koluta za spašavanje do 60 8 60 i manje od 120 12 120 i manje od 180 18 180 i manje od 240 24 240 i više 30
3.2.1.2 Unatoč zahtjevima točke 2.2.1.3, putnički brodovi duljine do 60 m moraju imati najmanje 6 koluta za spašavanje opremljenih samoupaljivim svjetlima.
3.2.1.3 Umjesto udovoljavanja zahtjevima navedenim u 3.2.1.1 i 3.2.1.2, putnički brodovi područja plovidbe 4 mogu imati kolute za spašavanje prema Tablici 3.2.1.3-1.
Tablica 3.2.1.3-1
Duljina broda [m] Ukupan broj koluta za spašavanje Sa samoupaljivim svjetlom S plutajućim užetom za spašavanje Sa samoupaljivim svjetlom i samoaktivirajućim dimnim signalom do 20                 4 1 2 - 20 i manje od 30 6 1 2 1 30 i više 8 2 2 2
3.2.2 Prsluci za spašavanje
3.2.2.1 Uz prsluke za spašavanje koji se zahtijevaju u 2.2.2, svaki putnički brod mora, dodatno, imati 5% prsluka za spašavanje od ukupnog broja osoba koje je brod ovlašten prevoziti. Ovi prsluci za spašavanje moraju biti smješteni na lako dostupnim mjestima na palubi, ili na zbornim mjestima.
3.2.2.2 Ako su prsluci za spašavanje putnika smješteni u prostorima njihovog boravka koji su udaljeni od glavnih putova između zajedničkih prostora i zbornih mjesta, dodatni prsluci za spašavanje putnika koji se zahtijevaju u 2.2.2.2, moraju se držati u zajedničkim prostorima, zbornim mjestima ili na putovima koji ih povezuju. Prsluci za spašavanje moraju se tako