proračuna, a troškovi nastale provedbom mjera iz stavak 2. ove točke podmiruje posjednik.
19. Slinavka i šap
(1) Radi ranog otkrivanja slinavke i šapa (SiŠ) u domaćih papkara obvezno je isključivanje SiŠ infekcije u svim slučajevima kada klinički znakovi bolesti upućuju na sumnju na SiŠ.
(2) Troškovi provođenja mjera iz ove točke podmiruju se iz državnog proračuna.
20. Klasična svinjska kuga
(1) Radi ranog otkrivanja dokaza o prisutnosti virusa klasične svinjske kuge (KSK) u domaćih svinja, određuje se provedba Programa nadziranja klasične svinjske kuge u domaćih svinja u 2015. godini (KLASA: 322-01/14-01/1891, URBROJ: 525-10/0244-14-1).
(2) Premještati se mogu samo svinje koje ne pokazuju kliničke znakove bolesti.
(3) U skladu s Pravilnikom o obveznom označavanju i registraciji svinja (»Narodne novine« br. 51/07, 50/08, 156/08, 148/09 i 12/11), a u svrhu osiguranja brze i potpune sljedivosti svinja u slučaju sumnje ili izbijanja KSK na području Sisačko-moslavačke, Vukovarsko-srijemske, Brodsko-posavske i Karlovačke županije, svinje moraju biti označene čim prije, a najkasnije do 60. dana starosti ili prije premještanja, ovisno o tome koji uvjet nastupi prije. Posjednik je odgovoran da je svaka pojedina svinja označena u skladu s ovom odredbom te odredbama Pravilnika o obveznom označavanju i registraciji svinja.
(4) Prilikom uzimanja krvi svinja koje se u svrhu laboratorijske pretrage, pretražuju za potrebe provođenja Programa nadziranja i kontrole bolesti, ovlašteni veterinar mora osigurati mogućnost identifikacije svake pojedine svinje od koje je uzet uzorak.
(5) Troškovi provođenja mjera iz stavka 1. ove točke podmiruju se iz državnog proračuna.
21. Afrička svinjska kuga
(1) Radi ranog otkrivanja afričke svinjske kuge (ASK) u domaćih svinja, sve uzorke podrijetlom od domaćih svinja koji su dostavljeni na laboratorijsku pretragu zbog sumnje, odnosno u svrhu isključivanja KSK u skladu Programom nadziranja klasične svinjske kuge u domaćih svinja u 2015. godini (KLASA: 322-01/14-01/1891, URBROJ: 525-10/0244-14-1) Odjel za virologiju Hrvatskog veterinarskog instituta, mora pretražiti i na ASK.
(2) Troškovi provođenja mjera iz stavka 1. ove točke podmiruju se iz sredstava državnog proračuna.
22. Bolest Aujeszkoga
(1) Radi ranog otkrivanja bolesti Aujeszkoga (BA), svaki pobačaj i/ili pojava kliničkih znakova, koji upućuju na sumnju na BA mora biti prijavljen veterinaru. U slučaju sumnje na BA i pobačaja ovlašteni veterinar mora uzeti uzorke te iste dostaviti u službeni laboratorij radi pretrage.
(2) U stado svinja slobodno i službeno slobodno od bolesti Aujeszkoga zabranjeno je uvođenje svinja podrijetlom iz gospodarstava s nepoznatim statusom u odnosu na bolest Aujeszkoga.
(3) Mjere u svrhu ostvarivanja uvjeta za dodjelu i održavanje statusa stada, službeno slobodnog od bolesti Aujeszkoga propisane su Programom nadziranja i iskorjenjivanja bolesti Aujeszkoga u 2015. godini (KLASA: 322-01/14-01/1892, URBROJ: 525-10/0244-14-1).
(4) Za cijepljenje svinja može se koristiti samo cjepivo s uklonjenim glikoproteinom virusa bolesti Aujeszkoga gI (gE).
(5) Troškovi provođenja mjera iz stavka 1. ove točke podmiruju se iz državnog proračuna.
(6) Troškovi provođenja mjera iz stavka 3. ove točke podmiruju se na sljedeći način:
– mjere na stadima s 1 – 10 rasplodnih krmača podmiruju se iz državnog proračuna;
– u slučaju stada s više od 10 rasplodnih krmača, troškovi provođenja laboratorijskih pretraga podmiruju se iz državnog proračuna, a troškove uzimanja uzoraka krvi snosi posjednik životinja;
– u svim ostalim slučajevima obuhvaćenim programom iz stavka 3. ove točke troškove provođenja mjera snosi posjednik životinja.
23. Vezikularna bolest svinja
(1) Radi ranog otkrivanja vezikularne bolesti svinje (VBS) obvezno je njeno isključivanje u svim slučajevima kada klinički znakovi bolesti upućuju na sumnju na bolest.
(2) Troškovi provođenja mjera iz ove točke podmiruju se iz državnog proračuna.
24. Influenca ptica
(1) Radi ranog otkrivanja dokaza