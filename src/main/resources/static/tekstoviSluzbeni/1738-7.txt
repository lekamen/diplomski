 pokrenuo upravni spor u kojem je tužba uvažena te je poništeno ranije rješenje tuženika presudom Upravnog suda Republike Hrvatske, poslovni broj: Us-11778/2010-5 od 20. listopada 2011., uz obrazloženje da tuženik nije bio ovlašten na donošenje djelomičnog rješenja, već je bio dužan donijeti odluku koja u cijelosti zamijenjuje ugovor.
Postupajući po navedenoj sudskoj presudi tuženik je i donio predmetu odluku koja je predmet ovog upravnog spora.
Naime, odredbom članka 30. stavka 2. ZEK-a je propisano da infrastrukturi operator mora omogućiti operatoru korisniku, uz naknadu i na temelju sklopljenog ugovora, pristup i zajedničko korištenje svoje elektroničke komunikacijske infrastrukture i povezane opreme ako su ispunjeni odgovarajući uvjeti pristupa i zajedničkog korištenja, utvrđeni Pravilnikom.
Ako infrastrukturni operator odbije sklopiti ugovor, ili ne omogući operatoru korisniku pristup i zajedničko korištenje svoje elektroničke komunikacijske infrastrukture i povezane opreme, Agencija će na zahtjev operatora korisnika, u roku od 30 dana od dana podnošenja tog zahtjeva utvrditi postoja li odgovarajući uvjeti i u slučaju postojanja tih uvjeta donijeti odluku koja u cijelosti zamjenjuje taj ugovor (stavak 10.). Ako infrastrukturni operator ne odgovori na zahtjev operatora korisnika u roku od 30 dana od dana podnošenja tog zahtjeva, smatra da je odbio sklopiti ugovor (stavak 11.).
Nadalje odredbom članka 9. stavka 17. Pravilnika propisano je ako infrastrukturni operator odbije sklopiti ugovor o pristupu i zajedničkom korištenju kabelske kanalizacije ili ne omogući operatoru korisniku pristup i zajedničko korištenje svoje elektroničke komunikacijske infrastrukture i povezane opreme uz uvjete iz Zakona, Agencija će, na zahtjev operatora korisnika, u roku od 30 dana od dana podnošenja tog zahtjeva utvrditi postoje li odgovarajući uvjeti i u slučaju postojanja tih uvjeta donijeti odluku koja u cijelosti zamjenjuje ugovor. Ako infrastrukturni operator ne odgovori na zahtjev operatora korisnika u roku od 30 dana od dana podnošenja zahtjeva, smatra se da je odbio sklopiti ugovor o pristupu i zajedničkom korištenju kabelske kanalizacije (stavak 18.).
Kako je tuženik utvrdio da postoje odgovarajući uvjeti pristupa i zajedničkog korištenja dijela elektroničke komunikacijske infrastrukture i povezane opreme, donio je odluku koja u cijelosti zamjenjuje ugovor.
Po ocjeni suda, tuženik je pravilno utvrdio da je tužitelj infrastrukturni operator što je razložno i obrazložio u svojoj odluci.
Tuženik je, dakle, u skladu s citiranim zakonskim odredbama i odredbama Pravilnika donio zakonitu odluku, pa je stoga na temelju odredbe članka 57. stavka 1. ZUS-a tužbeni zahtjev odbijen kao neosnovan.
U odnosu na prijedlog tužitelja za odgodu izvršenja osporene odluke valja navesti da je odgađanje izvršenja pojedinačne odluke dopušteno samo iznimno uz skupno ispunjene zakonom propisane pretpostavke. S obzirom na to da tužitelj samo neodređeno tvrdi da bi mu izvršenjem odluke tuženika nastala teško nadoknadiva imovinska šteta te da odgoda nije protivna javnom interesu, bez pobližeg i konkretnog obrazloženja razloga na kojima temelji tvrdnju da bi štetu mogao imati u slučaju izvršenja osporene odluke prije okončanja ovog spora te zbog čega smatra da bi se ta šteta mogla teško popraviti, to je prijedlog tužitelja za odgodu izvršenja odluke tuženika Sud odbio na temelju odredbe članka 26. stavka 2. ZUS-a.
Odluka o objavi presude temelji se na odredbi članka 14. stavka 8. ZEK-a.
Broj: UsII-17/12-11
Zagreb, 29. travnja 2015.
Predsjednica vijeća Sanja Štefan, v. r.
