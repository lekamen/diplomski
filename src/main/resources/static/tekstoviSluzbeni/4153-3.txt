 korištenja aplikacije; minimalne hardverske i softverske zahtjeve; mjere zaštite zapisa od neovlaštenoga pristupa, mijenjanja i gubitka podataka; format i strukturu zapisa; predviđeni način trajne pohrane zapisa (npr. čuvanje u izvornom formatu, konverzija u drugi format, kopiranje na drugi medij i dr.); način (tehnologija) na koji će se osigurati pristup podacima ako je predviđeno čuvanje izvan izvornog hardverskog i softverskog okruženja; način predaje gradiva arhivu (format zapisa i medij, aplikacija, odnosno tehnologija za pristup podacima koja treba omogućiti iskoristivost podataka nakon predaje, dokumentacija o aplikaciji i strukturi zapisa, dokumentacija o postupku pripreme za predaju).
Članak 16.
(1) Elektronički dokumenti i drugi elektronički zapisi arhiviraju se i čuvaju u najmanje dva primjerka. Barem jedan primjerak treba biti takav da je iz njega moguće obnoviti podatke i mogućnost njihova pregledavanja i korištenja u slučaju gubitka ili oštećenja podataka u računalnom sustavu u kojem se obavlja pohrana i obrada zapisa.
(2) Pri izradi arhivske kopije obvezno se u pisanom obliku utvrđuje predmet arhiviranja, format i struktura zapisa, vrijeme i odgovornost za izradu kopije, te da li se zapisi i dalje čuvaju u izvorišnom informacijskom sustavu ili brišu iz njega.
(3) Prije predaje arhivskih kopija na mjesto čuvanja obvezno se provjerava njihova cjelovitost, čitljivost i ispravnost.
(4) Arhivske se kopije predaju na mjesto čuvanja s programima, odnosno aplikacijama koje su potrebne za njihovo pregledavanje i korištenje, ili s podrobnim uputama o hardverskim i softverskim zahtjevima za prikaz i korištenje i navodom o informacijskom sustavu koji trenutno to omogućuje.
(5) Cjelovitost, čitljivost i ispravnost arhivskih kopija elektroničkih zapisa redovito se provjerava najmanje jedanput godišnje. Presnimavanje na novi medij vrši se najmanje svake pete godine, a obvezno ako su prilikom provjere uočene pogreške ili ako je primjerak arhivske kopije nečitljiv, oštećen ili izgubljen, presnimavanje na novi medij je obavezno.
DIO ČETVRTI KORIŠTENJE GRADIVA
Članak 17.
(1) Korištenje gradiva odobrava osoba odgovorna za rad pismohrane, odnosno drugi ovlašteni službenik.
(2) Arhivsko i registraturno gradivo može se koristiti u prostorijama pismohrane samo i jedino uz nazočnost osoba odgovorne za rad pismohrane, odnosno drugog ovlaštenog službenika. Korištenje gradiva ostvaruje se neposrednim uvidom u traženo gradivo, izdavanjem preslika ili izdavanjem originala gradiva.
(3) Originalno arhivsko i registraturno gradivo izdaje zadužena osoba za pismohranu ili drugi ovlašteni službenik na privremeno korištenje jedino putem odgovarajućeg reversa (potvrde) i obaveznog upisa u odgovarajuću evidenciju.
(4) Revers (potvrda) sadrži sljedeće elemente: klasifikacijsku oznaku, datum uzimanja i vraćanja spisa predmeta, potpis službenika koji preuzima spis predmeta uz oznaku unutarnje ustrojstvene jedinice.
Članak 18.
Revers (potvrdu) zadužena osoba za pismohranu ili drugi ovlašteni službenik izdaje u tri primjerka i to: Jedan primjerak reversa (potvrde) ostavlja na mjestu gdje je gradivo izdvojeno, drugi primjerak zadržava zadužena osoba za pismohranu, odnosno drugi ovlašteni službenik, a treći primjerak predaje službeniku odnosno korisniku gradiva. Nakon korištenja gradivo vraća na mjesto na kojem je bilo pohranjeno, a revers (potvrdu) uništava.
Članak 19.
(1) Izdavanje arhivskoga i registraturnog gradiva za vanjske korisnike, koji temeljem zakona i propisa imaju pravo uvida u informacije sadržane u gradivu, obavlja se temeljem pismene zamolbe tražitelja.
(2) Korištenje gradiva može se uskratiti u slučajevima koje propisuje članak 15. Zakona o pravu na pristup informacijama (»Narodne novine, broj 25/13 i 85/15).
Članak 20.
(1) Krajem svake godine, odnosno prije godišnjega ulaganja novog gradiva u pismohranu, potrebno je provjeriti da li je tijekom godine posuđeno gradivo vraćeno u pismohranu. Nadzor obavlja zadužena osoba za pismohranu,