 koji su članovi Udruge jednoglasno usvojili na sjednici Udruge održanoj 26. ožujka 2014.
Kako bi Agencija utvrdila na koje sve kategorije igara na sreću, članovi Udruge obračunavaju MT, Agencija je dopisima od 22. svibnja 2015. od priređivača igara na sreću, između ostalog, zatražila detaljno očitovanje o tome na koje se sve vrste igara na sreću obračunava MT. Iz zaprimljenih očitovanja članova Udruge proizlazi kako svi članovi MT obračunavaju na igre klađenja na rezultate pojedinačnih ili skupnih sportskih natjecanja te na igre klađenja na ostale događaje i njihove izvedenice (klađenje na inozemne brojeve lota, klađenje na virtualne događaje utrke pasa, konja, glazbena događanja i ostalo).
Člankom 4. stavak 8. Zakona o igrama na sreću definirano je što je igra klađenja te je navedeno kako: »igre klađenja jesu igre u kojima sudionici (igrači) pogađaju ishode različitih događaja predloženih od priređivača klađenja, a okolnost koja odlučuje o dobitku ili gubitku ne smije biti nikome unaprijed poznata i mora biti takve naravi da na nju ne mogu utjecati ni priređivač ni igrači, a iznos dobitka ovisi o visini uloga po kombinaciji i o tečaju pojedinog događaja (sportsko klađenje, klađenje na utrke konja i pasa, klađenje na događaje prema ponudi priređivača i slično)«.
Člankom 5. stavak 4. Zakona o igrama na sreću igre klađenja su nadalje podijeljene na igre klađenja na rezultate pojedinačnih ili skupnih sportskih natjecanja te igre klađenja na ostale događaje.
Imajući u vidu vrste igara na sreću na koje članice Udruge obračunavaju MT kao i zakonsku definiciju igre klađenja koja proizlazi iz Zakona o igrama na sreću, Agencija je mjerodavno tržište u proizvodnom smislu utvrdila kao tržište priređivanja igara na sreću – klađenja.
U smislu odredbe članka 6. Uredbe o mjerodavnom tržištu, Agencija je mjerodavno tržište u zemljopisnom smislu odredila kao teritorij Republike Hrvatske, budući da poduzetnici, članovi Udruge sportskih kladionica, obavljaju djelatnost priređivanja igre na sreću – klađenja na cjelokupnom teritoriju Republike Hrvatske.
U prethodno spomenutom predmetu klase: 034-08/2014-01/171, Agencija je dopisom od 25. srpnja 2014. od Ministarstva financija – Porezne uprave (dalje: Porezna uprava), zatražila očitovanje, podatke i dokumentaciju koji mogu pridonijeti utvrđivanju stanja na tržištu priređivanja igara na sreću – klađenja u Republici Hrvatskoj. Na navedeni dopis Agencije, Porezna uprava se očitovala dopisom od 24. rujna 2014., koji je Agencija zaprimila 2. listopada 2014.
Popis svih poduzetnika priređivača igara klađenja u Republici Hrvatskoj na dan 31. prosinca 2013. sukladno podacima Porezne uprave:
1. Bolus d.o.o., Zagreb, Črnomerec 29
2. Favorit sportska kladionica d.o.o., Zagreb, Karlovačka cesta 24
3. Germania sport d.o.o., Zagreb, Radnička cesta 34/A,
4. Hattrick d.o.o., Dugopolje, Sv. Leopolda Mandića 14,
5. Hrvatska lutrija d.o.o., Zagreb, Ulica grada Vukovara 72,
6. Pelikan kladionice d.o.o., Zagreb, Branimirova 29,
7. Prva sportska kladionica d.o.o., Zagreb, Planinska 13, i
8. Super Sport d.o.o., Zagreb, Krčka 18/d.
Pelikan kladionice d.o.o. prestao je priređivati igre klađenja sa datumom 25. travnja 2014. odnosno od 25. travnja 2014. ne posluje na mjerodavnom tržištu, a nikada nije bio član Udruge.
Agencija je u tablici 1. prikazala ukupne prihode priređivača igara na sreću-klađenja u Republici Hrvatskoj u 2012., 2013. i 2014. sukladno financijskim izvješćima poduzetnika dostavljenim Agenciji u razdoblju od 17. travnja do 5. svibnja 2015., te podacima objavljenim na mrežnim stranicama FINE.
Tablica 1. Ukupni prihodi poduzetnika priređivača igara na sreću – klađenja u Republici Hrvatskoj u 2012., 2013. i 2014. godini.

Agencija je u tablici 2. prikazala ukupne prihode ostvarene na mjerodavnom tržištu u 2013. i 2014. Prihode priređivača igre na sreću – klađenja čini razlika između ukupne uplate igrača i ukupne isplate dobitaka igračima.
Tablica 2. Prihodi poduzetnika ostvareni od priređivanja igara na sreću