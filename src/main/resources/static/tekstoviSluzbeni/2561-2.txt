 likvidacije izmijeni odredbe Odluke o obveznoj pričuvi tako da bi banke u likvidaciji primjenom novih odredbi izdvajale manji iznos kunskog i/ili deviznog dijela obvezne pričuve nego prije izmjene, tada se na banke u likvidaciji primjenjuju nove odredbe.
Banke nad kojima je pokrenut postupak likvidacije nisu dužne održavati obveznu pričuvu niti izdvajati kunski i devpizni dio obvezne pričuve iznad iznosa koji je bio izdvojen pri prethodnom obračunu.
Kaznene odredbe
XVII.
Banke koje ne izdvoje ili izdvoje nedovoljno odnosno ne održavaju obveznu pričuvu u smislu ove Odluke, dužne su za nedovoljno izdvojeni odnosno za iznos obvezne pričuve koji nije održavan na način i pod uvjetima iz ove Odluke, Hrvatskoj narodnoj banci platiti naknadu prema Odluci o kamatnim stopama, diskontnoj (eskontnoj) stopi i naknadama Hrvatske narodne banke.
Završne odredbe
XVIII.
Guverner Hrvatske narodne banke donijet će Uputu za provedbu ove Odluke.
XIX.
Danom stupanja na snagu ove Odluke prestaje važiti Odluka o obveznoj pričuvi (»Narodne novine«, br. 133/2010., 30/2011., 109/2011., 136/2011., 12/2012., 43/2012., 142/2013. i 121/2014.).
XX.
Ova Odluka objavljuje se u »Narodnim novinama«, a stupa na snagu 13. siječnja 2016., kada banke sastavljaju obračun obvezne pričuve za obračunsko razdoblje od 1. do 31. prosinca 2015., osim točke VIII. stavka 4., koji stupa na snagu 11. svibnja 2016., kada banke sastavljaju obračun obvezne pričuve za obračunsko razdoblje od 1. do 30. travnja 2016.
O. br. 806/2015.
Zagreb, 15. prosinca 2015.
Predsjednik Savjeta Hrvatske narodne banke guverner Hrvatske narodne banke prof. dr. sc. Boris Vujčić, v. r.
