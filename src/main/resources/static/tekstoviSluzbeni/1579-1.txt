 potencijali«, »Program ruralnog razvoja« i operativnog programa za ribarstvo kojim se podržavaju ciljevi Zajedničke ribarstvene politike i Integrirane pomorske politike financiranih fondovima EU u programskom razdoblju 2014. – 2020., zahtjev za dodjelu sredstava Fonda mogu podnijeti Korisnici ako:
– su nositelji EU projekta
– ulažu vlastita sredstva u provedbu EU projekta, s time da za programsko razdoblje 2007. – 2013. minimalno zajedničko učešće Korisnika i partnera mora biti 15%
– nisu dobili bespovratna sredstva iz drugih javnih nacionalnih izvora sa središnje razine (državni proračun: od proračunskih i izvanproračunskih korisnika) za sufinanciranje EU projekta za koja traže sredstva Fonda
– za EU projekt za koji se traži sufinanciranje sredstvima Fonda nije odobreno završno izvješće do dana podnošenja zahtjeva za dodjelu sredstava Fonda.
(3) U okviru programa Europske teritorijalne suradnje u kojima sudjeluje Republika Hrvatska (prekogranični, transnacionalni i međuregionalni programi), navedenih u Zakonima u članku 6. ovoga Pravilnika, zahtjev za dodjelu sredstava Fonda mogu podnijeti Korisnici ako:
– su vodeći partneri ili partneri na projektu sa sjedištem u Republici Hrvatskoj
– ulažu vlastita sredstva u provedbu EU projekta, s time da za programsko razdoblje 2007. – 2013. minimalno učešće Korisnika i partnera mora biti 15%
– nisu dobili bespovratna sredstva iz drugih javnih nacionalnih izvora sa središnje razine (državni proračun: od proračunskih i izvanproračunskih korisnika) za sufinanciranje EU projekta za koja traže sredstva Fonda
– za EU projekt za koji se traži sufinanciranje sredstvima Fonda nije odobreno završno izvješće do dana podnošenja zahtjeva za dodjelu sredstava Fonda.
(4) Korisnik koji je nositelj projekta iz stavka 2. podstavka 1. ovog članka ili je vodeći partner sa sjedištem u Republici Hrvatskoj iz stavka 3. podstavka 1. ovog članka, u zahtjevu za dodjelu sredstava Fonda iskazuje vrijednost vlastitih sredstava koja ulaže u provedbu EU projekta kao i vrijednost sredstava koja ulažu svi partneri koji ispunjavaju uvjete koji su propisani za Korisnika.
(5) Po dobivanju sredstava Fonda, obveza je Korisnika partnerima iz stavka 4. ovog članka isplatiti sredstva u odgovarajućim iznosima.
(6) Korisnik koji je projektni partner sa sjedištem u Republici Hrvatskoj iz stavka 3. podstavka 1. ovog članka, u kojemu vodeći partner nije iz Republike Hrvatske, u zahtjevu za dodjelu sredstava Fonda iskazuje samo vrijednost vlastitih sredstava koje ulaže u projekt.
V. PODRUČJA SUFINANCIRANJA
Članak 6.
Prihvatljivi EU projekti za sufinanciranje sredstvima Fonda su svi projekti Korisnika koji udovoljavaju uvjetima iz članka 5. ovog Pravilnika ugovoreni na temelju provedenih natječaja u sklopu programa za korištenje sredstava strukturnih instrumenata Europske unije u Republici Hrvatskoj u razdoblju 2007. – 2013. utvrđenih u Zakonu o uspostavi institucionalnog okvira za korištenje strukturnih instrumenata Europske unije u Republici Hrvatskoj (»Narodne novine«, broj 78/12, 143/13 i 157/13) odnosno u sklopu programa za korištenje sredstava europskih strukturnih i investicijskih fondova u Republici Hrvatskoj u razdoblju 2014. – 2020. utvrđenih u Zakonu o uspostavi institucionalnog okvira za provedbu europskih strukturnih i investicijskih fondova u Republici Hrvatskoj u financijskom razdoblju 2014. – 2020 (»Narodne novine«, broj 92/14).
VI. KRITERIJI ZA UTVRĐIVANJE VISINE SUFINANCIRANJA PROVEDBE EU PROJEKATA SREDSTVIMA FONDA
Članak 7.
Udio sredstava Fonda u sufinanciranju učešća Korisnika iz članka 4. stavka 5. ovoga Pravilnika u provedbi EU projekata određuje se prema indeksu razvijenosti jedinice lokalne odnosno područne (regionalne) samouprave prema mjestu ulaganja za koja se dodjeljuju sredstva, u skladu s Odlukom o razvrstavanju jedinica lokalne i područne (regionalne) samouprave prema stupnju razvijenosti (»Narodne novine« broj 158/13).
Članak 8.
(1) Kada je Korisnik jedinica lokalne samouprave, pravna osoba u