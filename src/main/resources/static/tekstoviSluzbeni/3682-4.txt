 tijekom inspekcijskog nadzora, a na temelju Zapisnika o inspekcijskom nadzoru odobrenih Zahtjeva za poticaje Ministarstvo može zatražiti povrat čitavog ili dijela isplaćenih novčanih sredstava po modelu poticaja u ribarstvu, u skladu s člankom 13. stavkom 1. točkom b ovoga Pravilnika.
(4) Inspekcijskim nadzorom, ovisno o kategoriji poticanja na koju je primjenjivo, kontrolira se sljedeće:
a) da li je korisnik vlasnik/ovlaštenik povlastice za gospodarski ribolov na moru i/ili ovlaštenik povlastice za uzgoj i/ili povlastice za akvakulturu, ukoliko se radi o poticajima za uzgoj ili ulov;
b) da li je fizička ili pravna osoba koja je subjekt u poslovanju s hranom upisana u Upisnik odobrenih objekata u poslovanju s hranom životinjskom podrijetla i da li posjeduje rješenje, ukoliko se radi o ribljim proizvodima;
c) dostava izvješća/očevidnika, ukoliko se radi o ulovu;
d) dostava popisa o akvakulturi, ukoliko se radi o uzgoju;
e) obračun iznosa poticaja u kojem je naznačena vrsta poticaja i količina u kilogramima ili komadima te ukupni iznos novčanog poticaja za određeno obračunsko razdoblje i za određenu kategoriju poticanja;
f) računi za proizvedene, prodane i isporučene količine i otpremnice uz račune koji moraju biti ovjereni potpisom i žigom kupca uz čitljivo ispisano velikim pisanim slovima ime i prezime kupca odnosno primatelja isporučene količine, ako su proizvodi stavljeni u promet putem veleprodaje;
g) popis stanja robe u odobrenom/registriranom objektu i kontrola knjiga izdanih računa odnosno isprave na temelju kojih se može nedvojbeno spoznati poslovni događaj u skladu s posebnim propisima;
h) račune za sve količine kupljene mlađi i/ili predkonzumne ribe odnosno školjkaša i otpremnice uz račune;
i) internu dokumentaciju o stavljanju u daljnju proizvodnju;
j) primjerak deklaracije za riblje proizvode koja se nalazi na ambalaži tih proizvoda;
k) podaci o prvoj prodaji;
l) sljedivost proizvoda ribarstva za koje se traži potpora, od ulova do krajnjeg proizvoda.
Objava korisnika potpore
Članak 16.
Korisnici kojima je isplaćena potpora bit će objavljeni pod nazivom tvrtke/obrta s pripadajućim isplaćenim iznosom potpore na temelju ovoga Pravilnika, na službenim internetskim stranicama Uprave ribarstva.
IV. PRIJELAZNE I ZAVRŠNE ODREDBE
Članak 17.
Svi Zahtjevi za poticaje koji se odnose na 4. obračunsko razdoblje 2015. godine, definirano člankom 9. stavkom 1. podstavkom 1. ovoga Pravilnika, i koji su podneseni u skladu s Pravilnikom o provedbi modela poticanja proizvodnje u ribarstvu (»Narodne novine«, broj 8/2015 i 11/2015) i u skladu s ovim Pravilnikom, a nisu isplaćeni, obrađivat će se temeljem ovoga Pravilnika.
Članak 18.
Danom stupanja na snagu ovoga Pravilnika prestaju važiti odredbe Pravilnika o provedbi modela poticanja proizvodnje u ribarstvu (»Narodne novine«, broj 8/2015 i 11/2015).
Članak 19.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/16-01/12
Urbroj: 525-13/0823-16-1
Zagreb, 19. travnja 2016.
Ministar prof. dr. sc. Davor Romić, v. r.
PRILOG 1.
ZAHTJEV ZA POTICAJE



