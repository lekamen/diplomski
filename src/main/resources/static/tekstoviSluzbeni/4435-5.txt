koje imaju od proizvođača ili Agencije određene rokove trajanja, obnove ili ispitivanja.
(4) Program održavanja se odobrava istovremeno s postupkom izdavanja Dopuštenja za letenje.
(5) Program održavanja povijesnog zrakoplova za koji je izdana ili će biti izdana Svjedodžba o plovidbenosti u skladu s Čikaškom konvencijom mora biti izrađen u skladu sa zahtjevima Čikaške konvencije, do najveće praktički izvodive mjere na način propisan u Dijelu M, Prilogu I, Uredbe Komisije (EU) br. 1321/2014.
Program održavanja za tip zrakoplova
Članak 23.
Program održavanja za tip povijesnog zrakoplova može se odobriti u posebnom postupku i tada je prihvatljiv za sve povijesne zrakoplove toga tipa, pod uvjetom da izmjene pojedinog primjerka nisu takve da zahtijevaju izmjenu programa.
Naredbe o plovidbenosti
Članak 24.
(1) Vlasnik odnosno operator povijesnog zrakoplova mora osigurati provođenje naredbi o plovidbenosti koje su objavile zrakoplovne vlasti projektiranja povijesnog zrakoplova ili na njega ugrađenih uređaja i opreme.
(2) Naredbe o plovidbenosti koje izdaje Agencija mogu se odnositi i na povijesne zrakoplove ili na njih ugrađene uređaje i opremu.
Servisna pisma (bilteni)
Članak 25.
Vlasnik odnosno operator povijesnog zrakoplova mora vrednovati Servisna pisma (biltene) koje je proizvođač povijesnog zrakoplova, ili na njega ugrađenih uređaja i opreme, označio kao obvezne.
Glava 5 ODRŽAVANJE I POPRAVCI POVIJESNOG ZRAKOPLOVA
Upute za održavanje
Članak 26.
Vlasnik odnosno operator povijesnog zrakoplova mora brinuti da poslovi održavanja i popravci zrakoplova budu obavljani prema dostupnim uputama proizvođača i operatora zrakoplova ili mora predložiti upute za održavanje i popravak nekog zrakoplova koji je građen korištenjem srodnih tehnologija gradnje ili upute mora razviti uz pomoć zrakoplovnog stručnjaka i kontrolora radova.
Organizacije i osobe za održavanje
Članak 27.
(1) Poslove održavanja povijesnog zrakoplova može obavljati odgovarajuće osposobljena pravna ili fizička osoba, koja posjeduje potreban alat i opremu i koju je odobrila Agencija.
(2) Poslove održavanja povijesnog zrakoplova može obavljati i organizacija koja ga je obnovila, u opsegu radova za koji posjeduje stručnu osposobljenost, alat i opremu.
(3) Specifične poslove održavanja povijesnog zrakoplova (obnova motora ili propelera, kalibriranje instrumenata, ispitivanje bez razaranja i sl.) može obavljati odgovarajuće osposobljena pravna ili fizička osoba, koja posjeduje potreban alat i opremu i koju je odobrila ili prihvatila Agencija.
(4) Održavanje povijesnog zrakoplova kojem je izdana Svjedodžba o plovidbenosti u skladu s Čikaškom konvencijom mora biti prema zahtjevima Čikaške konvencije, do najveće praktički izvodive mjere na način propisan u Dijelu M, Prilogu I i Dijelu 145, Prilogu II Uredbe Komisije (EU) br. 1321/2014.
Glava 6 IZMJENE POVIJESNOG ZRAKOPLOVA
Odobrenje izmjene zrakoplova
Članak 28.
(1) Za odobrenje izmjene povijesnog zrakoplova operator podnosi zahtjev Agenciji. Uz zahtjev je potrebno priložiti prijedlog projekta, program obavljanja radova, prijedlog specijalista ili ovlaštene organizacije koji će obaviti izmjenu te po potrebi i program ispitivanja. Priložene dokumente mora ovjeriti ili izraditi ovlaštena organizacija ili zrakoplovni stručnjak.
(2) Izmjena povijesnog zrakoplova za kojeg je izdana Svjedodžba o plovidbenosti u skladu s Čikaškom konvencijom i za kojeg postoji projektna organizacija nositelj certifikata tipa, prihvatiti će se bez daljnjeg tehničkog vrednovanja ako je projektirana ili prihvaćena od te projektne organizacije.
Obavljanje izmjene zrakoplova
Članak 29.
(1) Obavljanje izmjene povijesnog zrakoplova mora biti zabilježeno u tehničkom dnevniku zrakoplova i ovjereno od strane ovlaštene organizacije odnosno zrakoplovnog stručnjaka i zrakoplovnog kontrolora.
(2) Obavljanje izmjene povijesnog zrakoplova kojem je izdana Svjedodžba o plovidbenosti u skladu s Čikaškom konvencijom mora biti prema zahtjevima Čikaške konvencije, do najveće