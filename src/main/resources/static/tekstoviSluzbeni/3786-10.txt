 izvan nje, a da pritom nastane novo društvo za upravljanje, dužno je prije upisa tog novog društava za upravljanje u sudski ili drugi odgovarajući registar od Agencije dobiti odobrenje za spajanje.
(4) Društvo za upravljanje koje se namjerava podijeliti razdvajanjem tako da svu svoju imovinu prenese na dva ili više novih društava za upravljanje osnovanih u tu svrhu u Republici Hrvatskoj ili izvan nje, dužno je, prije upisa podjele u sudski registar, od Agencije dobiti odobrenje za podjelu razdvajanjem.
(5) Društvo za upravljanje koje se namjerava podijeliti razdvajanjem tako da svu svoju imovinu prenese na dva ili više postojećih društava za upravljanje iz Republike Hrvatske ili izvan nje, dužno je, prije upisa podjele u sudski registar, od Agencije dobiti odobrenje za podjelu razdvajanjem.
(6) Društvo za upravljanje koje se namjerava podijeliti odvajanjem tako da jedan ili više dijelova svoje imovine prenese na jedno ili više novih društava za upravljanje osnovanih u tu svrhu u Republici Hrvatskoj ili izvan nje, dužno je, prije upisa podjele u sudski registar, od Agencije dobiti odobrenje za podjelu odvajanjem.
(7) Društvo za upravljanje koje se namjerava podijeliti odvajanjem tako da jedan ili više dijelova svoje imovine prenese na jedno ili više postojećih društava za upravljanje iz Republike Hrvatske ili izvan nje, dužno je, prije upisa podjele u sudski registar, od Agencije dobiti odobrenje za podjelu odvajanjem.
(8) Ako zbog statusne promjene nastane novo društvo za upravljanje, to društvo mora prije upisa u sudski registar od Agencije dobiti odobrenje za rad.
Odlučivanje o zahtjevu za izdavanje odobrenja za statusnu promjenu društva za upravljanje
Članak 33.
(1) Agencija će prilikom odlučivanja o zahtjevima za izdavanje odobrenja za statusne promjene iz članka 32. ovoga Zakona voditi računa o sljedećem:
1. očuvanju financijske stabilnosti i poslovnog ugleda društva preuzimatelja odnosno društva koje nakon provedbe statusne promjene obavlja poslove društva za upravljanje
2. poslovnom ugledu i iskustvu osoba koje će upravljati društvom preuzimateljem odnosno društvom koje nakon provedbe statusne promjene obavlja poslove društva za upravljanje
3. hoće li društvo preuzimatelj, odnosno društvo koje nakon provedbe statusne promjene obavlja poslove društva za upravljanje biti u mogućnosti nastaviti poslovati u skladu s člankom 47. ovoga Zakona i drugim odredbama ovoga Zakona, posebno hoće li grupacija čijim članom postane društvo za upravljanje imati strukturu koja će omogućavati provođenje efikasnog nadzora, efikasnu razmjenu podataka između nadležnih nadzornih tijela i raspodjelu nadležnosti između nadležnih nadzornih tijela i
4. sumnji na eventualno pranje novca, odnosno financiranje terorizma.
(2) Agencija će o zahtjevu za izdavanje odobrenja za statusnu promjenu iz članka 32. ovoga Zakona odlučiti u roku od 60 dana od dana zaprimanja urednog zahtjeva. Smatrat će se da je zahtjev uredan ako, u skladu s odredbama pravilnika iz stavka 6. ovoga članka, sadržava sve propisane podatke i ako je priložena dokumentacija s propisanim sadržajem.
(3) Ako društvo za upravljanje u roku koji odredi Agencija ne ukloni nedostatke zahtjeva u skladu sa zaprimljenim zaključkom Agencije, smatrat će se da je odustalo od zahtjeva.
(4) Kada je to primjenjivo, prilikom izdavanja odobrenja za statusnu promjenu iz članka 32. ovoga Zakona, Agencija istodobno odlučuje o izdavanju odobrenja iz članka 74. stavka 1. ovoga Zakona.
(5) Na društva za upravljanje, osim odredbi ovoga Zakona, na odgovarajući se način primjenjuju odredbe zakona koji uređuje trgovačka društva u dijelu koji se odnosi na navedene statusne promjene.
(6) Sadržaj zahtjeva za izdavanje odobrenja Agencije za statusne promjene društva za upravljanje, potrebnu dokumentaciju koja se prilaže zahtjevima, kao i sadržaj te dokumentacije Agencija propisuje pravilnikom.
POGLAVLJE IV.
Organi društva za upravljanje
Članak 34.
(1) Organi društva za upravljanje su:
a) kod dioničkog društva –