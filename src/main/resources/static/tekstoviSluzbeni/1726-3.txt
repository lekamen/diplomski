kalendarsku godinu.
(2) Ispunjeni obrasci iz članka 15. podstavak 2., članaka 16., 17., 18., 19. i 20. ovoga Pravilnika dostavljaju se elektroničkim putem do 31. ožujka tekuće godine za prethodnu kalendarsku godinu nadležnom tijelu na čijem području se nalazi lokacija organizacijske jedinice.
(3) Iznimno od stavka 2. ovoga članka, davatelj javne usluge prikupljanja miješanog komunalnog otpada i biorazgradivog komunalnog otpada te osoba koja upravlja mobilnim reciklažnim dvorištem dostavlja odgovarajuće obrasce iz stavka 2. ovoga članka nadležnom tijelu na čijem području pruža tu odgovarajuću uslugu.
(4) Nadležno tijelo Agenciji verifikacijom potvrđuje provedenu kontrolu kvalitete podataka te time provodi dostavu podataka u elektroničkom obliku do 15. svibnja tekuće godine za prethodnu kalendarsku godinu.
(5) Izmjena podataka obveznika nakon obavljene verifikacije iznimno je moguća na zahtjev nadležnog tijela koje Agenciji upućuje zahtjev za otključavanje baze sa svrhom izmjene podataka od strane obveznika. U slučaju odobrenja naloga obveznik može mijenjati podatke, a nadležno tijelo postupa sukladno članku 24. stavku 1. ovoga Pravilnika.
IV. OSIGURANJE I KONTROLA KVALITETE PODATAKA
Članak 22.
(1) U svrhu osiguranja kvalitete podataka nadležna tijela provode obrazovanje obveznika prijave podataka (sastanci, radionice, seminari, informativni materijali i slično).
(2) Agencija koordinira rad na osiguranju i kontroli kvalitete podataka i provodi obrazovanje nadležnih tijela (sastanci, radionice, seminari, informativni materijali i slično).
(3) Agencija izrađuje Priručnik za vođenje ROO koji sadrži upute za rad s ROO i postupke za osiguranje kvalitete podataka te ga objavljuje na mrežnoj stranici Agencije.
V. ROK I NAČIN OBAVJEŠTAVANJA JAVNOSTI
Članak 23.
Pristup javnosti podacima prijavljenim u ROO sukladno odredbama ovoga Pravilnika, osim podataka koji su klasificirani sukladno posebnom propisu o tajnosti podataka, osigurava se na mrežnoj stranici Agencije putem preglednika, godišnjeg izvješća iz članka 24. ovoga Pravilnika te na zahtjev sukladno propisima o pravu na pristup informacija javnosti.
Članak 24.
(1) Agencija izrađuje Izvješće o podacima iz ROO do 1. prosinca tekuće godine za prethodnu kalendarsku godinu.
(2) Izvješće iz stavka 1. ovoga članka objavljuje se na mrežnoj stranici Agencije.
(3) Agencija dostavlja Europskoj komisiji podatke obvezne za Europski registar ispuštanja i prijenosa onečišćujućih tvari sukladno Uredbi.
(4) Agencija putem Hrvatskog nacionalnog portala o registru onečišćavanja okoliša omogućava javnosti pristup informacijama sukladno Protokolu.
VI. OBAVLJANJE STRUČNIH POSLOVA ZA POTREBE REGISTRA ONEČIŠĆAVANJA OKOLIŠA
Članak 25.
(1) Obveznik dostave podataka, može koristiti usluge pravnih osoba za obavljanje stručnih poslova za potrebe ROO, koje imaju ishođenu suglasnost za obavljanje stručnih poslova zaštite okoliša sukladno posebnom propisu kojim se uređuje područje zaštite okoliša.
(2) Nadležno tijelo može povjeriti obavljanje stručnih poslova za potrebe ROO, pravnim osobama koje imaju ishođenu suglasnost za obavljanje stručnih poslova zaštite okoliša sukladno posebnom propisu kojim se uređuje područje zaštite okoliša.
(3) Stručni poslovi za potrebe ROO iz stavka 1. i stavka 2. ovoga članka su:
– prikupljanje, obrada i unos podataka,
– kontrola kvalitete s ciljem provjere potpunosti, dosljednosti i vjerodostojnosti podataka.
(4) Pravna osoba koja obavlja stručni posao iz stavka 3. podstavak 1. ovoga članka ne može sudjelovati u obavljaju stručnog posla iz stavka 3. podstavak 2. ovoga članka u slučaju kada se radi o istim podacima.
Članak 26.
Prilozi 1., 2., 3. i 4., obrasci PI-1, PI-2, PI-Z, PI-V, KI-V, PI-T, NO, SO i OZO sastavni su dijelovi ovoga Pravilnika.
VII. PRIJELAZNE I ZAVRŠNE ODREDBE
Članak 27.
Stupanjem na snagu ovoga Pravilnika prestaje važiti Pravilnik o registru onečišćavanja okoliša (»Narodne novine«, broj 35/2008), osim obrazaca PI-1, PI-2, PI-Z-1, PI-Z-2, PI-Z-3, PI-V, KI-V,