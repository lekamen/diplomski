 Uredbom Komisije (EU) 2015/1494 оd 4. rujna 2015. o izmjeni Priloga XVII. Uredbi (EZ) br. 1907/2006 Europskog parlamenta i Vijeća o registraciji, evaluaciji, autorizaciji i ograničavanju kemikalija (REACH) u pogledu benzena (Tekst značajan za EGP) (SL L 233, 5. 9. 2015.).
(2) Proizvođač proizvoda koji sadrži azbest, koji u sklopu svoje djelatnosti uporabljuje azbest, dužan je primjenjivati najbolju dostupnu tehniku koja ne uzrokuje neopravdano visoke troškove, što uključuje, ukoliko je primjenjivo, troškove recikliranja ili obrade.
(3) Proizvođač proizvoda koji sadrži azbest dužan je poduzeti sve potrebne mjere kako bi spriječio ispuštanje azbestnih čestica u okoliš.
Način obveznog postupanja posjednika azbestnog otpada
Članak 18.
(1) Vlasnik odnosno korisnik građevine u kojoj se nalazi azbest, dužan je, radi planiranja sustava gospodarenja građevnim otpadom koji sadrži azbest, na poziv jedinice lokalne samouprave, u roku određenom tim pozivom, dostaviti podatke o lokaciji građevine, procjeni količine, vrste i statusu materijala za kojeg je izvjesno da će postati azbestni otpad.
(2) Iznimno od stavka 1. ovoga članka ne dostavljaju se podaci za azbestni otpad zbrinut postupkom D5 na posebnoj kazeti za zbrinjavanje azbestnog otpada.
(3) Vlasnik ili korisnik građevine ili dijela građevine dužan je:
– redovito pregledavati dijelove građevine koji sadrže azbest kako bi utvrdio da li uslijed oštećenja ili dotrajalosti dolazi do izdvajanja azbestnih čestica iz materijala (materijal koji se mrvi) i po potrebi poduzeti mjere održavanja odnosno popravka (otvrdnjavanje azbesta, površinsko očvršćivanje azbesta i dr.) kojima se sprječava izdvajanje azbestnih čestica iz tog materijala,
– kad odluči da se dotrajali dio građevine koji sadrži azbest više ne održava odnosno popravlja, osigurati izdvajanje azbesta iz dijelova te građevine na način da se spriječi raznošenje azbestnih vlakana te čestica, prašine i komada koji sadrže azbest izvan odgovarajuće građevine odnosno gradilišta.
Članak 19.
Izvođač radova građenja, rekonstrukcije, održavanja ili uklanjanja građevine i fizička osoba čijom aktivnošću je nastao azbestni otpad dužan je pripremiti izdvojeni azbestni otpad za prijevoz, s lokacije na kojoj je taj otpad nastao, na način da se spriječi ispuštanje azbestnih vlakana i razlijevanje tekućeg azbestnog otpada korištenjem zatvorenog spremnika, čvrstih vreća za građevni otpad (zatvorena vreća za šutu ili tzv. »big bag« ili druga odgovarajuća vreća), omatanjem odgovarajućom folijom ili na drugi odgovarajući način.
Postupci gospodarenja azbestnim otpadom
Članak 20.
(1) Zabranjeno je koristiti sljedeće postupke gospodarenja azbestnim otpadom propisane posebnim propisom koji uređuje gospodarenje otpadom: D2, D3, D4, D7, D8, te sve postupke oporabe osim postupka R1 te R13 u svrhu oporabe postupkom R1.
(2) Zbrinjavanje azbestnog otpada obavlja se odlaganjem u kazetu za zbrinjavanje azbestnog otpada u sklopu odlagališta otpada sukladno posebnom propisu koji uređuje odlaganje otpada.
(3) Metoda postupka gospodarenja azbestnim otpadom mora uključivati mjere sprečavanja ispuštanja azbestnog otpada, azbestnih vlakana i azbestne prašine u okoliš (prskanje vodom, korištenje veziva, odgovarajuće ambalaže i drugi način kojim se postiže propisana svrha).
Zahtjevi u pogledu skladištenja i prijevoza azbestnog otpada
Članak 21.
(1) Ovlaštena osoba i osoba koja upravlja reciklažnim dvorištem dužna je azbestni otpad u tehnološkom procesu skladištenja skladištiti u zatvorenom spremniku ili u odgovarajućoj nepropusnoj ambalaži (zatvorena čvrsta vreća ili materijal u potpunosti omotan odgovarajućom polietilenskom folijom i dr.) i po potrebi poduzeti druge mjere kako bi se spriječilo svako ispuštanje azbestnog otpada, azbestnih vlakana i azbestne prašine u okoliš prilikom skladištenja, utovara, prijevoza i istovara tog otpada.
(2) Osoba koja prevozi azbestni otpad dužna je poduzeti sve nužne mjere kako bi se spriječilo svako ispuštanje azbestnog otpada, azbestnih