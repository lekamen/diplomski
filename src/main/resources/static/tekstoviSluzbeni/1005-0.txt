51 12.05.2015 Odluka o izmjeni i dopuni Odluke o porezima Općine Lanišće
OPĆINA LANIŠĆE
1006
Na temelju članaka 3. i 30. Zakona o financiranju jedinica lokalne i područne (regionalne) samouprave (»Narodne novine« broj 117/93, 69/97, 33/00, 73/00, 127/00, 59/01, 107/01, 117/01, 150/02, 147/03, 132/06, 26/07, 73/08, 25/12 i 147/14) i članka 29. Statuta Općine Lanišće (»Službene novine Općine Lanišće« br. 6/09, 2/13) Općinsko vijeće Općine Lanišće na sjednici održanoj 24. travnja 2015. godine donijelo je
ODLUKU
O IZMJENI I DOPUNI ODLUKE O POREZIMA OPĆINE LANIŠĆE
Članak 1.
Ovom Odlukom mijenja se Odluka o porezima Općine Lanišće donesena 29. studenoga 2013. godine (»Službene novine Općine Lanišće« broj 7/13).
Članak 2.
Članak 8. Odluke o porezima Općine Lanišće (u daljnjem tekstu: Odluka) mijenja se i glasi:
»Prirez porezu na dohodak za obveznike plaćanja obračunava se po stopi od 5%.«
Članak 3.
Članak 14. Odluke mijenja se i glasi:
»Utvrđenu obvezu poreza na potrošnju za obračunsko razdoblje od prvog do posljednjeg mjeseca dana u mjesecu porezni obveznik iskazuje na obrascu PP-MI-PO i predaje ga do 20. u mjesecu za prethodni mjesec. Utvrđenu obvezu porezni obveznik dužan je platiti do posljednjeg dana u mjesecu za prethodni mjesec.«
Članak 4.
Ova Odluka stupa na snagu osmog dana od dana objave u »Narodnim novinama«.
Ova Odluka objavit će se i u »Službenim novinama Općine Lanišće«.
Klasa: 410-01/15-01/05 Urbroj: 2106/02-01-02-15-1 Lanišće, 24. travnja 2015.
OPĆINSKO VIJEĆE OPĆINE LANIŠĆE
Predsjednik Vladimir Žmak, v. r.
