 humanitarne pomoći nad čijim se radom provodi inspekcijski nadzor.
Članak 38.
(1) Ako postoji neposredna opasnost za zdravlje ili život ljudi, kao i kada postoji opasnost od uništenja ili prikrivanja dokaza, inspektor će donijeti usmeno rješenje i odmah narediti njegovo izvršenje.
(2) Usmeno rješenje iz stavka 1. ovoga članka mora se unijeti u zapisnik.
(3) Inspektor je dužan rješenje u pisanom obliku dostaviti bez odgode, a najkasnije u roku od osam dana od dana donošenja usmenog rješenja.
Članak 39.
Protiv rješenja koje donosi inspektor nije dopuštena žalba, već se protiv tog rješenja može pokrenuti upravni spor.
Članak 40.
(1) Ako inspektor osnovano posumnja da je povredom propisa učinjen prekršaj ili kazneno djelo, uz rješenje za čije je donošenje ovlašten, dužan je s utvrđenim činjenicama odlučnim za poduzimanje mjera podnijeti optužni prijedlog radi pokretanja prekršajnog postupka, odnosno kaznenu prijavu za pokretanje kaznenog postupka.
(2) Tijelo kojem je podnesen optužni prijedlog, odnosno kaznena prijava iz stavka 1. ovoga članka, dužno je o ishodu postupka obavijestiti podnositelja i ministarstvo nadležno za socijalnu skrb.
Članak 41.
O obavljenom inspekcijskom nadzoru i poduzetim mjerama inspektor vodi očevidnik sukladno posebnim propisima.
Članak 42.
Inspektor je odgovoran:
1. ako pri nadzoru propusti poduzeti, odnosno narediti mjere koje je po zakonu bio dužan poduzeti, odnosno narediti
2. ako prekorači svoje zakonske ovlasti
3. ako ne podnese optužni prijedlog ili kaznenu prijavu, odnosno ne obavijesti nadležna državna tijela o utvrđenim nepravilnostima, odnosno nedostacima.
2. Upravni nadzor
Članak 43.
Upravni nadzor nad provedbom ovoga Zakona provodi ministarstvo nadležno za socijalnu skrb.
Članak 44.
(1) Upravni nadzor provodi se kao redovni, izvanredni i kontrolni.
(2) Redovni upravni nadzor provodi se u skladu s odlukom o godišnjem planu nadzora koju donosi ministar nadležan za socijalnu skrb najkasnije do 31. prosinca tekuće godine za sljedeću godinu.
(3) Izvanredni upravni nadzor provodi se povodom zahtjeva drugih državnih tijela, prigovora pravnih i fizičkih osoba ili u slučaju saznanja o nekim važnim činjenicama zbog kojih je opravdano provođenje upravnog nadzora.
(4) Kontrolni upravni nadzor provodi se radi kontrole postupanja po izvješću iz članka 45. stavka 3. ovoga Zakona.
(5) Ako se upravni nadzor provodi na zahtjev tijela i drugih zainteresiranih pravnih ili fizičkih osoba, ministarstvo nadležno za socijalnu skrb dužno je izvijestiti podnositelja prigovora ili zahtjeva o utvrđenom činjeničnom stanju te o poduzetim mjerama, osim u slučaju anonimne predstavke.
Članak 45.
(1) U provođenju upravnog nadzora sastavlja se zapisnik kojim se utvrđuje koje su radnje provedene tijekom provođenja upravnog nadzora.
(2) Pri provođenju upravnog nadzora mogu se privremeno izuzeti predmeti i izvorna dokumentacija što se utvrđuje zapisnikom.
(3) O obavljenom upravnom nadzoru sastavlja se izvješće koje sadržava prikaz utvrđenog stanja i mjere koje u određenom roku nadzirano tijelo treba poduzeti radi otklanjanja utvrđenih nedostataka.
(4) Izvješće o obavljenom upravnom nadzoru ministarstvo nadležno za socijalnu skrb dužno je dostaviti nadziranom tijelu najkasnije u roku od trideset dana od dana obavljenog nadzora.
VI. POSTUPANJE S NENAMJENSKI UTROŠENIM SREDSTVIMA
Članak 46.
(1) Nadležni inspektor rješenjem utvrđuje iznos sredstava prikupljenih u humanitarnoj akciji koja su utrošena nenamjenski.
(2) Rješenje iz stavka 1. ovoga članka dostavlja se nadležnom uredu koji će rješenjem naložiti organizatoru humanitarne akcije da odmah, a najkasnije u roku od osam dana od dana primitka rješenja, iznos sredstava za koja je utvrđeno da su nenamjenski utrošena uplati na račun državnog proračuna Republike Hrvatske kao privremeno deponirana sredstva.
(3) Izreka rješenja iz stavka 2. ovoga članka obvezno sadrži i:
– nalog organizatoru humanitarne akcije da iznos sredstava uplati na račun državnog proračuna Republike Hrvatske kao