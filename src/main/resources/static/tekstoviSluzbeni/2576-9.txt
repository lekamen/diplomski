 cerebralne patologije i nalaza EEG na kojem nema znakova epileptiforme aktivnosti, u nalazu i mišljenju navesti da je vozač sposoban za sigurno upravljanje vozilom. Isto vrijedi i za juvenilnu epilepsiju.
c) drugi gubici svijesti
1) Nakon izoliranog epileptičkog napada ili nakon prvog epileptičkog napada vozač ili kandidat za vozača može biti ocijenjen sposobnim za sigurno upravljanje vozilom ako je od napada prošlo najmanje pet godina i ako u to/kroz to vrijeme nije uzimao antiepileptičku terapiju. Specijalist neurolog može, na osnovi kliničkog pregleda, uvida u dokumentaciju i u EEG navesti da je vozač sposoban sigurno upravljati vozilom.
2) Vozač ili kandidat za vozača koji je imao provocirani epileptički napad poznatog uzroka koji nije nakon napada uzimao i ne uzima terapiju, a nije vjerojatno da će se uzrok napada pojaviti tijekom vožnje, može biti ocijenjen sposobnim za vožnju isključivo temeljem nalaza i mišljenja specijalista neurologa koji mora vozača pregledati i uzeti u obzir nalaz EEG učinjen nakon provociranog epileptičkog napada.
3) Vozač ili kandidat za vozača sa strukturalnim intracerebralnim lezijama i za kojeg neurolog ocijeni da ima povećani rizik od napada, ne smije upravljati vozilom dok rizik od napada ili gubitka svijesti ne padne ispod 2% na godinu. O smanjenju rizika na prihvatljivu razinu, u svom se nalazu i mišljenju očituje nadležni neurolog.
4) Ostali slučajevi gubitaka svijesti ocjenjuju se sukladno riziku ponovnog pojavljivanja za vrijeme vožnje. Rizik pojavljivanja ne smije biti veći od 2% godišnje o čemu nalaz i mišljenje donosi specijalist neurolog.
5) Vozač ili kandidat za vozača nesposoban je za sigurno upravljanje vozilom dok se specijalist neurolog ne izjasni da kod ustanovljenih arterio-venoznih malformacija ili nakon intracerebralnog krvarenja ne postoji rizik od napada veći od 2% godišnje čak i u slučaju kada napada ili gubitka svijesti nije niti bilo.
d) bolesti i stanja organa vida
1) oštrina vida boljeg oka s korekcijom ili bez korekcije manja od 0,8, oštrina vida slabijeg oka s korekcijom ili bez korekcije manja od 0,5. Ako se ta oštrina vida postiže korekcijom dioptrija ne smije biti veća od 8,0 s tim da je vidno polje oba oka potpuno uredno i da se korekcija dobro podnosi.
2) suženje vidnog polja je temporalno, a širina najmanje 160 stupnjeva, uz eliminaciju utjecaja monokularnih skotoma te urednu oštrinu vida oba oka,
3) ispad bulbomotorike i poremećaj prostornog vida,
4) poremećaj adaptacije na tamu
5) poremećaj u raspoznavanju boja: protanopija (crvena) i deuteranopija (zelena),
6) diplopija
7) ostale bolesti i stanja organa vida koja imaju utjecaj na sigurno upravljanje vozilom (blještanje, kontrast i dr.).
8) kod naglog gubitka vida na jednom oku vozač ili kandidat za vozača mora ispunjavati uvjete iz točke 1. ovoga poglavlja nakon faze adaptacije uz obvezan nalaz i mišljenje specijaliste oftalmologa i instruktora vožnje o sposobnosti vozača za upravljanje vozilom.
e) bolesti i stanja organa sluha i ravnoteže
1) oštećenje sluha jednog ili oba uha veće od 40dB na frekvencijama 500, 1000 i 2000 Hz, bez slušnog amplifikatora,
2) ako se amplifikatorom postiže zadovoljavajući sluh specijalist otorinolaringolog ocijenit će sposobnost vozača za sigurno upravljanje vozilom,
3) ako je sluh na jednom uhu potpuno uredan, na drugom manji od 50dB na frekvencijama 500, 1000 i 2000 Hz, sa ili bez slušnog amplifikatora specijalist otorinolaringolog ocijenit će sposobnost vozača za sigurno upravljanje vozilom,
4) bolesti i stanja organa sluha i ravnoteže kada utječu na sigurno upravljanje vozilom.
f) bolesti i stanja srca i krvnih žila
1) bolesti srca sa smetnjama provođenja, kompletni srčani blok, AV blok II stupnja, blok lijeve grane Hisovog snopa,
2) hipertonična bolest s komplikacijama i tlakom višim od 150/95 mm Hg,
3) za profesionalne vozače kategorija vozila C, CE, C1, C1E, D, DE, D1, D1E i H stanja poslije operacija srca zbog koronarne bolesti (premosnice) ili poremećaja ritma