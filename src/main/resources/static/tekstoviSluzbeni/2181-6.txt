 Prijevoznik je dužan usklađeni vozni red dostaviti na ovjeru Hrvatskoj gospodarskoj komori odnosno županijskoj komori u roku od 10 dana od dana objave na web stranici Hrvatske gospodarske komore odnosno županijske komore i primitka izvješća o usklađenom voznom redu odnosno odluke Povjerenstva.
(6) Povjerenstvo pri Hrvatskoj gospodarskoj komori rješava prigovore prijevoznika s usklađivanja, kontinuirano prati stanje u javnom cestovnom prijevozu putnika i predlaže mjere za poboljšanje, odobrava izmjene voznih redova za koje se zahtjevi podnose između 1. travnja i 30. rujna te koordinira izradu Knjige voznih redova međužupanijskih i međunarodnih linija za treće države.
(7) Povjerenstvo pri županijskim komorama rješava prigovore prijevoznika s usklađivanja županijskih linija kontinuirano prati stanje u javnom cestovnom prijevozu putnika na području županije i predlaže mjere za poboljšanje, odobrava izmjene voznih redova za koje se zahtjevi podnose između 1. travnja i 30. rujna te koordinira izradu Knjige voznih redova županijskih linija.
(8) Povjerenstvo iz stavka 7. ovoga članka ima tri člana, dva iz upravnog tijela županije nadležnog za poslove prometa i jednog iz županijske komore. Povjerenstvo ima tajnika.
(9) Za naknade članovima i tajnicima Povjerenstava te za troškove izdavanja Knjige voznih redova sredstva se osiguravaju iz naknada koje prijevoznici uplaćuju Hrvatskoj gospodarskoj komori odnosno županijskoj komori prilikom predlaganja novih voznih redova i izmjena voznih redova u kojima se mijenja vrijeme polaska.
(10) Visinu naknade članovima i tajnicima iz stavka 9. ovoga članka utvrđuje predsjednik Hrvatske gospodarske komore.
III. IZDAVANJE DOZVOLA
Članak 12.
(1) Prijevoznik je dužan u roku od deset dana od dana ovjere usklađenog voznog reda od županijske komore, podnijeti zahtjev za izdavanje dozvole za županijski linijski prijevoz upravnom tijelu županije nadležnom za poslove prometa na čijem području se prijevoz obavlja.
(2) Prijevoznik je dužan u roku od deset dana od dana ovjere usklađenog voznog reda od Hrvatske gospodarske komore, podnijeti zahtjev za izdavanje dozvole za međužupanijski i međunarodni linijski prijevoz za treće države Ministarstvu.
(3) Prijevoznik je dužan uz zahtjev za izdavanje dozvole, osim usklađenog i ovjerenog voznog reda, priložiti sljedeće:
a) dokaz da ima odgovarajuće prijevozne kapacitete i najmanje jednog zaposlenog vozača po autobusu (priložiti popis autobusa u vlasništvu ili najmu i popis zaposlenih vozača),
b) itinerar,
c) cjenik za međunarodne linije za treće države,
d) ugovor o zajedničkom obavljanju prijevoza, ako prijevoz obavljaju dva ili više prijevoznika,
e) izvornik ugovora o poslovno-tehničkoj suradnji sa stranim prijevoznikom na načelu uzajamnosti na hrvatskom jeziku i jeziku poslovnog partnera, ako se radi o međunarodnoj liniji.
(4) Prijevoznik je dužan u zahtjevu za izdavanje dozvole navesti naziv linije, broj potrebnih dozvola i rok važenja dozvola.
Članak 13.
Ministarstvo, odnosno upravno tijelo županije nadležno za poslove prometa, neće izdati dozvolu prijevozniku ako:
a) nije priložio usklađeni vozni red ovjeren od Hrvatske gospodarske komore odnosno županijske komore,
b) nije podnio zahtjev za izdavanje dozvole u roku od deset dana od dana ovjere u Hrvatskoj gospodarskoj komori odnosno županijskoj komori,
c) nema licenciju za obavljanje prijevoza putnika,
d) nema odgovarajuće prijevozne kapacitete i najmanje jednog zaposlenog vozača po autobusu,
e) nije priložio itinerar,
f) nije priložio cjenik za međunarodne linije za treće države,
g) nije priložio ugovor o zajedničkom obavljanju prijevoza, ako prijevoz obavljaju dva ili više prijevoznika,
h) nije priložio izvornik ugovora o poslovno-tehničkoj suradnji sa stranim prijevoznikom na načelu uzajamnosti na hrvatskom jeziku i jeziku poslovnog partnera, ako se radi o međunarodnoj liniji za treće države.
Članak 14.
(1) Zahtjev za izdavanje dozvole za obavljanje posebnog linijskog županijskog prijevoza u mjestima i iz