 odredbama ovoga Pravilnika.
Plan subvencija
Članak 19.
(1) Davatelji subvencija obvezni su dostaviti Plan subvencija u skladu s Nacionalnim akcijskim planom energetske učinkovitosti, akcijskim planovima obveznika planiranja, godišnjim planovima obveznika planiranja, strateškim dokumentima za područje energetske učinkovitosti i općim ciljevima povećanja energetske učinkovitosti.
(2) Plan subvencija davatelji subvencija dužni su dostaviti Nacionalnom koordinacijskom tijelu do kraja tekuće godine za sljedeću godinu.
(3) Plan davatelja subvencija sadrži osobito opis planiranih subvencija za sljedeću godinu, planirane iznose i popis mjera koje se subvencioniraju.
(4) Davatelji subvencija izvještavaju Nacionalno koordinacijsko tijelo o izvršenju plana davatelja subvencija do kraja veljače tekuće godine za prethodnu godinu.
(5) Izvješće davatelja subvencija iz stavka 4. ovoga članka sadrži podatke o iznosima danih subvencija, mjerama koje su subvencionirane i korisnicima subvencija te referencama na planove energetske učinkovitosti.
Izvještavanje o provedbi mjera za povećanje energetske učinkovitosti
Članak 20.
(1) Obveznik planiranja izvještava o provedbi potpornih mjera na godišnjoj razini, u sklopu Godišnjeg plana i to za godinu, nakon godine provedbe.
(2) O provedbi izvršnih mjera i ostvarenim uštedama energije obveznik planiranja i/ili pružatelj energetske usluge izvještava kroz sustav za mjerenje i verifikaciju ušteda.
(3) Podatke o provedbi sufinanciranih mjera za povećanje energetske učinkovitosti koje se sufinanciraju, a ne provode ih nositelji ušteda koji su obvezni unositi podatke u Sustav iz članka 7. stavka 1. ovoga Pravilnika, unosi davatelj subvencije u skladu s odredbama ovoga Pravilnika.
(4) Kada se mjere sufinanciraju iz više izvora ili ih provodi više sudionika, sudionici sporazumno određuju obveznika unosa podataka u Sustav iz članka 7. stavka 1. ovoga Pravilnika o čemu obavještavaju Nacionalno koordinacijsko tijelo.
V. PRIJELAZNE I ZAVRŠNE ODREDBE
Članak 21.
Prilog I. i Prilog II. sastavni su dijelovi ovoga Pravilnika.
Članak 22.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/15-01/81
Urbroj: 526-04-01-02/1-15-01
Zagreb, 9. lipnja 2015.
Ministar Ivan Vrdoljak, v. r.
PRILOZI

