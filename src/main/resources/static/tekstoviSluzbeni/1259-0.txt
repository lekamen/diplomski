66 15.06.2015 Pravilnik o vrsti i načinu dostave podataka državama članicama Europske unije, u svrhu istraživanja prometnih prekršaja
MINISTARSTVO UNUTARNJIH POSLOVA
1260
Na temelju članka 296. stavka 5. Zakona o sigurnosti prometa na cestama (»Narodne novine«, broj 67/2008, 48/2010 – Odluka Ustavnog suda Republike Hrvatske, 74/2011, 80/2013 – Odluka Ustavnog suda Republike Hrvatske, 92/2014 i 64/2015), ministar unutarnjih poslova donosi
PRAVILNIK
O VRSTI I NAČINU DOSTAVE PODATAKA DRŽAVAMA ČLANICAMA EUROPSKE UNIJE, U SVRHU ISTRAŽIVANJA PROMETNIH PREKRŠAJA
Članak 1.
Ovim se Pravilnikom u pravni poredak Republike Hrvatske prenose odredbe Direktive (EU) 2015/413 Europskog parlamenta i Vijeća, od 11. ožujka 2015. o olakšavanju prekogranične razmjene informacija o prometnim prekršajima protiv sigurnosti prometa na cestama (SL L 68/9, 13. 3. 2015.).
Članak 2.
Ovaj Pravilnik primjenjuje se na prekršaje protiv sigurnosti prometa na cestama, i to:
(a) prekoračenje ograničenja brzine;
(b) vožnja bez korištenja sigurnosnog pojasa;
(c) prolazak kroz crveno svjetlo;
(d) vožnja pod utjecajem alkohola;
(e) vožnja pod utjecajem droga;
(f) vožnja bez zaštitne kacige;
(g) vožnja prometnom trakom u kojoj je zabranjena vožnja;
(h) nezakonita uporaba mobilnog telefona ili drugog komunikacijskog uređaja u vožnji.
Postupak razmjene podataka između država članica Europske unije
Članak 3.
U svrhu istraživanja prekršaja iz članka 2. ovoga Pravilnika nacionalnim kontaktnim točkama država članica Europske unije omogućit će se pristup nacionalnim bazama podataka, s ovlastima automatizirane pretrage, i to:
(a) podacima koji se odnose na vozila; i
(b) podacima koji se odnose na vlasnike ili korisnike vozila.
Dostavljeni podaci iz stavka 1. točke a i b ovoga članka, koji su nužni za obavljanje pretrage, moraju biti u skladu s podacima koji se nalaze u Prilogu I. ovoga Pravilnika i čini njegov sastavni dio.
Pretrage koje obavlja nacionalna kontaktna točka države članice provode se na temelju potpunih registarskih oznaka vozila.
U svrhu razmjene podataka, nacionalna kontakt točka za Republiku Hrvatsku je Ministarstvo unutarnjih poslova (u daljnjem tekstu: Ministarstvo).
Ministarstvo poduzima sve nužne mjere da osigura razmjenu podataka interoperabilnim elektronskim sredstvima bez razmjene informacija koja uključuje druge podatke.
Ministarstvo osigurava da se razmjena podataka provodi na isplativ i siguran način te osigurava sigurnost i zaštitu podataka koji se prenose, u mjeri u kojoj je to moguće na temelju postojećih softverskih aplikacija, kao što je ona koja je posebno namijenjena za svrhe iz članka 15. Odluke 2008/616/PUP i izmijenjenih i dopunjenih verzija tih softverskih aplikacija, u skladu s Prilogom I. ovoga Pravilnika te točkama 2. i 3. poglavlja 3. Priloga Odluci 2008/616/PUP.
Izmijenjene i dopunjene verzije softverskih aplikacija osiguravaju internetski modul razmjene u stvarnom vremenu i modul razmjene u serijama, s tim da modul razmjene u serijama omogućuje razmjenu višestrukih zahtjeva ili odgovora u jednoj poruci.
Ministarstvo snosi vlastite troškove upravljanja, korištenja i održavanja softverskih aplikacija iz ovoga članka.
Obavijest o prekršaju
Članak 4.
Ministarstvo odlučuje hoće li pokrenuti postupak u vezi počinjenja prekršaja iz članka 2. ovoga Pravilnika.
Ako Ministarstvo odluči pokrenuti postupak, obavijestit će vlasnika odnosno korisnika vozila ili neku drugu osobu koja se sumnjiči da je počinila prekršaj iz članka 2. ovoga Pravilnika.
Obavijest o prekršaju sadrži: mjesto, datum i vrijeme počinjenja prekršaja, naziv povrijeđenog propisa i predviđene sankcije te podatke o uređaju kojim je utvrđen prekršaj, ako je primjenjivo, u skladu s Obrascem koji se nalazi u Prilogu II. ovoga Pravilnika i čini njegov sastavni dio.
Ako Ministarstvo odluči pokrenuti postupak u vezi počinjenja prekršaja iz članka 2. ovoga Pravilnika obavijest iz stavka 2. ovoga članka šalje na jeziku države članice Europske unije u kojoj je vozilo registrirano ili na