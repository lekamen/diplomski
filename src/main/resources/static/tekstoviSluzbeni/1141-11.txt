zabranjeni sporazum na način da su na sastanku održanom u prostorijama poduzetnika Tectus d.o.o. sa sjedištem u Zagrebu, Radnička cesta 48, 23. listopada 2013. godine, dogovorili minimalnu cijenu usluge privatne tjelesne zaštite čime su u razdoblju od 23. listopada 2013. do 17. siječnja 2014. narušili tržišno natjecanje izravnim utvrđivanjem cijena u smislu članka 8. stavka 1. ZZTN-a.
Člankom 8. stavkom 1. ZZTN-a zabranjeni su svi sporazumi između dva ili više neovisnih poduzetnika, odluke udruženja poduzetnika i usklađeno djelovanje, koji kao cilj ili posljedicu imaju narušavanje tržišnog natjecanja na mjerodavnom tržištu, a osobito oni kojima se izravno ili neizravno utvrđuju kupovne ili prodajne cijene, odnosno drugi trgovinski uvjeti. Sporazumima u smislu članka 8. stavka 1. ZZTN-a smatraju se osobito ugovori, pojedine odredbe ugovora, usmeni ili pisani dogovori među poduzetnicima te usklađena praksa koja je posljedica takvih dogovora, odluke poduzetnika ili udruženja poduzetnika, opći uvjeti poslovanja i drugi akti poduzetnika koji jesu ili mogu biti sastavni dio ugovora i slično, neovisno o tome jesu li takvi sporazumi sklopljeni između poduzetnika koji djeluju na istoj razini proizvodnje, odnosno distribucije (horizontalni sporazumi) ili između poduzetnika koji ne djeluju na istoj razini proizvodnje, odnosno distribucije (vertikalni sporazumi).
Sukladno članku 8. stavku 4. ZZTN-a, sporazumi kojima se narušava tržišno natjecanje iz članka 8. stavka 1. ZZTN-a, a ne mogu se skupno izuzeti u smislu članka 10. ZZTN-a, ex lege su ništetni.
Agencija je nesporno utvrdila kako su poduzetnici Sokol Marić, Securitas Hrvatska, AKD Zaštita, Klemm Sigurnost, Bilić Erić, V Grupa i Arsenal Ivezić sudjelovali na Sastanku održanom u prostorijama časopisa »Zaštita« 23. listopada 2013. godine.
Prigovor promašene pasivne legitimacije koji je poduzetnik AKD Zaštita uložio, a u kojem ističe kako je Neven Martić na Sastanku bio prisutan kao predsjednik udruge tjelesne zaštite pri Hrvatskoj udruzi poslodavaca, a ne kao zakonski zastupnik poduzetnika AKD Zaštite Agencija je odbila kao neosnovan. Naime, zakonski zastupnik poduzetnika AKD Zaštita koji je bio prisutan na Sastanku upisan je u sudskom registru kao osoba ovlaštena za zastupanje tog poduzetnika. Nadalje, iz pisanih očitovanja poduzetnika AKD Zaštita kao i iz izjave stranke na usmenoj raspravi proizlazi da je poduzetnik AKD Zaštita pozvan na Sastanak na isti način kao i drugi sudionici sastanka te da je na sastanku sudjelovao i raspravljao zajedno s drugim sudionicima sastanka o svim temama koje su bile predmet rasprave.
Agencija je u provedenom postupku utvrđivanja postojanja zabranjenog sporazuma u smislu članka 8. stavka 1. ZZTN-a izvršila uvid u očitovanja stranaka kojim su se isti očitovali na zaključak o pokretanju postupka, zatim očitovanja stranaka na Obavijest o preliminarno utvrđenim činjenicama u postupku kao i u priloge i dokaze koje su stranke dostavljale tijekom postupka te im je omogućeno da daju svoju izjavu neposredno na održanoj usmenoj raspravi, na kojoj su svoje iskaze dala i dva pozvana svjedoka, gospodin N. M. i gospodin D. F., a koji su predloženi od strane poduzetnika AKD Zaštita te od strane poduzetnika Bilić Erić i V Grupa.
Saslušanje predloženih svjedoka, I. K., pomoćnice ministra unutarnjih poslova i H.Š., predsjednika udruge zaštitara i detektiva pri Hrvatskoj gospodarskoj komori, Agencija je odbila iz razloga što se tražilo saslušanje istih na okolnost dostave prijedloga utvrđivanja minimalne cijene rada zaštitara u sklopu zaštitarske komore. Agencija ističe kako postojanje takvih prijedloga nikako ne utječe na utvrđivanje postojanja zabranjenog sporazuma u smislu članka 8. stavka 1. ZZTN-a, odnosno na ishod rješavanja ove upravne stvari kao i da su isti mogli biti Agenciji dostavljeni u pisanom obliku ukoliko su stranke ustrajale u namjeri da taj dokaz bude predočen Agenciji.
Prijedlog za saslušanje svjedoka A.K.B. i D.N., novinara u časopisu »Zaštita«,