27 11.03.2015 Pravilnik o izmjeni i dopuni Pravilnika o graničnim vrijednostima emisija otpadnih voda
MINISTARSTVO POLJOPRIVREDE
579
Na temelju članka 60. stavka 3. Zakona o vodama (»Narodne novine«, br. 153/2009, 63/2011, 130/2011, 56/2013 i 14/2014), ministar poljoprivrede donosi
PRAVILNIK
O IZMJENI I DOPUNI PRAVILNIKA O GRANIČNIM VRIJEDNOSTIMA EMISIJA OTPADNIH VODA
Članak 1.
U Pravilniku o graničnim vrijednostima emisija otpadnih voda (»Narodne novine«, br. 80/2013 i 43/2014) u članku 13. stavku 3. u prvoj rečenici iza riječi: »protok i« dodaje se riječ: »uređaj«.
Druga rečenica mijenja se i glasi:
»Uređaj za mjerenje protoka potrebno je redovito umjeravati«.
Članak 2.
U roku od jedne godine od dana stupanja na snagu ovoga Pravilnika Hrvatske vode će donijeti:
– kriterije za izradu analize utjecaja provedbe zahvata na stanje voda vezano za iznimna neizravna ispuštanja otpadnih voda u podzemne vode iz članka 9. stavka 1. podstavka 2. Pravilnika o graničnim vrijednostima emisija otpadnih voda (»Narodne novine«, br. 80/2013 i 43/2014) i
– kriterije za neizravna ispuštanja u podzemne vode (granične vrijednosti emisija, stupanj pročišćavanja i dr.).
Kriteriji iz stavka 1. ovoga članka će se objaviti na mrežnim stranicama ministarstva nadležnog za vodno gospodarstvo i Hrvatskih voda.
U roku od šest mjeseci od dana stupanja na snagu ovoga Pravilnika Hrvatske vode će donijeti metodologiju primjene kombiniranog pristupa iz članka 10. stavka 3. Pravilnika o graničnim vrijednostima emisija otpadnih voda (»Narodne novine«, br. 80/2013 i 43/2014) i ista će se objaviti na mrežnim stranicama ministarstva nadležnog za vodno gospodarstvo i Hrvatskih voda.
Članak 3.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/09
Urbroj: 525-12/0986-15-4
Zagreb, 27. veljače 2015.
Ministar Tihomir Jakovina, v. r.
