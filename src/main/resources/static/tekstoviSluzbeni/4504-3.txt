 vrste mlijeka. Uzorke uzima ovlašteni veterinar i dostavlja na laboratorijsku pretragu s popunjenim obrascem iz Priloga 2. ovoga Pravilnika. U slučaju da dobiveni pojedinačni rezultat analize mlijeka pokaže broj mikroorganizama veći od 300 000 u ml mlijeka, proizvođač je dužan obratiti se nadležnoj ovlaštenoj veterinarskoj organizaciji koja će postupiti kako je navedeno u stavku 7. ovoga članka. O svim poduzetim korektivnim mjerama proizvođač mlijeka mora čuvati dokaze.
(9) Ukoliko proizvođač ne poduzme korektivne mjere u slučaju iz stavka 8. ovoga članka, ovlašteni veterinar o tome je dužan obavijestiti veterinarskog inspektora.
(10) Ukoliko tijekom službene kontrole veterinarski inspektor utvrdi da proizvođač iz stavka 8. ovoga članka ne ispunjava propisane uvjete, odnosno da dva uzastopna nalaza analiza mlijeka pokazuju broj mikroorganizama veći od 300 000 u ml mlijeka, zabranit će stavljanje na tržište mlijeka i mliječnih proizvoda. Zabrana ostaje na snazi dok proizvođač ne dokaže ispunjavanje propisanog kriterija odgovarajućim laboratorijskim nalazom službenog uzorka mlijeka.
Mlijeko drugih vrsta životinja
Članak 6.
(1) SLKM je obvezan dostavljati nadležnim ovlaštenim veterinarskim organizacijama i nadležnom tijelu, odnosno – upravi nadležnoj za veterinarstvo i sigurnost hrane izvješća o geometrijskom prosjeku za ukupni broj mikroorganizama u mlijeku, za svakog proizvođača sirovoga mlijeka drugih vrsta životinja u kojemu je utvrđen ukupni broj mikroorganizama veći od 500 000 u 1 ml.
(2) SLKM je obvezan dostavljati jednom mjesečno izvješća o analizama stajskog uzorka mlijeka na ukupni broj mikroorganizama svakom proizvođaču te otkupljivačima sirovog mlijeka.
(3) U slučaju utvrđivanja geometrijskog prosjeka za ukupni broj mikroorganizama u mlijeku drugih vrsta životinja na odgovarajući se način primjenjuju odredbe članka 5. stavaka 2. – 7. ovoga Pravilnika ako je utvrđeni geometrijski prosjek veći od:
– 500 000 u 1 ml, ukoliko se proizvodi izrađuju od sirovoga mlijeka i
– 1 500 000 u 1 ml, ukoliko se proizvodi izrađuju od toplinski obrađenoga mlijeka.
(4) Kod proizvođača mlijeka i mliječnih proizvoda od drugih vrsta životinja koji nisu u sustavu kontrole sirovog mlijeka od strane SLKM-a, u slučaju utvrđivanja broja mikroorganizama u ml mlijeka većeg od 1 500 000 (pojedinačni nalaz) na odgovarajući se način primjenjuje odredba članka 5. stavka 8. ovoga Pravilnika.
Uvjeti za preradu mlijeka koje ne udovoljava propisanim kriterijima za sirovo mlijeko
Članak 7.
(1) Subjekti u poslovanju s hranom koji obavljaju djelatnost prerade mlijeka isključivo u sireve s razdobljem zrenja od najmanje 60 dana, sukladno članku 10. stavku 3. Uredbe (EZ) br. 853/2004 Europskog parlamenta i Vijeća od 29. travnja 2004. o utvrđivanju određenih higijenskih pravila za hranu životinjskog podrijetla (SL L 139, 30. 4. 2004.) (u daljnjem tekstu: Uredba (EZ) br. 853/2004), mogu u proizvodnji koristiti mlijeko koje ne udovoljava propisanim kriterijima za sirovo mlijeko u Prilogu III, Odjeljku IX. Uredbe (EZ) br. 853/2004, s obzirom na broj somatskih stanica i ukupni broj mikroorganizama.
(2) Subjekti u poslovanju s hranom iz stavka 1. ovoga članka, u svojim planovima samokontrole moraju odrediti maksimalno dopušten broj somatskih stanica i broj mikroorganizama.
Monitoring
Članak 8.
Monitoring kontrola mlijeka obavlja se u skladu s godišnjim planom provođenja službenih kontrola.
Inhibitorne tvari
Članak 9.
(1) Kod svakog proizvođača mlijeka u sustavu otkupa od strane odobrenog objekta za preradu mlijeka SLKM provodi barem jednom mjesečno pretragu stajskog uzorka mlijeka na prisutnost inhibitornih tvari. Izvješća o proizvođačima kod kojih je utvrđena prisutnost inhibitornih tvari u stajskom uzorku mlijeka SLKM odmah nakon dobivenih rezultata dostavlja nadležnim ovlaštenim veterinarskim organizacijama i nadležnom tijelu, odnosno – upravi nadležnoj za veterinarstvo i sigurnost hrane.
(2) Veterinarski inspektori dužni su svakodnevno pratiti izvješća SLKM-a o 