 pogrebničkoj djelatnosti
– presliku rodnog lista.
(3) Prijavnica za ispit o stručnoj osposobljenosti sadrži: znak i naziv Hrvatska obrtnička komora, ime, očevo ime i prezime ispitanika, OIB, datum, mjesto, općina i županija rođenja, državljanstvo, adresa stanovanja, telefon, naziv zanimanja za koje se ispit osposobljenosti polaže, redni broj pristupa ispitu, mjesto i nadnevak, vlastoručni potpis te popis i naziv dokumenata koji se prilažu.
Članak 12.
(1) Prijave za svaki ispitni rok zaključuju se 15 dana prije početka ispita u određenom ispitnom roku.
(2) Nakon zaključenja roka iz stavka 1. ovog članka, Predsjednik komisije utvrđuje listu kandidata koji udovoljavaju uvjetima za polaganje ispita.
(3) Lista prijavljenih ispitanika za polaganje ispita o stručnoj osposobljenosti za obavljanje pogrebničke djelatnosti sadrži: znak i naziv Hrvatska obrtnička komora, rok u kojem se ispit polaže u tekućoj godini, sastav ispitne komisije, datum sjednice na kojoj je utvrđena lista ispitanika, redni broj, ime, očevo ime i prezime ispitanika, mjesto, nadnevak i potpis predsjednika komisije.
Članak 13.
(1) Kandidata koji udovoljava uvjetima za polaganje ispita, Hrvatska obrtnička komora pisanim putem obavještava o pojedinostima vezanim za provedbu ispita najkasnije 7 dana prije početka ispita.
(2) Obavijest ispitaniku o polaganju ispita stručne osposobljenosti za obavljanje pogrebničke djelatnosti sadrži: znak i naziv Hrvatska obrtnička komora, ime i prezime ispitanika, adresu, nadnevak sjednice ispitne komisije, mjesto održavanja sjednice, nadnevak i mjesto održavanja ispita, vrijeme pristupa ispitu, popis potrebnih pomagala za pismeni dio ispita i vlastoručni potpis predsjednika ispitne komisije.
V. POLAGANJE ISPITA O STRUČNOJ OSPOSOBLJENOSTI ZA ZANIMANJE POGREBNIK
Članak 14.
(1) Ispit se polaže prema programu koji utvrđuje pravilnikom ministar nadležan za poduzetništvo i obrt na prijedlog Hrvatske obrtničke komore.
(2) Ispit se sastoji od općeg dijela, koji obuhvaća kompetencije nužne za bavljenje obrtom i poduzetništvom, te posebnog dijela koji se odnosi na pogrebničku djelatnost.
(3) Opći dio ispita sastoji se od ispitnih područja iz pravnih propisa i gospodarstva. Posebni dio ispita sastoji se od ispitnih područja iz stručno-teorijskih znanja i praktičnih znanja u struci.
Članak 15.
(1) Ispit se sastoji od dva dijela, pisanog i usmenog dijela.
(2) Na pisanom dijelu polažu se područja stručno-teorijskih znanja, pravni propisi i gospodarstvo.
(3) Usmeno se polaže područje praktičnih znanja u struci.
(4) Ispitna pitanja i zadaće za dijelove ispita određuje predsjednik komisije u skladu s programom ispita.
Članak 16.
(1) Pisani dio ispita nadzire najmanje jedan član komisije.
(2) Članovi komisije pregledavaju i ocjenjuju pisane zadaće.
(3) Znanje kandidata na usmenom dijelu ispita provjeravaju svi članovi komisije.
Članak 17.
(1) Pisani dio ispita iz članka 15. stavka 2. ovog Pravilnika ne može trajati duže od 2 sata, dok usmeni dio ispita iz članka 15. stavka 3. ovog Pravilnika ne može trajati duže od 30 minuta.
(2) Kandidat koji se služi nedopuštenim sredstvima ili ometa druge kandidate tijekom ispita udaljuje se i zaključuje mu se ocjena »nije položio«.
(3) Ako je kandidat spriječen pristupiti ispitu, o tome mora obavijestiti Hrvatsku obrtničku komoru najkasnije 48 sati prije početka ispita uz predočenje dokaza o spriječenosti.
(4) Kandidatu koji neopravdano ne pristupi ispitu ili u tijeku ispita odustane od polaganja, zaključuje se ocjena »nije položio«.
Članak 18.
(1) Ocjena pisanog dijela ispita utvrđuje se prema sljedećim kriterijima:
– pisani dio ispita položio je kandidat koji na ispitu postigne najmanje 60% mogućih bodova
– kandidat koji na pisanom dijelu ispita postigne od 30% do 60% mogućih bodova pristupa dodatnoj usmenoj provjeri znanja iz područja obuhvaćenih pisanim dijelom ispita te ukoliko položi dodatnu provjeru znanja pristupa usmenom dijelu ispita
– kandidat koji na pisanom ispitu postigne manje od 30% mogućih bodova