55 15.06.2016 Pravilnik o izboru i utvrđivanju programa javnih potreba u kulturi
MINISTARSTVO KULTURE
1434
Na temelju članka 10a. Zakona o financiranju javnih potreba u kulturi (»Narodne novine«, br. 47/90, 27/93 i 38/09) ministar kulture donosi
PRAVILNIK
O IZBORU I UTVRĐIVANJU PROGRAMA JAVNIH POTREBA U KULTURI
I. UVODNA ODREDBA
Članak 1.
Ovim Pravilnikom određuju se rokovi, kriteriji i postupak izbora kulturnih programa, te utvrđivanje programa javnih potreba u kulturi za koje se sredstva osiguravaju u državnom proračunu.
II. POSTUPAK IZBORA PROGRAMA OD INTERESA ZA REPUBLIKU HRVATSKU
Članak 2.
Utvrđivanje kulturnih programa od interesa za Republiku Hrvatsku i njihovo uvrštavanje u program javnih potreba u kulturi provodi se putem Poziva za predlaganje programa javnih potreba u kulturi Republike Hrvatske što ga raspisuje Ministarstvo kulture (u daljnjem tekstu: Poziv).
Članak 3.
Poziv se objavljuje u javnim glasilima i na mrežnoj stranici Ministarstva kulture i otvoren je najmanje mjesec dana od dana objave.
Poziv se objavljuje najkasnije do kraja mjeseca srpnja za sljedeću proračunsku godinu.
Članak 4.
Pravo podnošenja programa na temelju Poziva imaju samostalni umjetnici, umjetničke organizacije, ustanove u kulturi, udruge, pravne i fizičke osobe koje obavljaju djelatnost u kulturi, kao i pravne i fizičke osobe za potrebe zaštite i očuvanja kulturnih dobara i arheološke baštine.
Potpore za programe koji se odnose na knjigu i nakladništvo mogu se dodijeliti i fizičkim i pravnim osobama koje obavljajući gospodarsku djelatnost sudjeluju u prometu roba i usluga. Navedeni programi prethodno se prijavljuju Ministarstvu financija.
Članak 5.
Prijavnice je obvezno ispuniti na mrežnim stranicama Ministarstva kulture.
Prijavnice ispunjene na mrežnim stranicama Ministarstva kulture obvezno je ispisati i sa svim prilozima navedenima u prijavnici, odnosno Pozivu, poslati u Ministarstvo kulture do datuma određenoga u Pozivu.
Javne ustanove i druge pravne osobe kojima je osnivač ili suosnivač Republika Hrvatska koje prijavljuju programe javnih potreba u kulturi dužne su u prilozima prijavnici dostaviti strateški plan ustanove.
Za prijavu programa za zaštitu i očuvanje nepokretnih kulturnih dobara svi zainteresirani, bez obzira na status, dužni su u prilozima prijavnici dostaviti dokaz o vlasništvu na nepokretnom kulturnom dobru (izvadak iz zemljišne knjige).
Umjetničke organizacije i udruge koje prijavljuju programe javnih potreba u kulturi dužne su u prilozima prijavnici dostaviti izlistaj iz Registra neprofitnih organizacija.
Prijavnice koje nisu ispunjene na mrežnim stranicama Ministarstva kulture te nepotpune i nepravovremene prijave neće se razmatrati.
Članak 6.
Stručno vrednovanje podnesenih prijedloga provode kulturna vijeća za:
1. glazbu i glazbeno-scenske umjetnosti
2. dramsku i plesnu umjetnost te izvedbene umjetnosti
3. knjižnu, nakladničku i knjižarsku djelatnost
4. vizualne umjetnosti
5. kulturno-umjetnički amaterizam
6. inovativne umjetničke i kulturne prakse
7. međunarodnu kulturnu suradnju.
Slijedeći razvoj suvremene umjetnosti, kulture, kreativnih industrija, osnivaju se prema potrebi stručna povjerenstva i za druga područja odlukom ministra kulture.
Stručno vrednovanje podnesenih prijedloga za djelatnosti za koje je prema posebnom zakonu osnovano stručno vijeće (Hrvatsko muzejsko vijeće, Hrvatsko vijeće za kulturna dobra, Hrvatsko knjižnično vijeće i Hrvatsko arhivsko vijeće) provodi nadležno stručno vijeće.
Članak 7.
Pri stručnom vrednovanju podnesenih prijedloga vijeća i povjerenstva iz članka 6. ovoga Pravilnika primjenjivat će sljedeće temeljne kriterije:
1. kvaliteta i sadržajna inovativnost ponuđenog programa
2. važnost programa za očuvanje kulturne baštine i kulturnog identiteta
3. primjena novih tehnologija, partnerstvo, koprodukcije i umrežavanje
4. ekonomičnost i dugoročnost programa
5. promicanje hrvatske kulture u svijetu i uključenost u europske i međunarodne kulturne mreže i projekte
6. opći interes za