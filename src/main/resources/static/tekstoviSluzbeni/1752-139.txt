 odvjetništvu u Zagrebu podnio 21. veljače 2011. kaznenu prijavu protiv nepoznatog počinitelja, zbog kaznenog djela odavanja službene tajne iz članka 351. stavaka 1. i 2. KZ-a/11 (listovi 225 – 227 spisa Ustavnog suda). U obrazloženju kaznene prijave navedeno je:
»Protiv podnositelja kaznene prijave u toku je istražni postupak pred Uredom za suzbijanje korupcije i organiziranog kriminaliteta.
Člankom 231 st. 1 i 2 ZKP-a (NN 152/08 i 76/09) propisano je da je postupanje tijekom istrage tajno te da tijelo koje poduzima radnju upozorava osobe koje sudjeluju u dokaznoj radnji da je odavanje tajne kazneno djelo.
Notorna je činjenica da je sadržaj dokaznih radnji koje se provode pred Uredom za suzbijanje korupcije i organiziranog kriminaliteta protiv prijavitelja suprotno izričitim zakonskim normama postao dostupan cjelokupnoj javnosti.
Prijavitelj, a s obzirom na činjenicu da su tijekom provođenja dokaznih radnji ispitivanjima suokrivljenika ili svjedoka, prisutne isključivo službene osobe koje su u cijelosti svjesne dužnosti i obveze čuvanja službene tajne, smatra da postoji osnovana sumnja da je nepoznata službena osoba počinila prijavljeno kazneno djelo.
Taj svoj zaključak prijavitelj bazira na nespornoj činjenici da su u medijima objavljeni sadržaji dokaznih radnji. Osnovanost takvog zaključka prijavitelja bazira se na činjenici da su prethodno iznesene informacije u tiskovinama kasnije u cijelosti potvrđene novim informacijama također objavljenim u tiskovinama, pa i izjavama pojedinih službenih osoba kojima je poznat tijek istražnog postupka.
Kvaliteta informacija kojima su raspolagali mediji takvog je karaktera da je notorno da potiče od osoba koje su prisustvovale izvođenju dokaznih radnji.
Člankom 30 st. 1. ZUSKOK-a propisano je da bez odobrenja ravnatelja se ne smiju objaviti podaci o kaznenom progonu u predmetima iz članka 21. istog Zakona te da neovlašteno objavljivanje ovih podataka predstavlja kazneno djelo odavanja službene tajne iz čl. 351. KZ– a.
Želeći argumentirati u cijelosti postojanje osnovane sumnje kako je ista navedena u ovoj kaznenoj prijavi, prijavitelj će u ovoj kaznenoj prijavi navesti samo dio informacija za koje smatra da su u tiskovinama objavljene na način da je počinjeno prijavljeno kazneno djelo.
Tako je u Jutarnjem listu dana 9. prosinca 2010. godine objavljena informacija u kojoj se vrlo detaljno opisuje uhićenje gospodina Roberta Ježića. I sam naslov informacije ‘Jutarnji promatrao kako policija hapsi Sanaderova prijatelja Ježića’ vrlo jasno govori o tome da je novinarima bio dostupan podatak o tome gdje će i kada biti obavljeno uhićenje imenovane osobe.
Nadalje, u istim novinama dana 7. listopada 2010. godine objavljena je informacija u kojoj se između ostalih, a pozivajući se na navodnog ‘sugovornika’, navodi ... da će Mladen Barišić surađivati jer, uistinu nema nikakvog izbora.
Dana 30. listopada 2010. godine u istim novinama objavljena je informacija o provođenju dokazne radnje ispitivanja okrivljenika time što se u članku govori o sadržaju iskaza.
Dana 5. studenoga 2010. godine objavljena je informacija o sadržaju iskaza suokrivljenika time što se u istoj navodi da je imenovani suokrivljenik pristao očito na svojevrsni dogovor s tužiteljstvom te je u zamjenu, prema svemu sudeći, za blažu kaznu, a vjerojatno i za obranu sa slobode, pristao govoriti o daljnjem toku novca...
Notorna je činjenica da je suokrivljenik iz predmeta prijavitelja, doista nakon davanja iskaza pušten na slobodu.
U istoj tiskovini dana 10. studenoga 2010. godine objavljen je također sadržaj iskaza suokrivljenice u istom istražnom predmetu, kao što je dana 11. studenoga 2010. godine objavljen i daljnji tijek istražnog postupka protiv prijavitelja te je označeno da će se u daljnjem tijeku istražnog postupka vršiti dokazna radnja ispitivanja svjedoka – osoba koje su vršile osiguranje te da će USKOK od MUP-a zatražiti dostavu dnevnih izvještaja u Uprave za posebne postave sigurnosti. U tom članku nadalje navodi se i da je