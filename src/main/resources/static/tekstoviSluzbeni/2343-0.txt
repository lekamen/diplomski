123 11.11.2015 Pravilnik o minimalnim uvjetima za početak rada i pružanje usluga ustanova za pružanje podrške i usluga braniteljsko-stradalničkoj populaciji i drugim osobama
MINISTARSTVO BRANITELJA
2344
Na temelju članka 50. stavka 5. Zakona o pravima hrvatskih branitelja iz Domovinskog rata i članova njihovih obitelji (»Narodne novine«, br. 174/04., 92/05., 2/07., 107/07., 65/09., 137/09., 146/10., 55/11., 140/12., 19/13. – pročišćeni tekst, 33/13., 148/13. i 92/14), ministar branitelja donosi
PRAVILNIK
O MINIMALNIM UVJETIMA ZA POČETAK RADA I PRUŽANJE USLUGA USTANOVA ZA PRUŽANJE PODRŠKE I USLUGA BRANITELJSKO-STRADALNIČKOJ POPULACIJI I DRUGIM OSOBAMA
DIO PRVI OPĆE ODREDBE
Članak 1.
(1) Ovim Pravilnikom propisuju se minimalni uvjeti koji moraju biti ispunjeni za početak rada i pružanje usluga ustanova za pružanje podrške i usluga braniteljsko-stradalničkoj populaciji i drugim osobama (u daljnjem tekstu: Ustanova).
(2) Izrazi koji se koriste u ovom Pravilniku, a koji imaju rodno značenje, koriste se neutralno i odnose se jednako na muški i ženski spol.
Članak 2.
Ustanova može imati jednu ili više podružnica u kojima se obavljaju usluge, ili dio usluga, iz članka 3. ovog Pravilnika, a sjedište Ustanove je sjedište poslovodnog organa.
DIO DRUGI USLUGE USTANOVE
POGLAVLJE I.
Vrste usluga
Članak 3.
(1) Ustanova pruža podršku i usluge braniteljsko-stradalničkoj populaciji i drugim osobama koje obuhvaćaju:
• psihološku djelatnost i psihosocijalnu podršku
• savjetovanje i pomaganje
• kineziološke programe
• popratne usluge
• ostale oblike podrške i usluga braniteljsko-stradalničkoj populaciji i drugim osobama prema Stručnom programu.
(2) Stručni program iz stavka 1. točke 5. ovog članka donosi ravnatelj Ustanove na prijedlog stručnog voditelja Ustanove.
(3) Ravnatelj je dužan najmanje jednom godišnje podnijeti izvješće Upravnom vijeću o provođenju Stručnog programa.
Članak 4.
Psihološka djelatnost i psihosocijalna podrška mogu obuhvaćati sljedeće aktivnosti:
• individualno savjetovanje i psihoedukaciju – rad s pojedincem
• bračno savjetovanje ili savjetovanje para – rad s parom
• obiteljsko savjetovanje – rad sa svim članovima obitelji
• grupno savjetovanje – rad s grupom pojedinaca
• psihodijagnostičku obradu korisnika
• seminare duhovne obnove
• radnu terapiju (samozbrinjavanje, produktivnost, slobodno vrijeme)
• druge aktivnosti psihološke djelatnosti i psihosocijalne podrške u svrhu pružanja podrške i usluga braniteljsko-stradalničkoj populaciji i drugim osobama.
Članak 5.
Savjetovanje i pomaganje mogu obuhvaćati sljedeće aktivnosti:
• pravnu pomoć, savjetovanje i informiranje korisnika o pravima koja mogu ostvariti na temelju propisa kojima se uređuju pravima hrvatskih branitelja iz Domovinskog rata i članova njihovih obitelji te prava vojnih i civilnih stradalnika rata te članova njihovih obitelji
• informiranje korisnika o programima i projektima koje provodi Ministarstvo branitelja
• informiranje korisnika o pojmu, osnivanju, načinu djelovanja i poslovanju zadruge kao pravne osobe
• kreativne radionice za osmišljavanje projekata kroz rad zadruga usmjerenih socijalnom uključivanju korisnika
• organiziranje prezentacija proizvoda braniteljskih zadruga
• pokretanje akcija u kojima korisnici kao volonteri pomažu u organiziranju i provedbi akcija za pružanje pomoći lokalnom stanovništvu
• druge aktivnosti savjetovanja i pomaganja u svrhu pružanja podrške i usluga braniteljsko-stradalničkoj populaciji i drugim osobama.
Članak 6.
Kineziološki programi mogu obuhvaćati sljedeće aktivnosti:
• sportsko-rekreacijske aktivnosti, koje se mogu sastojati od sadržaja koji se provode u teretani, sadržaja pojedinačnih i grupnih sportova, izleta, planinarenja, orijentacijskog hodanja i slično.
• kineziterapijske aktivnosti namijenjene poboljšanju funkcioniranja dijela ili cjelokupnog organizma primjenom pokreta u prevenciji i liječenju deformacija ili povreda
• sport osoba s invaliditetom kao što su košarka u invalidskim kolicima, tenis u