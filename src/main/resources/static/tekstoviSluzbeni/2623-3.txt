 članarine nastupa s prvim danom u mjesecu koji slijedi dan upisa u Imenik Komore,
9. u slučaju prestanka članstva u Komori, podmiriti sve dospjele obveze,
10. poštivanje Zakona i drugih propisa koji uređuju poslovanje i djelatnost članova Komore.
(2) Član Komore koji nije platio članarinu, na način i u rokovima kako je to propisano općim aktom Komore, ne može ostvariti pravo na članstvo u tijelima Komore, odborima, radnim skupinama, povjerenstvima, stručnim savjetima, ekspertnim radnim skupinama, funkciju voditelja i zamjenika voditelja za pojedina strukovna područja i sl.
(3) Protiv člana Komore koji nije platio članarinu u visini iznad polugodišnje članarine, provodi se ovršni i/ili stegovni postupak, te se do podmirenja duga privremeno suspendiraju njegova prava s osnova članstva u Komori.
(4) Vjerodostojnom ispravom za pokretanje ovršnog postupka smatra se izvadak iz ovjerovljenih poslovnih knjiga Komore, u skladu s odredbama posebnog zakona koji uređuje ovršni postupak.
V. USTROJSTVO KOMORE
Članak 11.
Tijela Komore su:
1. Skupština,
2. Upravni odbor,
3. Nadzorni odbor,
4. predsjednik,
5. područni odbori,
6. stegovna tijela.
Skupština Komore
Članak 12.
(1) Skupština Komore je najviše tijelo upravljanja Komorom, a čine ju izabrani predstavnici članova Komore.
(2) Broj predstavnika – članova Skupštine određuje se tako da svaki Područni odbor izabire po jednog predstavnika na svakih započetih pedeset svojih članova. Područni odbor u Skupštini predstavljaju najmanje dva predstavnika – člana Skupštine.
(3) U Skupštini mora biti osigurana teritorijalna zastupljenost i brojčana razmjernost članova Komore.
(4) Odluku o raspisivanju i provođenju izbora za Skupštinu Komore, uz postupak i način provođenja izbora i datum održavanja izbora, donosi Skupština Komore, sukladno Pravilniku o izborima.
(5) Rad Skupštine uređuje se Poslovnikom.
Članak 13.
(1) Skupština se može održati i donositi odluke ako je na sjednici nazočna natpolovična većina svih članova Skupštine. Odluke Skupštine donose se većinom glasova nazočnih članova.
(2) Član Skupštine Komore koji se ne složi s prihvaćenom odlukom, može izdvojiti svoje mišljenje pismeno ili usmeno u zapisnik.
(3) Odluke Skupštine Komore i njenih tijela obvezne su za sve članove Komore.
(4) Skupština Komore donosi:
– Statut Komore,
– Program rada Komore i prihvaća Izvješće o izvršenju tog Programa,
– Kodeks strukovne etike Komore,
– godišnji Proračun prihoda i rashoda Komore i prihvaća Izvješće o izvršenju tog Proračuna,
– Pravilnik o stegovnom postupanju,
– Pravilnik o mirenju i Listu izmiritelja,
– Pravilnik o uvjetima i postupku za privremeno ili povremeno pružanje usluga te priznavanje inozemnih stručnih kvalifikacija,
– Pravilnik o stručnom nadzoru nad radom članova Komore,
– Pravilnik o izborima,
– Pravilnik o znaku Komore,
– Pravilnik o stalnom stručnom usavršavanju,
– Poslovnik o radu Skupštine Komore i drugih tijela Komore,
– strateške odluke važne za rad Komore,
– druge akte određene Zakonom ili Statutom Komore.
(5) Skupština Komore odlučuje o:
– visini upisnina, članarina i naknada za usluge Komore,
– stjecanju, opterećenju ili otuđenju nekretnine, bez obzira na vrijednost, te o sklapanju pravnih poslova, čija pojedinačna vrijednost prelazi 250.000,00 (dvije stotine pedeset tisuća) kuna, a na prijedlog Upravnog odbora i o pravnim poslovima čija je pojedinačna vrijednost manja od 250.000,00 (dvije stotine pedeset tisuća) kuna,
– raspisivanju izbora, imenovanjima i razrješenjima u skladu sa Zakonom, Statutom Komore, te drugim općim aktima Komore,
– međusobnim odnosima i suradnji s drugim komorama i udrugama radi provedbe programa od zajedničkog interesa i
– drugim pitanjima određenim Zakonom ili statutom Komore.
(6) Skupština Komore raspravlja o svim pitanjima od zajedničkog interesa, vezano uz rad, uvjete rada i stručnu problematiku na područjima obavljanja arhitektonskih usluga, usluga u djelatnostima prostornog uređenja, urbanizma i graditeljstva te ostalim pitanjima u okviru zadaća