izvida i/ili razminiranja, kao staž osiguranja u trajanju od 16 mjeseci za svakih 12 mjeseci stvarno provedenih na tom radnom mjestu.
Članak 108.
(1) Osobe iz članka 107. ovoga Zakona imaju pravo na staž osiguranja u povećanom trajanju ako su ugovorom o radu zaposleni s punim radnim vremenom, ako su evidentirani u evidenciju o radnicima sukladno posebnim propisima ili imaju rješenje Ministarstva o rasporedu na radno mjesto inspekcijskog nadzora nad provedbom ovoga Zakona i sukladno tome su prijavljeni na mirovinsko osiguranje.
(2) HCR i ovlaštene pravne osobe i/ili obrtnici, za obavljanje poslova iz članka 100. stavka 1. ovog Zakona ne mogu zapošljavati osobe na temelju ugovora o djelu.
(3) HCR i ovlaštene pravne osobe i/ili obrtnici dužni su za sve svoje zaposlenike iz članka 107. stavka 1. podstavka 1. ovoga Zakona posjedovati ugovore o radu u punom radnom vremenu, police osiguranja te odgovarajuće prijave na tijela mirovinskog i zdravstvenog osiguranja.
(4) Za staž osiguranja, koji se prema ovom Zakonu računa s povećanim trajanjem, dodatni doprinos plaća poslodavac.
(5) Neposredno obavljanje poslova iz stavka 1. podstavka 1. članka 107. ovog Zakona te pravo na staž osiguranja s povećanim trajanjem utvrđuje se usporedbom podataka iz osobne nadzorne knjižice s djelovodnicima voditelja skupina, dokumentacijom radilišta tehničkog izvida i/ili razminiranja, propisima o sadržaju i načinu vođenja evidencije o radnicima sukladno posebnim propisima te propisima o mirovinskom osiguranju.
(6) U svim pitanjima vezanima za računanje staža osiguranja s povećanim trajanjem, koja nisu uređena ovim Zakonom, primjenjuje se propis kojim se uređuje staž osiguranja s povećanim trajanjem.
(7) Provjeru podataka iz članka 107. stavka 1. podstavka 1. i stavaka 1., 2., 3. i 5. ovoga članka utvrđuju inspektori Ministarstva u inspekcijskom nadzoru ovlaštenih pravnih osoba i/ili obrtnika te upravnom nadzoru HCR-a.
Članak 109.
(1) Osobama iz članka 107. ovoga Zakona u slučaju ozljede na radu ili profesionalne bolesti, koja je nastala kao posljedica obavljanja njihovih poslova, priznaju se:
1. prava na zdravstvenu zaštitu
2. prava iz mirovinskog osiguranja
– pravo na invalidsku mirovinu zbog potpunog gubitka radne sposobnosti
– pravo na invalidsku mirovinu zbog djelomičnog gubitka radne sposobnosti
– pravo na profesionalnu rehabilitaciju na osnovi smanjenja radne sposobnosti uz preostalu radnu sposobnost
– pravo na obiteljsku mirovinu.
(2) Prava koja se ostvaruju po osnovi oštećenja organizma su:
1. pravo na osobnu invalidninu
2. pravo na ortopedski doplatak
3. pravo na posebni doplatak
4. pravo na doplatak za njegu i pomoć druge osobe
5. pravo na medicinsku odnosno fizikalnu rehabilitaciju.
(3) Prava iz stavka 2. ovoga članka ostvaruju se sukladno propisima kojima se uređuju prava hrvatskih branitelja iz Domovinskog rata i članova njihovih obitelji.
Članak 110.
(1) Oštećenjem organizma, u smislu ovoga Zakona, smatra se oštećenje nastalo kao posljedica rane ili ozljede ili pogoršanja bolesti nastalog pri obavljanju poslova dopunskog općeg izvida, tehničkog izvida, razminiranja, kontrole kvalitete, završne kontrole kvalitete ili inspekcijskog nadzora radilišta tehničkog izvida i/ili razminiranja.
(2) Radi ostvarivanja prava iz ovoga Zakona osobe iz članka 107. ovoga Zakona razvrstavaju se, prema utvrđenom postotku oštećenja organizma, u deset skupina:
– I. skupina – osoba s invaliditetom koja ima 100 % oštećenje organizma kojoj je za redovit život potrebna njega i pomoć druge osobe
– II. skupina – osoba s invaliditetom koja ima 100 % oštećenje organizma
– III. skupina – osoba s invaliditetom koja ima 90 % oštećenje organizma
– IV. skupina – osoba s invaliditetom koja ima 80 % oštećenje organizma
– V. skupina – osoba s invaliditetom koja ima 70 % oštećenje organizma
– VI. skupina – osoba s invaliditetom koja ima 60 % oštećenje organizma
– VII. skupina – osoba s invaliditetom koja ima 50 % oštećenje organizma
– VIII. skupina – osoba s invaliditetom koja ima