 smatra poreznim jamcem za iznos duga koji je dokazan u upravnom postupku (403.000,00 kuna).
Iz spisa Upravnog suda u Splitu razvidno je da je porezni postupak utvrđivanja poreznog duga podnositeljice kao poreznog jamca proveden sukladno mjerodavnim odredbama OPZ-a:147/08-78/12 i Zakona o općem upravnom postupku (»Narodne novine« broj 47/09.), a postupak pred Upravnim sudom u Splitu sukladno odredbama Zakona o upravnim sporovima (»Narodne novine« broj 20/10. i 143/12.).
14. Ustavno pravo na pravično suđenje propisano člankom 29. stavkom 1. Ustava također jamči i zaštitu od arbitrarnosti u odlučivanju sudova i drugih državnih tijela. Obrazloženja sudskih odluka odnosno odluka drugih nadležnih tijela koja ne sadrže ozbiljne, relevantne i dostatne razloge za ocjenu kakva je odlukom dana, upućuju na zaključak o arbitrarnosti u postupovnom i/ili materijalnopravnom smislu.
15. Primjenjujući navedeno pravilo na konkretan slučaj, u ovom ustavnosudskom postupku zadaća je Ustavnog suda bila utvrditi može li se način na koji je u konkretnom slučaju proveden upravni spor odnosno način na koji je Upravni sud u Splitu obrazložio osporenu presudu smatrati arbitrarnim i je li takvim postupanjem povrijeđeno podnositeljici pravo na pravično suđenje (odlučivanje) zajamčeno člankom 29. stavkom 1. Ustava.
Ocjena je Ustavnog suda da je Upravni sud u Splitu iznio ozbiljne, relevantne i dostatne razloge za svoju odluku, odnosno da je svoja pravna stajališta obrazložio na način koji ne dovodi u sumnju arbitrarnost postupanja i odlučivanja. Stoga, Ustavni sud nije prihvatio tvrdnju podnositeljice o povredama materijalnog prava na njezinu štetu.
16. Ocjena je Ustavnog suda da je postupak, koji je prethodio ustavnosudskom postupku, vođen na način koji je podnositeljici omogućio pravično suđenje i nije rezultirao povredom ustavnog prava propisanog člankom 29. stavkom 1. Ustava.
17. U odnosu na prigovore glede retroaktivne primjene članaka 26.a i 26.b OPZ-a:147/08-78/12 na slučaj podnositeljice, konkretan slučaj ustavnopravno je usporediv sa slučajem o kojem je Ustavni sud odlučio u odluci broj: U-III-7360/2014 od 30. ožujka 2016. (objavljena na www.usud.hr).
Za potrebe izrade odluke broj: U-III-7360/2014 Ustavni sud pribavio je Konačni prijedlog Zakona o izmjenama i dopunama Općeg poreznog zakona (klasa: 410-01/12-01/06, ur. broj: 5030116-12-3, koji je dostavljen Predsjedniku Hrvatskog sabora 20. lipnja 2012.; P.Z. 77) te je zaključio da iz navedenog proizlazi da je cilj propisivanja posebnog postupka utvrđivanja zlouporabe prava (do kojega je došlo člankom 18. ZIDOPZ-a:78/12) bilo jačanje odgovornosti odgovornih osoba društava s ograničenom odgovornošću u porezno-dužničkom odnosu, a kod naplate (već postojećih) poreznih dugova trgovačkih društava.
Nadalje, budući da je odgovornost članova trgovačkih društava i odgovornih osoba već bila propisana člankom 10. Zakona o trgovačkim društvima (»Narodne novine« broj 111/93., 34/99., 121/99., 52/00., 118/03., 107/07., 146/08., 137/09., 111/12., 125/11., 68/13. i 110/15.), Ustavni sud je ocijenio da člancima 26.a i 26.b OPZ-a:147/08-78/12 nije propisana nova obveza poreznih obveznika i poreznih jamaca jer je ona postojala i ranije u navedenim odredbama Zakona o trgovačkim društvima. Naime, riječ je o tome da su već postojeće obveze odgovornih osoba u društvima s ograničenom odgovornošću samo preciznije određene i prilagođene porezno-dužničkom odnosu.
Osim toga, umjesto da se zlouporaba utvrđuje u sudskom postupku (kao kod zlouporaba u trgovačkim društvima), ta se zlouporaba utvrđuje u upravnom postupku, nakon kojega je sudska zaštita osigurana u upravnom sporu, u smislu članka 19. stavka 2. Ustava.
Primjenjujući navedena načelna stajališta koja je Ustavni sud zauzeo u odluci broj: U-III-7360/2014 na konkretan slučaj, Ustavni sud utvrđuje da prigovori podnositeljice u vezi primjene članka 90. stavka 4. Ustava nisu osnovani.
21. Zaključno, Ustavni sud podsjeća da članak 3. Ustava ne sadrži ustavno pravo u smislu