81 09.09.2016 Rješenje Zavoda za unapređivanje zaštite na radu klasa: UP/I-115-01/16-01/23, urbroj: 425-02/2-16-2 od 2. rujna 2016
ZAVOD ZA UNAPREĐIVANJE ZAŠTITE NA RADU
1828
Na zahtjev Cebin Damira, vlasnika obrta POŽAR-SIGURNOST iz Zagreba, Buzin, Cebini 22a, OIB: 80544678950, a temeljem članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu (dalje: Zavod) donosi
RJEŠENJE
I.
Cebin Damir, vlasnik obrta POŽAR-SIGURNOST iz Zagreba, Buzin, Cebini 22a, OIB: 80544678950, ispunjava uvjete za obavljanje poslova zaštite na radu, te se ovlašćuje za obavljanje sljedećih poslova:
1. obavljanje poslova zaštite na radu kod poslodavca
2. osposobljavanje za zaštitu na radu (osposobljavanje radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu).
O obavljenim poslovima navedena fizička osoba je obvezna voditi evidenciju.
II.
Poslove iz točke I. ovog Rješenja navedena fizička osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, fizička osoba je dužna obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/16-01/23
Urbroj: 425-02/2-16-2
Zagreb, 2. rujna 2016.
Ravnatelj Vitomir Begović, v. r.
