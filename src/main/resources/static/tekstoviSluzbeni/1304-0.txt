68 18.06.2015 Odluka o nedavanju vjerodostojnog tumačenja članka 35. Zakona o mirovinskom osiguranju ("Narodne novine", br. 157/13., 151/14. i 133/15.)
HRVATSKI SABOR
1305
Na temelju članka 81. Ustava Republike Hrvatske i članka 159. Poslovnika Hrvatskoga sabora, Hrvatski sabor na sjednici 12. lipnja 2015. donio je
ODLUKU
O NEDAVANJU VJERODOSTOJNOG TUMAČENJA ČLANKA 35. ZAKONA O MIROVINSKOM OSIGURANJU (»Narodne novine«, br. 157/13., 151/14. i 33/15.)
1. Ne daje se vjerodostojno tumačenje članka 35. Zakona o mirovinskom osiguranju (»Narodne novine«, br. 157/13., 151/14. i 33/15.)
Obrazloženje
Podnositelj Prijedloga za davanje vjerodostojnog tumačenja u biti predlaže da se u članku 35. Zakona o mirovinskom osiguranju (»Narodne novine«, br. 157/13., 151/14. i 33/15.) izostavi, dakle briše odredba stavka 2., što predstavlja izmjenu navedenoga Zakona, a što nije moguće učiniti nikakvim pa ni vjerodostojnim tumačenjem.
Rješenje sadržano u toj odredbi predstavlja jedno od rješenja za koje se opredijelio Hrvatski sabor u postupku utvrđivanja mirovinskog sustava donošenjem Zakona o mirovinskom osiguranju, što se, dakako, ne može mijenjati vjerodostojnim tumačenjem.
2. Ova Odluka zajedno s obrazloženjem objavit će se u »Narodnim novinama«.
Klasa: 021-12/15-05/05
Zagreb, 12. lipnja 2015.
HRVATSKI SABOR
Predsjednik Hrvatskoga sabora Josip Leko, v. r.
