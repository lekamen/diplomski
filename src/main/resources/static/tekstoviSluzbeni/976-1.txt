(1) Prihvatljivi korisnici sredstava za mjeru Investicija u okviru provedbe Nacionalnog programa su proizvođači (fizičke ili pravne osobe) upisani u Vinogradarski registar u trenutku podnošenja prijave.
(2) Podnositelj prijave na natječaj (u daljnjem tekstu: Podnositelj) mora ispunjavati sljedeće preduvjete:
– fizičke osobe obveznici poreza na dohodak/dobit;
– mikro, mala, srednja poduzeća koja imaju do 250 zaposlenih i promet do 50 milijuna EUR i/ili ukupnu godišnju bilancu do 43 milijuna EUR;
– velika poduzeća koja imaju manje od 750 zaposlenih ili promet manji od 200 milijuna EUR;
– velika poduzeća koja imaju 750 ili više zaposlenih ili promet od 200 milijuna EUR i više.
Članak 5.
Potpora se ne odobrava poduzećima u poteškoćama u smislu smjernica Zajednice o državnim potporama za spašavanje i restrukturiranje tvrtki u poteškoćama (SLC 244/2, 1. 10. 2004.; str. 2.).
III. INTENZITET POTPORE I IZNOSI
Članak 6.
(1) Ukupno prihvatljivi troškovi po projektu su EUR 3.000.000.
(2) Minimalni iznos potpore po projektu je EUR 5.000.
(3) Maksimalni iznos potpore po projektu je:
– EUR 1.500.000 za mikro, mala i srednja poduzeća (uključujući i fizičke osobe):
– EUR 750.000 za velika poduzeća s manje od 750 zaposlenih ili prometom manjim od 200 milijuna EUR;
– EUR 550.000 za velika poduzeća koja nisu obuhvaćena podstavkom 2. ovoga stavka.
Članak 7.
(1) Razina potpore:
– za mikro, mala i srednja poduzeća (uključujući i fizičke osobe) maksimalna potpora iznosi 50 % prihvatljivih troškova;
– za velika poduzeća s manje od 750 zaposlenih ili prometom manjim od 200 milijuna EUR potpora iznosi 25 % prihvatljivih troškova;
– za velika poduzeća koja nisu obuhvaćena točkom 2. ovoga stavka potpora iznosi 24%.
(2) Broj projekata odobrenih pojedinom korisniku u istoj financijskoj godini nije ograničen, međutim u okviru iste financijske godine ne može se istom korisniku odobriti potpora u iznosu većem od:
– EUR 1.500.000 za mikro, mala i srednja poduzeća (uključujući i fizičke osobe);
– EUR 750.000 za velika poduzeća s manje od 750 zaposlenih ili prometom manjim od 200 milijuna EUR;
– EUR 550.000 za velika poduzeća koja nisu obuhvaćena podstavkom 2. ovoga stavka.
IV. DOZVOLJENE AKTIVNOSTI I TROŠKOVI
Članak 8.
(1) Dozvoljene aktivnosti za mjeru Investicija su:
A) Izgradnja/rekonstrukcija nepokretne imovine u svrhu:
1. Proizvodnje vina, skladištenja, prerade, čuvanja i prodaje/marketinga vina od prijema grožđa do punjenja vina u boce i etiketiranja vina
2. Kontrole kvalitete vina
3. Marketinga vina i proizvoda od grožđa i vina
4. Ulaganja povezana s gospodarstvom u cjelini
B) Kupnja novih strojeva i opreme, uključujući i računalne programe u:
1. Proizvodnji vina (od prijema grožđa do punjenja vina u boce i etiketiranja vina)
2. Kontroli kvalitete vina
3. Marketingu vina i proizvoda od grožđa i vina
4. Ulaganja povezana s gospodarstvom u cjelini
C) Opći troškovi vezani uz izdatke iz točaka A) i B) kao što su:
1. Naknade za arhitekte i inženjere
2. Konzultantske naknade
3. Studije izvedivosti
4. Stjecanje prava na patente i licence
(2) Sve aktivnosti koje su provedene prije podnošenja prijave i zaprimanja Odluke o odobrenju projekta neće se sufinancirati.
(3) Iznimno od odredbe stavka 2. ovoga članka opći troškovi nastali u pripremi projektne dokumentacije mogu biti prihvatljivi ukoliko su nastali u tekućoj godini prije podnošenja prijave, najviše do 10% vrijednosti prihvatljivog iznosa ulaganja bez općih troškova (najviše EUR 5.000) kada je u pitanju izgradnja/rekonstrukcija ili najviše 2% prihvatljivog iznosa ulaganja bez općih troškova (najviše EUR 3.000) u slučaju ulaganja u opremanje.
(4) U slučajevima kada su u projektu sadržani opći troškovi koji se odnose i na izgradnju/rekonstrukciju i na opremanje, ukupna vrijednost prihvatljivog općeg troška ne može iznositi više od 5.000,00 EUR.
(5) Lista dozvoljenih troškova tiskana je u Prilogu I. ovoga Pravilnika i njegov je sastavni dio.
V. NEPRIHVATLJIVE AKTIVNOSTI I TROŠKOVI
Članak 9.
(1) Neprihvatljivim 