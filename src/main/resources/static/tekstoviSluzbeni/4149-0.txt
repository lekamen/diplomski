59 29.06.2016 Odluka o sastavnim dijelovima Sporazuma o pripremi i provedbi projekata
MINISTARSTVO GOSPODARSTVA
1498
Na temelju članka 15. stavka 2. Uredbe o poticanju ulaganja (»Narodne novine«, br. 31/16), ministar gospodarstva donosi
ODLUKU
O SASTAVNIM DIJELOVIMA SPORAZUMA O PRIPREMI I PROVEDBI PROJEKTA
Članak 1.
Ovom Odlukom utvrđuju se bitni sastavni dijelovi Sporazuma o pripremi i provedbi projekta (u daljnjem tekstu: Sporazum) iz članka 15. Zakona o poticanju ulaganja (»Narodne novine«, br. 102/15) (u daljnjem tekstu: Zakon).
Članak 2.
Sporazum iz članka 14. stavka 1. Uredbe o poticanju ulaganja (»Narodne novine«, br. 31/16) (u daljnjem tekstu: Uredba) osobito sadrži opće odredbe kojima se utvrđuje:
1. da se korištenje potpore odobrava uz ispunjenje uvjeta utvrđenih člankom 15. Zakona
2. da su pojmovi koji se koriste u Sporazumu definirani Zakonom i Uredbom Komisije (EU) br. 651/2014 od 17. lipnja 2014., o ocjenjivanju određenih kategorija potpora spojivima s unutarnjim tržištem u primjeni članaka 107. i 108. Ugovora (SL L 187, 26.6.2014., str. 1.), (u daljnjem tekstu: Uredba Komisije (EU) br. 651/2014 od 17. lipnja 2014.)
3. da se na pitanja koja nisu uređena Sporazumom primjenjuje Zakon, odnosno u slučaju razlika u tumačenju odredbi Sporazuma i Zakona s pravilima Uredbe Komisije (EU) br. 651/2014 od 17. lipnja 2014. primijenit će se pravila Uredbe Komisije (EU) br. 651/2014 od 17. lipnja 2014.
4. da korisnik potpore provodi projekt ulaganja na vlastitu odgovornost i u skladu s Sporazumom i Zakonom
5. da će korisnik potpore provesti projekt ulaganja s dužnom pažnjom, učinkovito, transparentno, u skladu s najboljim praksama u predmetnom području i u skladu s Sporazumom
6. da je korisnik potpore dužan angažirati sve financijske, ljudske i materijalne resurse potrebne za potpunu provedbu projekta ulaganja, kako je navedeno u poslovnom planu te osigurati njihovu raspoloživost i
7. da korisnik potpore mora osigurati novčani tijek i financiranje svih troškova projekta ulaganja uključujući i neprihvatljive i prihvatljive troškove ulaganja.
Članak 3.
Sporazum iz članka 14. stavka 1. Uredbe sadrži odredbe o provedbi projekta i razdoblju ulaganja kojima se utvrđuje:
1. dinamika izvršavanja preuzetih obveza prema poslovnom planu korisnika potpore
2. rokovi i dinamika ulaganja i zapošljavanja, u kojima je korisnik dužan izvršiti početno ulaganje i otvoriti nova radna mjesta visoke stručne spreme, a koji moraju biti utvrđeni u skladu sa Zakonom i Uredbom Komisije (EU) br. 651/2014 od 17. lipnja 2014.
3. početak i završetak svake faze projekta ulaganja
4. da dugotrajna imovina povezana s kapitalnim troškovima projekta ulaganja mora predstavljati ulaganje u vlasništvo korisnika potpore te je direktno vezana uz aktivnosti projekta ulaganja i omogućuje obavljanje registriranih djelatnosti korisnika potpore za ulaganje
5. da će novootvorena radna mjesta visoke stručne spreme biti povezana s provedbom projekta ulaganja, jer se radna mjesta otvaraju kao posljedica povećane učinkovitosti kapaciteta korisnika potpore stvorenih odobrenim projektom ulaganja te su direktno vezana uz aktivnosti projekta ulaganja i omogućuju obavljanje registriranih djelatnosti korisnika potpore
6. da se novootvorenim radnim mjestima povezanim s ulaganjem neće smatrati međusobno zapošljavanje i usavršavanje između povezanih društava i povezanih osoba, prema Općem poreznom zakonu i sukladno Prilogu I. Uredbe Komisije (EU) br. 651/2014 od 17. lipnja 2014.
7. da će se međusobnim zapošljavanjem između povezanih društava i povezanih osoba iz točke 6. ovoga stavka, smatrati i zapošljavanje i usavršavanje osoba koje su radile u povezanom društvu ili povezanoj osobi unutar šest mjeseci prije sklapanja ugovora o radu s korisnikom potpore, neovisno o tome što su u međuvremenu bile zaposlene i u nekom drugom društvu ili osobi koja nije povezana s korisnikom potpore
8. da se međusobnim zapošljavanjem i usavršavanjem između povezanih društava i povezanih osoba neće smatrati 