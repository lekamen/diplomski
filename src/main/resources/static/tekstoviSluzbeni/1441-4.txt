prigovor može se podnijeti do dovršetka ovršnog postupka, no podnošenje prigovora ne sprječava provedbu ovrhe i ostvarenje ovrhovoditeljeve tražbine, ako OZ-om nije drukčije određeno.
Čl. 56. st. 2. OZ-a propisano je da će sud, ako se ovrhovoditelj u propisanom roku ne očituje o prigovoru ili ako se usprotivi prigovoru, podnositelja prigovora uputiti da protiv stranaka u roku od petnaest dana pokrene parnicu radi proglašenja da ovrha na predmetu ovrhe nije dopuštena, osim ako podnositelj ne dokaže opravdanost svoga prigovora pravomoćnom presudom ili drugom javnom ispravom, ili javno ovjerovljenom privatnom ispravom, odnosno ako činjenice na kojima se temelji prigovor treće osobe nisu« (ispravno: (je)su – op. Ustavnog suda) »opće poznate ili se mogu utvrditi primjenom pravila o zakonskim predmnjevama.
U odnosu na prigovor trećih osoba protiv ovrhe, sud smatra da treće osobe nije potrebno uputiti u parnicu radi proglašenja ovrhe nedopuštenom, obzirom ... činjenice o kojima ovisi odluka o prigovoru nisu sporne, odnosno nije sporno da treće osobe u predmetnoj nekretnini stanuju, pa se u ovoj situaciji radi isključivo o primjeni prava na konkretni slučaj, bez potrebe za izvođenjem drugih dokaza te je o istome moguće odlučiti u ovom ovršnom postupku.«
19.1. Nakon toga je prvostupanjski ovršni sud ispitao pravo na dom podnositelja služeći se sudskom metodologijom koju primjenjuje Europski sud za ljudska prava kad pri ispitivanju navodnih povreda prava na dom provodi test nužnosti u demokratskom društvu u smislu članka 8. Konvencije za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99., 8/99., 14/02. i 1/06.; u daljnjem tekstu: Konvencija). Ocijenio je da prigovor podnositelja (kao trećih osoba) protiv ovrhe zbog povrede prava na dom nije osnovan.
Drugostupanjski se sud suglasio s takvim činjeničnim utvrđenjima i pravnim stajalištima prvostupanjskog suda.
20. S obzirom na okolnosti konkretnog slučaja, Ustavni sud ne vidi zbog kojih je razloga ovršni sud posegnuo za testom nužnosti u demokratskom društvu da bi ispitao prigovor podnositelja o navodnim povredama njihova prava na dom. Naime, nekretnina u odnosu na koju su podnositelji podnijeli »prigovor trećih osoba« već je godinama predmet ovrhe, a u ovršnom su postupku već provedene sve ovršne radnje propisane člankom 75. OvrZ-a/96 (preostala je samo njezina predaja u posjed novom vlasniku, privatnoj fizičkoj osobi), pri čemu je ovršenik njihov otac odnosno djed, koji je kao bivši vlasnik te nekretnine zasnovao na njoj založno pravo, što znači: svjesno disponirao svojim vlasništvom na toj nekretnini, sa svim pravnim i faktičnim posljedicama koje su za njega osobno i za članove njegove obitelji poslije toga nastupile (v. točke 4. i 12. obrazloženja ovog rješenja).
Ustavni sud ne vidi ni osnove koje bi upućivale na to da je ovršni sud bio nadležan za meritornu ocjenu o neosnovanosti prigovora podnositelja (v. rješenje Vrhovnog suda Republike Hrvatske broj: Rev 1430/09-2 od 11. studenoga 2009.).
21. Neovisno o tome, polazeći od okolnosti konkretnog slučaja, Ustavni sud ocjenjuje dostatnim podsjetiti na dugovječno opće pravno pravilo koje vrijedi za sudska iseljenja i predaju nekretnina u posjed. To je uvijek predaja nekretnine »slobodne od osoba i stvari«.
U tom svjetlu, objektivni pravni poredak u demokratskom društvu utemeljenom na vladavini prava ne može se graditi, a zaštita ustavnih i konvencijskih prava pojedinaca ne može se zasnivati na razlozima koji ne počivaju na argumentu »zdravog razuma« (‘common sense’ argument). Kad se pogleda ispod površine i razmotri zbilja situacije, konstrukcija na kojoj su podnositelji zasnovali svoj prigovor trećih osoba u ovršnom postupku i svoju ustavnu tužbu u ovom postupku, ističući da im je – u opisanim okolnostima – povrijeđeno pravo na dom, dovodi do apsurdnog rezultata. Jednostavnim rječnikom, mogla bi se opisati ovako: unatoč tome što je naš otac odnosno djed izgubio vlasništvo na kući