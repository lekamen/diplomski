 stavka 1. KZ-a, kazneno djelo protiv imovine – krađom – iz članka 228. stavka 1. KZ-a te kazneno djelo protiv osobne slobode – nametljivim ponašanjem – iz članka 140. stavka 1. KZ-a.
Tom je presudom podnositelju određen prisilni smještaj u psihijatrijsku ustanovu u trajanju od šest (6) mjeseci.
Županijski sud u Zagrebu presudom broj: Kž-802/14-3 od 31. srpnja 2014. potvrdio je prvostupanjsku kaznenu presudu.
Postupak određivanja prisilnog smještaja
7. Na temelju članka 44. stavka 1. Zakona o zaštiti osoba s duševnim smetnjama (»Narodne novine« broj 111/97., 27/98., 128/99. i 79/02., u daljnjem tekstu: ZZODS) Županijski sud u Zagrebu je rješenjem broj: R1-207/14-3 od 7. kolovoza 2014. pokrenuo po službenoj dužnosti postupak za prisilni smještaj podnositelja u psihijatrijsku ustanovu.
Istog dana podnositelju je rješenjem Županijskog suda u Zagrebu po službenoj dužnosti postavljen punomoćnik, odvjetnik Z. G. iz Z.
Rješenjem Županijskog suda u Zagrebu broj: R1-207/14-8 od 12. kolovoza 2014. podnositelj je upućen u psihijatrijsku ustanovu (Kliniku za psihijatriju V.) te mu je određen prisilni smještaj u trajanju od šest (6) mjeseci, a koji je mogao trajati do 31. siječnja 2015.
U pouci o pravnom lijeku navedeno je da je protiv tog rješenja dozvoljena žalba. Međutim, ovlaštene osobe iz članka 45. stavka 6. ZZODS-a nisu podnijele žalbu.
Postupci podnositelja nakon donošenja rješenja o određivanju prisilnog smještaja
8. Na temelju članka 46. stavaka 1. i 2. ZZODS-a podnositelj je 30. rujna 2014. osobno uputio molbu psihijatrijskoj ustanovi da mu se omogući privremeni izlazak u trajanju od 12 sati radi pribavljanja drugog liječničkog mišljenja o njegovoj ubrojivosti. Navedenu molbu psihijatrijska ustanova proslijedila je Županijskom sudu u Zagrebu, kao nadležnom tijelu i o tome obavijestila podnositelja, nakon čega je podnositelj 7. listopada 2014. tom sudu uputio molbu da mu se omogući »privremeni izlazak iz ustanove ... u trajanju od 12 sati radi pribavljanja drugog liječničkog mišljenja«.
Dozvolu za prvim privremenim izlaskom u trajanju od 7 dana radi »rehabilitacije i adaptacije« podnositelj je osobno zatražio 26. studenoga 2014. od Županijskog suda u Zagrebu, koji ga je dopisom od 28. studenoga 2014. obavijestio da »o prvom izlasku neubrojive osobe i o kasnijim izlascima duljim od 15 dana odlučuje sud, ali tek na temelju pisanog obrazloženog prijedloga Predstojnika odjela«.
Postupak produljenja prisilnog smještaja
9. Prijedlog za produljenje prisilnog smještaja podnositelja psihijatrijska ustanova dostavila je Županijskom sudu u Zagrebu 29. prosinca 2014., a dopisom od 12. siječnja 2015. predložila je Županijskom sudu u Zagrebu izlazak/dopust podnositelja od 30. do 31. siječnja 2015.
Istog dana podnositelju je rješenjem Županijskog suda u Zagrebu od 29. prosinca 2014. postavljen punomoćnik po službenoj dužnosti, odvjetnik J. M.
9.1. Po primitku prijedloga za produljenje prisilnog smještaja, sutkinja je 30. prosinca 2014. posjetila I. P. te je u nazočnosti punomoćnika razgovarala s podnositeljem koji je predložio provođenje novog psihijatrijskog vještačenja po novom sudskom vještaku, te je predložio, u slučaju da mu sud odluči produljiti prisilni smještaj, odobrenje terapijskog izlaska (kod kuće s roditeljima) navodeći da bi brigu o njemu vodili njegovi roditelji. Također je izjavio da pristaje na uzimanje propisane terapije.
O navedenom posjetu sutkinje sačinjen je zapisnik, u kojem se, između ostalog navodi:
»I. P. navodi da prihvaća J. M. za punomoćnika. Navodi da se osjeća dobro, i kad popije terapiju osjeća se opušteno. Ne smatra se bolesnim i želio bi drugo mišljenje nekog sudskog vještaka odnosno liječnika psihijatra, pa predlaže da se u ovom postupku provede psihijatrijsko vještačenje po novom sudskom vještaku. U slučaju da se odluči da je potrebno produljiti prisilni smještaj, predlaže da se odobri terapijski izlazak koji bi proveo kod kuće, s roditeljima koji bi vodili brigu o njemu, a propisanu terapiju bi uzimao. Ne