 koristiti tradicionalni autohtoni materijal. Na vidikovcima je potrebno osigurati sve sigurnosne mjere zaštite posjetitelja (jer se vidikovci grade na istaknutim i opasnim dijelovima planinskog masiva).
(2) Vidikovci Ravna Vlaška i Sv Jure su unutar zona posjetiteljske infrastrukture i planirani su kao posebni informacijski centri (točke).
(3) Novi vidikovci mogu se graditi i na drugim lokalitetima prema kriterijima Javne ustanove Parka uz posebne uvjete zaštite prirode, ali na način da ne odstupaju od mjerila tradicijske gradnje.
(4) Postojeći vidikovci prikazani su na kartogramu br. C.3. Planinarske staze, putevi i objekti koji je sastavni dio Obrazloženja Plana.
Građevine za potrebe lovstva i gospodarenje šumama
Članak 139.
(1) Lovačke kuće i šumarske kuće (lugarnice) su građevine za potrebe lovstva i za potrebe gospodarenja šumama.
(2) Postojeće šumarske kuće (Borovik – Osičine, Lađana i Grabovačka lugarska kuća) zadržavaju se u prostoru. Iste se mogu rekonstruirati u zatečenim tlocrtnim gabarita. Iznimno se može dozvoliti povećanje tlocrtnog gabarita za izgradnju sanitarnog čvora. Moguće je povećanje visinskog gabarita do maks. visine vijenca od 3 m kao i povećanje nagiba krovišta maks. do 35°.
(3) Nove lovačke i šumarske kuće mogu se graditi na površinama izvan naselja u zoni usmjerene zaštite (zona II) – podzoni očuvanja staništa (2b) prema posebnim propisima i uz posebne suglasnosti nadležnih tijela iz područja zaštite prirode te sukladno odredbi članka 12. stavak 2.
(4) Maksimalna površina lovačke i šumarske kuće je 50 m2, visine Pr+krov.
(5) Lovačke i šumarske kuće grade se od kamenih materijala ako je okoliš pretežno kamenit s rijetkom vegetacijom, a ako se ova građevina nalazi unutar šume može se graditi od drva. Oblikovanje građevina izvesti u skladu s tradicijskom arhitekturom.
(6) Postojeće lovačke i šumarske kuće prikazane su na kartogramu br. C.3. Planinarske staze, putevi i objekti koji je sastavni dio Obrazloženja Plana.
8.3.2. Planinski stočarski stanovi i staje – uvjeti gradnje
Članak 140.
(1) Planinske stočarske stanove i staje prema tipu i uvjetima korištenja dijelimo na:
– planinski stočarski stanovi i staje – sklopovi (tip 1) zatečeni na području Parka u zoni usmjerene zaštite (zona II) – podzoni očuvanja tradicionalne arhitekture (2b) – tradicijske naseobine, a to su: Podglogovik, Lemešini doci, Mali Vrv i Pod Sv. Nikolom
– planinski stočarski stanovi i staje – sklopovi i pojedinačne zgrade (staje) (tip 2) su svi ostali stanovi i staje zatečeni na području Parka u zoni usmjerene zaštite (zona II) – podzoni očuvanja tradicionalne arhitekture (2b) – tradicijske naseobine
– postojeći planinski stočarski stanovi i staje – sklopovi i pojedinačne zgrade (staje) (tip 3) su svi ostali stanovi i staje izvan zone 2b na području Parka.
(2) Planinski stočarski stanovi i staje tip 1 i tip 2 iz stavka 1. ovoga članka su tradicijske naseobine prema definiciji iz posebnog zakona koji određuje ozakonjenje nezakonito izgrađenih zgrada i postojeće građevine prema posebnom zakonu iz područja gradnje. Tip 3 su postojeće građevine prema posebnom zakonu iz područja gradnje, koje nisu tradicijske naseobine prema definiciji iz posebnog zakona koji određuje ozakonjenje nezakonito izgrađenih zgrada.
(3) Planinski stočarski stanovi i staje iz stavka 1. ovoga članka prikazani su na kartografskom prikazu br. 4.1. Planinski stočarski stanovi i staje – tradicijske naseobine u M 1 : 10 000.
Članak 141.
(1) Revitalizacija i rekonstrukcija planinskih stočarskih stanova i staja – sklopova (tip 1) tradicijske naseobine: Podglogovik, Lemešini doci, Mali Vrv i Pod Sv. Nikolom, moguća je u zatečenim prostornim gabaritima.
(2) Za planinske stočarske stanove – sklopove iz stavka 1. ovoga članka potrebno je izraditi stručnu podlogu – konzervatorski elaborat sa smjernicama za njihovu zaštitu i obnovu. Do izrade konzervatorske stručne podloge cijelog sklopa nije moguća rekonstrukcija postojećih građevina, već samo njihovo nužno održavanje.
(3) 