(»Narodne novine«, broj 79/07, 125/07, 79/09, 89/09 i 78/12) kao posebnim propisom iz članka 41. Zakona, propisano je da potrošač mora dobiti potvrdu prethodne obavijesti u pisanom, ili u nekom drugom, potrošaču dostupnom trajnom mediju, što je moguće prije, a najkasnije u trenutku isporuke proizvoda, odnosno najkasnije na dan početka pružanja usluge, ako mu potvrda prethodne obavijesti u tom obliku nije bila dostavljena prije sklapanja ugovora.
Odredbom članka 44. stavak 4. Zakona o zaštiti potrošača određeno je da u slučajevima u kojima je dužan izdati potvrdu prethodne obavijesti, teret dokaza izdavanja te obavijesti je na trgovcu.
U ovom predmetu nije sporno kako tužitelj nema materijalan dokaz da je dostavio potvrdu prethodne obavijesti najkasnije u trenutku isporuke proizvoda odnosno najkasnije na dan početka pružanja usluge, ako mu potvrda prethodne obavijesti u tom obliku nije bila dostavljena prije sklapanja ugovora. Bez obzira na nepostojanje takvog dokaza potrošaču, tužitelj ukazuje kako je zainteresiranoj osovi prethodna obavijest izdana telefonskom obaviješću 19. siječnja 2011., te navodi kako je tom prilikom, prije sklapanja ugovora pretplatnica upoznata sa svim bitnim elementima ugovora, iz kojeg razloga takvu obavijest naknadno nije trebalo dostavljati.
Prvotno Sud uočava kako se prethodna obavijest ne može korisniku izdati telefonskim putem ni prije, ali ni nakon sklapanja ugovora. Naime, naprijed citiranim člankom 44. stavak 1. Zakona o zaštiti potrošača jasno je propisan pisani ili neki drugi, potrošaču dostupni trajni medij te se taj oblik traži i kod davanja obavijesti prije sklapanja ugovora.
Sud smatra kako je trajni medij Zakonom propisan upravo radi Zaštite potrošača na način da mu se pruži materijalan dokaz sklopljenog ugovora.
Nadalje, Sud nalazi kako tuženik u svom odgovoru na tužbu pravilno navodi kako tužitelj nije dokazao ni da su stranke uopće sklopile ugovor o pružanju javnih usluga, a koji ugovor je navodno sklopljen telefonskim putem 19. siječnja 2011., iz kojeg razloga se ne može utvrditi sadrži li isti sve elemente propisane člankom 41. stavak 4. Zakona. Budući da tužitelj nije dokazao postojanje obavijesti koju, sukladno članku 44. stavak 4. Zakona o zaštiti potrošača, mora dokazati, odnosno nije ni dokazao okolnost da je ugovor uopće sklopljen, osporavano rješenje tuženika Sud ocjenjuje na Zakonu osnovanim.
S obzirom na prigovore sadržane u tužbi Sud ocjenjuje kako okolnost da je zainteresirana osoba novougovorenu uslugu koristila ne utječe na okolnost kako je tužitelj propustio korisniku usluge dostaviti prethodnu obavijest. Isto tako nije od utjecaja ni tužiteljevo pozivanje na članak 46. Zakona o zaštiti potrošača, jer u ovom postupku nije dokazano da bi ugovor sa pretplatnikom uopće bio sklopljen.
Budući da niti ostali prigovori sadržani u tužbi ne utječu na pravilnost osporene odluke, Sud nalazi da u ovoj upravnoj stvari nije povrijeđen zakon na štetu tužitelja.
Stoga je temeljem odredbe članka 57. stavak 1. ZUS-a odlučeno kao u izreci ove presude.
Odluka o objavi presude temelji se na odredbi članka 14. stavka 8. Zakona o elektroničkim komunikacijama.
POUKA O PRAVNOM LIJEKU
Protiv ove Presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za Sud i sve stranke u sporu, u roku od 15 dana od dana dostave ove Presude.
Poslovni broj: UsI-5133/13-10
Zagreb, 13. siječnja 2016.
Sudac Hrvoje Miladin, v. r.
