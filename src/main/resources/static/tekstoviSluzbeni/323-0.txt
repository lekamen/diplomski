17 13.02.2015 Uredba o izmjenama i dopunama Uredbe o unutarnjem ustrojstvu Ministarstva znanosti, obrazovanja i sporta
VLADA REPUBLIKE HRVATSKE
324
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013 – Odluka Ustavnog suda Republike Hrvatske), Vlada Republike Hrvatske je na sjednici održanoj 11. veljače 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA ZNANOSTI, OBRAZOVANJA I SPORTA
Članak 1.
U Uredbi o unutarnjem ustrojstvu Ministarstva znanosti, obrazovanja i sporta (»Narodne novine«, br. 28/2012, 40/2013 i 123/2013), u članku 6. riječi: »Služba se brine« zamjenjuju se riječima: »Služba obavlja poslove čuvanja prostora i opreme te se brine«.
Članak 2.
U članku 7. iza riječi: »čistoće« brišu se zarez i riječi: »te poslove čuvanja prostora i opreme«.
Članak 3.
U članku 8. riječi: »Služba obavlja poslove praćenja stanja u svim segmentima djelokruga Ministarstva: putem anketa, predstavki građana i iz drugih izvora prikuplja podatke o stanju u području znanosti, obrazovanja i sporta i analitički ih obrađuje te izrađuje analitička izvješća za potrebe ministra, zamjenika ministra i pomoćnike ministra.« brišu se.
Članak 4.
U članku 15. stavak 2. mijenja se i glasi:
»U Sektoru se ustrojavaju:
2.2.1. Služba za rashode za zaposlene u sustavu osnovnog i srednjeg obrazovanja
2.2.2. Služba za kapitalne investicije i računovodstvo
2.2.3. Služba za proračun i financijsko upravljanje i kontrolu.«.
Članak 5.
Naslov iznad članka 16. i članak 16. mijenjaju se i glase:
»2.2.1. Služba za rashode za zaposlene u sustavu osnovnog i srednjeg obrazovanja
Članak 16.
Služba za rashode za zaposlene u sustavu osnovnog i srednjeg obrazovanja odobrava sredstva školskim ustanovama za isplatu svih materijalnih prava zaposlenika osnovnih i srednjih škola (plaća i naknada), prati kretanje broja zaposlenih u školama, izrađuje projekciju potrebnih sredstava za bruto plaće i naknade, prati izvršenje plaćanja, u skladu sa svojim zakonskim ovlastima provodi kontrolu namjenskog trošenja sredstava koja se školskim ustanovama odobravaju iz državnog proračuna, prikuplja podatke i radi analize o rashodima zaposlenih u sustavu osnovnog i srednjeg obrazovanja te druge analitičke poslove koji služe kao podloga u provedbi politike zapošljavanja i u kolektivnim pregovorima između Vlade Republike Hrvatske i sindikata iz područja obrazovanja, pruža savjetodavne usluge školskim ustanovama putem organiziranog »call-centra«, surađuje s Ministarstvom uprave, Ministarstvom financija i Financijskom agencijom na unapređenju programske aplikacije za centralni obračun plaća te samoj provedbi plaćanja. Služba rješava predmete (pisani upiti stranaka) koji su vezani uz ostvarivanje materijalnih prava zaposlenika osnovnih i srednjih škola (obračun i isplatu plaća i naknada). Služba obavlja i druge poslove iz svoga djelokruga.
U Službi se ustrojavaju:
2.2.1.1. Odjel za rashode za zaposlene u osnovnim školama
2.2.1.2. Odjel za rashode za zaposlene u srednjim školama.«.
Članak 6.
Naslov iznad članka 17. i članak 17. mijenjaju se i glase:
»2.2.1.1. Odjel za rashode za zaposlene u osnovnim školama
Članak 17.
Odjel za rashode za zaposlene u osnovnim školama odobrava sredstva osnovnoškolskim ustanovama za isplatu bruto plaća i naknada sukladno važećim kolektivnim ugovorima i zakonskim propisima, izrađuje projekciju potrebnih sredstava za isplatu plaća i naknada, prati izvršenje plaćanja, u skladu sa svojim zakonskim ovlastima provodi kontrolu namjenskog trošenja sredstava koja se školskim ustanovama odobravaju iz državnog proračuna, prikuplja podatke i radi analize o rashodima zaposlenih u sustavu osnovnog obrazovanja te druge analitičke poslove, prati kretanje broja zaposlenika osnovnih škola te odgovara na telefonske i pisane upite školskih ustanova i zaposlenika koji su vezani uz ostvarivanje materijalnih prava zaposlenika osnovnih škola (obračun i isplatu plaća i naknada). Odjel rješava predmete