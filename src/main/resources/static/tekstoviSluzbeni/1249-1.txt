 te primjenjivim propisima, i
b) da osposobljavanje provode osobe koje posjeduju odgovarajuće dozvole i ovlaštenja, odnosno kvalifikacije potrebne za provođenje osposobljavanja.
Program osposobljavanja
Članak 4.
(1) Zahtjev za odobrenje programa osposobljavanja može podnijeti:
a) fizička osoba koja posjeduje odgovarajuće dozvole i ovlaštenja za provođenje predmetnog osposobljavanja u skladu s primjenjivim propisima, ili
b) pravna osoba ili organizacija, u sklopu zahtjeva za izdavanje ili promjenu Potvrde o odobrenju, za predmetno osposobljavanje.
(2) Program osposobljavanja mora sadržavati informacije i upute osobama uključenim u osposobljavanje, a najmanje sljedeće:
a) izjavu poduzetnika,
b) procedure izmjena i dopuna programa osposobljavanja,
c) cilj i zadaće osposobljavanja,
d) didaktičko-metodičke upute,
e) popis stručne literature koja se koristi tijekom osposobljavanja,
f) oprema za komunikaciju,
g) razradu teorijskog osposobljavanja, i
h) razradu praktičnog osposobljavanja.
(3) Poduzetnik mora potpisom ovjeriti izjavu kojom potvrđuje:
a) da je program osposobljavanja usklađen s primjenjivim propisima, i
b) da će provoditi osposobljavanje u skladu s odobrenim programom osposobljavanja.
(4) Razrada teorijskog osposobljavanja mora obuhvatiti najmanje sljedeće:
a) detaljnu razradu nastavnih cjelina u skladu s primjenjivim propisima, i
b) razradu satnica po pojedinoj nastavnoj cjelini.
(5) Razrada praktičnog osposobljavanja mora obuhvatiti najmanje sljedeće:
a) detaljnu razradu praktičnih vježbi, i
b) prijeletnu i poslijeletnu razradu.
(6) Detaljna razrada praktičnih vježbi mora obuhvatiti najmanje sljedeće:
a) razradu naleta i broja letova,
b) zadaću vježbe,
c) elemente vježbe,
d) način izvođenja vježbe,
e) meteorološke uvjete za izvođenje vježbe, i
f) ocjenu uspješnosti svladavanja vježbe.
(7) Poduzetnik mora kontinuirano održavati usklađenost programa osposobljavanja s primjenjivim propisima i silabusima.
(8) Program osposobljavanja mora biti dostupan svim osobama uključenim u osposobljavanje.
(9) Odredbe stavaka 2., 3., 4., 5. i 6. ovoga članka ne primjenjuju se na poduzetnike koji obavljaju stručno osposobljavanje zrakoplovnog osoblja pilota balona i pilota jedrilica.
Zrakoplovi za osposobljavanje
Članak 5.
Poduzetnik mora koristiti zrakoplove prikladne za provođenje osposobljavanja.
Infrastruktura, oprema i učila
Članak 6.
(1) Poduzetnik mora osigurati infrastrukturu, opremu i učila potrebna za provođenje odobrenog osposobljavanja, što uključuje odgovarajući prostor za:
a) provedbu teorijskog osposobljavanja,
b) rukovodeće osobe i osobe za osposobljavanje, ako je primjenjivo, i
c) spremanje zrakoplova, kao i druge opreme koja se koristi za osposobljavanje.
(2) Prostor za provedbu teorijskog osposobljavanja mora biti primjeren broju učenika i prikladan za korištenje opreme i učila koja se koriste u osposobljavanju.
(3) Za prijeletnu i poslijeletnu razradu poduzetnik mora osigurati najmanje sljedeće:
a) važeći VFR priručnik Republike Hrvatske,
b) važeću VFR kartu u mjerilu 1:500 000,
c) ažurni Zbornik zrakoplovnih podataka (AIP) i Okružnice zrakoplovnih informacija (AIC) za područje operacija,
d) navigacijski računar s uputom za korištenje, ako je primjenjivo, i
e) važeće pilotske priručnike zrakoplova s kojima se provodi osposobljavanje.
(4) Literatura potrebna za teorijsko i praktično osposobljavanje mora biti dostupna svim osobama uključenim u osposobljavanje.
Oprema za komunikaciju
Članak 7.
Poduzetnik mora procijeniti potrebu i osigurati, ako je potrebno, prikladnu opremu za komunikaciju u svrhu nesmetane komunikacije između osobe za osposobljavanje i učenika.
DIO 3. ORGANIZACIJA ZA OSPOSOBLJAVANJE
Opće odredbe
Članak 8.
(1) Osposobljavanje se smije provoditi kao:
a) teorijsko osposobljavanje,
b) praktično osposobljavanje, ili
c) teorijsko i praktično osposobljavanje.
(2) Osobe za osposobljavanje moraju provoditi osposobljavanje u skladu s:
a) odobrenim programom osposobljavanja,
b) odobrenim organizacijskim