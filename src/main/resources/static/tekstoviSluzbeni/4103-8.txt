 Hrvatskog Crvenog križa svojim aktivnostima mogu sudjelovati u radu drugih ustrojstvenih oblika društava Crvenog križa bez pravne osobnosti odnosno u društvima Hrvatskog Crvenog križa s pravnom osobnosti.
Članak 20.
Odnosi ustrojstvenih oblika i Hrvatskog Crvenog križa temelje se na međusobnoj suradnji i vertikalnoj odgovornosti.
Središnji ured Hrvatskog Crvenog križa obavlja savjetodavnu funkciju i unutarnji nadzor nad radom ustrojstvenih oblika.
Svrha tako ustanovljenog odnosa je očuvanje jedinstva Hrvatskog Crvenog križa i njegovog programskog djelovanja te kadrovsko i materijalno jačanje.
Članak 21.
Statutom Hrvatskog Crvenog križa utvrđuju se ustrojstveni oblici te unutarnje ustrojstvo, članstvo, djelokrug i način rada tijela i službi, imovina, zastupanje općinskih, gradskih i županijskih društava i druga pitanja značajna za rad i djelovanje.
Detaljniji uvjeti za osnivanje društava Hrvatskog Crvenog križa kao ustrojstvenih oblika sa svojstvom pravne osobe, kao i način prestanka rada i postojanja istih, uredit će se posebnim pravilnikom kojeg donosi Skupština Hrvatskog Crvenog križa.
Članak 22.
Prema utvrđenom unutarnjem ustroju Hrvatskog Crvenog križa, programske djelatnosti i zadaće navedene u članku 5. ovog Statuta, neposredno se ostvaruju kroz rad općinskih i gradskih društava Crvenog križa, a prema potrebama građana u jedinicama lokalne i područne (regionalne) samouprave i osiguranim sredstvima.
Županijska društva Hrvatskog Crvenog križa prioritetno, kao zajednice udruga općinskih i gradskih društava Crvenog križa obavljaju:
– unapređenje razvoja društava Crvenog križa i koordinaciju njihovog rada na području županije; edukaciju djelatnika i volontera Crvenog križa za sve djelatnosti;
– pripremu, edukaciju i opremanje za djelovanje u kriznim situacijama i drugim izvanrednim stanjima;
– rad s mladima Hrvatskog Crvenog križa u dijelu provođenja zdravstveno-odgojnih programa, natjecanja mladih, ekipa prve pomoći, programa prevencije bolesti ovisnosti i drugo;
– rješavanje pitanja od zajedničkog interesa kroz ciljane programe i zajedničke akcije u suradnji s mjerodavnim subjektima na razini županije i osiguranim sredstvima.
Hrvatski Crveni križ uz provedbu programa i djelatnosti iz članka 5. ovoga Statuta, posebno brine o zaštiti i poštivanju pravila koja se odnose na korištenje znaka i naziva crvenog križa, crvenog polumjeseca i crvenog kristala. Brine o statusu Hrvatskog Crvenog križa u cjelini, međunarodnoj suradnji s nacionalnim i međunarodnim subjektima, zakonskoj regulativi, ostvaruje suradnju s nadležnim subjektima na državnoj razini i vodi razvojnu politiku Hrvatskog Crvenog križa u skladu s preporukama Međunarodnog pokreta i potrebama građana u Republici Hrvatskoj.
U županijskim društvima djeluju koordinacije ravnatelja koju čine svi ravnatelji društava Crvenog križa s područja županije.
Tijela društava Hrvatskog Crvenog križa
Članak 23.
Društva Hrvatskog Crvenog križa (općinska, gradska i županijska) imaju ova tijela:
– skupštinu,
– predsjednika i potpredsjednike,
– odbor,
– ravnatelja,
– nadzorni odbor.
Djelokrug rada navedenih tijela utvrđuje se statutima društava Hrvatskog Crvenog križa sa svojstvom pravne osobe, navedenima u članku 17. ovog Statuta.
Članak 24.
Izbor, kandidacijski postupak, etička izjava, sukob interesa, opoziv i druga pitanja vezana za izbor članova i zastupnika u tijela Hrvatskog Crvenog križa i tijela ustrojstvenih oblika uredit će se posebnim pravilnikom koji donosi Skupština Hrvatskog Crvenog križa.
Članovi izabrani u tijela Hrvatskog Crvenog križa odnosno njegovih ustrojstvenih oblika djelovat će stalno u interesu Hrvatskog Crvenog križa. U slučaju da član tijela Hrvatskog Crvenog križa odnosno njegovih ustrojstvenih oblika bude izabran na visoku funkciju u tijelu javne vlasti ili političke stranke, osigurat će da njegov rad nije u sukobu interesa (stavljanje funkcije u mirovanje) s djelovanjem Hrvatskog Crvenog križa.
Ukoliko nije moguće osigurati rad koji nije u sukobu interesa,