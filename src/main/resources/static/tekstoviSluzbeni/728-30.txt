 kontrole ovlaštenog kontrolnog tijela, te je upisana u Upisnik subjekata u ekološkoj proizvodnji kao parcela u prijelazu na ekološke poljoprivredne prakse i metode.
5. Korisnik je dužan provoditi podmjeru na istim površinama u skladu s podnesenim zahtjevom za ulazak u sustav potpore.
(2) Agencija za plaćanja na temelju podataka iz podnesenog jedinstvenog zahtjeva, EKOP korisniku koji udovoljava uvjetima iz stavka 1. ovoga članka donosi Odluku o ulasku u sustav potpore Plaćanja za prijelaz na ekološke poljoprivredne prakse i metode, kojom se utvrđuje obvezna površina za kontrolu.
Godišnje podnošenje zahtjeva za potporu
Članak 102.
Svake godine tijekom trajanja prijelaznog razdoblja korisnik je dužan na jedinstvenom zahtjevu zatražiti potporu za EKOP na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze kontrolnih tijela
Članak 103.
Ovlašteno kontrolno tijelo za ekološku poljoprivrednu proizvodnju dužnoj je u elektroničkom obliku dostaviti Agenciji za plaćanja podatke o površini i kulturi unutar ARKOD parcela na kojima je utvrđen prijelaz na ekološki uzgoj do 31. prosinca tekuće godine.
Obveze EKOP korisnika
Članak 104.
EKOP korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnje razdoblja završiti izobrazbu vezano uz mjeru Ekološki uzgoj u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Korisnik mora biti upisan u Upisnik subjekata u ekološkoj proizvodnji.
3. Koristiti gnojiva koja su odobrena za ekološku proizvodnju u skladu s Uredbom (EZ) br. 889/2008, Prilog I.
4. Koristiti sredstva za zaštitu bilja koja su odobrena za ekološku proizvodnju u skladu s Uredbom (EZ) br. 889/2008, Prilog II.
5. Korisnik mora provoditi pravila proizvodnje u skladu s Uredbom (EZ) br. 834/2007 i Uredbom (EZ) br. 889/2008.
6. EKOP korisnik je obvezan tijekom obveznog razdoblja obavljati ekološki uzgoj u prijelazu na ekološke poljoprivredne prakse i metode ili nastaviti s održavanjem ekoloških poljoprivrednih praksi i metoda na poljoprivrednom zemljištu u sustavu ekološke proizvodnje na najmanje onoliko ha koliko je navedeno u Odluci o ulasku u sustav potpore.
7. Korisnik mora voditi evidenciju o provođenju svih radnji iz točki 1-6 koje se odnose na obveze iz ove podmjere. Evidencija se vodi sukladno Obrascu 10. iz Priloga 4. koji je sastavni dio ovoga Pravilnika.
8. Korisnik je dužan tijekom obveznog razdoblja provoditi ekološku proizvodnju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
9. Nakon završetka prijelaznog razdoblja korisnik je obvezan nastaviti ekološku proizvodnju na istim površinama koje su bile navedene u zahtjevu za ulazak u sustav potpore za ovu podmjeru te podnijeti zahtjev za ulazak u sustav potpore za Plaćanja za održavanje ekoloških poljoprivrednih praksi i metoda.
10. Korisnik je dužan obavljati poljoprivrednu aktivnost na poljoprivrednom zemljištu u sustavu ekološke proizvodnje u prijelazu, sukladno podnesenom zahtjevu na kojem je prijavio proizvodnju kultura iz pripadajuće skupine usjeva za koju je propisan isti iznos potpore iz Tablice 1. iz Priloga 1. koji je sastavni dio ovoga Pravilnika.
Podmjera 11.2 Plaćanja za održavanje ekoloških poljoprivrednih praksi i metoda (EKO)
Korisnici podmjere 11.2
Članak 105.
(1) Korisnici su fizičke i pravne osobe upisane u Upisnik poljoprivrednika koje odgovaraju definiciji aktivnog poljoprivrednika sukladno Zakonu, te održavaju ekološku poljoprivrednu proizvodnju sukladno Uredbi (EZ) br. 834/2007 od 28. lipnja 2007. o ekološkoj proizvodnji i označavanju ekoloških proizvoda, Zakonu o provedbi uredbe vijeća (EZ) br. 834/2007 o ekološkoj proizvodnji i označavanju