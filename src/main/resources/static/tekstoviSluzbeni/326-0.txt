17 13.02.2015 Odluka o utvrđivanju interesa Republike Hrvatske za izgradnju Regionalnog športsko-rekreativnog i turističkog centra Platak u k.o. Cernik - Čavle i k.o. Podhum
VLADA REPUBLIKE HRVATSKE
327
Na temelju članka 9. stavka 4. Zakona o izvlaštenju (»Narodne novine«, br. 9/94, 35/94, 112/2000, 114/2001, 79/2006, 45/2011 i 34/2012), a u vezi s člankom 62. Zakona o izvlaštenju i određivanju naknade (»Narodne novine«, broj 74/2014), Vlada Republike Hrvatske je na sjednici održanoj 11. veljače 2015. godine donijela
ODLUKU
O UTVRĐIVANJU INTERESA REPUBLIKE HRVATSKE ZA IZGRADNJU REGIONALNOG ŠPORTSKO-REKREACIJSKOG I TURISTIČKOG CENTRA PLATAK U k.o. CERNIK – ČAVLE I k.o. PODHUM
I.
Izgradnja Regionalnog športsko-rekreacijskog i turističkog centra Platak na:
– k.č.br. 5687/22, šuma, površine 145494 m2,
– k.č.br. 5687/25, šuma, površine 989 m2,
– k.č.br. 5687/26, šuma, površine 5094 m2,
– k.č.br. 5687/27, šuma, površine 27269 m2,
– k.č.br. 5687/28, šuma, površine 130301 m2,
– k.č.br. 5687/29, šuma, površine 36726 m2,
– k.č.br. 5687/30, šuma, površine 9529 m2,
– k.č.br. 5687/31, šuma, površine 128 m2,
– k.č.br. 5687/32, šuma, površine 7406 m2, sve upisane u zk.ul. 4764 k.o. Cernik – Čavle
– k.č.br. 3751/17, šuma Jasenovica, površine 5619 m2, upisanoj u zk.ul. 3358 k.o. Podhum,
sve upisano u zemljišne knjige kao vlasništvo Republike Hrvatske, a kojim nekretninama gospodare Hrvatske šume d.o.o. Zagreb,
u interesu je Republike Hrvatske.
II.
Interes Republike Hrvatske iz točke I. ove Odluke utvrđuje se na temelju pravomoćne lokacijske dozvole Primorsko-goranske županije, Upravnog odjela za graditeljstvo i zaštitu okoliša, klase: UP/I-350-05/12-03/59, urbroja: 2170/1-03-01/3-13-22, od 12. ožujka 2013. godine i mišljenja Primorsko-goranske županije, klase: 021-04/13-01/3, urbroja: 2170/1-01-01/4-13-23, od 9. travnja 2013. godine, te parcelacijskih elaborata tvrtke Nekretnine d.o.o., br. el. 393/12 i 394/12, u svrhu provedbe lokacijske dozvole, klase: UP/I-350-05/12-03/59, urbroja: 2170/1-03-01/3-13-22, od 12. ožujka 2013. godine, ovjerovljenih da su izrađeni u skladu s prostorno-planskom dokumentacijom i u skladu s katastarsko-geodetskim propisima.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/13-04/538
Urbroj: 50301-09/09-15-8
Zagreb, 11. veljače 2015.
Predsjednik Zoran Milanović, v. r.
