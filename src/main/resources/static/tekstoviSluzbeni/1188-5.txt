 u najkraćem mogućem roku prijaviti nestanak osobne iskaznice najbližoj policijskoj upravi odnosno policijskoj postaji radi evidentiranja potrage za osobnom iskaznicom u evidenciji koja se vodi u informacijskom sustavu Ministarstva.
Članak 19.
(1) Ako osoba čijoj su osobnoj iskaznici suspendirani certifikati zbog nestanka prijavi pronalazak osobne iskaznice u roku od osam dana od dana suspenzije certifikata, certifikati će ponovo postati važeći.
(2) Istekom roka od osam dana od dana suspenzije certifikata certifikati se automatski opozivaju i više se ne mogu koristiti.
(3) Ako osoba starija od 65 godina kojoj je nestala osobna iskaznica izdana s certifikatima prijavi pronalazak osobne iskaznice nakon isteka roka od osam dana od dana suspenzije certifikata, osobnu iskaznicu može nastaviti koristiti pod uvjetom iz članka 4. stavka 7. ovoga Zakona, ako je njezin pronalazak prijavila u roku od 15 dana od dana evidentiranja statusa nevažeće osobne iskaznice u evidenciji osobnih iskaznica.
(4) Nestalu osobnu iskaznicu izdanu osobi starijoj od 65 godina bez certifikata osoba kojoj je izdana može nastaviti koristiti ako njezin pronalazak prijavi u roku od 15 dana od dana evidentiranja statusa nevažeće osobne iskaznice u evidenciji osobnih iskaznica.
Članak 20.
(1) Evidenciju osobnih iskaznica vodi Ministarstvo.
(2) Ministar nadležan za unutarnje poslove pravilnikom će propisati sadržaj i način vođenja evidencija osobnih iskaznica te izdanih certifikata.
(3) Obrada osobnih podataka sadržanih u evidenciji osobnih iskaznica i davanje podataka iz te evidencije primateljima obavlja se pod uvjetima propisanim zakonom kojim je uređena zaštita osobnih podataka.
Članak 21.
(1) Ministar nadležan za unutarnje poslove pravilnikom propisuje cijenu osobne iskaznice.
(2) U cijenu osobne iskaznice uračunani su troškovi obrasca osobne iskaznice i pripadajućih elektroničkih komponenti, obrasca koji se koristi u postupku njezina izdavanja, troškovi izrade, troškovi izdavanja certifikata i troškovi dostave u Ministarstvo.
(3) Troškove iz stavka 2. ovoga članka snosi podnositelj zahtjeva za izdavanje osobne iskaznice.
Članak 22.
Vlada Republike Hrvatske, na prijedlog ministra nadležnog za unutarnje poslove, određuje pravnu osobu u državnom vlasništvu (u daljnjem tekstu: ovlaštena pravna osoba) za obavljanje poslova:
1. tehničke izrade osobne iskaznice
2. tiskanja obrasca osobne iskaznice te obrasca koji se koristi u postupku njezina izdavanja
3. vođenja evidencije o izrađenim osobnim iskaznicama
4. izdavanja kvalificiranih certifikata.
Članak 23.
(1) Policijske uprave odnosno policijske postaje elektroničkim putem dostavljaju ovlaštenoj pravnoj osobi sve osobne podatke koji se upisuju i elektronički unose u obrazac osobne iskaznice.
(2) Ovlaštena pravna osoba osobne podatke iz stavka 1. ovoga članka smije koristiti samo u svrhu upisa i elektroničkog unosa u obrazac osobne iskaznice.
(3) Upis i elektronički unos osobnih podataka u obrazac osobne iskaznice mora se obavljati u sigurnom okruženju uz poduzimanje tehničkih, kadrovskih i organizacijskih mjera zaštite osobnih podataka koje su potrebne da bi se osobni podaci zaštitili od slučajnog gubitka ili uništenja i od nedopuštenog pristupa, nedopuštene promjene, nedopuštenog objavljivanja i svake druge zlouporabe.
(4) Nitko ne smije mijenjati, brisati ili na drugi način krivotvoriti podatke koji su upisani i elektronički uneseni u obrazac osobne iskaznice.
(5) Ministar nadležan za unutarnje poslove pravilnikom će propisati organizacijske, tehničke i sigurnosne mjere u postupku izdavanja osobnih iskaznica.
V. NADZOR
Članak 24.
Nadzor nad postupkom izdavanja osobnih iskaznica koji se obavlja u ovlaštenoj pravnoj osobi obavlja Ministarstvo.
Članak 25.
(1) Nadzor nad ispunjavanjem i provedbom organizacijskih, tehničkih i sigurnosnih mjera u postupku izdavanja osobnih iskaznica u ovlaštenoj pravnoj osobi, propisanih pravilnikom iz članka 23. stavka 5. ovoga Zakona, obavljaju službene osobe Ministarstva koje su