 je postupanje optuženika bilo, kako to navodi i sama optužba, ‘u cilju’ pribavljanja znatne nepripadne imovinske koristi, koja, prema zauzetom pravnom shvaćanju i prihvaćenoj sudskoj praksi, premašuje iznos 30.000,00 kuna. Upravo taj element namjere, kako to opravdano ističe prvostupanjski sud, nije dokazan tijekom prvostupanjskog postupka, zbog čega prvostupanjski sud i prema mišljenju Vrhovnog suda Republike Hrvatske opravdano oslobađa optuženika krivnje za utuženo kazneno djelo.
Valja istaći da u odnosu na imovinsku korist ostvarenu zlouporabom službenog položaja kaznenopravna misao se razvijala i mijenjala. Dok je pitanje ove koristi u odredbi čl. 215. st. 3., 4. i 5. Krivičnog zakona Republike Hrvatske bila propisivana samo kao objektivni uvjet kažnjivosti za ove oblike kaznenog djela iz čl. 215. KZ RH, izmjenom kaznenog zakonodavstva u Kaznenom zakonu od 1. siječnja 1998. godine,« (KZ-u/97 – op. Ustavnog suda) »koji zakon se kao blaži u smislu čl. 3. Kaznenog zakona ima primijeniti, u odnosu na ovo kazneno djelo u čl. 337. Kaznenog zakona pitanje odnosa naspram imovinske koristi drugačije je riješeno.
Dok je u odnosu na oblik ovog kaznenog djela iz stavka 3.« (KZ-a/97 – op. Ustavnog suda) »pribavljena imovinska korist i nadalje ostala samo objektivni uvjet kažnjivosti, kada njenim izostankom ne postoji ovaj oblik kaznenog djela (npr. pokušaj), u odnosu na stavak 4. istog članka rješenje je bitno drugačije.
Ova norma obzirom na pitanje pribavljene imovinske koristi sada predstavlja spoj kaznenog djela protiv službene dužnosti sa imovinskim kaznenim djelom, time što zakonodavac za postojanje ovog kaznenog djela sada traži da počinitelj koji zloupotrebljava službenu dužnost određenim činjenjem ili propuštanjem tu radnju (ili propust) poduzima ‘s ciljem’ pribavljanja znatne imovinske koristi. Odrednica zakonodavca da je određeno postupanje optuženika poduzeto ‘s ciljem’ pribavljanja imovinske koristi ovo kazneno djelo u pogledu namjere izjednačava sa ostalim imovinskim kaznenim djelima koje kod postupanja optuženika zahtijevaju specijalnu namjeru, a to može biti, kako to proizlazi i u donosu« (pravilno: odnosu – op. Ustavnog suda) »na druga ovakva imovinska kaznena djela (npr. krađa, prijevara, povreda tuđih prava i sl.) izravna namjera. Upravo ovaj oblik namjere je i bio naveden i u samoj optužbi za koju je optuženik oslobođen. Dakle, njegova radnja mora biti poduzeta sa htijenjem posljedice, a to je u konkretnom slučaju pribavljanje znatne imovinske koristi, a ne da bi ova posljedica (imovinska korist) naprosto nastupila bez obzira na namjeru optuženika, kao što je to predviđeno u stavku 3. istog članka,« (članka 337. KZ-a/97 – op. Ustavnog suda) »kao blažem obliku ovog kaznenog djela za koji nije više uopće bilo mogućnosti progona zbog proteka vremena naznačenog kao vremena počinjenja kaznenog djela.
(...)
... Točno je da motiv samostalno, kao takav, ne predstavlja konstitutivno obilježje kaznenog djela, no utvrđenje njegovog postojanja izvan zakonskih okvira postupka može služiti kao osnova za utvrđenje posebne namjere u postupanju optužene osobe (‘s ciljem’) da nekome pribavi znatnu imovinsku korist.«
Iz te bi presude Vrhovnog suda proizlazilo, dakle, da za postojanje kaznenog djela zlouporabe položaja i ovlasti iz članka 337. stavka 4. KZ-a/97 (s kojim je usporediv i KZ/11) mora biti dokazana specijalna i izravna namjera počinitelja da tim djelom pribavi znatnu imovinsku korist, dok se za kazneno djelo zloupotrebe položaja i ovlaštenja iz članka 222. (215.) stavaka 3., 4. i 5. KZRH-a/77-91 ne traži postojanje te namjere (s obzirom na to da je u tom članku protupravno pribavljena imovinska korist samo objektivni element kažnjivosti), zbog čega je KZ/97 blaži za počinitelja kaznenog djela.
57.2. Nadalje, u presudi i rješenju broj: I Kž 1193/07-9 od 15. ožujka 2011. Vrhovni sud potvrdio je supsidijarnu primjenu članka 222. (215.) stavaka 3., 4. i 5. KZRH-a/77-91, što je daljnja osobitost koja kazneno djelo zloupotrebe