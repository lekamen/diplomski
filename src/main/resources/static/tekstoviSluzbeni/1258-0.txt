66 15.06.2015 Zakon o izborima zastupnika u Hrvatski sabor (pročišćeni tekst)
ODBOR ZA ZAKONODAVSTVO HRVATSKOGA SABORA
1259
Na temelju svoje nadležnosti utvrđene člankom 62. Poslovnika Hrvatskoga sabora (»Narodne novine«, br. 81/13.) Odbor za zakonodavstvo Hrvatskoga sabora na 119. sjednici održanoj 9. lipnja 2015. utvrdio je pročišćeni tekst Zakona o izborima zastupnika u Hrvatski sabor.
Pročišćeni tekst Zakona o izborima zastupnika u Hrvatski sabor obuhvaća Zakon o izborima zastupnika u Hrvatski državni sabor (»Narodne novine«, br. 116/99.), Vjerodostojno tumačenje članka 12. stavka 3. (»Narodne novine«, br. 109/00.), Zakon o izmjenama i dopunama Zakona o izborima zastupnika u Hrvatski sabor (»Narodne novine«, br. 53/03.), Zakon o Državnom izbornom povjerenstvu (»Narodne novine« br. 44/06.), Odluku o nedavanju vjerodostojnog tumačenja članka 4. u vezi s člancima 15. i 16. (»Narodne novine«, br. 167/03.), Zakon o izmjenama i dopunama Zakona o državnom izbornom povjerenstvu (»Narodne novine«, br. 19/07.), Vjerodostojno tumačenje članka 13. stavka 1. (»Narodne novine«, br. 20/09.), Zakon o izmjenama i dopunama Zakona o izborima zastupnika u Hrvatski sabor (»Narodne novine«, br. 145/10.), Zakon o financiranju političkih aktivnosti i izborne promidžbe (»Narodne novine«, br. 24/11.), Odluka Ustavnoga suda Republike Hrvatske (»Narodne novine«, br. 93/11.), Zakon o izborima zastupnika u Hrvatski sabor (»Narodne novine«, br. 120/11. – pročišćeni tekst) i Zakon o izmjenama i dopunama Zakona o izborima zastupnika u Hrvatski sabor (»Narodne novine«, br. 19/15.) u kojima je utvrđeno vrijeme njihova stupanja na snagu.
Klasa: 021-17/15-02/19
Zagreb, 9. lipnja 2015.
Predsjednica Odbora za zakonodavstvo Hrvatskoga sabora Ingrid Antičević Marinović, v. r.
ZAKON
O IZBORIMA ZASTUPNIKA U HRVATSKI SABOR (pročišćeni tekst)
Odredbom članka 1. Zakona o izmjenama i dopunama Zakona o izborima zastupnika u Hrvatski državni sabor (»Narodne novine«, br. 53/03.) – u daljnjem tekstu: ZIDZIZHDS, koji je stupio na snagu 2. travnja 2003. riječ: »državni« u nazivu brisana je.
OPĆE I TEMELJNE ODREDBE
Članak 1.
Ovim se Zakonom uređuje izbor zastupnika u Hrvatski sabor (u daljnjem tekstu: izbori).
Izrazi koji se koriste u ovom Zakonu, a imaju rodno značenje odnose se jednako na muški i ženski rod.
Odredbom članka 2. ZIDZIZHDS »Narodne novine«, br. 53/03., koji je stupio na snagu 2. travnja 2003., riječima: »Hrvatski sabor« zamijenjene su riječi: »Zastupnički i Županijski dom Hrvatskoga sabora«.
Odredbom članka 1. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dodan stavak 2.
Članak 2.
Mandat zastupnika izabranih u Hrvatski sabor (u daljnjem tekstu: Sabor) traje 4 godine i može se produljiti samo u slučaju rata ili u slučajevima iz članka 17. i 100. Ustava Republike Hrvatske.
Odredbom članka 3. ZIDZIZHDS »Narodne novine« br. 53/03., koji je stupio na snagu 2. travnja 2003., pored usklađenja naziva Hrvatskoga sabora na kraju teksta dodane su riječi: »ili u slučajevima iz članka 17. i 100. Ustava Republike Hrvatske«.
Mandat zastupnika nije obvezujući i oni nisu opozivi.
Članak 3.
Jamči se sloboda opredjeljenja birača i tajnost njihova glasovanja.
Birač na istim izborima može glasovati samo jedanput.
Odredbom članka 2. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., izmijenjen stavak 2.
Nitko ne može glasovati u ime druge osobe.
Odredbom članka 2. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dodan novi stavak 3.
Nitko ne može zahtijevati izjašnjenje birača o njegovu glasačkom opredjeljenju.
Odredbom članka 2. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., dotadašnji stavak 3. koji je postao stavak