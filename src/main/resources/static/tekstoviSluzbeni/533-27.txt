kliničkog ispitivanja;
(m) provjeravajući točnost i potpunost test-lista, uspoređujući ih s izvornim dokumentima i drugom dokumentacijom o ispitivanju. Motritelj posebno mora provjeriti:
(i) jesu li podaci u test-listama koje zahtijeva Plan ispitivanja točni te odgovaraju li u potpunosti podacima iz izvornih dokumenata;
(ii) jesu li sve promjene u dozama/liječenju dovoljno dokumentirane za svakog pojedinog ispitanika;
(iii) evidentiraju li se u test-listama štetni događaji, istodobne primjene lijekova te novonastale bolesti u skladu s Planom ispitivanja;
(iv) evidentiraju li se uredno u test-liste izostanci posjeta, neizvršene pretrage i pregledi;
(v) evidentiraju li se u test-listama povlačenje ili izlazak ispitanika iz ispitivanja i razlozi za to;
(n) obavješćujući ispitivača o eventualnim greškama, propustima ili nečitkosti podataka u test-listama;
Motritelj se treba pobrinuti za unos ispravaka i dopuna, odnosno brisanje podataka te ovjeru ovih promjena njihovim datiranjem uz objašnjenje razloga promjene (gdje je to potrebno) i inicijalima ispitivača ili njegova osoblja koje je ovlašteno parafirati promjene u test-listama u ispitivačevo ime. Ovo ovlaštenje treba biti evidentirano u dokumentaciji;
(o) utvrđujući je li izvješćivanje o svim štetnim događajima bilo uredno i u skladu sa zahtjevima dobre kliničke prakse, Planom ispitivanja, Povjerenstva, naručitelja ispitivanja i važećih zakonskih propisa;
(p) utvrđujući vodi li ispitivač osnovnu dokumentaciju (vidi 8. Osnovni dokumenti za provođenje kliničkog ispitivanja);
(q) obavješćujući ispitivača o odstupanjima od Plana ispitivanja, standardnih operativnih postupaka, dobre kliničke prakse i važećih zakonskih propisa te poduzimajući odgovarajuće mjere da se uočena odstupanja ne ponove.
5.18.5. Postupci motrenja
Postupci motrenja moraju slijediti utvrđene standardne operativne postupke i one postupke koje je naručitelj utvrdio za motrenje određenoga ispitivanja.
5.18.6. Izvještaj o motrenju
(a) Motritelj nakon svakog posjeta mjestu provođenja ispitivanja, odnosno nakon svakog primitka obavijesti vezane uz ispitivanje treba naručitelju podnijeti izvještaj.
(b) Izvještaji trebaju sadržavati datum, mjesto, ime motritelja i ime ispitivača, odnosno druge osobe s kojom je motritelj komunicirao.
(c) Izvještaji trebaju sadržavati sažeti prikaz motrenja i motriteljevu izjavu o važnim nalazima/saznanjima, odstupanjima i nedostacima, zaključcima i mjerama koje su poduzete ili ih treba poduzeti i/ili o preporučenim mjerama za pridržavanje zahtjeva.
(d) Predstavnik naručitelja ispitivanja treba evidentirati naručiteljevu ocjenu izvještaja o motrenju i daljnje djelatnosti proizišle iz izvještaja.
5.19. Nadzor
Pri provođenju nadzora koji je dio osiguranja kakvoće, naručitelj treba uzeti u obzir sljedeće:
5.19.1. Svrhu nadzora
Svrha naručiteljeva postupka nadzora, koji je neovisan i odvojen od rutinskoga motrenja, odnosno kontrole kakvoće, jest ocjena provedbe ispitivanja i njegova pridržavanja Plana ispitivanja, standardnih operativnih postupaka, dobre kliničke prakse i važećih zakonskih propisa.
5.19.2. Izbor i kvalifikacije osoba koje vrše nadzor
(a) Za provedbu nadzora naručitelj postavlja osobe koje nisu ovisne o kliničkom ispitivanju.
(b) Naručitelj ispitivanja se treba pobrinuti da su osobe za pravilnu provedbu nadzora kvalificirane svojim obrazovanjem i iskustvom. Treba postojati evidencija o kvalifikacijama osobe koja vrši nadzor.
5.19.3. Postupak nadzora
(a) Naručitelj se treba pobrinuti da se nadzor kliničkih ispitivanja provodi sukladno naručiteljevim pisanim odredbama o tome što valja nadzirati, kako provoditi nadzor, koliko često te kakvoga oblika i sadržaja trebaju biti izvještaji o nadzoru.
(b) Naručiteljev Plan i postupci nadzora ispitivanja trebaju uzeti u obzir važnost ispitivanja za rješavanje zahtjeva predanog nadležnim tijelima, broj ispitanika u ispitivanju, vrstu i složenost ispitivanja, razinu rizika za ispitanike te sve uočene probleme.
(c) Primjedbe i nalazi osobe 