djeluju na području na kojem je obavljeno terensko istraživanje i prikupljanje, ako ispunjavaju uvjete za njihov smještaj, stručnu obradu i izlaganje.
(3) Ako na području na kojem je obavljeno terensko istraživanje i prikupljanje muzejske građe ne postoji muzej i galerija iz članka 15. stavaka 1. i 4. ovoga Zakona, odnosno muzej, galerija i zbirka unutar javne ustanove ili oni ne ispunjavaju uvjete iz stavka 2. ovoga članka, o smještaju materijalnih nalaza i dokumentacije odlučuje tijelo nadležno za zaštitu kulturnih dobara utvrđeno Zakonom o zaštiti i očuvanju kulturnih dobara uz prethodno mišljenje Hrvatskoga muzejskog vijeća.
Članak 12.
(1) Muzeji i galerije te pravne osobe unutar kojih su muzeji, galerije i zbirke mogu na temelju pisanog ugovora povjeriti muzejsku građu i muzejsku dokumentaciju na čuvanje i radi izlaganja drugom muzeju i galeriji te drugoj pravnoj osobi ili državnom tijelu koji ispunjavaju propisane uvjete za čuvanje povjerene im građe i dokumentacije utvrđene pravilnikom iz članka 9. stavka 2. ovoga Zakona.
(2) Muzejska građa i dokumentacija u vlasništvu stranog muzeja i galerije ili strane države koju na temelju pisanog ugovora posude i preuzmu muzeji i galerije te pravne osobe unutar kojih su muzeji, galerije i zbirke radi izlaganja te stručne i znanstvene obrade ne mogu biti predmetom ovrhe i osiguranja prema posebnom propisu ako je ministar nadležan za kulturu izdao jamstvo kojim se ove pokretnine izuzimaju od ovrhe i osiguranja u Republici Hrvatskoj.
(3) Pravni posao koji je sklopljen protivno stavku 1. ovoga članka smatra se ništetnim.
Članak 13.
(1) U prijeporu o smještaju te premještanju u drugi javni muzej i galeriju muzejske građe i muzejske dokumentacije koja je državno vlasništvo odluku donosi ministarstvo nadležno za poslove kulture uz prethodno mišljenje Hrvatskoga muzejskog vijeća.
(2) Protiv odluke ministarstva nadležnog za poslove kulture žalba nije dopuštena, ali se može pokrenuti upravni spor tužbom pred nadležnim upravnim sudom.
Članak 14.
Muzeji i galerije te muzeji, galerije i zbirke unutar pravnih osoba dužni su svakih pet godina izvršiti reviziju muzejske građe i o tome dostaviti izvješće ministarstvu nadležnom za poslove kulture i osnivaču.
III. OSNIVANJE I PRESTANAK
Članak 15.
(1) Javne muzeje i galerije mogu osnovati Republika Hrvatska, županije, Grad Zagreb, gradovi i općine.
(2) Privatne muzeje i galerije mogu osnovati druge pravne i fizičke osobe.
(3) Više osnivača iz stavka 1. ovoga članka može zajednički osnovati javni muzej i galeriju, odnosno više osnivača iz stavka 2. ovoga članka privatni muzej i galeriju, a međusobna prava i obveze osnivača uređuju se ugovorom.
(4) Javne muzeje i galerije mogu zajednički osnovati Republika Hrvatska, županija, Grad Zagreb, grad, općina i fizička i pravna osoba, a međusobna prava i obveze osnivača uređuju se ugovorom.
(5) Muzeje, galerije i zbirke unutar pravnih osoba osnivaju osnivači pravnih osoba kao svoje podružnice, odnosno kao svoje ustrojstvene jedinice.
Članak 16.
Stručne i tehničke standarde za određivanje vrste muzeja i galerija te muzeja, galerija i zbirki unutar pravnih osoba, za njihov rad, kao i za smještaj i čuvanje muzejske građe i muzejske dokumentacije, pravilnikom propisuje ministar nadležan za kulturu.
Članak 17.
(1) Muzeji i galerije te muzeji, galerije i zbirke unutar pravnih osoba mogu se osnovati ako, sukladno standardima iz članka 16. ovoga Zakona, postoji:
– muzejska građa
– muzejska dokumentacija
– prostor
– oprema i sredstva za rad
– stručno osoblje.
(2) Iznimno, izložbena galerija može se osnovati ako su ispunjeni uvjeti iz stavka 1. podstavaka 2., 3., 4. i 5. ovoga članka.
(3) Postojanje uvjeta za osnivanje muzeja i galerija te muzeja, galerija i zbirki unutar pravnih osoba iz stavaka 1. i 2. ovoga članka utvrđuje rješenjem ministarstvo nadležno za poslove kulture po prethodno pribavljenom mišljenju Hrvatskoga muzejskog vijeća.
(4) Protiv rješenja ministarstva nadležnog za poslove kulture iz stavka 3. ovoga 