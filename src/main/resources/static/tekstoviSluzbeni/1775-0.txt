91 21.08.2015 Presuda Upravnog suda u Osijeku broj: 3 UsI-663/15-4 od 16. srpnja 2015.
UPRAVNI SUD U OSIJEKU
1776
PRESUDA
Upravni sud u Osijeku, po sutkinji Jasenki Beker, uz sudjelovanje zapisničarke Zdenke Raiz, u upravnom sporu tužitelja Tapetarski obrt Niko, Zadar, Krešimirova obala 60, protiv tuženika Hrvatske regulatorne agencije za mrežne djelatnosti (ranije: Hrvatske agencije za poštu i elektroničke komunikacije), Zagreb, Roberta Frangeša Mihanovića 9, radi rješavanja spora između korisnika i operatora, 16. srpnja 2015.
presudio je
I. Odbija se kao neosnovan tužbeni zahtjev tužitelja kojim traži poništenje rješenja Hrvatske agencije za poštu i elektroničke komunikacije, klasa: UP/I-344-08/12-01/1034, urbroj: 376-05/ZM-12-05 (DB) od 31. srpnja 2012.
II. Ova presuda objavit će se u »Narodnim novinama« i na internetskim stranicama Hrvatske regulatorne agencije za mrežne djelatnosti.
Obrazloženje
Tužitelj je kod Visokog upravnog suda Republike Hrvatske podnio tužbu protiv gore označenog tuženika radi rješavanja spora između korisnika i operatora koji se rješenjem poslovni broj: UsII-29/2012-7 od 2. listopada 2013. oglasio stvarno nenadležnim i predmet ustupio nadležnom Upravnom sudu u Splitu te je isti zaprimljen pod poslovnim brojem: UsI-2928/13. Rješenjem predsjednika Vrhovnog suda Republike Hrvatske u Zagrebu broj: Su-IV-163/15-2 od 31. ožujka 2015. navedeni predmet ustupljen je ovome Sudu u rad.
Osporavanim rješenjem tuženika klasa: UP/I-344-08/12-01/1034, urbroj: 376-05/ZM-12-05 (DB) od 31. srpnja 2012., na temelju odredbe članka 41. stavka 2. Zakona o općem upravnom postupku (»Narodne novine«, broj: 47/09.) odbačen je zahtjev za rješavanje spora korisnika Tapetarski obrt Niko iz Zadra, ovdje tužitelja, podnesen 17. srpnja 2012. kao nepravovremen s obrazloženjem da nije poštivana procedura propisana odredbom članka 51. stavka 1. Zakona o elektroničkim komunikacijama (»Narodne novine«, broj: 73/08. i 90/11.).
Tužitelj u tužbi osporava zakonitost rješenja tuženika u bitnome navodeći da je nakon primljenog T-mobile računa za mjesec studeni 2011. godine uložio prigovor T-mobile centru u Zadru. U siječnju 2012. godine dobiva odgovor Službe za poslovne korisnike da je utvrđeno korištenje usluga sa dodanom vrijednosti uz odgovor tvrtke Serkotel rb. 160/2011. kako u navedenom periodu nisu zabilježeni nikakvi kvarovi te da njihov klijent SMS telekom d.o.o., koji pruža usluge na navedenom kodu, potvrđuje da su oni slali poruke putem mobilnog telefona pa ih je tvrtka Serkotel upozorila da ne smiju kontaktirati korisnika koji se prvo nisu prijavili na uslugu, a u slučaju ponavljanja otkazati istoj ugovor o poslovnoj suradnji. Tužitelj navodi da je uz odgovor u prilogu dostavljeno očitovanje tvrtke IPT d.o.o. te je iz detaljnog ispisa 202 poruke vidljivo da je u nekoliko sekundi poslano više poruka nego je to tehnički i fizički izvodivo, dok se za ostalih spornih 796 poruka niti ne očituju. Dalje ističe da je 16. veljače 2012. poslan prigovor Povjerenstvu za pritužbe T-mobile koje 6. travnja 2012. odbija prigovor tužitelja bez podrobnijeg ispisa računa protivno odredbi članka 44. stavka 1. i 2. Zakona o elektroničkim komunikacijama. Tvrdi da je u zakonskom roku dostavio dopis od 2. svibnja 2012. tuženiku vezano uz navedeni problem redovnom poštom, međutim, dolazi do zabrane odlaznih poziva od strane Hrvatskog telekoma d.d. zbog nepodmirenja spornog iznosa. Tužitelj potom obavještava operatora da je zabrana odlaznih poziva nezakonita jer nije unaprijed obaviješten o postupku zabrane poziva te operator zabranu odlaznih poziva poništava. Nakon kontaktiranja tuženika, tužitelj je obaviješten da predmet nisu niti zaprimili te ponovno dostavlja prigovor od 2. svibnja 2012. putem telefaksa i redovnom poštom, dok tuženik dopisom od 19. srpnja 2012. traži presliku dokaza o dostavljenom prigovoru, a koji tužitelj nije u mogućnosti dostaviti jer je prigovor poslan redovnom poštom. Smatra da bi sporni iznos za koji se tužitelj tereti trebalo 