pretvori u kaznu zatvora oduzimanjem slobode više negoli je vrijeme kazne na koju su bih osuđeni.
Opravdano u žalbi državni odvjetnik ističe da bi upravo podnošenjem prijedloga za određivanje istražnog zatvora i protiv ostalih optuženika u istom kaznenom predmetu bilo povrijeđeno pravo na zabranu diskriminacije iz članka 14. Europske konvencije za zaštitu ljudskih prava i temeljnih sloboda budući da to pravo može biti povrijeđeno i kada se bez opravdanog i objektivnog razloga propusti drugačije postupiti prema osobama čije su situacije značajno drugačije, što je ovdje slučaj s obzirom na to da samo optuženom Branimiru Glavašu vrijeme u kojem mu je bila oduzeta sloboda u ovom predmetu nije jednako visini kazne zatvora na koju je osuđen.«
38.1. Iz podataka navedenih u točki 437. odluke Ustavnog suda broj: U-III-4150/2010 i dr. od 12. siječnja 2015. jasno proizlazi da su svi podnositelji iz točke 437. pušteni na uvjetnu slobodu prije no što su izdržali dosuđenu kaznu zatvora u cijelom trajanju (v. točke 34.1. i 37. 1. obrazloženja ove odluke). Ustavni sud stoga ne vidi na čemu Vrhovni sud temelji svoju tvrdnju da »samo optuženom Branimiru Glavašu vrijeme u kojem mu je bila oduzeta sloboda u ovom predmetu nije jednako visini kazne zatvora na koju je osuđen«. Štoviše, ta se tvrdnja u obrazloženju osporenog rješenja ponavlja. Tako Vrhovni sud navodi i da bi određivanjem istražnog zatvora svi podnositelji iz točke 437. – za razliku od podnositelja Glavaša – bili dovedeni u nedopuštenu situaciju jer bi se za njih istražni zatvor pretvorio »u kaznu zatvora oduzimanjem slobode više negoli je vrijeme kazne na koju su bili osuđeni«.
Općenito govoreći, Ustavni sud ne vidi ni iz čega Vrhovni sud izvodi zaključak da bi jednak tretman podnositelja Glavaša i podnositelja iz točke 437. doveo do diskriminacije tih petero podnositelja iz točke 437.
38.2. Nadalje, razlog kojim Vrhovni sud opravdava razliku u poziciji podnositelja iz točke 437. i podnositelja Glavaša, a koji se sastoji u tome da protiv podnositelja iz točke 437. nije bilo potrebe »donositi odluku o prekidu izvršavanja kazne zatvora iako je presuda po kojoj su se nalazili na izvršavanju kazne zatvora izgubila svojstvo pravomoćnosti«, dok je za podnositelja Glavaša bilo potrebno donositi takvu odluku, nije ustavnopravno prihvatljiv jer je tehničke, a ne supstancijalne prirode.
Kao što je prethodno rečeno, za procjenu opravdanosti razlike u postupanju odnosno nužnosti jednakog tretmana važnije je to što je u času određivanja istražnog zatvora podnositelj bio na slobodi kao i podnositelji iz točke 437., a vrijeme koje je proveo na izdržavanju kazne zatvora usporedivo je s vremenom koje je na izdržavanju kazne zatvora provela i većina podnositelja iz točke 437. (svaki s obzirom na visinu kazne zatvora na koju je bio pravomoćno osuđen), pri čemu su svi podnositelji iz točke 437. pušteni na slobodu na temelju instituta uvjetnog otpusta, prije izdržane kazne na koju su bili pravomoćno osuđeni, a i podnositelj je u trenutku obustavljanja izvršenja kazne zatvora bio pred tim otpustom. Konačno, ako bi se situacija podnositelja iz točke 437. ocjenjivala prema nepravomoćnoj presudi Županijskog suda u Zagrebu broj: X-K-rz-1/07 od 8. svibnja 2009., svi su oni – isto kao i podnositelj Glavaš – osuđeni na kaznu zatvora od pet godina ili težu kaznu (v. točke 34.1. i 37.1. obrazloženja ove odluke).
38.3. Pozivanje na činjenicu da je podnositelj Glavaš, za razliku od podnositelja iz točke 437., »prije objave prvostupanjske presude napustio teritorij Republike Hrvatske nastojeći osujetiti izvršenje kazne zatvora na koju je osuđen otišavši u Bosnu i Hercegovinu čije državljanstvo također ima«, kako je to učinio Vrhovni sud u dijelu obrazloženja osporenog rješenja u kojem opravdava različit tretman prema podnositelju, Ustavni sud ne može prihvatiti. Pozivanje Vrhovnog suda na tu činjenicu, naime, moglo bi navesti na pogrešan zaključak da je podnositelju određen istražni zatvor da bi ga se kaznilo zbog