 tužitelju, ne može više onemogućiti daljnje stvaranje prihoda za osobe koje poduzimaju prijevarne radnje, budući da je protupravno postupanje završilo 2011. godine te da tužitelj nije prijavio tuženiku eventualne protupravne radnje prilikom pozivanja određenim 06X brojeva, kako bi tuženik mogao donijeti odluku kojom bi se svim operatorima odredilo onemogućavanje poziva prema konkretnim 06X brojevima. Tuženik ističe da su u predmetnom slučaju svi sudionici u lancu pozivanja i uspostave poziva, dakle od krajnjeg korisnika preko tužitelja »roaming operatora«, VIPneta-a do operatora usluga s posebnom tarifom platiti međusobna potraživanja, osim što tužitelj traži zadržavanje prihoda od međupovezivanja između mreža tužitelja i VIPnet-a. Uzevši u obzir da je tužitelj sam definirao tarifu i uvjete korištenja iste, sukladno pažnji dobrog gospodarstvenika trebao je poduzeti odgovarajuće mjere koje omogućavaju ispravno funkcioniranje iste, te je istom logikom trebao poduzeti mjere koje će osigurati zabranu povezivanja 06X brojeva, tim više što je i sam potvrdio da je poduzeo mjere kako bi onemogućio pozivanje 06X brojeva iz nacionalnih mreža. Po logici tužitelja, ako nije trebao poduzimati nikakve mjere onemogućavanja korisnika bonusa za pozive prema navedenim brojevima, nije jasno zbog čega je onda poduzeto bilo kakve mjere za onemogućavanje pozivima 06X brojeva iz nacionalnih mreža. Također, na nelogičnost navoda tužitelja upućuje i stav tužitelja iznesen u njegovim očitovanjima sukladno kojem je Voljaglas d.o.o. morao biti svjestan neuobičajenog povećanja prometa prema spornim 064 brojevima u svojoj mreži u spornom periodu te onemogućiti pozivanje istih od strane svojih korisnika, sukladno načelu savjesnosti i poštenja. Dakle, tužitelj definira uvjete korištenja tarife, smatra da nije obvezan poduzeti mjere za ispravno funkcioniranje svoje tarife, ali očekuje od ostalih operatora da sukladno načelu savjesnosti i poštenja onemogućavaju pozive prema 06X brojevima pozivanih u okviru te iste tarife.
Tuženik predlaže odbiti tužbu tužitelja kao neosnovanu.
Sud je u smislu odredbe članka 6. Zakona o upravnim sporovima dostavio odgovor tužene tužitelju na znanje.
Tužbeni zahtjev tužitelja je osnovan.
Odredbom članka 78. stavak 3. Zakona o elektroničkim komunikacijama (»Narodne novine« 73/08., 90/11., 133/12., 80/13.), na temelju kojeg je doneseno osporeno rješenje tuženika propisano je da će Agencija osigurati da svi operatori javnih komunikacijskih mreža i javno dostupnih elektroničkih komunikacijskih usluga onemoguće, na pojedinačnoj osnovi, pristup brojevima ili uslugama kada postoji opravdana sumnja u zlouporabu ili prijevaru, te će u takvim slučajevima donijeti odluku kojom će operatoru narediti zadržavanje pripadajućih prihoda od međupovezivanja ili od drugih usluga.
Iz podataka spisa predmeta proizlazi da je u konkretnom slučaju tužitelj trgovačko društvo Hrvatski Telekom d.d. podnio zahtjev tuženiku dana 10. travnja 2014. godine radi donošenja odluke o rješavanju spora s trgovačkim društvom VIP net d.o.o. na način da se na temelju odredbe članka 78. stavak 3. citiranog Zakona naloži zadržavanje pripadajućih prihoda od međupovezivanja u iznosu od 3.227.015,16 kn kojeg VIP net potražuje od tužitelja. Tužitelj svoj zahtjev temelji na činjenici da je njegova tarifa »častilica« koju je uveo svojim korisnicima dana 8. kolovoza 2011. godine korištena protivno uvjetima tužitelja. Naime, navedenom tarifom je bilo omogućeno korisnicima iste da za svaku punu minutu poziva iz drugih pokretnih mreža ostvare bonus na »prepaid« račun u iznosu od 2.000,00 kn/min time da se bonus nije mogao koristiti za pozive prema brojevima usluga s posebnom tarifom, uključujući i 0,6x brojeve. Tužitelj smatra da su određeni korisnici njegove tarife »častilica« (ukupno 1.490 SIM kartica) u razdoblju od 7. – 26. rujna prijevarno postupili pozivajući iz »roaminga« 12 brojeva usluga s posebnom tarifom (0,64) na mreži Voljaglasa – sve protivno uvjetima korištenja