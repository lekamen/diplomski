 se odredbe ovog članka ne odnose na dijelove privatnih zgrada i kuća koje ne graniče s gradskim zemljištem.
Članak 81.
…..
3) Zabranjeno je postavljanje reklama uz cestu i njezin zaštitni dio, na prometnim objektima (tijelu mosta, podvožnjaku, nadvožnjaku i željezničkom nasipu) te na pročeljima zgrada, osim na postavljenoj opremi za reklamiranje i oglašavanje koju je postavio Grad.
Ocjenjujući zakonitost osporenih odredaba ovaj Sud nalazi osnovanim zahtjev podnositelja u dijelu koji se odnosi na odredbu članka 10. stavka 1. Odluke. Naime, uzimajući u obzir navode iz očitovanja donositelja općeg akta, prema kojima je upravo na temelju osporene odredbe članka 10. stavka 1. gradonačelnik donio Pravilnik, Sud zaključuje da se (iako donositelj takvo ovlaštenje naziva suglasnost) u konkretnom slučaju zapravo radi o ovlaštenju koje predstavničko tijelo daje izvršnom tijelu za donošenje drugog općeg akta, a za koje postupanje nema uporišta u zakonu, a niti u statutu.
Odluke i druge opće akte kojima uređuju pitanja iz samoupravnog djelokruga jedinice lokalne i područne (regionalne) samouprave, sukladno članku 35. stavku 1. točki 2. i članku 73. Zakona o lokalnoj i područnoj (regionalnoj) samoupravi, donose predstavnička tijela općine, grada i županije, u skladu sa svojim statutom.
Predstavnička tijela lokalne, odnosno područne (regionalne) samouprave su, u smislu članka 27. navedenog Zakona, općinsko vijeće, gradsko vijeće i županijska skupština.
Prema pak odredbi članka 39. stavka 1. citiranog Zakona, izvršno tijelo jedinice lokalne i područne (regionalne) samouprave je općinski načelnik, gradonačelnik, odnosno župan, a koji, sukladno članku 48. stavku 1. istog Zakona, priprema prijedloge općih akata (točka 1.), izvršava ili osigurava izvršavanje općih akata predstavničkog tijela (točka 2.), te obavlja i druge poslove utvrđene zakonom i statutom (točka 7.).
Imajući u vidu navedeno, ovaj Sud je stajališta da predstavničko tijelo jedinice lokalne samouprave nije ovlašteno svojim općim aktom ovlastiti izvršno tijelo te jedinice na donošenje drugog općeg akta, jer za isto nema uporišta u citiranom Zakonu. Takvu ovlast izvršno tijelo jedinice lokalne samouprave moglo bi imati samo na temelju posebnog zakona, a kojem uvjetu u konkretnom slučaju također nije udovoljeno.
Nadalje, normiranje na način učinjen člankom 10. stavkom 1. Odluke protivno je i odredbama članka 36. i članka 47. Statuta Grada Slavonskog Broda, kojima su regulirane ovlasti gradskog vijeća i gradonačelnika, a prema kojima gradsko vijeće, među inim, donosi odluke i druge opće akte koji su mu stavljeni u djelokrug zakonom i podzakonskim aktima, dok u obavljanju izvršne vlasti gradonačelnik, pored ostalog, priprema prijedloge općih akata, izvršava i osigurava izvršavanje općih akata Gradskog vijeća te obavlja i druge poslove predviđene ovim Statutom i drugim propisima.
Iz svega navedenog slijedi da odredba članka 10. stavka 1. Odluke nije suglasna sa Zakonom o lokalnoj i područnoj (regionalnoj) samoupravi, a niti sa Statutom Grada Slavonskog Broda, zbog čega je istu valjalo ukinuti.
U odnosu na tvrdnje iz zahtjeva podnositelja o nezakonitosti članka 81. stavka 3. Odluke, ovaj Sud nije našao razloga za pokretanje postupka, jer smatra da je ista donesena u okviru ovlasti propisanih odredbama članka 16. Zakona o komunalnom gospodarstvu, te članka 19. i 19.a. stavka 2. Zakona o lokalnoj i područnoj (regionalnoj) samoupravi.
Naime, odredbom članka 16. stavka 1. Zakona o komunalnom gospodarstvu propisano je da je, u cilju pobližeg uređenja odnosa u komunalnom gospodarstvu, predstavničko tijelo jedinice lokalne samouprave obvezno donijeti odluku o komunalnom redu i mjere za njegovo provođenje, dok je odredbom stavka 2. navedenog članka propisano da se odlukom o komunalnom redu propisuju, pored ostalog, naročito odredbe o uređenju naselja (točka 1.) i korištenju javnih površina (točka 3.) te mjere za provođenje komunalnog reda (točka 7.).
Prema pak odredbama članaka 19. i 19.a.