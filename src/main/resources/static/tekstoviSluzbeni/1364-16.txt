 stečajni upravitelji, način njihova izbora, naznaku dužnika i suca koji vodi postupak, naznaku razrješenja i razloga razrješenja te izrečenih novčanih kazni.
(6) Radi vođenja popisa stečajnih upravitelja iz stavka 5. ovoga članka, sud je dužan ministarstvu nadležnom za poslove pravosuđa dostaviti pravomoćna rješenja o razrješenju i izrečenim novčanim kaznama stečajnim upraviteljima.
(7) Ministar nadležan za poslove pravosuđa propisat će pravilnikom podatke koji se upisuju na listu stečajnih upravitelja i popis stečajnih upravitelja te način vođenja i objave popisa stečajnih upravitelja na mrežnoj stranici e-Oglasna ploča sudova.
Lista A stečajnih upravitelja
Članak 79.
(1) Na listu A stečajnih upravitelja može biti upisana fizička osoba:
1. koja ima poslovnu sposobnost
2. koja ima završeni diplomski sveučilišni studij, odnosno završeno visoko obrazovanje s najmanje 300 ETC bodova
3. koja ima položen stručni ispit za stečajnoga upravitelja
4. koja je nakon položenoga stručnog ispita obavljala stručnu obuku u trajanju od jedne godine
5. koja je dostojna za obavljanje poslova stečajnoga upravitelja.
(2) Smatrat će se da ne ispunjava pretpostavku iz stavka 1. točke 5. ovoga članka osoba:
− protiv koje je pokrenut kazneni postupak za kazneno djelo za koje se postupak pokreće po službenoj dužnosti
− koja je osuđena za kazneno djelo za koje se postupak pokreće po službenoj dužnosti
− koja je brisana s liste stečajnih upravitelja zbog nepostupanja po rješenju suda iz članka 91. stavka 6. ovoga Zakona, dok ne prođu tri godine od dana brisanja
− koja je razriješena dužnosti stečajnoga upravitelja zbog neurednog obavljanja dužnosti iz članka 91. stavka 2. ovoga Zakona u više od dva stečajna postupka u tijeku tri godine, dok ne prođu tri godine od dana brisanja i ponovno ne položi ispit za stečajnoga upravitelja
− koja je prezadužena.
Lista B stečajnih upravitelja
Članak 80.
Na listu B stečajnih upravitelja može biti upisana fizička osoba koja ispunjava pretpostavke iz članka 79. stavka 1. točaka 1. − 3. i točke 5. ovoga Zakona.
Brisanje s liste stečajnih upravitelja
Članak 81.
Osoba koja se nalazi na listi stečajnih upravitelja brisat će se s liste stečajnih upravitelja:
− na osobni zahtjev
− po službenoj dužnosti:
1. ako je protiv nje pokrenut kazneni postupak ili ako je osuđena zbog kaznenoga djela za koje se postupak pokreće po službenoj dužnosti
2. ako je razriješena dužnosti stečajnoga upravitelja zbog neurednog obavljanja dužnosti iz članka 91. stavka 2. ovoga Zakona u više od dva stečajna postupka u tijeku tri godine
3. ako nije postupila po rješenju suda iz članka 91. stavka 6. ovoga Zakona
4. ako ne dostavi dokaz da ima sklopljenu policu osiguranja od profesionalne odgovornosti odgovarajućom primjenom odredbi o osiguranju od profesionalne odgovornosti za odvjetnike
5. ako svake dvije godine od dana upisa ne dostavi dokaz o provedenom stručnom usavršavanju nakon položenoga stručnog ispita
6. smrću stečajnoga upravitelja.
Stručni ispit, stručna obuka i stručno usavršavanje
Članak 82.
(1) Stečajni upravitelji dužni su stručno se usavršavati nakon položenoga stručnog ispita.
(2) Ministar nadležan za poslove pravosuđa propisat će pravilnikom program, pretpostavke i način polaganja stručnoga ispita za stečajne upravitelje, stručne obuke i stručnoga usavršavanja nakon položenoga stručnog ispita za stečajne upravitelje.
Rješenje o upisu i brisanju s liste stečajnih upravitelja
Članak 83.
(1) Rješenja o upisu i brisanju s liste stečajnih upravitelja donosi ministar nadležan za poslove pravosuđa.
(2) Rješenja iz stavka 1. ovoga članka su upravni akti.
(3) Protiv rješenja iz stavka 1. nije dopuštena žalba, ali se može pokrenuti upravni spor.
Izbor stečajnoga upravitelja
Članak 84.
(1) Izbor stečajnoga upravitelja u stečajnom postupku obavlja se metodom slučajnoga odabira s liste A stečajnih upravitelja za područje nadležnoga suda, ako ovim Zakonom nije drukčije određeno.
(2) Ako sud smatra da stečajni upravitelj izabran metodom slučajnoga