140 30.12.2015 Pravilnik o izmjenama i dopunama Pravilnika o posebnim uvjetima za obavljanje djelatnosti uzimanja uzoraka i ispitivanja voda
MINISTARSTVO POLJOPRIVREDE
2612
Na temelju članka 221. stavka 2. Zakona o vodama (»Narodne novine«, br. 153/09, 63/11, 130/11, 56/13 i 14/14) na prijedlog Hrvatskih voda, uz suglasnost Hrvatske akreditacijske agencije, ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O POSEBNIM UVJETIMA ZA OBAVLJANJE DJELATNOSTI UZIMANJA UZORAKA I ISPITIVANJA VODA
Članak 1.
U Pravilniku o posebnim uvjetima za obavljanje djelatnosti uzimanja uzoraka i ispitivanja voda (»Narodne novine«, broj 74/13) članak 1. mijenja se i glasi:
»Ovim Pravilnikom se propisuju posebni uvjeti za obavljanje djelatnosti uzimanja uzoraka i ispitivanja voda, sedimenta i biote, osim vode namijenjene za ljudsku potrošnju sukladno posebnim propisima o vodi za ljudsku potrošnju, osobito tehničke specifikacije ispitivanja i praćenja stanja voda, sedimenta, biote i emisija otpadnih voda, minimalni izvedbeni zahtjevi za metode analize koje se primjenjuju pri praćenju stanja voda, sedimenta i biote, pravila za dokazivanje kvalitete analitičkih rezultata, uvjeti tehničke opremljenosti, brojnosti i stručnosti zaposlenika.«.
Članak 2.
U članku 3. u točki 4. na kraju rečenice točka se zamjenjuje točkom-zarezom te se dodaje točka 5. koja glasi:
»5. »Ministarstvo« je ministarstvo nadležno za vodno gospodarstvo.«.
Članak 3.
U članku 4. stavku 1. iza riječi: »upravljanja« dodaje se riječ: »kvalitetom«.
Članak 4.
Članak 6. mijenja se i glasi:
»Djelatnost ispitivanja voda obuhvaća pokazatelje određene propisima o standardu kakvoće voda, o kakvoći vode za kupanje i o graničnim vrijednostima emisija otpadnih voda te pokazatelje obuhvaćene posebnim programima ispitivanja, razvrstane u sljedeće skupine:
1. fizikalno-kemijski pokazatelji
2. kemijski pokazatelji
3. biološki pokazatelji
4. mikrobiološki pokazatelji
5. ekotoksikološki pokazatelji i
6. hidromorfološki, uključujući i hidrološke pokazatelje.«.
Članak 5.
U članku 10. stavak 2. mijenja se i glasi:
»Ako stranka podnosi zahtjev za dobivanje rješenja o ispunjenju posebnih uvjeta za dokumentirane i validirane metode iz stavka 1. točke 2. ovoga članka, dužna je uz uvjete iz članka 9. ovoga Pravilnika i stavka 1. točke 1. ovoga članka ispuniti i dodatne uvjete ovlašćivanja iz Priloga ovoga Pravilnika.«.
Članak 6.
U članku 11. stavak 5. mijenja se i glasi:
»Obvezu iz stavka 1. ovoga članka ovlašteni laboratorij mora izvršiti najmanje jednom u pet godina za svaki pokazatelj, a rezultate sudjelovanja u programima ispitivanja sposobnosti dostaviti Ministarstvu jednom godišnje, a najkasnije do 1. ožujka tekuće godine za prethodnu godinu.«.
Članak 7.
Članak 12. stavak 2. mijenja se i glasi:
»O prestanku postojanja i/ili o promjeni posebnih uvjeta iz članaka 9. i 10. ovoga Pravilnika tijekom trajanja rješenja o ispunjenju posebnih uvjeta, ovlašteni laboratorij dužan je obavijestiti Ministarstvo, pisanim putem, bez odgode, a najkasnije u roku od 30 dana od prestanka postojanja i/ili od promjene posebnih uvjeta.«.
Članak 8.
U članku 15. točki 1. riječi: »ne stariji od 30 dana; u izvorniku ili javnobilježnički ovjerenoj preslici« brišu se.
U točki 6. riječ: »dokumentaciju« zamjenjuje se riječju: »dokumentacija«.
Članak 9.
U nazivu glave 8. riječi:«NAKON IZDAVANJA RJEŠENJA O ISPUNJENJU POSEBNIH UVJETA« brišu se.
Članak 10.
Članak 23. mijenja se i glasi:
»Ovlašteni laboratoriji dužni su uz obveze iz članka 11. ovoga Pravilnika izvršavati i obveze iz članaka 24. i 25. ovoga Pravilnika.«.
Članak 11.
U članku 24. stavku 1. iza riječi: »voda« stavlja se zarez i dodaju riječi: »sedimenta i biote u površinskim vodama«.
Članak 12.
U članku 25. stavku 3. iza riječi: »njihove« dodaje se riječ: »odgovarajuće«.
Članak 13.
U članku 26. riječi: »ovog pravilnika« zamjenjuju se riječima: »ovoga Pravilnika«.
Članak 14.
Prilog Dodatni uvjeti ovlašćivanja mijenja se i glasi:
»PRILOG
DODATNI UVJETI