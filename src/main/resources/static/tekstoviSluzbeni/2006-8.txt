 kako je planirano do 2025. godine, samo ako se realizira planirana modernizacija željezničke infrastrukture sukladno usvojenom Nacionalnom program razvoja željezničke infrastrukture, ako optimiziraju svoje mobilne kapacitete i kapacitete za njihovo održavanje. O konkurentnosti domaćih prijevoznika ovisit će i udio stranih operatora koji će na infrastrukturi Republike Hrvatske koristiti svoja mobilna sredstva. S druge strane nabavom novog voznog parka u putničkom prijevozu domaći će prijevoznici moći konkurirati za pružanje željezničkih prijevoznih usluga i na području drugih zemalja prije svega onih u neposrednom okruženju, naročito u segmentu regionalnog putničkog prijevoza.
Na teritoriju Republike Hrvatske međunarodni koridori u smislu željezničke mreže definirani su Odlukom o razvrstavanju željezničkih pruga (»Narodne novine«, broj 3/14):
– Koridor RH1. DG – Savski Marof – Zagreb – Dugo Selo – Novska – Vinkovci – Tovarnik – DG
– Koridor RH2. DG – Botovo – Koprivnica – Dugo Selo – Zagreb – Karlovac – Rijeka – Šapjane – D,
– Koridor RH3. DG – Beli Manastir – Osijek – Slavonski Šamac – DG – (Sarajevo) – DG – Metković – Ploče.
Koridor RH2 pripada u osnovu mrežu putničkog i teretnog prometa EU-a, te zajedno s prugama M101 i M102 koridora RH1 pripadaju Mediteranskom koridoru EU-a. Dok ostale pruge na koridorima RH1 i RH3 pripadaju sveobuhvatnoj mreži EU-a.
Dobro razvijena željeznička mreža u Zagrebu i drugim gradovima smatra se kao prednost jer omogućava uključivanje željeznice u gradski prometni sustav.
Teretni promet ima jasnu međunarodnu komponentu jer povezuje jadranske luke s kontinentom. Sve luke povezane su željezničkom mrežom koja je u lošem infrastrukturnom stanju. Luka Ploče nema izravnu povezanost sa željezničkom mrežom Republike Hrvatske već je s njom povezana preko Bosne i Hercegovine. Željeznički teretni promet uglavnom je tranzitni s obzirom da luke na Jadranskom moru služe kao ulazna točka za međunarodni teretni promet prema srednje-europskim tržištima. Kako bi se povećao intermodalni pomorsko-željeznički promet potrebno je razviti mrežu logističkih intermodalnih platformi, s time da se te platforme izgrade u lukama i u glavnim potrošačkim središtima.
Prilike za željeznički sektor u Hrvatskoj povezane su s mogućim rastom njegova udjela u sveukupnom poslovanju unutarnjeg prometa što se može postići poboljšanjem ili gradnjom infrastrukture uključujući intermodalne terminale i industrijske kolosijeke, nabavkom ili osuvremenjivanjem voznog parka, integracijom s ostalim vidovima prometa i fokusom na korisnike usluga. Prelazak na željeznički promet također će povećati efekt intermodalnog prometa koji će rezultirati smanjenjem buke i emisije stakleničkih plinova, racionalnijom potrošnjom energije te povećanjem efikasnosti.
Ulazak Republike Hrvatske u Schengenski prostor omogućit će otvaranje novih poslovnih prilika s okolnim zemljama članicama EU, ali istodobno može otežati poslovanje sa susjednim zemljama nečlanicama, koje nisu u sustavu Schengena. U smislu društava HŽ Putnički prijevoz d.o.o. i HŽ Cargo d.o.o, iste je potrebno osposobiti na svim razinama za dolazak konkurencije. Republika Hrvatska kao vlasnika infrastrukture, a HŽ Infrastruktura d.o.o kao upravitelj infrastrukture, trebaju povećati napore za modernizacijom cjelokupne željezničke mreže.
Glavni prioriteti sektora željezničkog prometa u području željezničke infrastrukture moraju biti usredotočeni na:
– modernizaciju i dogradnju glavnih željezničkih pravaca posebice onih koji su dio TEN-T mreže u skladu s njihovom tehnološko-prometnom funkcionalnošću
– unaprjeđenje razine usluge željezničkog prijevoza putnika kako u segmentu gradsko-prigradskog tako i regionalnog prometa u većim urbanim sredinama u Republici Hrvatskoj (Zagreb, Varaždin, Osijek, Rijeka, Split) provođenjem mjera iz usvojene Strategije prometnog razvoja Republike Hrvatske za razdoblje od 2014. do 2030. godine
– povećanje održivosti razine uporabne kvalitete mreže željezničkih pruga HŽ