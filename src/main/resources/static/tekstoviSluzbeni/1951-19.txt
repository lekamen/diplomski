 evidenciju o korisnicima i vrstama usluga:
1. matična knjiga korisnika,
2. pomoćna knjiga,
3. osobni list korisnika,
4. knjiga dnevne evidencije.
Članak 96.
Matična knjiga korisnika sadrži:
1. opće podatke o pružatelju usluge i matičnoj knjizi (naziv županije, općine/grada, naziv i sjedište pružatelja usluge, redni broj matične knjige, podatak o matičnim brojevima i razdoblju koje knjiga obuhvaća, te osobno ime i potpis odgovorne osobe pružatelja usluge u vrijeme početka vođenja knjige i u vrijeme završetka vođenja knjige),
2. redni broj,
3. osobno ime (djevojačko prezime), ime oca/majke,
4. osobni podaci o korisniku (datum, mjesto i država rođenja, državljanstvo, identifikacijski dokument),
5. klasa, urudžbeni broj i datum izdavanja rješenja nadležnog centra za socijalnu skrb o smještaju,
6. datum smještaja kod pružatelja usluge,
7. obrazovni status prije smještaja (završeni razred odnosno postignuta razina obrazovanja),
8. datum prestanka smještaja,
9. klasa, urudžbeni broj i datum izdavanja rješenja nadležnog centra za socijalnu skrb o prestanku smještaja,
10. obrazovni status pri odlasku od pružatelja usluge,
11. napomena.
Članak 97.
(1) U pomoćnu knjigu upisuju se abecednim redom osobno ime svakog korisnika te redni broj iz matične knjige.
(2) Pomoćna knjiga iz stavka 1. ovog članka može se voditi u elektronskom obliku.
Članak 98.
(1) Osobni list korisnika predstavlja izvor osnovnih informacija o korisniku smještenom kod pružatelja usluge.
(2) U osobni list korisnika upisuju se sljedeći dostupni podaci:
1. redni broj iz matične knjige,
2. osobno ime (djevojačko prezime), ime oca/majke,
3. datum, mjesto i država rođenja,
4. državljanstvo,
5. prebivalište/boravište,
6. bračni status i dodatne informacije o obitelji,
7. broj djece i podaci o djeci,
8. radno iskustvo,
9. nadležni centar za socijalnu skrb (naziv, sjedište, te ime i prezime te kontakt telefon socijalnog radnika),
10. klasa, urudžbeni broj i datum izdavanja rješenja centra za socijalnu skrb o smještaju,
11. zdravstveno stanje prilikom dolaska kod pružatelja usluge,
12. prava koja korisnik ostvaruje u sustavu socijalne skrbi,
13. vrsta usluge,
14. aktivnosti u koje je korisnik usluge uključen (socijalna pomoć i podrška, psihosocijalni tretman, podrška u obavljanju svakodnevnih aktivnosti i njega, opće savjetovanje i pomaganje, pravno savjetovanje i pomaganje),
15. suradnja s centrom za socijalnu skrb i drugim nadležnim tijelima,
16. podaci o uključenosti u programe odgoja i obrazovanja te osposobljavanja korisnika,
17. sve promjene tijekom boravka kod pružatelja usluge,
18. datum odlaska od pružatelja usluge,
19. napomena.
Članak 99.
Knjiga dnevne evidencije sadrži evidenciju stručnih radnika po smjenama, brojno stanje korisnika, te sva važnija zapažanja i obavijesti stručnih djelatnika tijekom 24 sata (odlazak korisnika na tretman, kontakt s nadležnim centrom za socijalnu skrb i sl.).
Sadržaj dokumentacije – usluga smještaja
Članak 100.
Pružatelj usluga iz članka 95. ovog Pravilnika dužan je voditi sljedeću dokumentaciju o korisniku i vrsti usluge, koja je sastavni dio dosjea korisnika:
1. rješenje centra za socijalnu skrb o smještaju,
2. socijalna anamneza,
3. zdravstveni karton i zdravstvena iskaznica,
4. individualni plan,
5. evidencija novčanih primanja i izdataka,
6. evidencija o kontaktima vezanima uz korisnika,
7. ostali dokumenti (prepiska s raznim ustanovama i tijelima, te polugodišnja izvješća o smještenim žrtvama).
Članak 101.
Evidencija novčanih primanja i izdataka vodi se za svakog korisnika i u nju je potrebno upisati: osobno ime, iznos primljenih, odnosno izdanih novčanih sredstava i potpis odgovorne osobe koja je nastale činjenice evidentirala.
Članak 102.
(1) Evidencija o kontaktima odnosi se na susrete i druženja djeteta s članovima obitelji ili kontakte sa zakonskim zastupnikom.
(2) U evidenciji o kontaktima potrebno je naznačiti datum, mjesto i vrijeme kontakta, njegovu duljinu, srodstvo osobe s kojom dijete kontaktira, način ostvarivanja