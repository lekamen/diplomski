 pomorsku, podvodnu i hiperbaričnu medicinu mogu obavljati sljedeće zdravstvene preglede:
– vozača i kandidata za vozača
– djelatnika raspoređenih na poslove s posebnim uvjetima rada
– djelatnika prije upućivanja na rad i izobrazbu u inozemstvo
– stalno ukrcanih osoba vojnih brodova, podmorničara, ronilaca i pomorskih diverzanata te instruktora ronjenja
– radi utvrđivanja zdravstvene sposobnosti za držanje i nošenje oružja.
Članak 15.
Ustrojstvena cjelina Vojno zdravstvenog središta za zrakoplovnu medicinu obavlja zdravstvene preglede zrakoplovnog osoblja u skladu s propisima Ministarstva obrane i ministarstva nadležnog za zdravlje te propisima Agencije ovlaštene za sigurnost zračnog prometa u Republici Hrvatskoj.
Članak 16.
Za potrebe Ministarstva obrane i Oružanih snaga ustrojstvene cjeline medicine rada Vojno zdravstvenog središta obavljaju zdravstvene preglede pirotehničara i kandidata za pirotehničare u skladu s propisom kojim se utvrđuju uvjeti za obavljanje zdravstvenih pregleda pirotehničara u zdravstvenim ustanovama.
STRUKTURA VOJNO ZDRAVSTVENOG SREDIŠTA
Članak 17.
Struktura i nazivlje ustrojstvenih cjelina Vojno zdravstvenog središta za koje su djelatnosti i djelokrug rada propisani ovim Pravilnikom utvrđuje se Knjigom ustroja Vojno zdravstvenog središta.
RADNO VRIJEME
Članak 18.
Raspored radnog vremena u Vojno zdravstvenom središtu određuje ministar obrane odlukom kojom se uređuje raspored radnog vremena u Oružanim snagama.
TAJNOST PODATAKA
Članak 19.
Djelatnici Vojno zdravstvenog središta obvezni su pridržavati se propisa kojima je uređeno postupanje s klasificiranim podacima obrane te propisa kojima je uređeno postupanje s podacima koji se smatraju profesionalnom tajnom.
ZAVRŠNE ODREDBE
Članak 20.
Na sva pitanja koja nisu uređena ovim Pravilnikom primjenjuju se opći propisi iz područja zdravstvene zaštite te propisi iz područja obrane.
Članak 21.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-03/14-04/21
Urbroj: 512-01-15-12
Zagreb, 19. siječnja 2015.
Ministar Ante Kotromanović, v. r.
