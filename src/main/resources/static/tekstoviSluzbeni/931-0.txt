47 28.04.2015 Pravila o ustupanju neiskorištenih isključivih prava
AGENCIJA ZA ELEKTRONIČKE MEDIJE
932
Na temelju odredbe članka 40. stavka 5. Zakona o Hrvatskoj radioteleviziji (»Narodne novine« broj 137/10 i 76/12), a u svezi s člankom 69. stavkom 1. podstavkom 25. Zakona o elektroničkim medijima (»Narodne novine« broj 153/09, 84/11, 94/13 i 136/13) i člankom 20. stavkom 1. Statuta Agencije za elektroničke medije (»Narodne novine« broj 90/10) Vijeće za elektroničke medije donosi
PRAVILA
O USTUPANJU NEISKORIŠTENIH ISKLJUČIVIH PRAVA
Članak 1.
(1) Ovim se Pravilima propisuje postupak ustupanja neiskorištenih isključivih prava u slučaju:
– nabave audio i audiovizualnih sadržaja više vrijednosti po osnovi isključivih prava,
– nabave premijskih športskih događaja iz članka 9. stavka 2. i 3. Zakona o Hrvatskoj radioteleviziji.
(2) Ova se Pravila primjenjuju na ustupanje neiskorištenih isključivih prava iz stavka 1. ovog članka kad je mogućnost takvog ustupanja propisana ugovorom o stjecanju isključivog prava iskorištavanja audio i audiovizualnih sadržaja više vrijednosti i/ili premijskog športskog događaja, ili zakonom.
(3) Pod neiskorištenim isključivim pravima podrazumijevaju se ona prava temeljem kojih HRT nije emitirao sadržaje na programskim kanalima sukladno odredbama Zakona o HRT-u i Ugovora s Vladom Republike Hrvatske.
(4) Pod audio i audiovizualnim sadržajima više vrijednosti podrazumijevaju se svi sadržaji koje HRT nabavlja kao isključiva prava.
(5) Odredbe ovih Pravila ne primjenjuju se na arhivski materijal HRT-a.
Članak 2.
Ustupanje neiskorištenih isključivih prava se obavlja na temelju javnog natječaja.
Članak 3.
(1) Hrvatska radiotelevizija je obvezna objaviti javni natječaj iz članka 2. ovih Pravila u »Narodnim novinama« te na svojim internetskim stranicama. Hrvatska radiotelevizija je dužna odmah dostaviti tekst javnog natječaja Agenciji za elektroničke medije za objavu na njenim internetskim stranicama.
(2) Javni natječaj iz stavka 1. ovoga članka sadržava sljedeće podatke:
1. vrstu i naziv neiskorištenih isključivih prava
2. opis i opseg neiskorištenih isključivih prava
3. početnu cijenu po svakoj vrsti neiskorištenih isključivih prava, bez poreza na dodanu vrijednost
4. rok za podnošenje ponuda,
5. mjesto, datum i sat javnog otvaranja ponuda,
6. utvrđivanje mogućnosti sudjelovanja ponuditelja kod otvaranja ponuda,
7. dokaze o sposobnosti ponuditelja,
8. jamstvo za ozbiljnost ponude,
9. instrumente osiguranja plaćanja,
10. adresu za dostavu ponuda,
11. rok za obavještavanje ponuditelja o najpovoljnijoj ponudi,
12. kriterij za izbor najpovoljnije ponude,
13. rok za plaćanje cijene,
14. rok za potpisivanje ugovora koji ne može biti dulji od 45 dana od dana otvaranja ponuda,
15. druga dokumentaciju za nadmetanje, ako je potrebna.
(3) Rok za dostavu ponuda iz točke 4. stavka 2. ovog članka iznosi najmanje petnaest (15) dana od dana objave javnog natječaja u »Narodnim novinama«.
(4) Rok iz točke 4. stavka 2. ovog članka istovjetan je vremenu iz točke 5. stavka 2. ovoga članka..
(5) Rok iz točke 11. stavka 2. ovog članka je osam (8) dana od datuma otvaranja ponuda.
Članak 4.
(1) Početna cijena iz točke 3. stavka 2. članka 3. ovih Pravila ne može biti manja od 20% novčane vrijednosti opsega (količine) neiskorištenih isključivih prava koja se ustupaju.
(2) Početna cijena iz stavka 1. ovog članka se izračunava na temelju cijene iz ugovora o stjecanju isključivog prava iskorištavanja audio i audiovizualnih sadržaja više vrijednosti i/ili premijskog športskog događaja.
Članak 5.
(1) Hrvatska radiotelevizija za jamstvo iz točke 8. stavka 2. članka 3. ovih Pravila može odrediti bjanko zadužnicu ili bankarsko jamstvo (garanciju).
(2) Rizici koji se mogu osigurati jamstvom iz stavka 1. ovog članka su: odustajanje ponuditelja od svoje ponude u roku njezine valjanosti, dostavljanja neistinitih dokumenata, i odbijanje potpisivanja ugovora.
Članak 6.
Kriterij za odabir najpovoljnije ponude je cijena ponude.
Članak 7.
(1) Ponuditelj