tri (3) radna dana od dana kada je davatelj broja zaprimio Zahtjev za prijenos broja, osim ako je to u interesu podnositelja Zahtjeva za prijenos broja, odnosno kada je podnositelj Zahtjeva za prijenos broja u Zahtjevu n za prijenos broja aveo željeni datum prijenosa broja koji je duži od tri (3) radna dana.
(2) Davatelj broja obvezan je u roku jednog (1) radnog dana od dana zaprimanja Zahtjeva za prijenos broja provjeriti mogućnost prenosivosti broja i putem CABP-a obavijestiti primatelja broja o prihvaćanju, odbijanju ili odgodi Zahtjeva za prijenos broja.
(3) U slučaju prihvaćanja Zahtjeva za prijenos broja, davatelj broja može iznimno, najkasnije 24 sata prije početka vremenskog okvira prijenosa broja, odbiti Zahtjev za prijenos broja u slučaju da utvrdi zlouporabe elektroničkih komunikacijskih usluga uslijed kojih krajnjem korisniku bude ograničeno korištenje elektroničkih komunikacijskih usluga davatelja broja.
Dugovanja podnositelja Zahtjeva za prijenos broja
Članak 16.
(1) U slučaju postojanja nesporne ugovorne obveze, davatelj broja obvezan je bez odgode i u zatraženom obliku dati podnositelju Zahtjeva za prijenos broja informaciju o iznosu dugovanja u slučaju prijevremenog raskida ugovora, načinu uplate i načinu otkazivanja prijenosa broja. Navedeni zahtjev može biti podnesen usmeno te pisanim ili elektroničkim putem.
(2) U slučaju postojanja nesporne ugovorne obveze, davatelj broja u pokretnoj elektroničkoj komunikacijskoj mreži može odgoditi prijenos broja za najduže deset (10) radnih dana od zatraženog datuma prijenosa broja, uz odgovarajuću primjenu članka 17. ovog Pravilnika, osim u slučaju da je podnositelj Zahtjeva za prijenos broja upoznat i pristaje podmiriti dugovanja postojećem operatoru zbog prijevremenog raskida pretplatničkog ugovora.
Odgoda prijenosa broja
Članak 17.
(1) Datum prijenosa broja koji je unesen u CAPB može se odgoditi samo u sljedećim slučajevima:
a. postojanje nesporne ugovorne obveze podnositelja Zahtjeva za prijenos broja prema davatelju broja u pokretnoj elektroničkoj komunikacijskoj mreži,
b. onemogućen rad CABP-a,
c. ukoliko je datum prijenosa broja u nepokretnoj elektroničkoj komunikacijskoj mreži, koji je unesen u CABP, prekratak u odnosu na rokove realizacije veleprodajne usluge.
(2) Davatelj broja obvezan je putem CABP-a, u roku od najviše tri (3) radna dana od dana primitka Zahtjeva za prijenos broja za nepokretnu elektroničku komunikacijsku mrežu te jedan (1) radni dan od dana primitka Zahtjeva za prijenos broja za pokretnu elektroničku komunikacijsku mrežu, obavijestiti primatelja broja o razlozima odgode prijenosa broja.
(3) Primatelj broja će po zaprimanju obavijesti iz stavka 2. ovog članka bez odgode dogovoriti s podnositeljem Zahtjeva za prijenos broja novi datum prijenosa broja.
(4) Primatelj broja obvezan je bez odgode putem CABP-a obavijestiti davatelja broja o novom datumu prijenosa broja koji je dogovorio s podnositeljem Zahtjeva za prijenos broja, te se isti smatra novim datumom prijenosa broja.
(5) U slučaju ako je obavijest iz stavka 2. ovog članka unesena u CABP neradnim danom, smatra se da je davatelj broja o novom datumu prijenosa broja obaviješten prvog sljedećeg radnog dana.
(6) U slučaju odgode roka za prijenos broja, davatelj broja obvezan je omogućiti krajnjem korisniku korištenje elektroničkih komunikacijskih usluga do isključenja broja iz svoje elektroničke komunikacijske mreže.
Odbijanje prijenosa broja
Članak 18.
(1) Zahtjev za prijenos broja se može odbiti samo u sljedećim slučajevima:
a. ako je u Zahtjevu za prijenos broja pogrešno naveden bilo koji od sljedećih podataka: ime, prezime, naziv krajnjeg korisnika, broj/brojevi za koje se traži prijenos,
b. ako se Zahtjev za prijenos broja ne odnosi na sve brojeve unutar usluge VPN serije ili niza u pokretnoj elektroničkoj komunikacijskoj mreži
c. ako je pretplatnički broj za koji se traži prijenos, trajno isključen iz elektroničke komunikacijske mreže davatelja broja,
d. ako je datum prijenosa broja