65 15.07.2016 Rješenje o imenovanju predsjednika, zamjenika predsjednika i članova Povjerenstva za istraživanje, uređenje i održavanje vojnih groblja, groblja žrtava Drugog svjetskog rata i groblja poslijeratnog razdoblja
VLADA REPUBLIKE HRVATSKE
1612
Na temelju članka 31. stavka 4. Zakona o Vladi Republike Hrvatske (»Narodne novine«, br. 150/11 i 119/14), članka 32. stavaka 3. i 5. Zakona o istraživanju, uređenju i održavanju vojnih groblja, groblja žrtava Drugog svjetskog rata i poslijeratnog razdoblja (»Narodne novine«, broj 143/12) i točke IV. Odluke o Povjerenstvu za istraživanje, uređenje i održavanje vojnih groblja, groblja žrtava Drugog svjetskog rata i groblja poslijeratnog razdoblja (»Narodne novine«, broj 46/13), Vlada Republike Hrvatske je na sjednici održanoj 8. lipnja 2016. godine donijela
RJEŠENJE
O IMENOVANJU PREDSJEDNIKA, ZAMJENIKA PREDSJEDNIKA I ČLANOVA POVJERENSTVA ZA ISTRAŽIVANJE, UREĐENJE I ODRŽAVANJE VOJNIH GROBLJA, GROBLJA ŽRTAVA DRUGOG SVJETSKOG RATA I GROBLJA POSLIJERATNOG RAZDOBLJA
I. Imenuje se TOMO MEDVED, ministar branitelja, predsjednikom Povjerenstva za istraživanje, uređenje i održavanje vojnih groblja, groblja žrtava Drugog svjetskog rata i groblja poslijeratnog razdoblja, po položaju.
2. Imenuje se STJEPAN SUČIĆ, predstavnik Ministarstva branitelja, zamjenikom predsjednika Povjerenstva za istraživanje, uređenje i održavanje vojnih groblja, groblja žrtava Drugog svjetskog rata i groblja poslijeratnog razdoblja.
3. Za članove Povjerenstva za istraživanje, uređenje i održavanje vojnih groblja, groblja žrtava Drugog svjetskog rata i groblja poslijeratnog razdoblja, imenuju se:
– VESELA MRĐEN KORAĆ, predstavnica Ministarstva vanjskih i europskih poslova
– ZDRAVKO MODRUŠAN, predstavnik Ministarstva unutarnjih poslova
– DINKO KOVAČEVIĆ, predstavnik Ministarstva pravosuđa
– ZDRAVKO VUKIĆ, predstavnik Ministarstva graditeljstva i prostornog uređenja
– DAVOR TRUPKOVIĆ, predstavnik Ministarstva kulture
– akademik BRANKO KINCL, predstavnik Hrvatske akademije znanosti i umjetnosti
– dr. sc. JASNA TURKALJ, predstavnica Hrvatskog instituta za povijest
– FRANJO TALAN, predstavnik Hrvatske biskupske konferencije
– protojerej stavrofor DUŠKO SPASOJEVIĆ, predstavnik Mitropolije zagrebačko-ljubljanske
– mr. sc. SENAD NANIĆ, predstavnik Mešihata Islamske zajednice u Hrvatskoj
– ERNEST HERCOG, predstavnik židovske vjerske zajednice Bet Israel u Hrvatskoj
– glavni rabin LUCIAN MOŠE PRELEVIĆ, predstavnik Koordinacije židovskih općina u Republici Hrvatskoj
– BRUNO ČAVIĆ, predstavnik Hrvatskog helsinškog odbora za ljudska prava
– prim. JOSIP JELIĆ, dr. med., predstavnik Hrvatskoga Crvenog križa
– mr. sc. AMIR OBHOĐAŠ, predstavnik Hrvatskog državnog arhiva
– mr. sc. DRAGICA KEMETER, predstavnica Udruge gradova u Republici Hrvatskoj
– MARTIN BARIČEVIĆ, predstavnik Udruge općina u Republici Hrvatskoj
– STJEPAN ŠAFRAN, predstavnik Saveza antifašitičkih boraca i antifašista Republike Hrvatske
– ŽELJKO TOMIĆ, predstavnik Hrvatskog domobrana, udruge ratnih veterana Hrvatske.
Klasa: 080-02/16-01/354
Urbroj: 5030115/1-16-02
Zagreb, 8. lipnja 2016.
Predsjednik Tihomir Orešković, v. r.
