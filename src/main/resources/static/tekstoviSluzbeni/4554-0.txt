88 30.09.2016 Pravilnik o izdavanju dozvola za uvoz konoplje iz trećih zemalja
MINISTARSTVO POLJOPRIVREDE
1903
Na temelju članka 8. stavka 2. i članka 59. stavka 3. Zakona o poljoprivredi (»Narodne novine« br. 30/15) ministar poljoprivrede, donosi
PRAVILNIK
O IZDAVANJU DOZVOLA ZA UVOZ KONOPLJE IZ TREĆIH ZEMALJA
I. OPĆE ODREDBE
Članak 1.
(1) Ovim Pravilnikom se uređuje sustav izdavanja dozvola za uvoz sjemena konoplje KN oznake 1207 99 91, koje nije namijenjeno sjetvi, tijelo nadležno za izdavanje dozvole za uvoz konoplje i uvjeti za izdavanje dozvole za uvoz konoplje, sustav odobravanja i tijelo nadležno za odobravanje pravnih i fizičkih osoba koje uvoze konoplju te administrativna kontrola i kontrola na terenu odobrenih pravnih i fizičkih osoba.
(2) Ovim Pravilnikom se osigurava provedba:
– Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (u daljnjem tekstu: Uredba (EU) br. 1308/2013 Europskog parlamenta i Vijeća)
– Uredbe Komisije (EZ) br. 507/2008 od 6. lipnja 2008. kojom se utvrđuju detaljna pravila za primjenu Uredbe Vijeća (EZ) br. 1673/2000 o zajedničkoj organizaciji tržišta lana i konoplje koji se uzgajaju za proizvodnju vlakana (u daljnjem tekstu: Uredba Komisije (EZ) br. 507/2008).
II. UVOZ
Odobreni uvoznici
Članak 2.
(1) Sjeme konoplje KN oznake 1207 99 91, koje nije namijenjeno sjetvi, može uvesti samo pravna ili fizička osoba odobrena od Ministarstva poljoprivrede (u daljnjem tekstu: odobreni uvoznik).
(2) Pravna ili fizička osoba koja podnosi zahtjev za odobrenje uvoznika mora biti upisana u Upisnik odobrenih objekata u poslovanju s hranom pri Ministarstvu zdravlja ili Upisnik odobrenih objekata u poslovanju s hranom za životinje pri Ministarstvu poljoprivrede (u daljnjem tekstu: Ministarstvo) kako bi se osiguralo izvršenje jednog od postupaka iz članka 4. stavka 4. podstavka 6. ovoga Pravilnika.
(3) U svrhu ishođenja odobrenja iz stavka 1. ovoga članka pravna ili fizička osoba podnosi zahtjev Ministarstvu poljoprivrede, Ulica grada Vukovara 78, Zagreb.
(4) Zahtjev za odobrenje uvoznika dostavlja se u pisanom obliku Ministarstvu poljoprivrede. Obrazac zahtjeva za odobrenje uvoznika nalazi se u Prilogu I i sastavni je dio ovoga Pravilnika.
(5) Uz zahtjev iz stavka 4. ovoga članka dostavlja se i dokaz da je pravna ili fizička osoba upisana u Upisnik odobrenih objekata u poslovanju s hranom pri Ministarstvu zdravlja ili u Upisnik odobrenih objekata u poslovanju s hranom za životinje pri Ministarstvu poljoprivrede.
Dozvola za uvoz
Članak 3.
(1) Dozvolu za uvoz sjemena konoplje iz članka 2. stavka 1. ovoga Pravilnika (u daljnjem tekstu: dozvola) izdaje Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija).
(2) U svrhu ishođenja dozvole iz stavka 1. ovoga članka odobreni uvoznik podnosi zahtjev Agenciji za plaćanja u poljoprivredi, ribarstvu i ruralnom razvoju, Ulica grada Vukovara 269 d, Zagreb.
Članak 4.
(1) Pri uvozu sjemena konoplje odobreni uvoznik mora imati dozvolu iz članka 3. stavka 1. ovoga Pravilnika.
(2) Dozvola za uvoz sjemena konoplje iz članka 3. stavka 1. ovoga Pravilnika se izdaje za razdoblje od dvanaest mjeseci. Obrazac dozvole za uvoz nalazi se u Prilogu II i sastavni je dio ovoga Pravilnika.
(3) Zahtjev za ishođenje dozvole dostavlja se u pisanom obliku Agenciji.
(4) Zahtjev za ishođenje dozvole mora sadržavati:
– naziv i adresu podnositelja zahtjeva
– komercijalnu oznaku robe i opis u skladu s Kombiniranom nomenklaturom
– količinu sjemena u kg
– državu izvoznicu sjemena konoplje
– namjenu korištenja sjemena konoplje
– pisanu izjavu kojom se odobreni uvoznik obvezuje Agenciji u roku od dvanaest mjeseci od dana izdavanja dozvole dostaviti dokumentaciju kako bi potvrdio da će sjeme konoplje podvrgnuto jednom od sljedećih postupaka:
a)