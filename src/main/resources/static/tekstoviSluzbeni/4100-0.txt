56 17.06.2016 Zakon o izmjenama i dopunama Zakona o informiranju potrošača o hrani
HRVATSKI SABOR
1449
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O INFORMIRANJU POTROŠAČA O HRANI
Proglašavam Zakon o izmjenama i dopunama Zakona o informiranju potrošača o hrani, koji je Hrvatski sabor donio na sjednici 3. lipnja 2016. godine.
Klasa: 011-01/16-01/30 Urbroj: 71-06-01/1-16-2 Zagreb, 9. lipnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O INFORMIRANJU POTROŠAČA O HRANI
Članak 1.
U Zakonu o informiranju potrošača o hrani (»Narodne novine«, br. 56/13. i 14/14.) članak 1. mijenja se i glasi:
»Ovim se Zakonom utvrđuju nadležna tijela, zadaće nadležnih tijela, službene kontrole i načini postupanja te se propisuju upravne mjere i prekršajne odredbe za provedbu:
– Uredbe (EU) br. 1169/2011 Europskog parlamenta i Vijeća od 25. listopada 2011. o informiranju potrošača o hrani, izmjeni uredbi (EZ) br. 1924/2006 i (EZ) br. 1925/2006 Europskog parlamenta i Vijeća te o stavljanju izvan snage Direktive Komisije 87/250/EEZ, Direktive Vijeća 90/496/EEZ, Direktive Komisije 1999/10/EZ, Direktive 2000/13/EZ Europskog parlamenta i Vijeća, direktiva Komisije 2002/67/EZ i 2008/5/EZ i Uredbe Komisije (EZ) br. 608/2004 (SL L 304, 22. 11. 2011.) (u daljnjem tekstu: Uredba (EU) br. 1169/2011);
– Provedbene uredbe Komisije (EU) br. 828/2014 od 30. srpnja 2014. o zahtjevima za informiranje potrošača o odsutnosti ili smanjenoj prisutnosti glutena u hrani (SL L 228, 31. 7. 2014.) (u daljnjem tekstu: Provedbena uredba Komisije (EU) br. 828/2014).«.
Članak 2.
U članku 3. iza stavka 3. dodaje se stavak 4. koji glasi:
»(4) Sukladno članku 17. stavku 5. i Prilogu VI. Dijelu A točki 7. Uredbe (EU) br. 1169/2011, mesni proizvodi, mesni pripravci i proizvodi ribarstva koji izgledaju kao da su dobiveni od cijeloga komada mesa ili ribe, ali se zapravo sastoje od različitih komada spojenih drugim sastojcima, uključujući prehrambene aditive i prehrambene enzime ili druge tvari, moraju biti označeni sljedećim navodom: »sastavljeno i oblikovano meso od komada mesa« ili »sastavljena i oblikovana riba od komada ribe«.«.
Članak 3.
U članku 5. stavku 2. iza riječi: »stavka 2.« dodaju se riječi: »ovoga Zakona«.
Stavak 4. mijenja se i glasi:
»(4)Službene kontrole nad provedbom ovoga Zakona i uredbi iz članka 1. ovoga Zakona provode poljoprivredni inspektori, sanitarni inspektori, veterinarski inspektori i ribarski inspektori (u daljnjem tekstu: osoba ovlaštena za provedbu službenih kontrola) iz tijela navedenih u stavku 3. ovoga članka, sukladno posebnom propisu o službenim kontrolama te propisima kojima su uređeni djelokrug i ovlasti tih tijela.«.
Članak 4.
U članku 6. stavci 1., 2. i 3. mijenjaju se i glase:
»(1) Osoba ovlaštena za provedbu službenih kontrola iz članka 5. stavka 4. ovoga Zakona u obavljanju službenih kontrola ima pravo i dužnost rješenjem:
– narediti otklanjanje nesukladnosti i odrediti primjereni rok za njihovo otklanjanje;
– subjektu koji nema utjecaja na informacije o hrani narediti otklanjanje nesukladnosti u okviru svoje djelatnosti i odrediti primjereni rok za njihovo otklanjanje;
– privremeno zabraniti ili zabraniti stavljanje na tržište i/ili narediti povlačenje s tržišta i/ili opoziv od krajnjeg potrošača hrane s utvrđenim nesukladnostima;
– privremeno zabraniti ili zabraniti stavljanje na tržište hrane s utvrđenim nesukladnostima ako subjekt u poslovanju s hranom ne postupi prema rješenju iz podstavka 1. i 2. ovoga stavka;
– zabraniti sve oblike informiranja potrošača o hrani koji ne ispunjavaju uvjete iz ovoga Zakona, uredbi iz članka 1. ovoga Zakona i provedbenih propisa donesenih na temelju ovoga Zakona i
– narediti ostale mjere koje smatra primjerenima i mjere propisane posebnim propisom o službenim kontrolama.
(2) Žalba izjavljena protiv rješenja osobe ovlaštene za provedbu službenih kontrola ne odgađa izvršenje