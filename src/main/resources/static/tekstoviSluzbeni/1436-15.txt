 proračunskih sredstava prije davanja iskaza u kaznenom postupku te pri podnošenju imovinskopravnog zahtjeva).
U tom smislu odgovarajuća primjena odredaba kaznenog postupka zahtijeva da tijelo koje vodi postupak (državno odvjetništvo ili sud) razmatra posljedice kaznenog djela u konkretnom slučaju radi utvrđenja da li žrtva određenog kaznenog djela ima i prava iz članka 43. stavka 2. ZKP/08. Pitanje da li je određena osoba zbog počinjenja kaznenog djela pretrpjela »teža« psihofizička oštećenja ili »teže« posljedice kaznenog djela ili se radi samo o »običnim« fizičkim ili duševnim posljedicama koje karakteriziraju svaku žrtvu kaznenog djela je questio facti i ovisi o okolnostima pod kojima je određeno kazneno djelo počinjeno i posljedicama koje je počinjenje tog djela prouzrokovalo kod određene osobe (žrtve).
Sukladno članku 43. stavku 3. ZKP/08, žrtva kaznenog djela nasilja počinjenog s namjerom ima pravo na novčanu naknadu iz sredstava državnog proračuna u skladu s posebnim zakonom. Posebni propis na koji ZKP/08 upućuje jest Zakon o novčanoj naknadi žrtvama kaznenih djela (»Narodne novine«, br. 80/2008 i 27/2011), kojim je pobliže uređeno pravo na novčanu naknadu žrtvama kaznenih djela počinjenih s namjerom, pretpostavke i postupak za ostvarivanje prava na naknadu, tijela koja donose odluke i sudjeluju u postupku odlučivanja o pravu na naknadu.
Odredbom članka 43. stavka 4. ZKP/08 propisana je obveza suda, državnog odvjetništva, istražitelja i policije da pri poduzimanju radnji u kojoj sudjeluje obavijeste žrtvu o njenim pravima. Obzirom da žrtva kaznenog djela u postupku može sudjelovati i u svojstvu oštećenika, stavkom 5. propisuje se obveza unošenja u zapisnik o provođenju radnje obavještavanja žrtve o ovom pravu i izjave žrtve da li to pravo želi koristiti.
ZKP/08 posebnu zaštitu, a samim time i širi katalog prava, daje djeci koja su žrtve kaznenih djela, pa tako sukladno članku 44. ZKP/08 dijete kao žrtva kaznenog djela, uz sva prava iz članka 43. i drugih odredaba ZKP/08, ima i pravo na:
1. opunomoćenika na teret proračunskih sredstava,
2. pratnju osobe od povjerenja prilikom sudjelovanja u radnjama,
3. tajnost osobnih podataka,
4. isključenje javnosti.
Osoba od povjerenja definirana je u članku 202. točki 38. ZKP/08 kao zakonski zastupnik ili druga odrasla osoba po izboru ovlaštenika prava na pratnju, osim ako je predložena ili pozvana u svojstvu svjedoka.
Člankom 44. stavkom 2. ZKP/08 izrijekom je propisano da sud, državni odvjetnik, istražitelj i policija moraju prema djetetu kao žrtvi kaznenog djela, postupati posebno obzirno imajući na umu dob, ličnost i druge okolnosti kako bi se izbjegle štetne posljedice za odgoj i razvoj djeteta, te da su se pri postupanju prema djetetu žrtvi nadležna tijela dužna rukovoditi najboljim interesom djeteta. Članak 44. stavak 3. ZKP/08 sadrži tzv. »presumpciju djeteta žrtve», kojom se jasno propisuje da ako nije poznata dob žrtve, pretpostavit će se da se radi o djetetu ukoliko postoji vjerojatnost da žrtva nije navršila osamnaest godina života. Radi se o presumpciji kojom se želi osigurati da se u slučaju sumnje u njenu dob, svakoj žrtvi za koju postoji vjerojatnost da je dijete, pruže sva prava koja djetetu žrtvi kaznenog djela pripadaju sukladno odredbama ZKP/08.
Žrtva kaznenog djela protiv spolne slobode te žrtva kaznenog djela trgovanja ljudima, prema članku 45. ZKP/08, uz prava koja su propisana člancima 43. i 44. ZKP/08, ima pravo:
1. prije ispitivanja razgovarati sa savjetnikom, na teret proračunskih sredstava,
2. da ju u policiji i državnom odvjetništvu ispituje osoba istog spola,
3. da se ispita uz prisutnost osobe od povjerenja,
4. uskratiti odgovor na nepotrebna pitanja koja se odnose na strogo osobni život žrtve,
5. zahtijevati da bude ispitana putem audio-video uređaja,
6. na tajnost osobnih podataka,
7. zahtijevati isključenje javnosti s rasprave.
Kao i kod djeteta, u slučaju kaznenog djela protiv spolne slobode te kaznenog djela trgovanja ljudima dodano je i pravo