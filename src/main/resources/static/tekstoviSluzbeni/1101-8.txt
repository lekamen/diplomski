 ceste, te se linkovi koji identificiraju rampe (skretače) dodjeljuju cesti niže kategorije, a potom broj ceste, te se linkovi koji identificiraju rampe (skretače) dodjeljuju cesti višeg broja.
7.3.2 Raskrižja u dva nivoa
Osnovna karakteristika raskrižja u dva ili više nivoa je križanje cestovnih pravaca izvan nivoa, a spajanje i odvajanje prometnih tokova s jedne na drugu cestu omogućuje se rampama. Unutar ovog tipa raskrižja, s obzirom na geometrijsko oblikovanje i izvedbu križanja, mogu se specificirati slijedeći podtipovi:
B1: Trokrako raskrižje – »truba«:
Priključak izveden u dva nivoa, a spajanje i odvajanje prometnih tokova regulirano je jednosmjernim rampama.

B2: Četverokrako raskrižje – »djetelina«:
Križanje dviju cesta u dva nivoa gdje je jedna cesta podređena u prometno tehničkim karakteristikama, a spajanje i odvajanje prometnih tokova odvija se jednosmjernim rampama.

B3: Četverokrako raskrižje – »dijamant«:
Križanje dviju cesta u dva nivoa kod kojeg je jedna od cesta lošijih prometno tehničkih karakteristika i s lijevim skretanjima izvedenim u nivou, a spajanje i odvajanje prometnih tokova na cesti većeg značaja odvija se jednosmjernim rampama.

B4: Četverokrako raskrižje s rampama u dva kvadranta:
Križanje dviju cesta u dva nivoa od kojih je jedna lošijih prometno tehničkih karakteristika i s trakama za lijevo skretanje izvedenim u nivou, a spajanje i odvajanje prometnih tokova na cesti većeg značaja odvija se dvosmjernim rampama. Križanje može biti izvedeno s jednom dvosmjernom rampom u bilo kojem kvadrantu koja na obje ceste formira T-priključak.

Svi linkovi koji identificiraju rampe pripadaju cestovnom pravcu više kategorije odnosno nižem identifikacijskom broju ceste.
Iznimka od pravila je kod četverokrakog raskrižja »dijamant«, gdje svi linkovi koji identificiraju rampe, pripadaju onom cestovnom pravcu od kojega počinje njihovo grananje, gledano isključivo u građevinskom smislu.
7.4 Tipovi linkova
Prema građevinsko-prometnom smislu određeno je 10 tipova linkova:
Tip Značenje 0 Link koji predstavlja cestu s jednim kolnikom na kojem se promet odvija dvosmjerno. Smjer se određuje prema smjeru definicije cestovnog pravca. 1 Link koji predstavlja onaj od dva kolnika, na cesti koja ima dva fizički razdvojena kolnika, na kojem se odvija jednosmjerni promet u smjeru identičnom smjeru definicije cestovnog pravca. 2 Link koji predstavlja onaj od dva kolnika, na cesti koja ima dva fizički razdvojena kolnika, na kojem se odvija jednosmjerni promet u suprotnom smjeru od smjera definicije cestovnog pravca. 3 Tip linka koji predstavlja izlaznu rampu, na kojoj se odvija jednosmjerni promet koji se odvaja iz smjera definicije cestovnog pravca. 4 Tip linka koji predstavlja izlaznu rampu, na kojoj se odvija jednosmjerni promet koji se odvaja iz suprotnog smjera definicije cestovnog pravca. 5 Tip linka koji predstavlja ulaznu rampu, na kojoj se odvija jednosmjerni promet koji se spaja u smjer definicije cestovnog pravca. 6 Tip linka koji predstavlja ulaznu rampu, na kojoj se odvija jednosmjerni promet koji se spaja u suprotni smjer definiranog cestovnog pravca. 7 Tip linka koji predstavlja fizički odvojeni usporedni kolnik na kojem se odvija jednosmjerni promet u smjeru identičnom smjeru definicije cestovnog pravca. 8 Tip linka koji predstavlja fizički odvojeni usporedni kolnik na kojem se odvija jednosmjerni promet u suprotnom smjeru od smjera definicije cestovnog pravca. 9 Tip linka koji predstavlja odvojak s glavnog cestovnog pravca. Promet je dvosmjerni na jednom kolniku. Smjer linka određuje se smjerom glavnog cestovnog pravca, ili ako se radi o linku u raskrižju, smjerom prethodnog linka koji se odvaja iz glavnog cestovnog pravca.
Glavni cestovni pravac i njegov smjer određen je »opisom ceste« iz akta o razvrstavanju javnih cesta.
Glavni cestovni pravac sačinjavaju linkovi tipa 0 i 1. Suprotnom smjeru cestovnog pravca pripadaju linkovi tipa 2. Linkovi tipa 0, 1 i 2 imaju redne brojeve. Iz rednog broja linka vidljiv je 