18 26.02.2016 Zakon o izmjeni Zakona o upravljanju i raspolaganju imovinom u vlasništvu Republike Hrvatske
HRVATSKI SABOR
483
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENI ZAKONA O UPRAVLJANJU I RASPOLAGANJU IMOVINOM U VLASNIŠTVU REPUBLIKE HRVATSKE
Proglašavam Zakon o izmjeni Zakona o upravljanju i raspolaganju imovinom u vlasništvu Republike Hrvatske, koji je Hrvatski sabor donio na sjednici 19. veljače 2016. godine.
Klasa: 011-01/16-01/01
Urbroj: 71-06-01/1-16-2
Zagreb, 23. veljače 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENI ZAKONA O UPRAVLJANJU I RASPOLAGANJU IMOVINOM U VLASNIŠTVU REPUBLIKE HRVATSKE
Članak 1.
U Zakonu o upravljanju i raspolaganju imovinom u vlasništvu Republike Hrvatske (»Narodne novine«, br. 94/13.) u članku 45. stavku 1. podstavak 1. mijenja se i glasi:
»–potpredsjednik Vlade Republike Hrvatske nadležan za upravljanje državnom imovinom, predsjednik Povjerenstva«.
Iza podstavka 1. dodaje se novi podstavak 2. koji glasi:
»– potpredsjednik Vlade Republike Hrvatske kojeg odredi Vlada Republike Hrvatske, zamjenik predsjednika Povjerenstva«.
Dosadašnji podstavci 2. do 7. postaju podstavci 3. do 8.
Članak 2.
Vlada Republike Hrvatske imenovat će povjerenstva iz članka 45. i članka 54. Zakona o upravljanju i raspolaganju imovinom u vlasništvu Republike Hrvatske (»Narodne novine«, br. 94/13.) najkasnije u roku od 30 dana od dana stupanja na snagu ovoga Zakona.
Članak 3.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/03
Zagreb, 19. veljače 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
