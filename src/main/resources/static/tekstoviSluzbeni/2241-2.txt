 i 1., 2., 3., 5., 6., 8., 11., 12., 14., 15., 16., 18., i 19. tužitelja, te je sud pozvao tužitelje da se izjasne o preuzimanju parnice i dopune tužbu u dijelu koji se odnosi na tužbeni zahtjev za isplatu plaće.
Protiv rješenja Visokog trgovačkog suda broj: Pž-1890/09-3 od 17. prosinca 2009. 7. tužitelj Ante Giljanović podnio je 29. ožujka 2010. reviziju.
Potom je prvostupanjski sud održao jedno (1) ročište 5. svibnja 2010.
Vrhovni sud je rješenjem broj: Revt 215/10-2 od 19. studenoga 2013. djelomično prihvatio reviziju 7. tužitelja Ante Giljanovića, ukinuo rješenje Visokog trgovačkog suda od 16. prosinca 2009. i rješenje prvostupanjskog suda od 23. ožujka 2007. (ispravljeno rješenjem prvostupanjskog suda od 12. travnja 2007.) u dijelu kojim je odbačena tužba 7. tužitelja, te u tom dijelu predmet vratio prvostupanjskom sudu na ponovno odlučivanje.
Prvostupanjski sud je potom rješenjem broj: P-2032/2005 od 10. ožujka 2014. utvrdio prekid postupka u odnosu na 2. tuženika Hrvatski fond za privatizaciju.
Podneskom od 5. svibnja 2014. podnositeljice i ostali tužitelji predložili su sudu nastaviti s predmetnim postupkom.
Prvostupanjski sud donio je rješenje od dana 4. lipnja 2014. kojim se poziva Centar za restrukturiranje i prodaju, Zagreb, kao pravni sljednik tuženika Hrvatskog fonda za privatizaciju na preuzimanje parničnog postupka te je istim rješenjem određeno da se nastavlja prekinuti parnični postupak.
Na ročištu održanom 10. rujna 2014. podnositeljicama i ostalim tužiteljima dodijeljen je rok za očitovanje na navode tuženika te tuženicima rok za očitovanje na navode podnositelja i ostalih tužitelja.
Podnositeljice i ostali tužitelji dostavili su sudu podneske od 10. rujna 2014. i 24. rujna 2014., kojim su se očitovali na navode tuženika.
Tuženici su dostavili podnesak sudu 17. listopada 2014. kojim su se očitovali na navode podnositeljica i ostalih tužitelja.
Podnositeljice i ostali tužitelji dostavili su sudu podnesak od dana 20. listopada 2014. kojim su uredili tužbeni zahtjev u dijelu koji se odnosi na kamate.
Na ročištu održanom 14. studenoga 2014. prvostupanjski sud odlučio je da je dokazni postupak dovršen te da se objavljivanje presude odgađa za 19. prosinca 2014.
Tuženici su podneskom od 27. studenoga 2014. predložili sudu preotvaranje glavne rasprave.
Prvostupanjski sud je na ročištu održanom 19. prosinca 2014. objavio presudu i rješenje, kojom je odbijen kao neosnovan tužbeni zahtjev podnositeljica i ostalih tužitelja (da je ništava i bez pravnog učinka u odnosu na Dalmu Transport d.d. Split odluka upravnog odbora pravnog prednika prvotuženika od 10. siječnja 1994. o pretvorbi poslovnog sustava Dalma Holding u dioničko društvo), rješenjem je utvrđen prekid postupka u odnosu na 17.-tužitelja te je odbijena preinaka tužbe u odnosu na podnositeljice i ostale tužitelje u određenom dijelu tužbenog zahtjeva (u pogledu utvrđenja ništavim upisa u sudski registar promjene vlasnika/osnivača Dalma Transporta d.d. – pobliže naznačeno u navedenom rješenju).
Podnositeljice (i ostali tužitelji) su podnijeli drugostupanjskom sudu žalbu na navedenu presudu kao i prijedlog za povrat u prijašnje stanje podneskom od 2. siječnja 2015.
Na ročištu održanom 15. svibnja 2015. prvostupanjski sud donio je rješenje kojim se dopušta podnositeljicama (i ostalim tužiteljima) povrat u prijašnje stanje radi propuštanja roka za žalbu protiv presude istog suda od 19. prosinca 2014. te je utvrđeno da je njihova žalba izjavljena u roku.
II. PRAVO VAŽNO ZA USTAVNOSUDSKI POSTUPAK
3. Članak 29. stavak 1. Ustava glasi:
»Članak 29.
Svatko ima pravo da zakonom ustanovljeni neovisni i nepristrani sud pravično i u razumnom roku odluči o njegovim pravima i obvezama, ili o sumnji ili optužbi zbog kažnjivog djela.
(...)«
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Sudski postupak pokrenut je 30. prosinca 2005. podnošenjem tužbe prvostupanjskom sudu.
Pred prvostupanjskim sudom parnični