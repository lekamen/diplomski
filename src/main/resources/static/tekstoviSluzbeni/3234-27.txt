 jedna ili više provjerenih sigurnosnih komponenti nisu sukladne, prijavljeno tijelo mora poduzeti odgovarajuće mjere.
Točke koje treba uzeti u obzir kod provjere sigurnosnih komponenti definirat će se zajedničkim sporazumom između svih prijavljenih tijela odgovornih za ovaj postupak, uzimajući u obzir osnovna obilježja sigurnosnih komponenti za dizala.
Prijavljeno tijelo mora izdati potvrdu o sukladnosti s tipom na temelju provedenih pregleda i ispitivanja.
Prijavljeno tijelo Komisiji i državama članicama na zahtjev mora dostaviti primjerak potvrde o sukladnosti s tipom.
5. Oznaka CE i EU izjava o sukladnosti
5.1. Proizvođač mora staviti oznaku CE i, pod odgovornošću prijavljenog tijela iz točke 3., njegov identifikacijski broj na svaku pojedinu sigurnosnu komponentu za dizala koja zadovoljava uvjete iz točke 1.
5.2. Proizvođač mora sastaviti pisanu EU izjavu o sukladnosti za svaku sigurnosnu komponentu za dizala i čuvati njezin primjerak na raspolaganju nacionalnim tijelima tijekom 10 godina od stavljanja sigurnosne komponente za dizala na tržište. U EU izjavi o sukladnosti navodi se sigurnosna komponenta za dizala za koju je ta izjava sastavljena.
6. Ovlašteni zastupnik
Obveze proizvođača može, u njegovo ime i na njegovu odgovornost, ispuniti njegov ovlašteni zastupnik ako su one navedene u ovlaštenju. Ovlašteni zastupnik ne smije ispuniti obveze proizvođača iz točke 2.
PRILOG X.
SUKLADNOST S TIPOM NA TEMELJU OSIGURANJA KVALITETE PROIZVODA ZA DIZALA (modul E)
1. Sukladnost s tipom na temelju osiguranja kvalitete proizvoda dio je postupka ocjenjivanja sukladnosti pri kojemu prijavljeno tijelo ocjenjuje sustav kvalitete proizvoda ugraditelja kako bi osiguralo da su dizala sukladna s odobrenim tipom opisanim u potvrdi o EU ispitivanju tipa ili s dizalom koje je projektirano i proizvedeno primjenjujući potpuni sustav kvalitete odobren u skladu s Prilogom XI. ovoga Pravilnika i da zadovoljavaju primjenjive bitne zdravstvene i sigurnosne zahtjeve utvrđene u Prilogu I. ovoga Pravilnika.
2. Obveze ugraditelja
Ugraditelj mora provoditi odobreni sustav kvalitete za završnu provjeru i ispitivanje dizala kao što je utvrđeno točkom 3. te se nad njim provodi nadzor kako je navedeno u točki 4.
3. Sustav kvalitete
3.1. Ugraditelj mora podnijeti zahtjev za ocjenjivanje svojeg sustava kvalitete za predmetna dizala jednom prijavljenom tijelu po svojem izboru.
Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– sve relevantne podatke o dizalima koja će se ugrađivati;
– dokumentaciju o sustavu kvalitete;
– tehničku dokumentaciju dizala koja će se ugraditi;
– pisanu izjavu kojom izjavljuje da isti zahtjev nije podnesen niti jednom drugom prijavljenom tijelu.
3.2. U sklopu sustava kvalitete svako se dizalo pregledava i moraju biti provedena odgovarajuća ispitivanja kao što je utvrđeno relevantnim usklađenim normama ili istovjetna ispitivanja kako bi se osigurala njegova sukladnost s primjenjivim bitnim zdravstvenim i sigurnosnim zahtjevima utvrđenima u Prilogu I.
Svi elementi, zahtjevi i mjere koje je usvojio ugraditelj moraju se sustavno i uredno dokumentirati u obliku pisanih mjera, postupaka i uputa. Ta dokumentacija o sustavu kvalitete mora omogućavati dosljedno tumačenje programa, planova, priručnika i bilješki o kvaliteti.
Posebno mora sadržavati odgovarajući opis:
– ciljeva kvalitete;
– organizacijske strukture, odgovornosti i ovlasti uprave u odnosu na kvalitetu proizvoda;
– pregleda i ispitivanja koji će se obavljati prije stavljanja na tržište i u uporabu, uključujući barem ispitivanja određena u Prilogu V. točki 3.3. ovoga Pravilnika;
– načina praćenja učinkovitog funkcioniranja sustava kvalitete;
– zapise o kvaliteti, kao što su izvješća o provjeri, podaci o ispitivanju i kalibraciji, izvješća o stručnoj osposobljenosti zaposlenika.
3.3. Prijavljeno tijelo mora ocijeniti sustav kvalitete kako bi utvrdilo udovoljava li zahtjevima iz točke 3.2. Ono pretpostavlja