je zahtjev poslan, taj će izvršni organ dostaviti odgovor centralnome izvršnom organu države koja upućuje zahtjev ili podnositelju molbe, ovisno o slučaju.
Član 12.
Ako je dijete nezakonito odvedeno ili zadržano u smislu člana 3., a na dan početka postupka pred sudskim ili upravnim organom države ugovornice u kojoj se dijete nalazi proteklo je manje od jedne godine od dana nezakonitog odvođenja ili zadržavanja, dotični nadležni organ naredit će hitan povratak djeteta.
(...)
Član 13.
Bez obzira na odredbe prethodnog člana, sudski ili upravni organ države kojoj se šalje zahtjev nije dužan narediti povratak djeteta ako osoba, institucija ili drugo tijelo koje se suprotstavlja njegovu povratku dokaže:
a) da osoba, institucija ili drugo tijelo koje se brine o ličnosti djeteta nije stvarno ostvarivala pravo na brigu u vrijeme odvođenja ili zadržavanja, ili da se bilo složilo ili naknadno pristalo na odvođenje ili zadržavanje;
b) da postoji ozbiljna opasnost da bi povratak izložio dijete fizičkoj opasnosti ili psihičkoj traumi ili na drugi način doveo dijete u nepovoljan položaj.
(...)
Član 14.
Pri utvrđivanju je li došlo do nezakonitog odvođenja ili zadržavanja u smislu člana 3. sudski i upravni organi države kojoj je poslan zahtjev mogu izravno primijeniti pravo, a i sudske ili upravne odluke, bez obzira na to da li se službeno priznaju ili ne u državi u kojoj je stalno mjesto boravka djeteta bez provedbe posebnih postupaka za dokazivanje tog prava ili za priznavanje stranih odluka koji bi inače bili provedeni.«
V. OCJENA USTAVNOG SUDA
10. Polazeći od činjenica konkretnog predmeta, presude ESLJP-a (kojom je utvrđena povreda članka 8. Konvencije, koja obuhvaća i članke 6. stavak 1. i 13. Konvencije) i navoda ustavne tužbe, Ustavni sud je u ovom ustavnosudskom postupku razmatrao povrede ustavnih i konvencijskih prava o kojima nije odlučio i dao svoju ocjenu ESLJP.
11. Podnositelj u ustavnoj tužbi ističe da su mu osporenim odlukama, povrijeđena prava iz članka 29. stavka 1. Ustava s aspekata zabrane arbitrarnosti u odlučivanju sudova, prava na procesnu ravnopravnost (jednakosti oružja) i prava na kontradiktorno suđenje.
Ustavno pravo na pravično suđenje propisano člankom 29. stavkom 1. Ustava jamči zaštitu od arbitrarnosti u odlučivanju sudova i drugih državnih tijela. Obrazloženja sudskih odluka odnosno odluka drugih nadležnih tijela koja ne sadrže ozbiljne, relevantne i dostatne razloge za ocjenu kakva je odlukom dana, upućuju na zaključak o arbitrarnosti u postupovnom i/ili materijalnopravnom smislu.
Primjenjujući navedeno pravilo na konkretan slučaj, u ovom ustavnosudskom postupku zadaća je Ustavnog suda bila samo utvrditi može li se način na koji je u konkretnom slučaju proveden postupak odlučivanja o zahtjevu za povrat nezakonito zadržanog mlt. C. odnosno način na koji su sudovi obrazložili svoja rješenja smatrati arbitrarnim i je li takvim postupanjem povrijeđeno pravo podnositelja na pravično suđenje (odlučivanje) zajamčeno člankom 29. stavkom 1. Ustava.
11.1. Ustavni sud napominje da u svim postupcima koji se odnose na skrb o djeci, središnje mjesto moraju imati najbolji interesi djeteta te da se eventualne povrede prava na štovanje obiteljskog života iz članka 35. Ustava moraju ispitivati na način da se postupak, koji je prethodio ustavnosudskom postupku, sagledava kao jedinstvena cjelina, neovisno o vrsti postupka (upravni, sudski) i tijelima koja ga provode (tijela socijalne skrbi, sudovi). To stoga jer prilikom odlučivanja o izvršavanju roditeljskih prava država mora uspostaviti pravičnu ravnotežu između interesa djeteta i roditelja, s time da se posebna važnost mora dati najboljem interesu djeteta (stajalište Ustavnog suda izraženo u odlukama broj: U-III-2384/2005 od 16. siječnja 2008., »Narodne novine« broj 20/08., U-III-4784/2013 od 6. ožujka 2014., »Narodne novine« broj 34/14.).
Osnovni cilj HKoGAMoD-a jest da se osigura što hitniji povratak djeteta koje je nezakonito odvedeno ili zadržano u nekoj državi ugovornici,