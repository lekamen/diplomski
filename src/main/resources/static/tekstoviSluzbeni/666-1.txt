 stavka 1. ovoga Pravilnika, koji smatra da podaci na elektroničkom zapisu nisu točni ili potpuni, može zahtijevati od Zavoda da ispravi podatke u propisanom roku.
5. RAZMJENA PODATAKA IZMEĐU TIJELA S JAVNIM OVLASTIMA
Članak 6.
(1) Zavod, u skladu s propisima o zaštiti osobnih podataka, razmjenjuje podatke s drugim nadležnim tijelima koja vode evidenciju o osobnim podacima i evidenciju o drugim podacima koji se obrađuju radi obavljanja zakonom određenih zadataka tijela s javnim ovlastima.
(2) Do donošenja posebnog propisa kojim se na jedinstven način uređuju zajedničke osnove za sigurnu razmjenu podataka, razmjena podatka iz stavka 1. ovoga članka uredit će se posebnim sporazumom i protokolom o razmjeni podataka.
6. VOĐENJE EVIDENCIJE O IZDANIM ELEKTRONIČKIM ZAPISIMA
Članak 7.
(1) Zavod vodi evidenciju u elektroničkom obliku o podnesenim zahtjevima iz članka 3. stavka 1. ovoga Pravilnika i izdanim elektroničkim zapisima iz članka 3. stavka 2. ovoga Pravilnika.
(2) U evidenciji se vode podaci o podnositelju zahtjeva iz članka 3. stavka 1. ovoga Pravilnika, datumu i vremenu podnošenja zahtjeva te datumu i vremenu izdavanja elektroničkog zapisa.
Članak 8.
Stupanjem na snagu ovoga Pravilnika prestaje važiti Pravilnik o elektroničkom zapisu podataka iz područja radnih odnosa (»Narodne novine«, broj 79/13).
Članak 9.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/193
Urbroj: 524-03-01-01/2-15-25
Zagreb, 9. ožujka 2015.
Ministar prof. dr. sc. Mirando Mrsić, dr. med., v. r.
