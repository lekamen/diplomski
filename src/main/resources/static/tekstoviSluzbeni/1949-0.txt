100 18.09.2015 Izmjena Tarifnog sustava za proizvodnju električne energije iz obnovljivih izvora energije i kogeneracije
VLADA REPUBLIKE HRVATSKE
1950
Na temelju članka 30. stavka 3. Zakona o energiji (»Narodne novine«, br. 120/12, 14/14 i 95/15), Vlada Republike Hrvatske je na sjednici održanoj 17. rujna 2015. godine donijela
IZMJENU
TARIFNOG SUSTAVA ZA PROIZVODNJU ELEKTRIČNE ENERGIJE IZ OBNOVLJIVIH IZVORA ENERGIJE I KOGENERACIJE
Članak 1.
U Tarifnom sustavu za proizvodnju električne energije iz obnovljivih izvora energije i kogeneracije (»Narodne novine«, br. 133/13, 151/13 i 20/14), članak 20. mijenja se i glasi:
»Operator tržišta sklapa ugovore o otkupu električne energije dok ukupna planirana proizvodnja električne energije iz proizvodnih postrojenja koja koriste obnovljive izvore energije i kogeneracijskih postrojenja po pojedinim tehnologijama obnovljivih izvora energije, za potrebe sklapanja ugovora o otkupu električne energije s operatorom tržišta u razdoblju do 2020. godine, ne prelazi vrijednost od:
Tehnologija za proizvodnju obnovljive energije Kvota [MW] hidro ≤ 10 MW 35 geotermalna 30 vjetar 744 biomasa Kruta biomasa uključuje biomasu iz šumarstva, poljoprivrede i otpada 120 Bioplin uključuje i deponijski plin i plin iz postrojenja za pročišćavanje otpadnih voda 70
.«
Članak 2.
Ova Izmjena Tarifnog sustava stupa na snagu osmoga dana od dana objave u »Narodnim novinama«.
Klasa: 022-03/15-07/311
Urbroj: 50301-05/18-15-2
Zagreb, 17. rujna 2015.
Predsjednik Zoran Milanović, v. r.
