(5) Uvoznik je obvezan osigurati da proizvod bude praćen uputama i podacima o sigurnosti na hrvatskom jeziku ili na jeziku koji mogu razumjeti potrošači i drugi korisnici.
(6) Uvoznik je obvezan dok su ploče pod njegovom odgovornošću osigurati da uvjeti skladištenja ili prijevoza ne ugroze sukladnost ploča s propisanim zahtjevima.
(7) Kad uvoznik smatra ili ima razloga vjerovati da ploče koje je stavio na tržište nisu sukladne s odredbama ovog Pravilnika, obvezan je odmah poduzeti potrebne popravne radnje kako bi se ploče uskladile, ili povukle s tržišta, odnosno spriječilo njihovo distribuiranje.
(8) Uvoznik ploča je obvezan, za razdoblje koje je navedeno u propisu koji se primjenjuje na taj proizvod, čuvati presliku izjave o sukladnosti radi stavljanja na raspolaganje nadležnim inspektorima te osigurati da tehnička dokumentacija bude raspoloživa nadležnim inspektorima na njihov zahtjev.
(9) Uvoznik je obvezan na opravdan zahtjev nadležnog inspektora osigurati sve podatke i dokumente neophodne za dokazivanje sukladnosti ploča na jeziku lako razumljivom inspektoru te mora surađivati s nadležnim inspektorom u svim radnjama koje poduzima kako bi se uklonili rizici koje predstavljaju ploče koje je stavio na tržište.
Obveze distributera
Članak 13.
(1) Kad stavlja ploče na raspolaganje na tržištu, distributer mora djelovati s dužnom pažnjom u odnosu na propisane zahtjeve.
(2) Prije stavljanja ploča na raspolaganje na tržištu distributer mora provjeriti jesu li ploče praćene propisanim dokumentima, uputama i podacima o sigurnosti na hrvatskom jeziku ili na jeziku koji lako mogu razumjeti potrošači i drugi korisnici te jesu li proizvođač i uvoznik zadovoljili zahtjeve iz članka 10. stavaka 12.,13. i 14. i članka 12. stavka 4. ovoga Pravilnika.
(3) Kad distributer smatra ili ima razloga vjerovati da ploče nisu sukladne s odredbama propisa koji se primjenjuju na te ploče, ne smije stavljati ploče na raspolaganje na tržištu sve dok se ne provede njihovo usklađivanje. Kada ploče predstavljaju rizik, distributer mora o tome obavijestiti proizvođača ili uvoznika kao i nadležna inspekcijska tijela.
(4) Dok su ploče pod njegovom odgovornošću distributer mora osigurati da uvjeti skladištenja ili prijevoza ne ugroze sukladnost ploča s propisanim zahtjevima.
(5) Kad distributer smatra ili ima razloga vjerovati da ploče koje je stavio na raspolaganje na tržištu nisu sukladne s odredbama propisa koji se primjenjuju na te ploče, mora odmah osigurati da se provedu popravne radnje kako bi se ploče povukle s tržišta ili spriječilo njihovo distribuiranje. Kada ploče predstavljaju rizik, distributer mora odmah o tome obavijestiti nadležna inspekcijska tijela pri tome dajući podatke posebno o nesukladnosti ploča i svim poduzetim popravnim radnjama.
(6) Distributer mora na opravdan zahtjev nadležnog inspektora osigurati sve podatke i dokumente neophodne za dokazivanje sukladnosti ploča te mora surađivati s nadležnim inspektorom u svim radnjama koje poduzima kako bi se uklonili rizici koje predstavljaju ploče koje je stavio na raspolaganje na tržištu.
Slučajevi u kojima se obveze proizvođača primjenjuju na uvoznike i distributere
Članak 14.
Ako uvoznik ili distributer stavlja ploče na tržište pod svojim imenom ili trgovačkim znakom ili preinačuje proizvod koji je već stavljen na tržište na takav način da to može utjecati na sukladnost sa zahtjevima koji se primjenjuju na te ploče, smatrat će se proizvođačem te podliježe obvezama proizvođača u skladu s člankom 10. ovoga Pravilnika.
Identifikacija gospodarskih subjekata
Članak 15.
Svaki gospodarski subjekt mora, u razdoblju koje je navedeno u Pravilniku, na zahtjev nadležnog inspektora, dati podatke o identitetu:
– svakoga gospodarskog subjekta koji mu je isporučio ploče,
– svakoga gospodarskog subjekta kojemu su isporučene ploče.
IV. TIJELA ZA OCJENJIVANJE SUKLADNOSTI I ZAHTJEVI KOJE MORAJU ISPUNITI
Članak 16.
Tijelo za ocjenjivanje sukladnosti ne može biti gospodarski subjekt za ploče koje ocjenjuje niti 