 obavlja sljedeće poslove:
1. donosi odluke o dodjeli i vrsti pomoći, visini pomoći te o drugim uvjetima vezanim uz dodjelu pomoći članu Komore, odnosno članu njegove uže obitelji;
2. obavlja nadzor nad sredstvima Fonda;
3. obavlja ostale poslove predviđene Statutom te drugim općim aktima Komore.
Članak 59.
Povjerenstvo za obavljanje stručnog nadzora obavlja sljedeće poslove:
1. donosi listu doktora dentalne medicine i dentalnih tehničara koji provode stručni nadzor;
2. donosi stručna mjerila za obavljanje stručnog nadzora;
3. izrađuje prijedlog godišnjeg programa stručnog nadzora, kojeg donosi Izvršni odbor Komore;
4. izrađuje obrazac upitnika te ostale obrasce za provođenje stručnog nadzora;
5. vodi evidenciju o obavljenom stručnom nadzoru i predloženim, odnosno poduzetim mjerama;
6. izrađuje godišnje izvješće o obavljenom stručnom nadzoru;
7. koordinira provođenje stručnog nadzora sa zdravstvenom inspekcijom Ministarstva nadležnog za zdravstvo;
8. obavlja ostale poslove predviđene Statutom te drugim općim aktima Komore.
Članak 60.
Povjerenstvo za obavljanje vještačenja obavlja sljedeće poslove:
1. pruža zaštitu građanima i doktorima dentalne medicine, dentalnim tehničarima i dentalnim asistentima u ostvarivanju prava s obzirom na kakvoću, sadržaj i vrstu zdravstvene usluge koja im se pruža;
2. obavlja ostale poslove predviđene Statutom te drugim općim aktima Komore.
Članak 61.
Povjerenstvo za suradnju s osiguravajućim društvima obavlja sljedeće poslove:
1. zastupa interese članova Komore kod sklapanja ugovora s osiguravajućim društvima;
2. sudjeluje pri određivanju standarda i normativa usluga dentalne medicine, dentalnih tehničara i dentalnih asistenata;
3. daje prijedlog cijena usluga dentalne medicine i dentalnih tehničara iz opsega dobrovoljnog zdravstvenog osiguranja;
4. obavlja ostale poslove predviđene Statutom te drugim općim aktima Komore.
Članak 62.
Povjerenstvo za koncesije obavlja sljedeće poslove:
1. predlaže normativna rješenja vezana uz koncesije;
2. zastupa interese članova Komore koji imaju zaključen ugovor o koncesiji;
3. obavlja ostale poslove predviđene Statutom te drugim općim aktima Komore.
Članak 63.
Povjerenstvo za osnivanje i preseljenje dentalnih ordinacija, dentalnih laboratorija, zdravstvenih ustanova i drugih pravnih osoba obavlja sljedeće poslove:
1. sudjeluje u izradi prethodnog mišljenja za mrežu javnozdravstvene službe;
2. daje mišljenje u postupku osnivanja i preseljenja dentalnih ordinacija, dentalnih laboratorija, zdravstvenih ustanova i drugih pravnih osoba;
3. obavlja ostale poslove predviđene Statutom te drugim općim aktima Komore.
Članak 64.
Povjerenstvo za specijalističku zaštitu dentalne medicine obavlja sljedeće poslove:
1. predlaže normativna rješenja vezana uz obavljanje specijalističke zaštite dentalne medicine;
2. zastupa interese članova Komore koji obavljaju specijalističku zaštitu dentalne medicine;
3. obavlja ostale poslove predviđene Statutom te drugim općim aktima Komore.
Članak 65.
Povjerenstvo za privatnu praksu obavlja sljedeće poslove:
1. štiti interese članova Komore u tržišnom natjecanju;
2. brine se za zaštitu od nelojalne konkurencije u tržišnom natjecanju;
3. daje prijedlog najnižih cijena usluga dentalne medicine i dentalnih tehničara izvan mreže javnozdravstvene službe;
4. obavlja ostale poslove predviđene Statutom te drugim općim aktima Komore.
XII. RIZNIČAR
Članak 66.
Rizničar Komore je doktor dentalne medicine koji obavlja sljedeće poslove:
1. predlaže Izvršnom odboru financijski proračun;
2. sudjeluje u izradi financijskih izvješća Komore;
3. u suradnji s rizničarima područnih sjedišta Komore koordinira financijsko poslovanje područnih sjedišta Komore;
4. surađuje s tijelima Komore oko financijskih pitanja.
Rizničar Komore odgovara za svoj rad predsjedniku Komore.
XIII. GLAVNI TAJNIK KOMORE
Članak 67.
Glavni tajnik Komore:
1. koordinira rad ukupnog komorskog sustava te organizira i usklađuje rad tijela Komore;
2. u suradnji i prema naputcima predsjednika