rizika usklađenosti, osiguravajući pritom sveobuhvatno praćenje rizika usklađenosti. Ovo obuhvaća, između ostalog, procjenu učinaka koje će na poslovanje društva za upravljanje imati izmjene relevantnih propisa i provjeru usklađenosti novih proizvoda ili procesa s propisima i/ili izmjenama propisa,
2. praćenje i redovnu procjenu aktivnosti društva za upravljanje koje se odnose na uočene propuste u poštivanju i pridržavanju obveza u skladu s relevantnim propisima,
3. savjetovanje uprave i drugih relevantnih osoba odgovornih za obavljanje djelatnosti društva za upravljanje o načinu primjene relevantnih propisa, što obuhvaća pružanje potpore za osposobljavanje radnika, pružanje svakodnevne pomoći radnicima i sudjelovanje u uspostavi novih politika i postupaka u društvu za upravljanje,
4. redovito izvještavanje višeg rukovodstva i, ako postoji, nadzorne funkcije, o usklađenosti u skladu s odredbama članka 6. stavka 4. ovog Pravilnika, s opisom provedbe i djelotvornosti mjera kontrole, sažetkom utvrđenih rizika i mjerama oporavka koje su poduzete ili ih je potrebno poduzeti.«
(2) Stavak 3. točka 1. mijenja se i glasi:
»(3) Društvo za upravljanje dužno je osigurati da funkcija praćenja usklađenosti s relevantnim propisima ispunjava obveze iz stavka 2. ovoga članka primjereno i neovisno, na način da:
1. osigura da relevantne osobe unutar funkcije praćenja usklađenosti s relevantnim propisima imaju potrebne ovlasti, sredstva, stručno znanje i pristup svim bitnim podacima za obavljanje poslova praćenja usklađenosti s relevantnim propisima, uključujući sve važne baze podataka, izvješća podnesena višem rukovodstvu i nadzornoj funkciji te mogućnost sudjelovanja na sastancima višeg rukovodstva i nadzorne funkcije, kada je to primjenjivo,«
Članak 3.
U članku 20. stavku 3. točka 3. mijenja se i glasi:
»3. da osoba koja obavlja delegirane poslove društva za upravljanje ili osoba ovlaštena za nuđenje udjela UCITS fondova, vodi evidenciju osobnih transakcija relevantnih osoba koje u sklopu obavljanja svojih aktivnosti mogu doći do saznanja o povlaštenim informacijama te da je na zahtjev, bez odgode, podatke o osobnim transakcijama dužna dostaviti društvu za upravljanje,«
Članak 4.
(1) U članku 24. iza stavka 3. dodaju se novi stavci 4. i 5. koji glase:
»(4) Prilikom ulaganja imovine UCITS fonda društvo za upravljanje dužno je voditi računa o likvidnosti financijskih instrumenata i njihovom graničnom utjecaju na ukupnu likvidnost portfelja UCITS fonda, a sve u smislu mogućnosti ispunjavanja Zakonom propisanih uvjeta i rokova isplate pri otkupu udjela.
(5) Društvo za upravljanje dužno je kontinuirano voditi računa o likvidnosti portfelja UCITS fonda na način da periodično procjenjuje nalazi li se u portfelju UCITS fonda dovoljno likvidne imovine kako bi moglo udovoljiti Zakonom propisanim uvjetima i rokovima isplate pri otkupu udjela UCITS fonda, upravljajući rizikom likvidnosti na način propisan člankom 24. stavkom 3. ovog pravilnika.«
(2) Stavci 4. i 5. postaju stavcima 6. i 7.
Članak 5.
U članku 36. stavak 2. mijenja se i glasi:
»(2) Društvo za upravljanje dužno je propisati i primjenjivati politike kako bi se uskladilo s obvezama iz stavka 1. ovoga članka, a kojima će odrediti, ovisno o vrsti pojedinog financijskog instrumenta, druge osobe kojima je dozvoljeno zadavati naloge za trgovanje na izvršenje.«
Članak 6.
Ovaj pravilnik stupa na snagu u roku od osam dana od dana objave u »Narodnim novinama«.
Klasa: 011-02/13-04/10
Urbroj: 326-01-440-15-3
Zagreb, 27. veljače 2015.
Predsjednik Upravnog vijeća Petar-Pierre Matek, v. r.
