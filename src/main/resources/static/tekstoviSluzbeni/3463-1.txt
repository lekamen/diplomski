legitimnost pojedinih članova Općinskog vijeća Općine Murter pa tek nakon toga da se donese rješenje. Ističe da na predloženi proračun nitko od članova Općinskog vijeća Općine Murter nije imao prigovora niti amandmana, da se kao razlog ne izglasavanja spominju ne ispunjavanje odluka Općinskog vijeća u 2015. i to neosnovano, a najveći protivnici izglasavanja proračuna su članovi vijeća koji nemaju minimalne uvjete da bi postali članovi vijeća jer nemaju prebivalište na području Općine Murter-Kornati. Smatra da je prvo trebalo utvrditi je li Općinsko vijeće uredno formirano pa tek onda donjeti osporavano rješenje. Navodi da je osporavano rješenje tuženika nezakonito i preuranjeno jer nije proveden postpak temeljem njegovog reagiranja odnosno da se u ovom izdvojenom slučaju moglo donjeti rješenje i po proteku rokova. Smatra da su povrijeđene odredbe postupka, usljed čega je činjenično stanje pogrešno i djelom nepotupno jer su pogrešno tumačene i primjenjene materijalnopravne norme. Predlaže Sudu provesti postupak i donjeti presudu kojom se oglašava ništavim podredno poništava rješenje tuženika od 14. siječnja 2016. u dijelu koji se odnosi na razrješenje općinskog načelinka i njegovog zamjenika, te da se naloži tuženiku Republici Hrvatskoj da mu naknadi trošak spora sa zakonskim zateznim kamatama.
Tuženik u odgovoru na tužbu smatra tužbu neosnovanom. Ističe da ustraje u ocjeni da su ispunjeni uvjeti za o istovremenom raspuštanje Općinskog vijeća Općine Murter – Kornati i razrješenju općinskog načelnika Općine Murter – Kornati i njegove zamjenice, propisani člankom 85. a Zakona o lokalnoj i područnoj (regionalnoj) samoupravi, kojeg i citira. Ističe da je na temelju obavijesti Ureda državne uprave u Šibensko-kninskoj županiji od 7. siječnja 2016. utvrđeno da Općina Murter – Kornati u zakonom određenom roku nije donjela proračun Općine za 2016. godinu ni odluku o privremenom financiranju. Poziva se na članak 48., članak 69. i članak 70. navedenog Zakona glede donošenja proračuna odnosno odluke o privremenom finaciranju, poziva se i na Zakon o praračunu, odredbe kojima je propisano donošenje proračuna za iduću proračunsku godinu. Navodi da je općinski načelik ovlašten predlagatelj proračuna, a predstavničko tijelo, u ovom slućaju Općinsko vijeće, ovlašteno za odlučivanje o donošenju istog. Ističe da je iz navoda tužitelja razvidno da su članovi Općinskog vijeća u skladu sa zakonskim odredbama odlučivali o prijedlogu proračuna i odluci o privremenom financiranju za prvo tromjesječje 2016., koji nije usvojen. Navodi da volju predstavničkog tijela odnosno razloge zbog kojih Općinsko vijeće nije donjelo proračun nije ovlašteno preispitivati ni jedno tijelo državne uprave pa tako ni Vlada Republike Hrvatske. Poziva se na zapisnike sa sjednica Općinskog vijeća Općine Murter – Kornati, konkretno zapisnik sa 20. sjednice od 16. prosinca 2015. i zapisnik sa 21. sjednice od 28. prosinca 2015. prema kojima je na dnevnom redu bila rasprava i glasovanje o proračunu Općine Murter-Kornati za 2016. godinu, da na 20. sjednici Općinskog vijeća proračun nije usvojen jer je 5 vijećnika glasovalo »za«, a 6 vijećnika glasovalo »protiv« (od ukupno 11 članova predstavničkog tijela), da je na 21. sjednici Općinskog vijeća ponovno glasovalo o proračunu te isti nije usvojen niti je usvojena odluka o privrenom finaciranju za razdoblje od 1. siječnja do 31. ožujka 2016., jer je 6 vijećnika glasovalo »protiv«. Poziva se na članka 36. Zakona o lokalnoj i područnoj (regionalnoj) samoupravi glede donošenja odluke po predstavničkom tijelu, te ističe da u konkretnom slućaju Općinsko vijeće koje je ovlašteno za odlučivanje o donošenju proračuna, proračun nije prihvatilo propisanim brojem glasova, te proračun nije usvojen. U odnosu na tužbeni zahtjev za oglašivanje ništavim podredno poništavanje osporavanog rješenja u dijelu koji se odnosi na razrješenje općinskog načelnika i njegove zamjenice, navodi da je isti protivan važećim zakonskim odredbama (članak 85a. Zakona)