 opreme, proizvođač mora moći staviti na raspolaganje sljedeće:
– dokumentaciju iz druge alineje točke3.1.,
– promjene iz točke 3.4.,
– odluke i izvještaje tijela za ocjenjivanje sukladnosti koje su navedene u točkama 3.3., 3.4., 4.3. i 4.4.
6. Tijelo za ocjenjivanje sukladnosti mora dostaviti ministarstvu nadležnom za gospodarstvo, nadležnim inspekcijskim tijelima i državama članicama odgovarajuće informacije koje se odnose na povučena odobrenja za sustav kvalitete, a na zahtjev i o izdanim odobrenjima za sustav kvalitete.
Tijelo za ocjenjivanje sukladnosti mora također dostaviti drugim tijelima za ocjenjivanje sukladnosti odgovarajuće informacije o povučenim ili izdanim odobrenjima za sustav kvalitete.
Modul E1 (osiguravanje kvalitete proizvoda)
1. Ovim se modulom opisuje postupak kojim proizvođač koji ispunjava obveze iz točke 3. osigurava i izjavljuje da tlačna oprema zadovoljava zahtjeve ovoga Pravilnika. Proizvođač ili njegov ovlašteni zastupnik s nastanom u Europskoj uniji mora na svaki proizvod staviti oznaku CE i dati pisanu Izjavu o sukladnosti. Uz oznaku CE obavezno se stavlja i identifikacijski broj tijela za ocjenjivanje sukladnosti odgovornog za nadzor kako je utvrđeno u točki 5.
2. Proizvođač mora pripremiti dolje navedenu tehničku dokumentaciju.
Tehničkom se dokumentacijom mora omogućiti ocjenjivanje sukladnosti tlačne opreme sa zahtjevima ovoga Pravilnika. Tehnička dokumentacija treba u mjeri koliko je to potrebno za ocjenjivanje sukladnosti sadržavati sljedeće:
– opis općih karakteristika tlačne opreme
– sklopni crtež, radioničke crteže i sheme sastavnih dijelova, podsklopova, načine spajanja, itd.
– opise i objašnjenja potrebne za razumijevanje navedenih crteža i shema te način rada tlačne opreme
– popis norma iz članka 5. ovoga Pravilnika koje su primijenjene u cijelosti ili samo djelomično te opis primijenjenih rješenja kojima se udovoljilo bitnim zahtjevima ovoga Pravilnika kada norme iz članka 5. nisu primijenjene
– rezultate proračuna konstrukcije, izvršenih ispitivanja, itd.
– izvještaje o ispitivanjima.
3. Proizvođač mora provoditi odobren sustav kvalitete za završnu inspekciju tlačne opreme i ispitivanje kako je utvrđeno u točki 4. te mora biti podvrgnut nadzoru kako je utvrđeno u točki 5.
4. Sustav kvalitete
4.1. Proizvođač mora podnijeti zahtjev za ocjenjivanje sustava kvalitete tijelu za ocjenjivanje sukladnosti odabranom po vlastitom izboru.
Zahtjev mora sadržavati:
– sve potrebne podatke o određenoj tlačnoj opremi
– dokumentaciju koja se odnosi na sustav kvalitete.
4.2. U okviru sustava kvalitete mora se provjeriti svaki element tlačne opreme te se moraju provesti ispitivanja kako je utvrđeno u odgovarajućim normama navedenima u članku 5. ovoga Pravilnika, ili istovrijedna ispitivanja, a posebno završna ocjenjivanja kako je navedeno u točki 3.2. Dodatka I ovoga Pravilnika kako bi se osiguralo da ti elementi zadovoljavaju zahtjevima ovoga Pravilnika.
Svi elementi sustava kvalitete, zahtjevi i odredbe koje je usvojio proizvođač moraju biti sistematski dokumentirani u obliku pisanih odredaba, postupaka i uputa. Ova dokumentacija sustava kvalitete mora omogućiti dosljedno tumačenje programa kvalitete, planova, priručnika i zapisa o kvaliteti.
Ona mora posebno sadržavati odgovarajući opis:
– ciljeva kvalitete te organizacijske strukture, odgovornosti i ovlasti uprave u odnosu na kvalitetu tlačne opreme,
– postupaka za nerastavljive spojeve odobrenih u skladu s točkom 3.1.2. Dodatka I ovoga Pravilnika,
– pregleda i ispitivanja koji će se provesti nakon proizvodnje,
– načina praćenja učinkovitosti sustava kvalitete,
– zapisa o kvaliteti, kao što su inspekcijski izvještaji i podaci o ispitivanjima, podaci o umjeravanju te izvještaji koji se odnose na kvalifikacije i odobrenja određenog osoblja, a posebno osoblja koje je zaduženo za nerastavljive spojeve i provođenje nerazornih ispitivanja u skladu s točkom 3.1.2. Dodatka I ovoga Pravilnika.
4.3. Tijelo za ocjenjivanje sukladnosti mora ocijeniti sustav