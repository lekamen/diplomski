 uplaćuje se u korist državnog proračuna zaključno petnaestoga dana u tekućem mjesecu za prethodni mjesec.
(3) Osnovica za obračun poreza na novčane dobitke jest novčani iznos pojedinačnog dobitka koji predstavlja razliku između ostvarenog dobitka i iznosa uplaćenog za igru po pojedinoj potvrdi o uplati (listiću). Osnovica za obračun poreza na dobitke onih dobitaka koji se sastoje od stvari, usluga ili prava jest tržišna vrijednost stvari, usluga ili prava koje čine pojedinačni dobitak a predstavlja razliku između tržišne vrijednosti i iznosa uplaćenog za igru po pojedinoj potvrdi o uplati (listiću).
(4) Priređivač je dužan dostaviti Ministarstvu financija obrazac Konačno mjesečno izvješće o obračunanom porezu na dobitke od lutrijskih igara na sreću (obrazac br. 18 PD-LI) najkasnije do dvadesetoga dana u mjesecu za prethodni mjesec elektroničkim putem, korištenjem sustava elektroničkog servisa Porezne uprave ePorezna.
(5) Obrazac Konačno mjesečno izvješće o obračunanom porezu na dobitke od lutrijskih igara na sreću (obrazac br. 18 PD-LI) obvezno mora sadržavati sljedeće:
1. podatke o tvrtki i sjedištu društva
2. osobni identifikacijski broj priređivača (OIB)
3. razdoblje za koje se izvješće podnosi
4. ukupan broj oporezivih listića
5. dio porezne osnovice iznad 750,00 kn do 10.000,00 kn
6. iznos poreza na dobitke po stopi od 10%
7. dio porezne osnovice iznad 10.000,00 kn do 30.000,00 kn
8. iznos poreza na dobitke po stopi od 15%
9. dio porezne osnovice iznad 30.000,00 kn do 500.000,00 kn
10. iznos poreza na dobitke po stopi od 20%
11. dio porezne osnovice iznad 500.000,00 kn
12. iznos poreza na dobitke po stopi od 30%
13. ukupan iznos poreza na dobitke
14. ukupan iznos dobitaka i broj dobitnih listića do 750,00 kn
15. ukupan iznos dobitaka i broj dobitnih listića iznad 750,00 kn do 1.500,00 kn
16. ukupan iznos dobitaka i broj dobitnih listića iznad 1.500,00 kn do 10.000,00 kn
17. ukupan iznos dobitaka i broj dobitnih listića iznad 10.000,00 kn do 30.000,00 kn
18. ukupan iznos dobitaka i broj dobitnih listića iznad 30.000,00 kn do 500.000,00 kn
19. ukupan iznos dobitaka i broj dobitnih listića iznad 500.000,00 kn
20. mjesto i datum izrade obračuna
21. odgovorna osoba.
Obrazac br. 18 PD-LI – Konačno mjesečno izvješće o obračunanom porezu na dobitke od lutrijskih igara na sreću
PODACI O TVRTKI I SJEDIŠTU DRUŠTVA:
OIB PRIREĐIVAČA:
KONAČNO MJESEČNO IZVJEŠĆE O OBRAČUNANOM POREZU NA DOBITKE OD LUTRIJSKIH IGARA NA SREĆU ZA ______ (mj)______ (god)
DATUM UKUPAN BROJ OPOREZIVIH LISTIĆA DIO POREZNE OSNOVICE IZNAD 750,00 KN DO 10.000,00 KN (10%) IZNOS POREZA NA DOBITKE PO STOPI OD 10% DIO POREZNE OSNOVICE IZNAD 10.000,00 KN DO 30.000,00 KN (15%) IZNOS POREZA NA DOBITKE PO STOPI OD 15% DIO POREZNE OSNOVICE IZNAD 30.000,00 KN DO 500.000,00 KN (20%) IZNOS POREZA NA DOBITKE PO STOPI OD 20% DIO POREZNE OSNOVICE IZNAD 500.000,00 KN (30%) IZNOS POREZA NA DOBITKE PO STOPI OD 30% UKUPAN IZNOS POREZA NA DOBITKE 1 2 3 4 5 6 7 8 9 10 11 (4+6+8+10) UKUPNO
DOBICI UKUPAN IZNOS DOBITAKA BROJ DOBITNIH LISTIĆA 1 2 3 do 750,00 kn iznad 750,00 kn do 1.500,00 kn* iznad 1.500,00 kn do 10.000,00 kn* iznad 10.000,00 kn do 30.000,00 kn* iznad 30.000,00 kn do 500.000,00 kn* iznad 500.000,00 kn* UKUPNO
* Unosi se podatak o ukupnom iznosu dobitaka prije oporezivanja
Mjesto i datum izrade obračuna               Odgovorna osoba
_________________________     ________________________
2. Obračun i plaćanje mjesečne naknade od priređivanja igara na sreću u casinima, te sadržaj obveznih obrazaca za konačni mjesečni obračun naknade od priređivanja igara na sreću u casinima
Članak 28.
(1) Naknada za priređivanje igara na sreću na stolovima za igre na sreću i na automatima za igre na sreću koje se priređuju u casinima plaća se mjesečno u iznosu od 15% od osnovice koju čini zbroj dnevnih obračuna svih stolova i zbroj dnevnih obračuna svih automata, a uplaćuje se u korist državnog proračuna zaključno petnaestoga dana u tekućem mjesecu za prethodni mjesec. Osnovicu za obračun