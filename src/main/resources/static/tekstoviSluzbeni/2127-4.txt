 uređeno tržište;
2. koji su upućeni na dionice izdavatelja iz točke 1. ovoga stavka i koji su s ekonomskim učinkom sličnim onom financijskih instrumenata iz točke 1. ovoga stavka, bez obzira na to daju li pravo na fizičku namiru ili ne.
(2) Financijski instrumenti iz stavka 1. ovoga članka moraju fizičkoj osobi ili pravnom subjektu koji ih drži davati na dan dospijeća ili bezuvjetno pravo stjecanja već izdanih dionica s pravom glasa izdavatelja koje su temelj izdanja odnosnog financijskog instrumenta ili diskrecijsko pravo steći ili ne takve dionice.
(3) Za fizičku osobu ili pravni subjekt koji neposredno ili posredno drži financijske instrumente iz stavka 1. ovoga članka, obveza iz članka 413. ovoga Zakona nastaje ponovo kada fizička osoba ili pravni subjekt stekne temeljne dionice izdavatelja te se takvim stjecanjem doseže, prelazi ili pada ispod propisanih pragova glasačkih prava u tom izdavatelju.
(4) Broj glasačkih prava koja pripadaju fizičkoj osobi ili pravnom subjektu držanjem financijskih instrumenata iz stavka 1. ovoga članka izračunava se u odnosu na ukupni nominalni (zamišljeni) iznos dionica koje čine temeljnu imovinu tog financijskog instrumenta, osim kada financijski instrument omogućuje isključivo namiru u novcu, u kojem slučaju se broj glasačkih prava izračunava na temelju »delta usklađivanja«, množenjem ukupno nominalnog (zamišljenog) iznosa temeljnih dionica deltom instrumenta. U svrhu izračuna glasačkih prava u obzir se uzimaju jedino duge pozicije u svim financijskim instrumentima koji se odnose na istog temeljnog izdavatelja, pri čemu se duge pozicije ne netiraju s kratkim pozicijama koje se odnose na istog temeljnog izdavatelja.
(5) Za potrebe stavka 1. ovoga članka, financijskim instrumentima smatraju se, ako ispunjavaju bilo koji od uvjeta iz stavka 1. točke 1. ili 2. ovoga članka:
1. prenosivi vrijednosni papiri,
2. opcije,
3. budućnosnice,
4. zamjene (swaps),
5. unaprijedni ugovori,
6. ugovori za razlike,
7. bilo koji drugi ugovori ili sporazumi sa sličnim ekonomskim učincima koji se mogu namiriti fizički ili u novcu.
(6) Za potrebe stavka 4. ovoga članka koriste se regulatorni tehnički standardi koje izrađuje ESMA i usvaja Europska komisija i kojima se određuje:
1. metoda za izračunavanje broja glasačkih prava u slučaju financijskih instrumenata upućenih na košaricu dionica ili indeks, i
2. metoda utvrđivanja delte u slučaju financijskih instrumenata koji isključivo služe primitku iznosa u novcu.
(7) Za potrebe ovoga članka u obzir se uzima okvirni popis financijskih instrumenata koje sastavlja i periodički ažurira ESMA vodeći računa o tehničkom razvoju financijskih tržišta.
(8) Za potrebe članka 419. i članka 420. stavaka 1. do 3. i članka 427. ovoga Zakona koriste se regulatorni tehnički standardi koje izrađuje ESMA i usvaja Europska komisija i kojima se određuju slučajevi u kojima se odnosna izuzeća primjenjuju na financijske instrumente koje drži fizička osoba ili pravni subjekt koji ispunjava zahtjeve klijenata da trguje drugačije nego na vlasničkoj bazi, ili štiteći pozicije nastale takvim poslovanjem.«.
Članak 16.
U članku 420. stavku 1. riječi: »otvorenim investicijskim fondovima s javnom ponudom« brišu se.
U stavku 3. riječi: »ne primjenjuje se« zamjenjuju se riječima: »ne primjenjuju se«.
Članak 17.
U članku 421. stavku 1. riječi: »koristiti iznimka« zamjenjuju se riječima: »koristiti iznimku«.
U stavku 3. riječi: »koristiti iznimka« zamjenjuju se riječima: »koristiti iznimku«.
U stavku 4. riječi: »koristiti iznimka« zamjenjuju se riječima: »koristiti iznimku«.
U stavku 6. riječi: »koristiti iznimka« zamjenjuju se riječima: »koristiti iznimku«.
Članak 18.
U članku 422. stavku 1. riječi: »primjenjuju se« zamjenjuju se riječima: »primjenjuje se«.
Članak 19.
U članku 423. stavku 1. iza točke 9. dodaju se točke 10. i 11. koje glase:
»10. pregled broja glasačkih prava koja fizičkoj osobi ili pravnom subjektu pripadaju u slučajevima iz članaka 415. i 417. ovoga Zakona i broja glasačkih prava