 provođenju postupka analize, mjerodavnog tržišta i donio regulatorni dokument »Analiza tržišta veleprodajnog širokopojasnog pristupa«. Nadalje, tuženik je putem javne rasprave omogućio svim zainteresiranim stranama da iznesu svoja mišljenja, primjedbe i prijedloge na predmetnu analizu. Za vrijeme trajanja postupka javne rasprave zaprimljeni su komentari određenih operatora na koje je tuženik dao odgovor kao i razloge pojašnjenja prihvaćanja odnosno neprihvaćanja navoda istih. Tijekom postupka je sukladno odredbi članka 54. stavka 5. ZEK-a tuženik zatražio mišljenje Agencije za zaštitu tržišnog natjecanja o načinu na koji je tuženik odredio mjerodavno tržište i utvrdio operatore sa značajnom tržišnom snagom na tržištu, te je vodio računa o primjeni mjerodavne Preporuke Europske komisije o mjerodavnim tržištima podložnima prethodnoj regulaciji i mjerodavnim smjernicama Europske komisije o analizi tržišta i usklađivanju značajne tržišne snage sukladno zajedničkom regulatornom okviru za elektroničke komunikacije, mreže i usluge. S obzirom na prepreke koje se mogu pojaviti na tržištu veleprodajnog pristupa mrežnoj infrastrukturi i na pripadajućem maloprodajnom tržištu na koje operator sa značajnom tržišnom snagom može prenijeti svoju značajnu tržišnu snagu tuženik je tužitelju odredio odgovarajuće regulatorne obveze kako je to navedeno u točki II. izreke osporene odluke.
Prema ocjeni ovoga Suda tuženik je u predmetnoj analizi sukladno članku 56. stavcima 2. i 3. ZEK-a pravilno koristio svoje diskrecijsko pravo na određivanje načina na koji će se odrediti regulatorne obveze iz članka 58. do 65. ZEK-a te je polazeći od nedostatne djelotvornosti tržišnog natjecanja na mjerodavnom tržištu te prethodno definiranog izvora značajne tržišne snage tužitelja, odredio regulatorne obveze razmjerno i opravdano s obzirom na regulatorna načela i ciljeve iz članka 5. ZEK-a. U konkretnom slučaju tuženik nije prekoračio svoju ovlast propisanu naprijed citiranim odredbama ZEK-a budući da iz podataka spisa predmeta proizlazi da je tuženik u svim do sada analiziranim tržištima u okviru regulatorne obveze transparentnosti propisivao rokove za privremenu obustavu i aktivaciju instrumenata plaćanja a ovaj Sud je u predmetima koji su se vodili pod brojem Us-10117/09., Us-10118/09., Us-10119/09., Us-10120/09. i UsII-51/13 ocijenio zakonitim analize i određivanje roka za provođenje regulatorne obveze transparentnosti tužitelju. Stoga nije osnovan tužbeni navod tužitelja da tuženik ne bi bio nadležan odrediti tužitelju, kao operatoru sa značajnom tržišnom snagom, provođenje regulatornih obveza na način kako je to određeno osporenom odlukom i Analizom.
Tvrdnja tužitelja da je tuženik postupao protivno članku 171. Zakona o obveznim odnosima (»Narodne novine« 41/08. i 125/11.) i članku 11. stavku 1. Zakona o financijskom poslovanju i predstečajnoj nagodbi (»Narodne novine« 108/12. i 144/12.) kao i protivljenje tužitelja roku od 60 dana za dospijeće plaćanja računa i dodatnom roku od 30 dana od dana dospijeća nakon kojega je ovlašten pokrenuti postupak naplate potraživanja, odnosno privremeno obustaviti pružanje usluge, ne može se prihvatiti iz istih razloga i shvaćanja ovog Suda iznijetih u navedenim odlukama.
Tržište elektroničkih komunikacija je specifično utoliko što neispunjavanje financijskih obveza operatora u krajnjoj mjeri može rezultirati njegovim izlaskom sa tržišta ili isključenjem usluge, što stvara teške posljedice za korisnike. Red uračunavanja ispunjenja obveza operatora korisnika predstavlja sredstvo tuženika kojim sprječava diskriminacijsko ponašanje, te pravilno smatra tuženik da je takva mjera razmjerna prirodi utvrđenog nedostatka na tržištu. Napominje se da na tržištima koja su zbog svojih specifičnosti u nadležnosti nacionalnog regulatornog tijela koje je dužno poduzimati odgovarajuće mjere, ZEK-om kao specijalnim zakonom, u javnom interesu, utvrđena su i posebna pravila.
Pored toga u tijeku postupka analize predmetnog tržišta tuženik je