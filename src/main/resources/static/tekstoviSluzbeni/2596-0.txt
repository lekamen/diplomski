138 24.12.2015 Odluka o imenovanju sudaca Županijskog suda u Velikoj Gorici
DRŽAVNO SUDBENO VIJEĆE
2597
Na temelju članka 55. stavak 2. i 3. Zakona o Državnom sudbenom vijeću (»Narodne novine« broj 116/10, 57/11, 130/11, 13/13 – Odluka Ustavnog suda Republike Hrvatske broj U-I-5991/2012 i 28/13 – dalje u tekstu ZDSV) Državno sudbeno vijeće (dalje u tekstu Vijeće), sastavljeno od Željka Šarića, predsjednika Vijeća te Nevena Cambja, Nediljka Bobana, Sabine Dugonjić, Mije Galiota, prof. dr. sc. Igora Glihe, prof. dr. sc. Eduarda Kunšteka, Damira Kontreca i Davorina Mlakara kao članova Vijeća, na 23. sjednici, održanoj 15., 16., 28., 29. i 30. listopada 2015. donijelo je
ODLUKU
O IMENOVANJU SUDACA
Za suce Županijskog suda u Velikoj Gorici imenuju se
Nikola Ramušćak, sudac u Općinskom građanskom sudu u Zagrebu i
Perica Norac Kevo, sutkinja u Općinskom građanskom sudu u Zagrebu.
Imenovani kandidati stupit će na dužnost 1. siječnja 2016.
Broj: IS-16/13
Zagreb, 30. listopada 2015.
Predsjednik Državnog sudbenog vijeća Željko Šarić, v. r.
