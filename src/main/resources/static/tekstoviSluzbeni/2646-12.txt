 prenosive krpeljima
(1) Radi utvrđivanja proširenosti infekcije uzrokovane bakterijom Francisella tularensis određuje se provedba Programa utvrđivanja prevalencije Francisella tularensis u Republici Hrvatskoj (klasa: 322-01/15-01/1095).
(2) Radi utvrđivanja proširenosti infekcije uzrokovane virusom krpeljnog encefalitisa određuje se provedba Programa utvrđivanja proširenosti krpeljnog encefalitisa u Republici Hrvatskoj (klasa: 322-01/15-01/1105).
(3) Radi utvrđivanja proširenosti infekcije uzrokovane bakterijama iz kompleksa Borrelia burgdoferi sensu lato određuje se provedba Programa utvrđivanja proširenosti lajmske borelioze u Republici Hrvatskoj (klasa: 322-01/15-01/1096).
(4) Radi utvrđivanja proširenosti zoonoza koje se prenose krpeljima određuje se provedba Provedba programa monitoringa vrsta krpelja i uzročnika zoonoza koje prenose u Republici Hrvatskoj (klasa: 322-01/15-01/1097).
(5) Troškovi provedbe programa iz ove točke u cijelosti se podmiruju iz državnog proračuna.
33. Neosporoza goveda (Neospora caninum)
(1) Radi otkivanja neosporoze goveda, svaki pobačaj goveda mora biti prijavljen veterinaru. Od životinje koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage na neosporozu goveda.
(2) Troškovi provođenja mjera iz ove točke podmiruju se iz državnog proračuna.
34. Klamidioza goveda
(1) Radi otkivanja klamidioze goveda, svaki pobačaj goveda mora biti prijavljen veterinaru. Od životinje koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage na klamidiozu goveda.
(2) Troškovi provođenja mjera iz ove točke podmiruju se iz državnog proračuna.
35. Bolest virusnog proljeva goveda
(1) Radi utvrđivanja proširenosti bolest virusnog proljeva goveda određuje se provedba Programa utvrđivanja proširenosti bolesti virusnog proljeva rasplodnih goveda u Republici Hrvatskoj (klasa: 322-01/15-01/1098).
(2) Troškovi provedbe programa iz ove točke u cijelosti se podmiruju iz državnog proračuna.
36. MRSA i antimikrobna rezistencija u zdravlju mliječnih stada
(1) Radi utvrđivanja proširenosti osjetljivosti meticilin rezistetnih sojeva Staphylococcus aureus (MRSA) i praćenja antimikrobne rezistencije određuje se provedba Programa utvrđivanja proširenosti MRSA-e i drugih multiplo rezistentnih bakterija izdvojenih iz sekreta vimena te praćenja antimikrobne rezistencije u mliječnim stadima goveda u Republici Hrvatskoj (klasa: 322-01/15-01/1099).
(2) Troškovi provedbe programa iz ove točke u cijelosti se podmiruju iz državnog proračuna.
37. Hepatitis E u domaćih svinja
(1) Radi utvrđivanja proširenosti hepatitisa E u domaćih svinja određuje se provedba Programa utvrđivanja proširenosti hepatitisa E u domaćih i divljih svinja u Republici Hrvatskoj (klasa: 322-01/15-01/1100).
(2) Troškovi provedbe programa iz ove točke u cijelosti se podmiruju iz državnog proračuna.
38. Kontagiozni metritis konja
(1) Radi utvrđivanja proširenosti kontagioznog metritisa konja određuje se provedba Programa utvrđivanja proširenosti kontagioznog metritisa konja u Republici Hrvatskoj (klasa: 322-01/15-01/1101).
(2) Troškovi provedbe programa iz ove točke u cijelosti se podmiruju iz državnog proračuna.
IV. ZARAZNE BOLESTI DIVLJIH ŽIVOTINJA
1. Afrička svinjska kuga
(1) Radi ranog otkrivanja afričke svinjske kuge (ASK) u divljih svinja svaki uzorak podrijetlom od uginule ili oboljele divlje svinje koji je dostavljen na laboratorijsku pretragu u svrhu isključivanja KSK, službeni laboratorij mora pretražiti i na ASK.
(2) Radi otkrivanja ASK u divljih svinja određuje se pretraživanje 1% uzoraka podrijetlom od divljih svinja dostavljenih u laboratorij Hrvatskog veterinarskog instituta prema Programu nadziranja klasične svinjske kuge u divljih svinja u 2016/2017. godini (klasa: 322-01/15-01/1103). Odjel za virologiju Hrvatskog veterinarskog instituta određuje koji od dostavljenih uzoraka će biti pretraženi na ASK.
(3) Troškovi provođenja mjera iz ove točke