 Osnovna boja dopunske ploče je bijela, boja natpisa i simbola je crna.
Članak 16.
Veličine turističkih znakova obavijesti jesu:
1. na autocestama do 12 m2, a iznimno 16 m2 kod označavanja više znamenitosti na jednom znaku;
2. na državnim cestama do 6 m2;
3. na ostalim cestama do 4 m2.
Članak 17.
Veličina simbola i grafičkog prikaza na turističkim znakovima obavijesti mora biti prepoznatljiva i razmjerna veličini turističkog znaka.
III. ZNAKOVI ZA USMJERAVANJE PREMA KULTURNIM, POVIJESNIM, PRIRODNIM I TURISTIČKIM ZNAMENITOSTIMA
1. Putokazni znakovi
Članak 18.
(1) Putokazni znakovi su znakovi koji označavaju smjer prema kulturnim, povijesnim, prirodnim i turističkim znamenitostima i objektima.
(2) Putokazni znakovi jesu:
1. znak »putokazna ploča za usmjeravanje prema kulturnim znamenitostima ili objektu« (20), označava smjer kojim se kreće do naznačene znamenitosti ili objekta,

20
2. znak »putokazna ploča za usmjeravanje prema povijesnoj znamenitosti ili objektu« (21), označava smjer kretanja do naznačene znamenitosti ili objekta,

21
3. znak »putokazna ploča za usmjeravanje prema prirodnoj znamenitosti ili objektu« (22), označava smjer kretanja do naznačene znamenitosti ili objekta,

22
4. znak »putokazna ploča za usmjeravanje prema turističkom objektu u naselju« (23), označava vrstu i naziv te smjer kretanja do naznačenog objekta,

23
5. znak »putokazna ploča za usmjeravanje prema javnom objektu ili prostoru kojem se prilazi od turističke ceste« (24),

24
6. znak »putokazna ploča za usmjeravanje prema kampu« (25).

25
Članak 19.
(1) Putokazni znak ima oblik pravokutnika na kojem su strelica i jedno polje sa simbolom, te jedan ili dva natpisa, odnosno natpis i udaljenost.
(2) Položaj strelice i simbola na putokaznom znaku su:
– s lijeve strane znaka kada se odnose na smjer »ravno« i »lijevo«,
– s desne strane kada se odnose na smjer »desno«.
Članak 20.
(1) Putokazni znak ima podlogu smeđe boje.
(2) Umetnuta polja, natpisi i strelice su bijele boje, a simboli su, u pravilu, crne boje.
Članak 21.
(1) Veličine stranica turističkog putokaznog znaka, u pravilu, su: 30x100 cm i 30x160 cm.
(2) Duljina turističkog putokaznog znaka određuje se prema duljini natpisa na znaku.
(3) Iznimno, ako se postavlja na isti stup s prometnim znakom »putokaz« ima dužinu putokaza.
(4) Visina slova, u pravilu, iznosi 14 cm.
(5) Bijelo polje simbola je kvadratno, veličine 20x20 cm.
2. Putokazne ploče i putokazni panoi za ugostiteljske objekte za smještaj
Članak 22.
(1) Putokazne ploče i putokazni panoi za ugostiteljske objekte za smještaj (U daljnjem tekstu: smještajni objekti) označavaju prilaze pojedinačnim smještajnim objektima (hotel, hostel, kamp i slično) u urbanim zonama i turističkim naseljima.
(2) Osnovna boja putokazne ploče i panoa je bijela, natpisi i strelice su crne boje, a rubovi i ostale crte su smeđe boje.
(3) Nazivi s oznakom kategorije smještajnog objekta na znaku putokazna ploča i putokazni pano grupiraju se po smjerovima, prvo ravno, potom lijevo, a zatim desno.
(4) Položaj strelica koje označavaju smjer kretanja na putokaznoj ploči i putokaznom panou mora odgovarati položaju prometnica na terenu.
Članak 23.
Putokazne ploče i putokazni panoi za smještajne objekte čine sljedeći znakovi:
1. znak »putokazna ploča za smještajne objekte« (40), označava pojedinačni smještajni objekt (hotel, hostel, kamp i drugo) prema kojem vodi cesta na koju putokazna ploča upućuje,

40
2. znak »putokazni pano za smještajne objekte« (41), označava smjerove na kojima se nalaze smještajni objekti (hotel, hostel, kamp i drugo) koji su na panou naznačeni.

41
Članak 24.
(1) Putokazna ploča za smještajne objekte ima oblik pravokutnika.
(2) Visina slova je, u pravilu, 14 cm.
(3) Veličina stranica putokazne ploče (40) je, u pravilu, 30x100 cm.
(4) Kod grupiranja više putokaznih ploča duljina se određuje prema najduljem nazivu smještajnog objekta, maksimalno do 160 cm.
Članak 25.
(1) Znak »putokazni pano za smještajne objekte« (41) je kvadratnog ili pravokutnog