nedvojbeno utvrdili da Vjeran Juriša posjeduje potrebne kvalifikacije, znanja i iskustva, te bi nakon toga ta ista Agencija utvrdila da Vjeran Juriša nema potrebna znanja i iskustva. Stoga tužitelju ostaje upitan razlog za takav zaokret u postupanju Agencije. Između ostalog, tužitelj navodi da se provođenje statusnih promjena u sudskom registru podvrgava pod odredbe Zakona o trgovačkim društvima i Zakona o sudskom registru, a ne Zakona o tržištu kapitala. S time u svezi ključna je činjenica da su upisi u sudski registar poglavito deklaratorne, a samo iznimno konstitutivne naravi. Tužitelj, zatim navodi da uočene nezakonitosti u svezi organizacijskih, tehničkih, kadrovskih ili drugih uvjeta su samo iznimno konstitutivne naravi. S time u svezi može se eventualno govoriti o prekršajnoj odgovornosti odgovornih osoba tužitelja, kao i samog tužitelja kao pravne osobe. Što se tiče ostalih pitanja (interne kontrole, rizika neusklađenosti poslovanja s relevantnim propisima, kvalifikacija voditelja Kontrolinga, tužitelj navodi, da je na vrlo zoran način argumentirao svu promašenost navoda Agencije s time u svezi. Naglašava da je Agencija u nadzoru kod tužitelja dugo vremena analizirala ukupno poslovanje tužitelja (a ne samo interne akte), i to poglavito u odnosu na pitanje držanja novčanih sredstava klijenata, u svezi s čime se Agencija trudila dokazati da postoje nezakonitosti. Međutim, argumenti tužitelja sadržani u tužiteljevom očitovanju od 9. rujna 2011. nedvojbeno su dokazali da Agencija nije u pravu tako da se ova situacija ne spominje u osporenom rješenju. Na kraju tužbe – zaključak, tužitelj detaljno analizira te navodi sva tri postupka nadzora koje je provela Agencija tijekom 2010. godine, u svezi s kojima su sastavljena tri zapisnika, te konstatira da se prvim zapisnikom utvrđuje kako tužitelj posluje uredno, da se iz drugog zapisnika utvrđuju određene nepravilnosti i nezakonitosti za tužitelja koje se mogu svrstati u dvije kategorije, te da je i treći zapisnik podijeljen na sljedeće cjeline u kojima su utvrđene određene nepravilnosti odnosno nezakonitosti. Prema mišljenju tužitelja čak i da doista postoje određene nepravilnosti, one zasigurno nisu takvog intenziteta (u kvalitativnom i kvantitativnom smislu) da bi imale za svoju posljedicu oduzimanje odobrenja za rad. Osim toga, tužitelj na kraju dovodi do ključnog pitanja zbog čega se Agencija nakon više od šest mjeseci od provedenog nadzora kod tužitelja iznenada odlučila na tako radikalnu mjeru – oduzimanje odobrenja za rad. Prema mišljenju tužitelja, radi se naravno o sukobu na relaciji Agencija – Društvo za upravljanje investicijskim fondovima Quaestus Invest d.o.o. Zagreb.
Osim toga, predlaže da Sud naloži tuženiku da tužitelju nadoknadi štetu u iznosu od 10,000.000,00 kn sa zakonskom zateznom kamatom po stopi iz članka 29. Zakona o obveznim odnosima uvećano za 5%-tnih poena koja teče od 15. rujna 2011. do namirenja.
Slijedom svega navedenog, tužitelj predlaže da Sud tužbu uvaži i osporeno rješenje poništi.
Hrvatska agencija za nadzor financijskih usluga u odgovoru na tužbu u bitnome navodi da je pri donošenju osporenog rješenja pravilno primijenila odredbe Zakona o tržištu kapitala (»Narodne novine«, broj 88/08., 146/08., 74/09.-dalje u tekstu ZTK) i Zakona o općem upravnom postupku (»Narodne novine«, broj 47/09.-dalje u tekstu: ZUP), te da je u postupku koji je prethodio donošenju osporenog rješenja točno i potpuno utvrdila činjenično stanje, da je izvela pravilan zaključak u pogledu istog, te pravilno primijenila relevantne zakonske odredbe.
Predlaže da Sud tužbu odbije kao neosnovanu.
Tužba nije osnovana.
Ocjenjujući zakonitost osporenog rješenja u granicama zahtjeva iz tužbe, Sud nalazi da time što je Hrvatska agencija za nadzor financijskih usluga tužitelju oduzela odobrenje za rad (točka 1.), te utvrdila daljnja postupanja na način detaljno određen točkom 2., 3., 4., 5. i 6. dispozitiva tog rješenja, nije povrijedila zakon na štetu tužitelja.
Naime, iz podataka