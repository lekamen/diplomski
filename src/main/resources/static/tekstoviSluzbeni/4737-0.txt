99 27.10.2016 Uredba o izmjenama Uredbe o Glavnom tajništvu Vlade Republike Hrvatske
VLADA REPUBLIKE HRVATSKE
2086
Na temelju članka 20. stavka 7. i članka 30. stavka 1. Zakona o Vladi Republike Hrvatske (»Narodne novine«, br. 150/11, 119/14 i 93/16) i članka 63. stavka 2. Zakona o sustavu državne uprave (»Narodne novine«, br. 150/11, 12/13 i 93/16), Vlada Republike Hrvatske je na sjednici održanoj 27. listopada 2016. godine donijela
UREDBU
O IZMJENAMA UREDBE O GLAVNOM TAJNIŠTVU VLADE REPUBLIKE HRVATSKE
Članak 1.
U Uredbi o Glavnom tajništvu Vlade Republike Hrvatske (»Narodne novine«, br. 3/12, 59/12, 49/13 i 10/16), u članku 4. podstavak 2. briše se.
Dosadašnji podstavci 3., 4., 5. i 6. postaju podstavci 2., 3., 4. i 5.
Članak 2.
U članku 5. riječi: »administrativno-tehničke poslove za potrebe potpredsjednika Vlade koji nije čelnik ministarstva;« brišu se.
Članak 3.
Članak 6. briše se.
Članak 4.
U članku 11. stavci 1. i 3. brišu se.
Dosadašnji stavak 2. postaje stavak 1.
U dosadašnjim stavcima 4., 5., i 6., koji postaju stavci 2., 3. i 4. riječ: »Odbora,« briše se.
Dosadašnji stavak 7. postaje stavak 5.
Članak 5.
Tablica okvirnog broja državnih službenika i namještenika potrebnih za obavljanje poslova iz djelokruga Glavnog tajništva zamjenjuje se novom tablicom, koja je sastavni dio ove Uredbe.
Članak 6.
Glavni tajnik Vlade, u roku 30 dana od dana stupanja na snagu ove Uredbe, uskladit će Pravilnik o unutarnjem redu Glavnog tajništva s odredbama ove Uredbe, uz prethodnu suglasnost središnjeg tijela državne uprave nadležnog za službeničke odnose.
Članak 7.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/16-03/41
Urbroj: 50301-01/10-16-3
Zagreb, 27. listopada 2016.
Predsjednik mr. sc. Andrej Plenković, v. r.
OKVIRNI BROJ DRŽAVNIH SLUŽBENIKA I NAMJEŠTENIKA GLAVNOG TAJNIŠTVA
Dužnosnici: 2
SLUŽBENICI NAMJEŠTENICI Ured glavnog tajnika 9 Uredi radnih tijela Vlade 32 Služba razvoja i održavanja tehničkih sustava Vlade 11 Služba za uredsko poslovanje 12 Služba za opće poslove 7 2 Ukupno: 71 2 Sveukupno: 73
