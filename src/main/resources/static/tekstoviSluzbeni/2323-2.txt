 nalazi očitovanje štetnika te ga nije potrebno dodatno ispitati.
(2) Ako nije moguće neposredno rješavanje predmeta materijalne odgovornosti, Vojnostegovni sud će postupiti u skladu s odredbama članka 11. ovoga Pravilnika.
(3) Vojnostegovni sud može ovlastiti određenu osobu u ustrojstvenoj jedinici u kojoj se štetnik ili svjedok nalazi da od njega uzme pisanu izjavu.
III. ODLUČIVANJE O ODGOVORNOSTI ZA ŠTETU
1. Općenito o donošenju odluke
Članak 13.
(1) Nakon što utvrdi činjenično stanje i raspravi o odgovornosti štetnika, Vojnostegovni sud donosi odluku koja nije upravna stvar i kojom se utvrđuje postojanje štete, visina štete, odgovornost za naknadu štete te način naknade štete.
(2) Pod načinom naknade štete u smislu ovoga Pravilnika podrazumijeva se odluka o jednokratnoj ili obročnoj naknadi štete, kao i odluka o naknadi štete uspostavom prijašnjeg stanja.
Članak 14.
(1) Postupak će se obustaviti:
– ako se tijekom postupka pronađe neoštećena imovina
– ako se utvrdi da šteta nije nastala
– ako štetnik tijekom postupka prizna i nadoknadi u cijelosti štetu
– ako je štetnik ostao nepoznat
– ako štetnik umre.
(2) Kada je postupak obustavljen u smislu stavka 1. ovoga članka, razdužuje se knjiga manjkova i šteta odnosno potraživanje od štetnika evidentirano u glavnoj knjizi.
Članak 15.
(1) Ako se u postupku utvrdi da je štetnik štetu počinio namjerno ili krajnjom nepažnjom, Vojnostegovni sud će donijeti odluku kojom će ga obvezati na naknadu štete.
(2) Odluka kojom se štetnik obvezuje na naknadu štete isplatom određenoga novčanoga iznosa, osim podnositelju zaključka i štetniku dostavlja se i ustrojstvenoj jedinici Ministarstva obrane nadležnoj za proračun i financije.
(3) Ako je šteta počinjena običnom nepažnjom, slučajem ili višom silom, Vojnostegovni sud će donijeti odluku kojom se štetnik oslobađa od odgovornosti i obveze naknade štete, a knjiga manjkova i šteta se razdužuje.
(4) Ako se u postupku utvrdi da za počinjenu štetu nije odgovorna vojna osoba protiv koje je postupak pokrenut nego neka druga vojna osoba, Vojnostegovni sud će donijeti odluku kojom će vojnu osobu protiv koje je postupak pokrenut osloboditi od odgovornosti i obveze naknade štete, ali se knjiga manjkova i šteta neće razdužiti nego će nadležnoj osobi naložiti da u roku od osam dana pokrene postupak protiv vojne osobe koja je počinila štetu.
(5) Ako se u postupku utvrdi da je za počinjenu štetu odgovoran državni službenik ili namještenik, Vojnostegovni sud će predmet vratiti podnositelju te ga uputiti da pokrene postupak za utvrđivanje odgovornosti u skladu sa Zakonom o državnim službenicima.
(6) Ako se u postupku utvrdi da počinjenu štetu nije počinila vojna osoba protiv koje je postupak pokrenut nego civilna osoba, Vojnostegovni sud će donijeti odluku kojom će postupak obustaviti te knjigu manjkova i šteta razdužiti, a predmet dostaviti ustrojstvenoj jedinici Ministarstva obrane nadležnoj za građansko-pravne poslove na nadležno postupanje.
2. Odlučivanje o naknadi štete u stegovnom postupku za stegovni prijestup
Članak 16.
(1) Ako je pokrenut stegovni postupak za stegovni prijestup kojim je počinjena šteta na imovini Republike Hrvatske danoj na upravljanje Ministarstvu obrane, pred Vojnostegovnim sudom se neće pokretati poseban postupak utvrđivanja odgovornosti za štetu nego će se o naknadi štete počinjene tim kršenjem vojne stege odlučiti u stegovnom postupku.
(2) Ako se iznos štete ne može utvrditi do okončanja stegovnog postupka, Vojnostegovni sud će u stegovnom postupku odlučiti samo o stegovnoj odgovornosti, a o naknadi štete odlučit će u postupku za naknadu štete.
IV. PODMIRENJE ŠTETE I RAZDUŽENJE KNJIGE MANJKOVA I ŠTETA
Članak 17.
(1) Štetnik može štetu utvrđenu odlukom nadoknaditi uskratom od plaće na temelju pisane izjave (Obrazac 4) koju je nadležni zapovjednik dužan dostaviti i Vojnostegovnom sudu.
(2) Štetnik može štetu utvrđenu odlukom nadoknaditi i uplatom iznosa štete u korist državnog proračuna Republike Hrvatske na broj žiro-računa, modelu