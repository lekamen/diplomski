61 06.07.2016 Odluka o osnivanju Nacionalnog vijeća za kibernetičku sigurnost i Operativno-tehničke koordinacije za kibernetičku sigurnost
VLADA REPUBLIKE HRVATSKE
1529
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/11 i 119/14), a u vezi s Nacionalnom strategijom kibernetičke sigurnosti (»Narodne novine«, broj 108/15), Vlada Republike Hrvatske je na sjednici održanoj 8. lipnja 2016. godine donijela
ODLUKU
O OSNIVANJU NACIONALNOG VIJEĆA ZA KIBERNETIČKU SIGURNOST I OPERATIVNO- -TEHNIČKE KOORDINACIJE ZA KIBERNETIČKU SIGURNOST
I.
Ovom Odlukom osniva se Nacionalno vijeće za kibernetičku sigurnost (u daljnjem tekstu: Nacionalno vijeće).
Radi osiguranja podrške radu Nacionalnog vijeća, ovom Odlukom osniva se i Operativno-tehnička koordinacija za kibernetičku sigurnost (u daljnjem tekstu: Operativno-tehnička koordinacija).
Izrazi koji se koriste u ovoj Odluci, a koji imaju rodno značenje, odnose se na jednak način na muški i ženski rod.
II.
Zadaće Nacionalnog vijeća su:
– sustavno pratiti i koordinirati provedbu Nacionalne strategije kibernetičke sigurnosti (u daljnjem tekstu: Strategija) te raspravljati o svim pitanjima od važnosti za kibernetičku sigurnost
– predlagati mjere za unaprjeđenje provođenja Strategije i Akcijskog plana za provedbu Strategije (u daljnjem tekstu: Akcijski plan)
– predlagati organiziranje nacionalnih vježbi iz područja kibernetičke sigurnosti,
– izrađivati preporuke, mišljenja, izvješća i smjernice u vezi s provedbom Strategije i Akcijskog plana
– predlagati izmjene i dopune Strategije i Akcijskog plana odnosno donošenje nove Strategije i akcijskih planova, u skladu s novim potrebama
– razmatrati pitanja bitna za upravljanje u kibernetičkim krizama i predlagati mjere za veću učinkovitost
– razmatrati izvješća o stanju kibernetičke sigurnosti koja mu dostavlja Operativno-tehnička koordinacija
– izrađivati periodične procjene o stanju kibernetičke sigurnosti
– utvrđivati planove postupanja u kibernetičkim krizama te
– izrađivati programe i planove aktivnosti Operativno-tehničke koordinacije i usmjeravati njezin rad.
Nacionalno vijeće donosi Poslovnik o radu kojim se uređuje organizacija i način rada Nacionalnog vijeća.
Osim izvješća o provedbi Akcijskog plana u rokovima utvrđenim Strategijom, Nacionalno vijeće podnosi Vladi Republike Hrvatske i godišnje izvješće o svom radu i radu Operativno-tehničke koordinacije i to najkasnije do kraja prvog kvartala tekuće godine, za prethodnu godinu.
III.
Zadaće Operativno-tehničke koordinacije su:
– pratiti stanje sigurnosti nacionalnog kibernetičkog prostora, u svrhu otkrivanja prijetnji koje mogu imati za posljedicu kibernetičku krizu
– izrađivati izvješća o stanju kibernetičke sigurnosti
– predlagati planove postupanja u kibernetičkim krizama
– obavljati druge poslove prema utvrđenim programima i planovima aktivnosti.
Operativno-tehnička koordinacija obavlja zadaće prema programima, planovima aktivnosti i smjernicama Nacionalnog vijeća.
Operativno-tehnička koordinacija podnosi Nacionalnom vijeću godišnje izvješće o svom radu i to najkasnije do 31. siječnja tekuće godine, za prethodnu godinu.
IV.
Članovi Nacionalnog vijeća su:
– predstavnik Ureda Vijeća za nacionalnu sigurnost, predsjednik
– predstavnik Ministarstva unutarnjih poslova, član
– predstavnik Ministarstva vanjskih i europskih poslova, član
– predstavnik Ministarstva uprave, član
– predstavnik Ministarstva gospodarstva, član
– predstavnik Ministarstva znanosti, obrazovanja i sporta, član
– predstavnik Ministarstva obrane, član
– predstavnik Ministarstva pravosuđa, član
– predstavnik Sigurnosno-obavještajne agencije, član
– predstavnik Zavoda za sigurnost informacijskih sustava, član
– predstavnik Operativno-tehničkog centra za nadzor telekomunikacija, član
– predstavnik Državne uprave za zaštitu i spašavanje, član
– predstavnik Hrvatske akademske i istraživačke mreže – CARNet-a, Nacionalnog CERT-a, član
– predstavnik Hrvatske regulatorne agencije za mrežne 