 logičnom i opravdanom. Naime, veći broj stanovnika Zagrebu omogućava ubiranje većeg prihoda od prireza porezu na dohodak.«
45.2. Osim toga, Ustavni sud primjećuje da Gradska skupština Grada Zagreba nikada u svom regulatornom djelovanju dugom 15 godina nije propisala stopu prireza porezu na dohodak veću od 18%. Tako je na 3. sjednici održanoj 28. rujna 2001. donijela Odluku o gradskim porezima i o prirezu poreza na dohodak (»Narodne novine« broj 87/01. i 103/01. – ispravak), u kojoj je između ostaloga propisano:
»Članak 1.
Ovom se odlukom utvrđuju stope, visina te način obračuna i plaćanja gradskih poreza i prireza porezu na dohodak što su vlastiti izvori prihoda Grada Zagreba.
II. VRSTA POREZA
Članak 2.
Gradu Zagrebu pripadaju sljedeći porezi:
(...)
b) gradski porezi
1. prirez porezu na dohodak,
(...)«
»Prirez porezu na dohodak
Članak 6.
Prirez porezu na dohodak plaća se na porez na dohodak od nesamostalnog rada, porez na dohodak od samostalne djelatnosti, porez na dohodak od imovine i imovinskih prava i porez na dohodak od kapitala.
Članak 7.
Vrste poreza na dohodak, obračun, način i rokovi plaćanja poreza na dohodak i oslobađanja plaćanja poreza na dohodak propisani su Zakonom o porezu na dohodak i primjenjuju se pri utvrđivanju prireza porezu na dohodak.
Članak 8.
Obveznik prireza porezu na dohodak je fizička osoba koja ostvaruje dohodak u Republici Hrvatskoj a obveznik je poreza na dohodak prema Zakonu o porezu na dohodak.
Osnovica prireza poreza na dohodak je porez na dohodak.
Članak 9.
Prirez porezu na dohodak plaća se po stopi od 18%.«
»Članak 11.
Prirez porezu na dohodak od nesamostalnog rada uplaćuje se u korist Proračuna Grada Zagreba.«
46. Sukladno tome, ocjena je Ustavnog suda da člankom 1. ZID-a ZoFJLPRS-a/14 nije došlo ni do uskrate ni do nerazmjernog ograničenja prava Grada Zagreba na vlastite prihode u smislu članka 131. stavka 1. Ustava.
2) Članak 6. ZID-a ZoFJLPRS-a/14 (članak 45. stavci 5., 6., 7., 8. i 9. ZoFJLPRS-a)
47. U P.Z. br. 754 Vlada je u odnosu na izmjene članka 45. ZoFJLPRS-a navela:
»Člankom 1. stavkom 2. Zakona o porezu na dohodak (»Narodne novine«, br. 177/2004, 73/2008, 80/2010, 114/2011, 22/2012, 144/2012, 120/2013, 125/2013 i 148/2013) propisano je da se raspodjela prihoda od poreza na dohodak uređuje posebnim zakonom.
Dosadašnja raspodjela poreza na dohodak (članak 45. Zakona o financiranju jedinica lokalne i područne (regionalne) samouprave) mijenja se na način da je raspodjela za one jedinice lokalne samouprave, koje su temeljem Odluke razvrstane u III., IV. i V. skupinu jedinica lokalne samouprave, čija vrijednost indeksa razvijenosti prelazi 75% prosjeka Republike Hrvatske, odnosno onih jedinica koje nisu na potpomognutim područjima udio u dohotku se povećava s 56,5% na 60,0%. Udio županije se povećava sa 16,0% na 16,5%. Povećani nenamjenski udio u porezu na dohodak jedinica lokalne i područne (regionalne) samouprave rezultat je smanjena udjela za decentralizirane funkcije s dosadašnjih 12,0% na 6,0%. Udio pozicije za pomoći izravnanja za decentralizirane funkcije se povećava s dosadašnjih 15,5% na 16,0%.
Ono što je novo u Izmjenama i dopunama Zakona je udio 1,5% poreza na dohodak koji se izdvaja za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije, odnosno pravne osobe u njihovom većinskom vlasništvu ili suvlasništvu i ustanovama čiji su osnivači. Način korištenje tih sredstava uredit će posebnim propisom ministarstvo nadležno za regionalni razvoj.
Gradu Zagrebu koji ima poseban status (status grada i županije) udio u porezu na dohodak(nenamjenski) povećava se sa 72,5% na 76,5%, a raspodjela preostalog dijela poreza na dohodak na području Grada Zagreb je ista kao i kod jedinica lokalne samouprave čija vrijednost indeksa razvijenosti prelazi 75% prosjeka Republike Hrvatske, odnosno onih jedinica koje nisu na potpomognutim područjima. Udio za decentralizirane funkcije je 6,0%. Udio pozicije za pomoći