 gospodarsko-proizvodni dio primarne poljoprivredne proizvodnje i prerade s povezanim skladišnim kapacitetima, ili
– cjelokupni gospodarsko-proizvodni dio primarne poljoprivredne proizvodnje.
(11) Iznimno od stavka 2. ovoga članka, prava i obveze zakupnika koji je pravna osoba mogu se prenijeti iz ugovora o zakupu i zakupu za ribnjake, uz suglasnost Agencije, do isteka roka na koji je ugovor sklopljen, na drugu pravnu osobu, pripajanjem, spajanjem ili podjelom razdvajanjem prema Zakonu o trgovačkim društvima.«.
Članak 17.
U članku 36. točki c) riječi: »odnosno naknade za korištenje ribnjaka,« brišu se.
Točka j) mijenja se i glasi:
»j) uvjete zaštite prirode ako se poljoprivredno zemljište u cijelosti ili djelomično nalazi unutar područja ekološke mreže,«.
Iza točke j) dodaje se točka k) koja glasi:
»k) usklađivanje katastarskog i zemljišnoknjižnog stanja.«.
Članak 18.
U članku 37. stavci 3. i 4. brišu se.
Dosadašnji stavak 5. postaje stavak 3.
U dosadašnjem stavku 6., koji postaje stavak 4., riječi: »iz stavka 5.« zamjenjuju se riječima: »iz stavka 3.«.
Članak 19.
U članku 38. stavku 4. točki a) riječi: »te naknadu za vodu« brišu se.
Iza točke g) dodaje se točka h) koja glasi:
»h) ne iskrči poljoprivredno zemljište u vlasništvu države koje nije u funkciji poljoprivredne proizvodnje ili je obraslo višegodišnjim raslinjem u roku od dvije godine od dana uvođenja u posjed.«.
Iza stavka 5. dodaje se novi stavak 6. koji glasi:
»(6) Zakupodavac će raskinuti ugovor o zakupu i zakupu za ribnjake ako nakon otvaranja stečajnog postupka zakupnik, kao stečajni dužnik, ne nastavi korištenje poljoprivrednog zemljišta u vlasništvu države.«.
Dosadašnji stavci 6., 7. i 8. postaju stavci 7., 8. i 9.
Članak 20.
U članku 43. stavak 5. mijenja se i glasi:
»(5) Poljoprivredno zemljište u vlasništvu države koje nije u funkciji poljoprivredne proizvodnje ili je obraslo višegodišnjim raslinjem zakupnik je dužan iskrčiti o vlastitom trošku, u roku od dvije godine od dana uvođenja u posjed, a zakupnina mu se umanjuje razmjerno troškovima krčenja, a ako su troškovi krčenja veći od zakupnine zakupnik se oslobađa plaćanja zakupnine te nema pravo na povrat razlike troškova krčenja.«.
Stavci 7. i 8. mijenjaju se i glase:
»(7) Drvnu masu koja ostane nakon krčenja poljoprivrednog zemljišta iz stavka 5. ovoga članka preuzima od zakupnika, transportira i njome raspolaže društvo Hrvatske šume d.o.o., sukladno posebnim propisima o šumama. Sredstva ostvarena od prodaje drvne mase prihod su državnog proračuna 50% i društva Hrvatske šume d.o.o. 50%.
(8) Društvo Hrvatske šume d.o.o. na zahtjev Agencije procjenjuje troškove stavljanja poljoprivrednog zemljišta iz stavka 5. ovoga članka u funkciju poljoprivredne proizvodnje.«.
Stavak 9. briše se.
Dosadašnji stavak 10. postaje stavak 9.
Članak 21.
U članku 44. iza stavka 2. dodaje se novi stavak 3. koji glasi:
»(3) Osim za namjene iz stavka 2. ovoga članka, sredstva iz stavka 1. ovoga članka koja su prihod jedinica lokalne samouprave namijenjena su i za sufinanciranje aktivnosti izrade programa, projekata i ostalih dokumenata neophodnih za provedbu mjera potpore iz Programa ruralnog razvoja 2014. – 2020., a čija se izrada ne sufinancira kroz mjere potpore iz toga Programa, čiji su korisnici jedinice lokalne samouprave.«.
Dosadašnji stavak 3. postaje stavak 4.
Članak 22.
U članku 45. stavku 1. riječi: »i naknade za vodu« brišu se.
Članak 23.
U članku 46. stavku 1. riječi: »zaštićenog područja« zamjenjuju se riječima: »područja ekološke mreže«.
Članak 24.
U članku 47. stavak 2. mijenja se i glasi:
»(2) Zajednički pašnjak daje se u zakup zainteresiranim ponuditeljima, fizičkim i pravnim osobama koje su vlasnici stoke i upisane su u Upisnik poljoprivrednih gospodarstava te zadrugama organiziranim u svrhu zajedničke ispaše na zajedničkim pašnjacima, čiji su članovi vlasnici stoke i upisani su u Upisnik poljoprivrednih gospodarstava. Svaki odabrani ponuditelj dobiva u zakup fizički neodređeni dio zajedničkog pašnjaka u površini