24 18.03.2016 Odluka o pokretanju postupka pregovora o sklapanju izmjena i dopuna Sporazuma o osnovici plaće u javnim službama i imenovanju pregovaračkog odbora Vlade Republike Hrvatske
VLADA REPUBLIKE HRVATSKE
668
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 13. stavka 1. Zakona o reprezentativnosti udruga poslodavaca i sindikata (»Narodne novine«, br. 93/14 i 26/15), Vlada Republike Hrvatske je na sjednici održanoj 16. ožujka 2016. godine donijela
ODLUKU
O POKRETANJU POSTUPKA PREGOVORA O SKLAPANJU IZMJENA I DOPUNA SPORAZUMA O OSNOVICI PLAĆE U JAVNIM SLUŽBAMA I IMENOVANJU PREGOVARAČKOG ODBORA VLADE REPUBLIKE HRVATSKE
I.
Pokreće se postupak pregovora o sklapanju izmjena i dopuna Sporazuma o osnovici plaće u javnim službama, sklopljenog 23. studenoga 2006. godine, Dodatka Sporazumu o osnovici plaće u javnim službama, sklopljenog 13. svibnja 2009. godine, Izmjena i dopuna Dodatka Sporazumu o osnovici plaće u javnim službama, sklopljenog 26. listopada 2011. godine, Arbitražne odluke, od 7. studenoga 2011. godine i Vjerodostojnog tumačenja Izmjena i dopuna Dodatka Sporazumu o osnovici plaće u javnim službama, od 28. prosinca 2012. godine (u daljnjem tekstu: Sporazum).
II.
U pregovarački odbor Vlade Republike Hrvatske za pregovore o sklapanju izmjena i dopuna Sporazuma iz točke I. ove Odluke imenuju se:
– mr. sc. Božo Petrov, potpredsjednik Vlade Republike Hrvatske, predsjednik
– dr. sc. Dubravka Jurlina Alibegović, ministrica uprave, članica
– dr. sc. Zdravko Marić, ministar financija, član
– prim. dr. sc. Nada Šikić, dr. med., ministrica rada i mirovinskoga sustava, članica
– doc. dr. sc. Dario Nakić, dr. med., ministar zdravlja, član
– prof. dr. sc. Predrag Šustar, ministar znanosti, obrazovanja i sporta, član
– Bernardica Juretić, ministrica socijalne politike i mladih, članica
– dr. sc. Zlatko Hasanbegović, ministar kulture, član.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/44
Urbroj: 50301-04/12-16-1
Zagreb, 16. ožujka 2016.
Predsjednik Tihomir Orešković, v. r.
