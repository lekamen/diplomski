
(2) Prijenos povlastice iz stavka 1. ovoga članka putem Javnog poziva dozvoljen je samo ukoliko se odnosi na povlastice temeljem koje je obavljan ribolov najmanje 30 dana godišnje ili ukupno 150 dana u razdoblju od prethodnih pet kalendarskih godina prije podnošenja zahtjeva što je razvidno iz dostave podataka o ulovu. U izračun broja ribolovnih dana u prethodnih pet kalendarskih godina prije podnošenja zahtjeva ne ubraja se vrijeme tijekom kojeg je povlastica bila pohranjena.
(3) Javni poziv za prijenos povlastice objavljuje se u mjesecima ožujku, lipnju, rujnu i prosincu.
(4) Podnošenjem ponude u Javnom pozivu mogu sudjelovati, fizičke ili pravne osobe koje ispunjavaju uvjete iz članka 14. stavka 3. Zakona o morskom ribarstvu i koje su vlasnici plovila na koje se može izvršiti prijenos povlastice. Dozvoljava se isključivo prijenos povlastice na plovilo jednake ili manje bruto tonaže u GT i jednake ili manje snage porivnog stroja u kW. Nije dozvoljen prijenos povlastice s plovila ukupne duljine manje od 12 metara na plovilo ukupno duljine veće od 12 metara.
(5) U postupku prijenosa povlastice nakon Javnog poziva iz stavka 3. ovoga članka, Ministarstvo će kod prodaje u obzir uzeti najvišu ponuđenu cijenu.
(6) Ukoliko kod prodaje ima više od jedne najviše ponuđene cijene s identičnim iznosom rangiranje se obavlja temeljem sljedećih kriterija:
a) prebivalište ili sjedište na otocima I. skupine donosi 10 bodova
b) prebivalište ili sjedište na otocima II. skupine donosi 5 bodova
c) posjedovanje povlastice za gospodarski ribolov na moru u razdoblju zadnje tri godine i minimalno 30 radnih dana godišnje donosi 5 bodova.
(7) Ministarstvo će, temeljem kriterija iz stavaka 5. i 6. ovoga članka, izvršiti odabir pristiglih važećih ponuda i donijeti Odluku o izboru osobe za prijenos povlastice i o tome obavijestiti prodavatelja i ponuditelja.
(8) Osobe iz stavka 7. ovoga članka će, nakon primitka obavijesti o provedbi Javnog poziva, sklopiti kupoprodajni ugovor o prijenosu povlastice. Nadležna Ispostava će, temeljem zahtjeva ponuditelja, donijeti rješenje o prestanku važenja povlastice prodavatelja i donijeti rješenje o izdavanju povlastice ponuditelju za novo plovilo.
(9) Ukoliko osoba koja je izabrana za prijenos povlastice kao najpovoljniji ponuditelj odustane od kupnje i prijenosa povlastice, to pravo prolazi na sljedećeg ponuditelja sukladno Odluci iz stavka 7. ovoga članka.
(10) Prodavatelj može odustati od prijenosa povlastice o čemu mora obavijestiti Ministarstvo u roku od osam dana od dana dobivanja obavijesti iz stavka 7. ovoga članka.
(11) Prodavatelj koji odustane od prijenosa povlastice nakon provedenog Javnog poziva ne smije ponovno zatražiti prijenos povlastice sljedeća tri mjeseca.
Članak 14.
(1) Radi zaštite riba i drugih morskih organizama neće se izdavati nove povlastice, osim u slučajevima prijenosa prava upisa povlastice u cijelosti propisanih odredbama članka 8. ovoga Pravilnika. Zabranjeno je u važeće povlastice upisivati nove ribolovne alate ili nove ribolovne zone, osim u slučaju prijenosa prava upisa pojedinačnog ribolovnog alata sa pripadajućim zonama iz jedne važeće povlastice u drugu važeću povlasticu, sukladno odredbama članka 10. ovog Pravilnika.
(2) Iznimno od odredbi stavka 1. ovoga članka dozvoljeno je izdavanje novih povlastica vlasnicima plovila koji grade ribarsko plovilo u sklopu poticanog programa izgradnje i modernizacije ribarske flote a sukladno uvjetima koji su im odobreni.
(3) Iznimno od stavka 1. ovoga članka, dozvoljava se upis ribolovnih zona H, I, J, K za ribolovne alate upisane u važeće povlastice.
(4) Na zahtjev vlasnika plovila, dozvoljava se zamjena ribolovnih zona za pojedini ribolovni alat po principu brisanja upisane ribolovne zone i upisa nove na način da se vrši zamjena jedne unutarnje ribolovne zone za drugu unutarnju odnosno jedne vanjske za drugu vanjsku ribolovnu zonu.
(5) Pod unutarnjim ribolovnim zonama iz stavka 4. ovoga članka podrazumijevaju se ribolovne zone E, F i G, a