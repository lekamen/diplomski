u 24-satnom formatu »hhmm«.
Ovo obilježje obvezno se popunjava od izvještajnog datuma 1. travnja 2016.
Obilježje 17. Inicijator transakcije
Ovim obilježjem označuje se inicijator ugovorene transakcije.
Vrijednost obilježja upisuje se za sve instrumente, za transakcije kod kojih je varijabilna valuta HRK, za protustranke za koje se podaci dostavljaju na pojedinačnoj osnovi.
Vrijednost obilježja iskazuje se jednim od sljedećih modaliteta:
1. »DA« – izvještajna institucija je inicijator transakcije;
2. »NE« – izvještajna institucija nije inicijator transakcije.
Ovo obilježje obvezno se popunjava od izvještajnog datuma 1. travnja 2016.
Obilježje 18. Izvor referentnog tečaja
Ovim obilježjem označuje se izvor referentnog tečaja koji vrijedi na datum dospijeća (fixinga) NDF transakcije.
Vrijednost obilježja upisuje se samo za instrument NDF.
Vrijednost obilježja iskazuje se jednim od sljedećih modaliteta:
1. »HNB« – srednji tečaj HNB-a,
2. »ECB« – referentni tečaj Europske središnje banke,
3. »WMR« – referentni tečaj WM-a/Reutersa,
4. »OST« – referentni tečaj nekoga drugog izvora.
IX. Iznosi i tečajevi
17. Iznosi i tečajevi koji su opisani obilježjima skupina A i B upisuju se za sve protustranke, pri čemu se zasebno navode iznosi i tečajevi opisani u nastavku.
Iznos transakcije
Iznos transakcije iskazuje se u baznoj valuti s dva decimalna mjesta, a upisuje se za sve instrumente. Za instrumente SWP i SWM upisuje se iznos inicijalne transakcije, a za instrument NDF zamišljeni (notional) iznos.
Iznos povratne transakcije
Iznos povratne transakcije iskazuje se u baznoj valuti s dva decimalna mjesta, a upisuje se samo za instrument SWM.
Spot tečaj
Spot tečaj iskazuje se u obliku decimalnog broja zaokruženog na šest decimalnih mjesta, a upisuje se za sve instrumente, za protustranke za koje se podaci dostavljaju na pojedinačnoj osnovi.
Kod instrumenata PSP, FWD i NDF upisuje se početni spot tečaj na temelju kojeg se izračunava pre-spot, odnosno forward tečaj.
Pre-spot/Forward tečaj
Pre-spot tečaj iskazuje se u obliku decimalnog broja zaokruženog na šest decimalnih mjesta, a upisuje se za instrument PSP, za protustranke za koje se podaci dostavljaju na pojedinačnoj osnovi.
Forward tečaj iskazuje se u obliku decimalnog broja zaokruženog na šest decimalnih mjesta, a upisuje se za instrumente FWD, NDF, SWP i SWM.
Retail tečaj
Retail tečaj iskazuje se u obliku decimalnog broja zaokruženog na šest decimalnih mjesta, a upisuje se za instrumente SPT, PSP i EFK, za protustranke za koje se podaci dostavljaju na skupnoj osnovi, odnosno za koje se transakcije agregiraju.
Retail tečaj izračunava se dijeljenjem ukupnog iznosa transakcija iskazanih u varijabilnoj valuti s ukupnim iznosom pripadajućih transakcija iskazanih u baznoj valuti.
X. Izvještajni slog i datoteka
18. Sadržaj datoteke
a) Polja slogova popunjavaju se onako kako je to prikazano u Uputi za izradu i dostavljanje datoteka s podacima o tržištu stranih sredstava plaćanja.
b) Osnovni izvještajni slog iz Upute za izradu i dostavljanje datoteka s podacima o tržištu stranih sredstava plaćanja opisuje osnovne slogove podataka. Slogovi u datoteci nisu fiksne duljine.
c) Izvještajni slog zaglavlja iz Upute za izradu i dostavljanje datoteka s podacima o tržištu stranih sredstava plaćanja uključuje osnovne podatke o izvještajnoj instituciji i datoteci.
d) Slog zaglavlja nalazi se na početku datoteke.
e) Napomene za datoteku i pripadajuće slogove upisuju se u polje predviđeno za to, onako kako je opisano Uputom za izradu i dostavljanje datoteka s podacima o tržištu stranih sredstava plaćanja.
f) Formati slogova zaglavlja i izvještajnih slogova propisani su Uputom za izradu i dostavljanje datoteka s podacima o tržištu stranih sredstava plaćanja.
19. Kontrola sadržaja slogova
a) Radi osiguravanja kvalitete dostavljenih podataka, izvještajne institucije moraju kontrolirati sadržaj slogova prije dostavljanja datoteke HNB-u.
b) Svako polje osnovnoga izvještajnog sloga ima ugrađenu kontrolu na obveznost