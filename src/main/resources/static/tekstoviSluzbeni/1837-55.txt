 električne energije i izvora električne energije u nuždi, u skladu s pravilima RO (vidjeti Pravila za klasifikaciju brodova, Dio 12. – Električna oprema). Sustav mora osiguravati upravljanje sa zapovjedničkog mosta i, osim za brodsku zviždaljku, istovremeno i s ostalih strategijskih mjesta. Znak uzbune se mora čuti u svim nastambama, stalnim radnim mjestima i na otvorenim palubama. Znak uzbune mora se emitirati, nakon što je uključen, sve dok se ne isključi ručno, ili dok privremeno ne bude prekinut, radi emitiranja poruke preko brodskog razglasa.
6.22.2 Najniža razina zvučnog tlaka za opći signal uzbune u nuždi u unutarnjim i vanjskim prostorima moraju biti najmanje 80 dB(A) i 10 dB(A) iznad razine buke okoline za vrijeme normalnog rada uređaja kad brod plovi u umjerenim vremenskim prilikama. U kabinama koje nemaju zvučnike, mora postojati elektronički uređaj za prijenos uzbune, npr. zujalica ili slično.
6.22.3 Razina zvučnog tlaka u kabinama blizu ležajeva kao i u kupaonicama mora biti najmanje 75 dB(A) i, najmanje, 10 dB(A) iznad razine buke okoline.
6.23 SUSTAV JAVNOG RAZGLASA
6.23.1 Sustav javnog razglasa mora se sastojati od ugrađenih zvučnika koji omogućavaju emitiranje poruka u svim prostorijama gdje su članovi posade ili putnici, ili jedni i drugi, kao i na zbornim mjestima. Sustav mora omogućavati prijenos poruka sa zapovjedničkog mosta i drugih sličnih mjesta na brodu kako to RO ocijeni potrebnim. Treba biti ugrađen prema lokalnim uvjetima buke i ne smije zahtijevati nikakvu radnju od strane primatelja poruka. Sustav mora biti zaštićen od neovlaštene upotrebe. Podpalubni prolaz, palubna sprema, bolnica i pumpna stanica ne moraju biti pokriveni sustavom javnog razglasa.
6.23.2 Kad brod plovi u normalnim uvjetima, najmanja razina zvučnog tlaka za emitiranje obavijesti u nuždi mora biti:
.1 u unutarnjim prostorijama 75 dB(A) i, najmanje, 20 dB(A) iznad razine govora koja stvara interferenciju;
.2 u vanjskim prostorima 80 dB(A) i, najmanje, 15 dB(A) iznad razine govora koja stvara interferenciju.
.3 tamo gdje zvučnik ima mogućnost lokalnog isključivanja, mora postojati mogućnost njegovog uključivanja iz upravljačkih stanica uključujući i kormilarnicu.
PRILOG VII.
RAZNO
7.1 PRIMJENA
7.1.1 Zahtjevi ovog dijela Pravila primjenjuju se na:
.1 putničke brodove u međunarodnoj plovidbi;
.2 teretne brodove bruto tonaže 500 i više.
7.2 PRIRUČNIK ZA VJEŽBE
7.2.1 Ovo poglavlje se odnosi na sve brodove.
7.2.2 U svakoj blagovaonici i prostoriji za odmor ili u svakoj kabini posade mora se nalaziti priručnik za vježbe u skladu sa zahtjevima 7.1.3.
7.2.3 Priručnik za vježbe, koji se može sastojati od nekoliko svezaka, mora sadržavati upute i obavijesti s lako razumljivim izrazima i slikovnim prikazima gdje je to potrebno, o sredstvima za spašavanje koja se nalaze na brodu i o najboljim načinima za preživljavanje. Umjesto priručnika, svaki dio ove upute može se predočiti audiovizuelnom metodom.
Detaljno se mora objasniti sljedeće:
.1 oblačenje prsluka za spašavanje i hidro-termo zaštitnih odijela, što je primjenljivo;
.2 prikupljanje na naznačenim mjestima;
.3 ukrcaj, spuštanje i oslobađanje plovila za preživljavanje i brodica za prikupljanje i, gdje je primjenljivo, upotreba sustava za napuštanje broda;
.4 način spuštanja iz plovila za preživljavanje;
.5 otpuštanje plovila za preživljavanje s uređaja za spuštanje;
.6 načini i primjena sredstava za zaštitu na mjestima za spuštanje, gdje je primjenljivo;
.7 rasvjeta na mjestima spuštanja plovila za preživljavanje;
.8 uporaba opreme za preživljavanje;
.9 uporaba opreme za otkrivanje;
.10 uz pomoć slikovnih prikaza, uporabu radioopreme sredstava za spašavanje;
.11 uporaba lijekova;
.12 korištenje motora i pripadnih dijelova;
.13 dizanje plovila za preživljavanje i brodica za prikupljanje, uključivo njihov smještaj i pričvršćenje;
.14 opasnosti od vremenskih nepogoda i korištenje tople odjeće;
.15 najučinkovitiji način korištenja opreme plovila za preživljavanje u svrhu preživljavanja;
.16 