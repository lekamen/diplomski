 Direktiva 2013/34/EU je Direktiva 2013/34/EU Europskog parlamenta i vijeća od 26. lipnja 2013. o godišnjim financijskim izvještajima, konsolidiranim financijskim izvještajima i povezanim izvješćima za određene vrste poduzeća, o izmjeni Direktive 2006/43/EZ Europskog parlamenta i Vijeća i o stavljanju izvan snage direktiva Vijeća 78/660/EEZ i 83/349/EEZ,
10. Uredba (EZ-a) broj 1606/2002 je Uredba (EZ-a) broj 1606/2002 Europskog parlamenta i Vijeća od 19. srpnja 2002. o primjeni međunarodnih računovodstvenih standarda.«.
Članak 4.
Članak 398. mijenja se i glasi:
»(1) Matična država članica, u smislu ove glave, je:
1. za izdavatelja dužničkih vrijednosnih papira koji su izdani u nominalnoj vrijednosti po jedinici u iznosu manjem od 1.000 eura u kunskoj protuvrijednosti, odnosno u drugoj valuti u iznosu koji na dan izdanja predstavlja protuvrijednost manju od 1.000 eura u kunskoj protuvrijednosti i za izdavatelja dionica:
– država članica u kojoj izdavatelj ima sjedište, za izdavatelja koji ima sjedište u državi članici,
– država članica koju je izdavatelj izabrao između država članica na čija uređena tržišta su uvršteni njegovi vrijednosni papiri, za izdavatelja koji ima sjedište u trećoj državi,
2. za izdavatelja koji nije naveden u točki 1. ovoga stavka, država članica koju je izdavatelj izabrao za matičnu državu članicu između države članice u kojoj ima sjedište, kada je primjenjivo, i država članica na čija uređena tržišta su uvršteni njegovi vrijednosni papiri,
3. za izdavatelja čiji vrijednosni papiri više nisu uvršteni na uređeno tržište u njegovoj matičnoj državi članici iz točke 1. podtočke 2. ili točke 2. ovoga stavka, nego su uvršteni na uređena tržišta u jednoj ili više drugih država članica, ona nova matična država članica koju je izdavatelj izabrao između država članica na čija uređena tržišta su uvršteni njegovi vrijednosni papiri i, kada je primjenjivo, država članica u kojoj izdavatelj ima sjedište.
(2) Izbor matične države članice iz stavka 1. točke 1. podtočke 2. ovoga članka ostaje valjan, osim ako je izdavatelj obvezan izabrati novu matičnu državu članicu sukladno stavku 1. točki 3. ovoga članka i objaviti je sukladno stavku 5. ovoga članka.
(3) Izdavatelj iz stavka 1. točke 2. ovoga članka može za matičnu državu članicu izabrati samo jednu državu članicu.
(4) Izdavatelj iz stavka 1. točke 2. ovoga članka izabranu matičnu državu članicu ne može mijenjati prije isteka roka od najmanje tri godine od dana donošenja odluke o izboru iz stavka 3. ovoga članka, osim ako prije isteka toga roka svi vrijednosni papiri izdavatelja više nisu uvršteni niti na jedno uređeno tržište u državama članicama ili ako se prije isteka toga roka počne primjenjivati stavak 1. točke 1. i 3. ovoga članka.
(5) Izbor Republike Hrvatske kao matične države članice izdavatelj iz stavka 1. ovoga članka objavljuje javnosti sukladno člancima 438. do 441. ovoga Zakona. Izdavatelj o izboru Republike Hrvatske kao matične države članice obavještava Agenciju, nadležno tijelo države članice u kojoj izdavatelj ima sjedište, kada je primjenjivo, i nadležna tijela svih država članica domaćina.
(6) Kada izdavatelj ne objavi javnosti izbor matične države članice iz stavka 1. točke 1. podtočke 2. ili stavka 1. točke 2. ovoga članka u roku od tri mjeseca od dana kada su vrijednosni papiri izdavatelja prvi put uvršteni na uređeno tržište, matična država članica je država članica na čije uređeno tržište su uvršteni vrijednosni papiri izdavatelja. Ako su vrijednosni papiri izdavatelja uvršteni na uređena tržišta u više država članica, ove države članice bit će matične države članice izdavatelja dok izdavatelj ne izabere jednu matičnu državu članicu i ne objavi javnosti njezin izbor.
(7) Za izdavatelja čiji su vrijednosni papiri već uvršteni na uređeno tržište i koji izbor matične države članice iz stavka 1. točke 1. podtočke 2. ili stavka 1. točke 2. ovoga članka nije objavio javnosti do 27. studenoga 2015., razdoblje od tri mjeseca iz stavka 6. ovoga članka