§ 50.; Ječius, naprijed citiran, § 68., i Ladent protiv Poljske, br. 11036/03, § 47., ESLJP 2008– ... (izvaci)).
74. Međutim, Sud je pojasnio, osobito u svojoj novijoj praksi, da svaki nedostatak otkriven u rješenju kojim se određuje pritvaranje ne čini samo to pritvaranje kao takvo nezakonitim u smislu članka 5. stavka 1. Razdoblje pritvaranja u načelu je ‘zakonito’ ako se temelji na sudskom rješenju/nalogu (court order). Naknadno utvrđenje višeg domaćeg suda da je niži sud pogriješio na temelju domaćeg prava kad je donio rješenje/nalog neće nužno retroaktivno utjecati na valjanost razdoblja pritvaranja u međurazdoblju (vidjeti, inter alia, Benham, naprijed citiran, § 42.; Douiyeb protiv Nizozemske [VV], br. 31464/96, § 45., 4. kolovoza 1999.; Minjat protiv Švicarske, br. 38223/97, § 41., 28. listopada 2003., i Khudoyorov protiv Rusije, br. 6847/02, § 128., ESLJP 2005-X (izvaci)).
75. U svojoj novijoj sudskoj praksi Sud je, pozivajući se na usporedivo razlikovanje koje je stvorilo englesko pravo (usporediti Benham, naprijed citiran, §§ 43. – 46., i Lloyd i drugi protiv Ujedinjenog Kraljevstva, br. 29798/96 i dr., §§ 102., 105. et seq., 1. ožujka 2005.), dalje konkretno odredio okolnosti pod kojima je pritvaranje ostalo zakonito u navedenom razdoblju u smislu članka 5. stavka 1.: za ocjenu poštovanja članka 5. stavka 1. Konvencije treba učiniti osnovno razlikovanje između ex facie nevaljanih rješenja/naloga kojima se određuje pritvaranje (ex facie invalid detention orders) – primjerice onih koje je donio sud u prekoračenju nadležnosti (vidjeti Marturana protiv Italije, br. 63154/00, § 78., 4. ožujka 2008.) ili onih u kojima zainteresirana stranka nije dobila pravilnu obavijest o ročištu (vidjeti Khudoyorov, naprijed citiran, § 129., i Liu protiv Rusije, br. 42086/05, § 79., 6. prosinca 2007.) – i rješenja/naloga o određivanju pritvaranja koja su prima facie valjana i djelotvorna, osim ako i sve dok ih ne ukine viši sud (ibid.). Rješenje/nalog o određivanju pritvaranja mora se smatrati ex facie nevaljanim ako nedostatak u rješenju/nalogu predstavlja ‘tešku i očiglednu nepravilnost’ (gross i obvious irregularity) u iznimnom smislu naznačenom u praksi Suda (usporediti Liu, naprijed citiran, § 81.; Garabayev protiv Rusije, br. 38411/02, § 89., 7. lipnja 2007., ESLJP 2007– ... (izvaci), i Marturana, naprijed citiran, § 79.). Stoga, osim ako ne konstituiraju tešku i očiglednu nepravilnost, nedostatke rješenja/naloga kojima je određeno pritvaranje (defects in a detention order) mogu ispraviti domaći žalbeni sudovi u tijeku sudskog preispitivanja postupka.«
2) Načelna pravna stajališta o jamstvu i jamčevini
26. Prema stajalištu ESLJP-a, uvjeti jamstva u prvom redu moraju biti usmjereni na osiguranje pojavljivanja pritvorenika na suđenju. Oni nemaju i ne smiju imati kazneni ili kompenzacijsko-odštetni smisao. U predmetu Neumeister protiv Austrije (presuda, 27. lipnja 1968., zahtjev br. 1936/63), ESLJP je, u okolnostima konkretnog slučaja, iznio sljedeća načelna pravna stajališta:
»14. I onda kad je načelo puštanja na slobodu uvjetovanog jamstvima izgledalo prihvatljivo, njegovo ostvarenje još je uvijek isključivo ovisilo o utvrđenom iznosu jamčevine; taj iznos prvo je određen na 2.000.000, potom na 1.750.000, pa na 1.250.000 šilinga, da bi na kraju, 3. lipnja 1968., bio smanjen na iznos od milijun šilinga; g. Neumeister taj je novac mogao prikupiti tek 16. rujna. Prilikom određivanja iznosa jamčevine strogo se vodilo računa o financijskoj šteti koju je on, prema optužnici, nanio oštećenome. To nastojanje da se iznos jamčevine za puštanje na slobodu veže isključivo uz štetu koju je on, navodno, nanio oštećeniku nije, čini se, u skladu s člankom 5. stavkom 3. Konvencije. Taj članak ne propisuje naknadu štete, već prisutnost optuženika na suđenju. Zato iznos jamčevine mora načelno biti utvrđen s obzirom na tu osobu, na imovinu kojom ona raspolaže i na odnos s osobama koje će joj dati jamčevinu, drugim riječima, mora se voditi računa o