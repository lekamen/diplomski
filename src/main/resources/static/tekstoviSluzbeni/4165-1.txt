 cijev promjera 50 mm proizvoljno i da nije zasnovana na važećem propisima te da se njime ne uvažavaju objektivni razlozi zbog kojih to nije bilo moguće izvršiti. Poziva se na odredbu članka 2. Zakona o vlasništvu i drugim stvarnim pravima (»Narodne novine« 91/96., 68/98., 137/99., 22/00., 73/00., 114/01., 79/06., 141/06., 146/08., 38/09., 153/09., 90/10., 143/12. i 152/14.) prema kojoj se pravo vlasništva može oduzeti ili ograničiti protiv vlasnikove volje samo pod pretpostavkama i na način određen zakonom. Ističe da zakon ne predviđa oduzimanje prava vlasništva za potrebe trećeg, ako je vlasniku potrebna stvar za njegove potrebe. Navodi kako je tuženiku poznata korespondencija HAC-a i tužitelja, te da kao regulatorno tijelo nije reagirao, odnosno nije opomenulo HAC i obavijestilo ga da ima omogućiti tužitelju upuhivanje mikrocijevi u PHD cijev, niti je obavijestilo tužitelja o radnjama koje može poduzeti, niti o svojim shvaćanjima koje tužitelju prvi puta predočava u osporenoj odluci. Kako je to propustio učiniti smatra da je tužitelju onemogućio ostvarenje prava na obavljanje djelatnosti te ističe da je imao legitimno očekivanje da će moći ostvariti svoju djelatnost upuhivanjem mikrocijevi u PHD cijev HAC-a. Smatra da zaključak tuženika o obvezi upuhivanja jedne mikrocijevi nije moguće ispitati, jer nije jasno temeljem čega je zaključeno da se moglo obaviti upuhivanje samo jedne mikrocijevi, a u svezi s tim ne postoji bilo kakvo očitovanje HAKOM-a ili trećih. Navodi kako se moglo desiti da ima prostora za upuhivanje dvije ili tri mikrocijevi čime bi po okončanju početne investicije nadzor mogao zaključiti da se odredi popuna s još dvije mikrocijevi, što bi dovelo do naknadnog troška od cca 5760,000,00 kuna. Ističe da nije mogao postaviti financijsku konstrukciju koju bi pratile kreditne linije jer nije znao koju vrsti mikrocijevi je trebalo ugraditi, a sve to zato što HAC nije inicijalno rekao koje mikrocijevi tužitelj treba staviti. Također navodi da tuženik pogrešno utvrđuje kako tužitelj nije obavio izvid na auto cesti A1. Ističe da je izvid izvršio, odnosno izvršio je uvid u tehničku dokumentaciju koja se nalazi na trasi auto ceste A1, ali nije mogao izraditi tehničku dokumentaciju bez očitovanja vlasnika PHD cijevi o njegovim potrebama. Ističe da je tuženiku poznato kako je tužitelj iskazao volju za ispunjenjem ugovora jer je o tome obaviješten primjerice iz e-mail korespondencije s tuženikom koju dostavlja u privitku tužbe. Također navodi da je tuženik više puta i sam pisanim putem tražio od tužitelja da ga izvijesti o situaciji s autocestom Rijeka – Zagreb te da je po prijavi tužitelja tuženik pokrenuo prekršajni postupak protiv HAC-a jer nije postupio prema obvezama iz ugovora. Smatra da su navodi osporene odluke u suprotnosti sa spisima koje tuženik posjeduje u svezi s postupkom za ostvarivanje prava na upuhivanje mikrocijevi, korespondencije s tužiteljem i HAC-om kao i dokumentaciji koju je tuženik u cijelosti zanemario zbog čega je pogrešno i nepotpuno utvrdio činjenično stanje. Predlaže da se tuženiku naloži dostava spisa predmeta te da se odredi rasprava radi očitovanja o ispravama i navodima tuženika, a sve kako bi se utvrdila prava volja tužitelja i HAC-a. Navodi da tuženik nije ocijenio protivljenje HAC-a koje je razvidno iz pokretanja upravnog spora radi poništenja ugovora te izbjegavanja davanja očitovanja o vlastitim potrebama u odnosu na sadržaj PHD cijevi, a također da nije uzeo u obzir da je HAC na osnovi Zakona o vlasništvu bio ovlašten pokrenuti postupak radi zaštite posjeda ulaganjem posjedovne službe za slučaj da tužitelj započne radove uvlačenja cijevi, čime je zanemario rizik na strani tužitelja, kako u vidu presude kojom bi ugovor bio poništen tako i u vidu rizika posjedovne tužbe i štete za izvršena materijalna ulaganja. Povredu odredbi materijalnog prava tužitelj nalazi u povredi odredbi Pravilnika o načinu i uvjetima pristupa i zajedničkog korištenja elektroničke komunikacijske infrastrukture