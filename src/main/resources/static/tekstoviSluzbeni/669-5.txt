 uvjete za podnošenje prijava,
– uvjete koje podnositelji prijave moraju zadovoljavati,
– rok za podnošenje zahtjeva za isplatu sredstava za mjeru,
– prihvatljive i ostale neprihvatljive troškove.
(5) Na natječaj iz stavka 1. ovoga članka mogu se prijaviti znanstveno-istraživačke institucije, dok će prednost na natječaju imati one znanstveno-istraživačke institucije čiji će projekti primijenjenih istraživanja biti vezani uz testne pčelinjake.
(6) Agencija za plaćanja imenuje Povjerenstvo za utvrđivanje uvjeta i provedbu natječaja za prikupljanje i odabir projekata primijenjenih istraživanja u pčelarstvu kojeg čine predstavnici:
– Ministarstva poljoprivrede (1 član),
– Agencije za plaćanja (1 član koji je predsjednik Povjerenstva),
– akademske zajednice s područja biotehničkih i biomedicinskih znanosti (3 člana),
– Hrvatske poljoprivredne agencije (1 član),
– HPS-a (1 član).
(7) Povjerenstvo iz stavka 6. ovoga članka radi i djeluje na osnovi donesenog Poslovnika o radu.
(8) Podnositelj čija prijava ne udovoljava uvjetima javnog natječaja bit će o tome obaviješten pisanim putem u roku od 30 radnih dana od dana završetka javnog natječaja.
(9) Neudovoljavanje uvjetima iz stavka 8. ovoga članka podrazumijeva:
– neispunjavanje uvjeta i kriterija propisanih ovim Pravilnikom i javnim natječajem,
– namjerno davanje krivih podataka u prijavi od strane podnositelja.
(10) Prijave pristigle po objavljenom javnom natječaju, obrađuju se po redoslijedu zaprimanja.
(11) Prilikom obrade prijave utvrđuje se pravovremenost, potpunost i udovoljavanje prijave uvjetima propisanim ovim Pravilnikom i Javnim natječajem.
(12) Nepravovremene i nepotpune prijave, kao i one koje ne udovoljavaju kriterijima propisanim ovim Pravilnikom i javnim natječajem neće se razmatrati.
(13) Povjerenstvo iz stavka 6. ovoga članka izabire znanstveno – istraživačke institucije koje su udovoljile uvjetima natječaja iz stavka 4. ovoga članka.
(14) Agencija za plaćanja nakon obrade prijava podnositelju iz stavka 13. ovoga članka izdaje Odluku o odabiru projekta za mjeru iz članka 22. ovoga Pravilnika.
Članak 24.
(1) Znanstveno-istraživačke institucije čiji je projekt odabran na natječaju iz članka 23. stavak 1. ovoga Pravilnika podnose zahtjev za isplatu sredstava Agenciji za plaćanja na obrascu iz Priloga VI. dio A ovoga Pravilnika u roku propisanom natječajem, a najkasnije do 31. srpnja 2015. godine, preporučeno s povratnicom.
(2) Zahtjev za isplatu mora sadržavati sve preslike originala računa i dokaze u skladu s člankom 4. stavak 5. ovoga Pravilnika prema odabranoj ponudi i Odluci o odabiru projekta kao i dodatnu dokumentaciju sukladno obrascima.
Članak 25.
(1) Sva nova kupljena pomagala, pribor i oprema, uključujući i onu kupljenu u trećim zemljama mora imati oznaku EU sukladnosti, odnosno CE oznaku.
(2) Znanstveno-istraživačka institucija iz članka 24. stavak 1. ovoga Pravilnika dužna je voditi detaljnu evidenciju o stanju financirane opreme iz stavka 1. ovoga članka na obrascu Priloga VI. dio B ovoga Pravilnika od dana podnošenja zahtjeva.
(3) Znanstveno-istraživačkoj instituciji se stavlja zabrana otuđenja financirane opreme u razdoblju od pet godina od dana donošenja Odluke o isplati uz mogućnost otpisa sukladno propisanim rokovima amortizacije.
III. ADMINISTRATIVNA KONTROLA I KONTROLA NA TERENU
Članak 26.
(1) Agencija za plaćanja provodi administrativnu obradu pristiglih prijava iz članka 23. stavak 3. ovoga Pravilnika prije donošenja Odluka o odabiru projekta primijenjenih istraživanja.
(2) Agencija za plaćanja provodi administrativnu obradu zahtjeva i kontrolu na terenu, sukladno članku 138. Zakona o poljoprivredi, prije donošenja Odluka o isplati podnositeljima zahtjeva koji su udovoljili ili djelomično udovoljili uvjetima ovoga Pravilnika.
(3) Kontrolom na terenu iz stavka 2. ovoga članka mora biti obuhvaćeno najmanje 5 % ponuda/zahtjeva svake od mjera ovoga Pravilnika.
Članak 27.
Pri obavljanju kontrole na terenu kontrolori u skladu s člankom 146. stavak 14.