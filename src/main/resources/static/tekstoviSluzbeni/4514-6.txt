 datum rođenja, spol i fotografiju stranca u transferu.
(4) Fotografija stranca u transferu mora biti izrađena sukladno članku 9. stavku 6. i 7. ovog Pravilnika.
(5) Putni list (laissez-passer) iz stavka 1. ovoga članka izdaje ustrojstvena jedinica Ministarstva nadležna za provođenje postupka povodom zahtjeva.
Iskaznica stranca pod privremenom zaštitom
Članak 21.
(1) Iskaznicu stranca pod privremenom zaštitom izdaje policijska uprava odnosno policijska postaja, prema mjestu boravišta stranca.
(2) Obrazac iskaznice stranca pod privremenom zaštitom (Obrazac 8) trodijelan je i sadržava 6 stranica. Otvoren dio Obrasca 8 ima dimenzije 22,2 x 10,5 cm, a savijen dio Obrasca 8 ima dimenzije 7,4 x 10,5 cm te je dvojezičan na hrvatskom i engleskom jeziku.
(3) Podaci u Obrascu 8 popunjavaju se strojno.
(4) Za svaku izdanu iskaznicu stranca pod privremenom zaštitom, popunjava se karton izdane iskaznice (Obrazac 9).
(5) Obrazac 9 bijele je boje, veličine 10 x 15 cm.
Dozvola za preseljenje stranca pod privremenom zaštitom iz jedne države u drugu
Članak 22.
(1) Zahtjev za preseljenje stranca pod privremenom zaštitom iz jedne države članice u drugu sadrži ime i prezime, spol, mjesto, datum i državu rođenja, državljanstvo, adresu zadnjeg boravišta stranca, podatke o identifikacijskim ispravama koje stranac posjeduje, o bračnom statusu i obiteljskim odnosima, o dokumentima kojima se potvrđuju obiteljske veze, o izdanim vizama, o odobrenim boravcima te postupcima u tijeku.
(2) Obrazac dozvole za preseljenje stranca pod privremenom zaštitom iz jedne države članice u drugu (Obrazac 10) bijele je boje, veličine 21 x 29,7 cm.
Prijava/odjava prebivališta, mjesta stanovanja te promjene adrese stanovanja
Članak 23.
(1) Obrazac zahtjeva prijave/odjave prebivališta adrese stanovanja azilanta i stranca pod supsidijarnom zaštitom te prijave/odjave boravišta/adrese stanovanja stranca pod privremenom zaštitom (Obrazac 11) bijele je boje, veličine 21 x 29,7 cm te je dvojezičan, na hrvatskom i engleskom jeziku.
(2) Zahtjev za prijavu/odjavu iz stavka 1. ovoga članka azilant, odnosno stranac pod supsidijarnom zaštitom podnosi policijskoj upravi odnosno policijskoj postaji prema mjestu prebivališta, u roku 15 dana od dana uručenja rješenja o odobrenju zaštite ili od dana promjene prebivališta.
(3) Zahtjev za prijavu/odjavu iz stavka 1. ovoga članka stranac pod privremenom zaštitom podnosi policijskoj upravi odnosno policijskoj postaji prema mjestu boravišta, u roku dva dana od dana stjecanja statusa ili promjene boravišta.
Potvrda o prijavi/odjavi prebivališta, mjesta stanovanja te promjene adrese stanovanja
Članak 24.
(1) Podnositelju zahtjeva iz članka 23. ovoga Pravilnika, nadležna policijska uprava odnosno policijska postaja prema mjestu prebivališta odnosno boravišta izdaje potvrdu o izvršenoj prijavi/odjavi.
(2) Potvrda iz stavka 1. ovoga članka sadrži: ime i prezime azilanta/stranca pod supsidijarnom zaštitom/stranca pod privremenom zaštitom, mjesto i državu rođenja, vrstu i broj isprave o identitetu, datum prijave odnosno odjave, potpis službene osobe i pečat.
(3) Potvrda se izdaje na temelju stanja u zbirkama podataka Ministarstva.
Zbirke podataka
Članak 25.
Ministarstvo vodi zbirke podataka o:
1. tražiteljima,
2. azilantima,
3. strancima pod supsidijarnom zaštitom,
4. strancima pod privremenom zaštitom,
5. iskaznicama tražitelja,
6. dozvolama boravka azilanata i stranaca pod supsidijarnom zaštitom,
7. iskaznicama stranaca pod privremenom zaštitom
8. putnim ispravama za azilante,
9. privremeno zadržanim putnim i drugim ispravama,
10. prijavi ili odjavi prebivališta azilanta i stranca pod supsidijarnom zaštitom te prijavi ili odjavi boravišta tražitelja i stranca pod privremenom zaštitom,
11. uzetim otiscima prstiju i fotografijama tražitelja i stranaca pod privremenom zaštitom.
Način vođenja zbirke podataka
Članak 26.
(1) Zbirke podataka iz članka 25. stavka 1. točke 1. do 10. ovoga Pravilnika vode se u Informacijskom sustavu, a podaci sadržani u tim