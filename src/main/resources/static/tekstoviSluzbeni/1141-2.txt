 Hrvatske.
2.4. Klemm Sigurnost d.o.o.
Klemm Sigurnost d.o.o., sa sjedištem u Zagrebu, Drage Gervaisa 3, registrirano je za pružanje usluga tjelesne i tehničke zaštite. Svoje djelatnosti obavlja putem centrale u Zagrebu, te putem poslovnih jedinica u deset gradova na području Republike Hrvatske.
2.5. Bilić-Erić d.o.o.
Bilić-Erić d.o.o. sa sjedištem u Zagrebu, Ljudevita Posavskog 3, registrirano je za poslove privatne zaštite, koja podrazumijeva poslove tjelesne i tehničke zaštite. Djeluje na području Republike Hrvatske, te svoje usluge nudi domaćim i inozemnim poduzetnicima.
2.6. V Grupa d.o.o.
V Grupa d.o.o. sa sjedištem u Zagrebu, Remetinečki gaj 2H, registrirano je za uslužne djelatnosti, a pored drugih djelatnosti navedenih u predmetu poslovanja ima registriranu i djelatnost privatne zaštite, koja podrazumijeva poslove tjelesne i tehničke zaštite.
2.7. Arsenal-Ivezić d.o.o.
Arsenal-Ivezić d.o.o. sa sjedištem u Varaždinu, Pavlinska 5, registrirano je, pored drugih djelatnosti, za pružanje usluga privatne zaštite koja podrazumijeva poslove tjelesne i tehničke zaštite. Ono je prvo trgovačko društvo registrirano za zaštitu osoba i imovine na području sjeverozapadne Hrvatske, a danas djeluje na teritoriju cijele Hrvatske.
3. PRIMIJENJENI PROPISI
Agencija je u provedbi predmetnog upravnog postupka primijenila odredbe ZZTN-a, Uredbe o načinu utvrđivanja mjerodavnog tržišta (»Narodne novine«, broj 9/11; dalje: Uredba o mjerodavnom tržištu), Uredbu o skupnom izuzeću horizontalnih sporazuma između poduzetnika (»Narodne novine«, broj 72/2011; dalje: Uredba o horizontalnim sporazumima), Uredbe o sporazumima male vrijednosti (»Narodne novine«, broj 9/11), Uredbe o kriterijima za izricanje upravno-kaznene mjere (»Narodne novine«, broj:129/10, 23/15, dalje: Uredba o upravno-kaznenim mjerama) te Zakona o općem upravnom postupku (»Narodne novine«, broj 47/09; dalje: ZUP), budući da se sukladno članku 35. stavku 1. ZZTN-a, u postupcima koji su u nadležnosti Agencije primjenjuje zakon kojim se uređuje opći upravni postupak.
Člankom 74. ZZTN-a propisano je kako se u primjeni ZZTN-a, a osobito u slučajevima postojanja pravnih praznina ili dvojbi pri tumačenju propisa, u skladu s člankom 1. Ugovora o pristupanju Republike Hrvatske Europskoj uniji (»Narodne novine – Međunarodni ugovori« broj 2/12), primjenjuju se na odgovarajući način kriteriji koji proizlaze iz primjene pravila o tržišnom natjecanju u Europskoj uniji.
Sukladno navedenom, cjelokupna pravna stečevina Europske unije (acquis communautaire), koju čini primarno i sekundarno zakonodavstvo Europske unije, ali i sudska praksa, prvenstveno praksa Suda EU, važan je interpretativni instrument za primjenu hrvatskih propisa o zaštiti tržišnog natjecanja u slučaju pravnih praznina ili dvojbi u tumačenju tih propisa.
Stoga je Agencija izvršila uvid u Priopćenje Europske komisije Smjernice o primjeni članka 101. Ugovora o funkcioniranju Europske unije na horizontalne sporazume o suradnji (Službeni list C 11, od 14. siječnja 2011; dalje: Smjernice o horizontalnim sporazumima) i Priopćenje Europske komisije – Obavijest – Smjernice za primjenu članka 81. stavka 3. Ugovora o osnivanju EZ (koji odgovara članku 101. stavku 3. Ugovora o funkcioniranju Europske Unije) Službeni list C 101, od 27. travnja 2004.; dalje: Smjernice)., dostupno u neslužbenom prijevodu na hrvatski jezik na internetskim stranicama Agencije (http://www.aztn.hr/trzisno-natjecanje/42/prijevodi-na-hrvatski) kao i u presude Suda EU u predmetima:
– Presuda suda EU u predmetu Sarrio v Commission, broj: C-291/98 od 16. studenog 2000. (paragraf 50.)
– Presuda suda EU u predmetu T-Mobile Netherlands BV and Others v Raad van bestuur van der Nederlandse Mededingingsautoriteit, broj: C-8/08 (paragrafi 29.,30.,56.,61.)
– Aalborg Portland, broj: C-219/00, od 7. siječnja 2004. (paragraf 81., 84., 86.)
– Presuda suda EU u predmetu Commission v Anic Partecipazioni, broj: C-49/92 P (paragrafi 132,133);
– Komisija protiv LCD -Liquid Crystal