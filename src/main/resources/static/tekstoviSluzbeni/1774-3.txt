 prethodio donošenju odluke tuženik pravilno utvrdio činjenično stanje. Navodi da je temeljem Standardne ponude HT-a za uslugu izdvojenog pristupa lokalnoj petlji u daljnjem tekstu: (Standardna ponuda), koja je bila na snazi kada su prema navodu tužitelja ugrađivani klimatizacijski uređaji u kolokacijske prostorije propisano da će T-Com ispuniti sve klimatizacijske uvjete predviđene ETSI normama kako bi osigurao stabilan rad opreme operatora korisnika u kolokacijskoj prostoriji vodeći računa o adekvatnoj potrošnji energije. Upućuje na potrebu zahtjeva operatora korisnika T-Comu radi ponude klimatizacije uz dodatnu naknadu. Nadalje navodi izmjene Standardne ponude od 11. siječnja 2008. godine, pa temeljem tih odredaba koje obvezuju kako tužitelja tako i sve operatore korisnike proizlazi da se klimatizacijski uređaj u kolokaciji ugrađuje samo i isključivo na zahtjev operatora korisnika, te da nakon podnesenog zahtjeva operatora korisnika tužitelj izrađuje jedinstvenu ponudu za ugradnju klimatizacije te da trošak klimatizacije operatori korisnici međusobno dijele, ako prihvate dostavljenu ponudu tužitelja. Isti uvjeti predviđeni su i važećom Standardnom ponudom, pa obzirom na to smatra da je donijeta odluka utemeljena na pravilnoj primjeni materijalnog prava obzirom da u odnosu na Metronet nisu ispunjene pretpostavke, a što je tuženik ispravno utvrdio jer Metronet nije podnio zahtjev za ugradnju klimatizacije pa se u ovom slučaju ne može govoriti o nepoštivanju odredaba Standardne ponude od strane Metroneta. Drži da bi odluka tuženika bila nezakonita kada bi zahtjev tužitelja bio ocijenjen osnovanim, budući da bi u tom slučaju protivno odredbama Standardne ponude Metronet bio obvezan na činidbu za koju prema materijalnom propisu (Standardnoj ponudi) ne postoje propisani uvjeti, čime bi se povrijedilo načelo zakonitosti iz članka 5. Zakona o općem upravnom postupku (»Narodne novine« 47/09.).
Nastavno u odnosu na tvrdnju tužitelja da je činjenično stanje nepravilno utvrđeno ističe kako je sukladno članku 8. i članku 47. stavak 1. Zakona o općem upravnom postupku tuženik utvrdio sve činjenice i okolnosti koje su bitne za zakonito i pravilno rješavanje upravne stvari, a što je detaljno opisano u obrazloženju, dok službena osoba koja vodi upravni postupak ima pravo i dužnost odrediti koje je bitne činjenice potrebno utvrđivati, radi njihovog utjecaja na donošenje zakonitog i pravilnog rješenja, odnosno koje činjenice s obzirom na dovoljno utvrđeno činjeničnu osnovu nije potrebno utvrđivati, pa taj navod tužitelja je u cijelosti neosnovan. Ispravno je utvrđeno da odredbe Standardne ponude nigdje ne upućuju na obvezu sklapanja aneksa ugovora o pružanju kolokacijskih usluga kao i da obrasci aneksa ugovora koji se nalaze kao dodatak Standardnoj ponudi ne znači da je njihovo sklapanje obvezno. Pojašnjava da je tužitelj temeljem određenih mu regulatornih obveza (konkretno regulatorne obveze transparentnosti, odlukom tuženika od 17. srpnja 2009. godine, klasa: 344-01/09-01/1080, urbroj: 376-11-09-01) obvezao tužitelja objaviti Standardnu ponudu s podrobnim uvjetima, rokovima i cijenama usluga, kako bi se spriječio svaki nerazuman zahtjev prema operatoru korisniku i kako bi se izbjeglo nametanje dodatnih nepotrebnih troškova. Svaka usluga prema odredbama Standardne ponude mora prethodno biti zahtijevana od strane operatora korisnika pa tako i ugradnja klimatizacije, a svako nametanje usluge koje nije zahtijevano, a niti prihvaćeno (po sistemu ponude i prihvat ponude) kao i tom slučaju nametanje neosnovanih troškova, protivno je osnovnim načelima obveznog prava. Metronet ne može utjecati na činjenicu da se nalazi u kolokacijskoj prostoriji s ostalim operatorima korisnicima, koji su možda zahtijevali ugradnju klime, u kojem slučaju je podmirivan trošak održavanja i trošak električne energije klimatizacije. Budući da iz ranije citiranih odredaba Standardne ponude kojima se reguliraju troškovi ugradnje i održavanja klimatizacije jasno proizlazi