 prometnom krugu
Članak 121.
(1) Postupci za vožnju, putanja, razdvajanje, norme, načini ulaska i izlaska u aerodromski prometni krug za određeni tip vojnog zrakoplova utvrđuju se Uputom o letenju vojnih zrakoplova.
(2) Istodobno letenje vojnih zrakoplova različitih tipova po aerodromskom prometnom krugu odobrava nadležna kontrolu zračnog prometa.
(3) Zapovjednici zrakoplova odgovorni su za međusobno razdvajanje vojnih zrakoplova po aerodromskom prometnom krugu u VMC-u.
Članak 122.
(1) Pretjecanje vojnih zrakoplova po aerodromskom prometnom krugu nije dopušteno.
(2) Presijecanje puta vojnom zrakoplovu koji izvodi zaokret i pretjecanje zrakoplova s unutarnje strane aerodromskog prometnog kruga dopušteno je samo vojnom zrakoplovu u nuždi.
XXII. PODRUČJA ZA OBUKU I RUTE BRIŠUĆEG LETA
Letenje u područjima za obuku
Članak 123.
(1) Letenje u područjima za obuku provodi se radi osposobljavanja, održavanja i usavršavanja elemenata upravljanja vojnim zrakoplovom ili drugih letačkih zadaća.
(2) Broj i tipovi vojnih zrakoplova koji se istodobno nalaze u jednom području za obuku određuje se letačkom zadaćom.
(3) U slučaju letenja više vojnih zrakoplova ili više grupa vojnih zrakoplova u istom području za obuku, pojedinačni vojni zrakoplovi moraju biti razdvojeni po visini minimalno 1000 ft (300 m), a grupe vojnih zrakoplova minimalno 1500 ft (500 m), do uspostave obostranog vizualnog kontakta.
Let po ruti brišućeg leta
Članak 124.
(1) Ruta brišućeg leta nalazi se, u pravilu, u koridoru brišućeg leta.
(2) Po koridoru ili ruti brišućeg leta može letjeti više vojnih zrakoplova ili grupa vojnih zrakoplova u vizualnom kontaktu, a u slučaju da ne postoji vizualni kontakt minimalno odstojanje po ruti je pet minuta leta.
(3) Po istom koridoru ili ruti brišućeg leta istodobno može letjeti više vojnih zrakoplova ili više grupa vojnih zrakoplova istih putnih brzina.
(4) Brišući let brzinom većom od 250 kts (470 km/h) dopušten je samo unutar objavljenog koridora brišućeg leta.
(5) Letenje u koridoru ili ruti brišućeg leta može se provoditi samo u VMC uvjetima.
(6) Koridor brišućeg leta mora biti najmanje 1 km (0,54 NM) udaljen od gradova, industrijskih postrojenja i nacionalnih parkova.
XXIII. GRUPNO LETENJE
Provedba grupnog letenja
Članak 125.
Grupno letenje provodi se u postrojima određenima za svaku vrstu vojnog zrakoplova po Programima letačke obuke i posebnim zapovijedima u skladu sa zadaćom, spremnosti posada i meteorološkim uvjetima.
Udaljenost zrakoplova u grupi
Članak 126.
(1) U grupnom letu u kontroliranom zračnom prostoru posade vojnih zrakoplova moraju održavati horizontalni razmak do najviše 1 NM (1850 m) i vertikalni razmak do najviše 100 ft (30 m) od vojnog zrakoplova vođe grupe.
(2) Za grupno letenje na većim razmacima, od nadležne kontrole zračnog prometa traži se odobrenje za razdvajanje grupe i primjenu pojedinačnog razdvajanja.
(3) Iznimno od odredbe stavka 1. ovoga članka, horizontalni razmak i vertikalni razmak vojnih zrakoplova u grupi koji provode zadaću u rezerviranom zračnom prostoru mogu biti i veći u skladu s Uputom za provedbu namjenskih zadaća određenog tipa vojnog zrakoplova.
(4) Horizontalni razmak i vertikalni razmak vojnih zrakoplova u nekontroliranom zračnom prostoru u grupi mogu biti i veći u skladu s Uputom za provedbu namjenskih zadaća određenog tipa vojnog zrakoplova.
(5) Povećanje razmaka zrakoplova unutar grupe u slučaju gubitka vizualnog kontakta između zrakoplova unutar grupe ili nastanka drugih okolnosti zbog kojih je nužno povećanje razmaka unutar grupe, provodi se u skladu s postupkom opisanim u Uputi za provedbu namjenskih zadaća određenog tip vojnog zrakoplova.
(6) U slučaju povećanja razmaka zrakoplova iz stavka 5. ovoga članka, vođa grupe obvezan je zadržati dodijeljeni kod na SSR transponderu i radiokomunikacijom obavijestiti nadležnu kontrolu zračnog prometa. Ostali zrakoplovi iz grupe obvezni su postaviti kod na SSR transpondera koji mu je dodijelila nadležna kontrola zračnog prometa.
(7) Nakon