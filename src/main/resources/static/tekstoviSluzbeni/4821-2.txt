dodijeljeni brojevi upotrebljavaju u skladu s Planom numeriranja te jesu li brojevi dodijeljeni sekundarnom dodjelom drugom operatoru dostupni iz svih elektroničkih komunikacijskih mreža u Republici Hrvatskoj.
Prema odredbi članka 2. stavka 1. točke 40. Zakona o elektroničkim komunikacijama (»Narodne novine«, broj: 73/08. – 71/14. dalje: ZEK) plan numeriranja predstavlja ukupnost svih mogućih kombinacija, sastavnica, adresiranja uz pomoć znamenaka radi jedinstvenog prepoznavanja osoba, računalnih procesa, strojeva, uređaja ili elektroničke komunikacijske opreme koja je uključena u postupak ostvarivanja veze. Točkom 73. istoga članka Zakona, usluga s posebnom tarifom označena je kao usluga koja se pruža putem javnih komunikacijskih mreža i usluga uz uporabu posebnih brojeva ili posebnih kodova iz Plana numeriranja ili Plana adresiranja u svrhu ostvarivanja naprijed određenih dodatnih sadržaja i/ili usluga u okviru tog sadržaja izvan opsega javnih komunikacija. Prema točki 74. istog članka Zakona, zemljopisni broj je broj iz nacionalnog Plana numeriranja u kojem dio njegovih znamenaka ima zemljopisno značenje koje se upotrebljava za usmjeravanje poziva na fizičko mjesto priključne točke mreže.
Sukladno Planu numeriranja usluge s posebnom tarifom mogu se pružati samo na posebno određenim numeracijama (primjerice 060, 061, 064). Zemljopisni brojevi sukladno mjerodavnim odredbama ZEK-a nisu namijenjeni za pružanje usluga s posebnom tarifom već su namijenjeni pružanju redovitih elektroničkih komunikacijskih usluga kao što su prijenos govora ili pristup Internetu.
Da bi se utvrdilo da li se predmetni zemljopisni brojevi koriste za pružanje usluga s posebnom tarifom ili u svrhu davanja određenih turističkih formacija, kako je tvrdio tužitelj, u inspekcijskom postupku su analizirani i ugovorni odnosi između tužitelja i Krona i način obračuna usluge. U postupku je utvrđeno da iz cijelog ugovora, a posebno iz članka 7. nedvosmisleno proizlazi da se radi o najmu brojeva radi pružanje usluge s posebnom tarifom budući da i naslov iznad navedenog članka ugovora glasi: »izvještavanje i evidencija brojeva s posebnom tarifom« iz čega je pravilno zaključeno da se radi o najmu brojeva koji se koriste za pružanje usluge s posebnom tarifom. Analizom dokumentacije u spisu predmeta kao i obrazloženja osporenog rješenja tuženika, prema ocjeni ovog Suda, nesporno proizlazi da je u inspekcijskom nadzoru analizom brojeva koje je tužitelj dao u najam Kronu d.o.o., a koji se odnose na brojeve iz Privitka 1. nesporno utvrđeno da se predmetni brojevi koriste za pružanje usluga koje se sukladno Planu numeriranja ne mogu koristiti za pružanje usluge s posebnom tarifom, budući da su isti namijenjeni pružanju redovnih elektroničkih komunikacijskih usluga.
Pravilnost utvrđenog činjeničnog stanja proizlazi kako iz Ugovora i dodataka ugovoru o najmu geografskih brojeva broj: »UGO-2015-0101« koje tuženi pravilno analizira, tako i iz bilješke o provjeri dostupnosti brojeva iz elektroničke komunikacijske mreže Republike Hrvatske od 7. srpnja 2015. godine kojom je utvrđeno da prilikom pokušaja uspostave veze s navedenim brojevima nije dobivena signalizacija slobodno, niti zauzeća niti kontrole poziva što se očekivalo u slučaju zauzetog broja odnosno slobodnog broja, te da se umjesto standardne signalizacije javljao govorni automat s govornom informacijom: »broj koji ste birali ne odgovara, molim pokušajte ponovo«.
Ovako utvrđeno činjenično stanje u provedenom postupku tužitelj nije svojim tužbenim navodima ničim doveo u sumnju već samo paušalno osporava zaključke tuženika koji su i prema ocjeni ovog Suda pravilni i na zakonu utemeljeni.
Imajući u vidu izloženo prigovori tužitelja izneseni u tužbi nisu osnovani niti odlučni te stoga nisu doveli u sumnju zakonitost osporenog rješenja.
Trebalo je stoga temeljem članka 57. stavka 1. Zakona o upravnim sporovima (»Narodne novine«, broj 20/10., 143/12. i 152/14.) tužbu kao neosnovanu odbiti.
Odluka o objavi presude (točka II.