 kada se djelo djelomično proizvodi u Republici Hrvatskoj, a djelomično u drugoj/drugim državama, te
4. u slučaju dodjele državne potpore u iznosu većem od 4.000.000,00 kn osim udovoljenja prethodno navedenim uvjetima podnositelj Zahtjeva mora zaposliti i najmanje 1 (jednog) pripravnika hrvatskog državljanstva ili poreznog rezidenta u Republici Hrvatskoj, u svakom od glavnih sektora produkcije (scenografija, produkcija, kamera, kostimografija, režija, maska, kaskaderi);
(5) Djelo za koje podnositelj Zahtjeva ne može steći pravo na državnu potporu je:
– promidžbeno audiovizualno djelo i/ili audiovizualna komercijalna komunikacija,
– djelo koje promiče nasilje, rasizam, govor mržnje i/ili ima pornografski sadržaj i sl.,
– djelo koje promiče ponašanja u suprotnosti s interesima javnog zdravlja, zaštite ljudskih prava, javne sigurnosti i sl.,
– dnevna drama (»sapunica«),
– situacijska komedija (»sitcom«).
(6) Podnositelj Zahtjeva stječe pravo na državnu potporu za djelo iz stavka 1. i 2. ovoga članka pod uvjetom da je na dan predaje Zahtjeva, između ostalog, osigurao 70% sredstava predviđenih za pokrivanje troškova proizvodnje djela u Republici Hrvatskoj.
Troškovi koji se priznaju
Članak 8.
(1) Za dobivanje državne potpore priznaju se troškovi za robe i usluge učinjeni i plaćeni u Republici Hrvatskoj u okviru proizvodnje audiovizualnog djela iz članka 3. ovoga Pravilnika.
(2) Popis troškova koji se priznaju određen je u Dodatku 2 koji je sastavni dio ovoga Pravilnika.
Povjerenstvo Centra za poticanje ulaganja u proizvodnju audiovizualnih djela
Članak 9.
(1) Povjerenstvo Centra za poticanje ulaganja u proizvodnju audiovizualnih djela (u daljnjem tekstu: Povjerenstvo) sastoji se od 5 članova, i to: jednog člana iz Ministarstva kulture, dva producenta iz Hrvatske udruge producenata, jednog člana iz Ministarstva financija i jednog člana iz Centra. Članovima Povjerenstva mogu se imenovati zamjenici koji zamjenjuju pojedinog člana u slučaju spriječenosti da sudjeluje u radu Povjerenstva.
(2) Članove Povjerenstva i njihove zamjenike imenuje i razrješava ministar kulture, na prijedlog tijela iz kojeg dolaze, i to na razdoblje od dvije godine. Članovi Povjerenstva i njihovi zamjenici mogu biti ponovno imenovani.
(3) Član Povjerenstva ne smije za vrijeme trajanja svog mandata sudjelovati u razmatranju i odlučivanju o Zahtjevu:
– za djelo čiji je producent, koproducent, izvršitelj usluge proizvodnje ili suradnik u proizvodnji,
– koji je podnijela pravna osoba u čijoj je vlasničkoj i/ili upravljačkoj strukturi, odnosno čiji je radnik.
(4) Član Povjerenstva koji je u sukobu interesa u smislu stavka 3. ovoga članka, dužan je o tome odmah obavijestiti Centar, te se izuzeti od razmatranja i odlučivanja o Zahtjevu. U tom slučaju člana Povjerenstva u radu Povjerenstva zamjenjuje njegov zamjenik.
(5) Na sjednicama koje se održavaju u Centru prema potrebi, a najmanje jednom svaka tri mjeseca, Povjerenstvo razmatra Zahtjeve i priloženu dokumentaciju, procjenjuje jesu li ispunjeni uvjeti za dobivanje financijskog poticaja iz ovoga Pravilnika i donosi prijedlog rješenja s obrazloženjem.
(6) Način rada i donošenje odluka Povjerenstva određuje se Poslovnikom.
(7) Članovi Povjerenstva i njihovi zamjenici imaju pravo na nagradu za rad u Povjerenstvu čiju visinu utvrđuje Ministarstvo kulture u skladu s Odlukom Vlade Republike Hrvatske o visini naknade članovima povjerenstava, vijeća, savjeta, radnih skupina i drugih sličnih tijela.
Podnošenje Zahtjeva za ostvarivanje prava na državnu potporu
Članak 10.
(1) Najkasnije 30 dana prije početka snimanja audiovizualnog djela iz članka 3. ovoga Pravilnika u Republici Hrvatskoj ili prve animacije učinjene u Republici Hrvatskoj (u slučaju animiranog filma), podnositelj Zahtjeva obvezan je Povjerenstvu dostaviti:
1. ispunjeni obrazac Zahtjeva koji se nalazi na internetskim stranicama Centra;
2. potvrdu nadležnog tijela o uredno izvršenim obvezama plaćanja po osnovi javnih davanja, ne stariju od 30 dana,
3. dokaz o