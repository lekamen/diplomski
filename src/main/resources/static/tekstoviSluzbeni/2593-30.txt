 sigurnosti i urednog odvijanja plovidbe ili radi ubrzavanja prolaska. Zapovjednik plovila dužan je pravodobno pomoću jednog dugog zvučnog znaka i putem radiotelefonskog uređaja najaviti posadi na mostu namjeru plovidbe plovila kroz otvor mosta.
(2) Plovila moraju prilikom približavanja pokretnom mostu usporiti svoju plovidbu, a kada plovila ne mogu ili nemaju namjeru proći kroz most i kada su na obali postavljene ploče B.5 iz Priloga 7 ovoga Pravilnika, plovila se moraju zaustaviti ispred ploča.
(3) Za vrijeme približavanja pokretnim mostovima zabranjeno je pretjecanje, osim ako osoblje mosta to ne dozvoli.
(4) Prolazak kroz pokretne mostove može se regulirati sljedećim znakovima:
a) s jednim ili više crvenih svjetala, što znači zabrana prolaska,
b) pomoću jednog crvenog svjetla i jednog zelenog svjetla na istoj visini ili pomoću crvenog svjetla iznad zelenog svjetla, što znači prolazak je još zabranjen, ali je most u fazi otvaranja, a plovila se trebaju pripremiti za prolazak,
c) pomoću jednog ili više zelenih svjetala, što znači prolazak je dopušten,
d) pomoću dva crvena svjetla postavljena jedno iznad drugoga, što znači da je otvaranje mosta za plovidbu obustavljeno,
e) pomoću jednog žutog svjetla postavljenog na most, koje se kombinira s obilježavanjima navedenim pod točkama a) i d) ovoga stavka, što znači prolazak zabranjen osim za plovila sa smanjenom visinom i plovidba je dopuštena u oba smjera,
f) pomoću dva žuta svjetla postavljena na most, koja se kombiniraju s obilježavanjima navedenim pod točkama a) i d) ovoga stavka, što znači prolazak zabranjen osim za plovila sa smanjenom visinom. Plovidba u suprotnom smjeru je zabranjena.
(5) Crvena svjetla navedena u stavku 5. ovoga članka mogu biti zamijenjena crveno-bijelo-crvenim pločama (znak A.1 iz Priloga 7 ovoga Pravilnika), zelena svjetla zeleno-bijelo-zelenim pločama (znak E.1 iz Priloga 7 ovoga Pravilnika) i žuta svjetla žutim pločama (znak D.1 iz Priloga 7 ovoga Pravilnika).
(6) Osoba koja upravlja mostom dužna je na mostu ili u blizini mosta imati radiotelefonski uređaj koji odgovara odredbama članka 4.05 ovoga Pravilnika. Radiotelefonski uređaj mora biti uključen cijelo vrijeme dok se kroz most obavlja plovidba.
Članak 6.27 – Prolazak kroz brane
(1) Zabrana prolaska kroz otvor brane obilježava se s jednim ili više crvenih svjetala ili crveno-bijelo-crvenim pločama (znak A.1 iz Priloga 7 ovoga Pravilnika).
(2) Prolazak kroz otvor brane dozvoljen je samo ako je obilježen na lijevoj i desnoj strani znakom E.1 iz Priloga 7 ovoga Pravilnika.
(3) Kao odstupanje od odredbi stavka 2. ovoga članka, u slučaju brane preko koje prelazi most, prolaz kroz otvor može se odobriti i pomoću znakova D.1.a ili D.1.b iz Priloga 7 ovoga Pravilnika postavljenim na most iznad prolaza.
Članak 6.28 – Prolaz kroz prevodnice
(1) Za vrijeme približavanja pretkomorama prevodnica, plovila moraju usporiti svoju vožnju. Kad plovila ne mogu ili nemaju namjeru odmah ući u prevodnicu i kad je na obali postavljena ploča B.5 iz Priloga 7 ovoga Pravilnika, moraju se ispred nje zaustaviti.
(2) U brodskim prevodnicama i u pretkomorama prevodnica, plovila opremljena VHF radiotelefonskim uređajem koji omogućava komunikaciju na mreži nautičkih informacija moraju biti uključena na kanalu koji je određen za tu prevodnicu.
(3) Prolaz kroz prevodnice obavlja se prema redoslijedu dolaska u pretkomore prevodnica. Čamci ne mogu zahtijevati posebno prevođenje. Oni smiju ući u bazen tek nakon poziva osoblja prevodnice. Osim navedenog, ako su čamci prevođeni zajedno s drugim plovilima, oni smiju ući u bazen tek kada su tamo ušla druga plovila.
(4) Zabranjeno je pretjecanje u prevodnici ili u blizini prevodnice, a posebno u pretkomori prevodnice.
(5) U prevodnicama, sidra moraju biti u potpuno podignutom položaju. Isto vrijedi i dok se plovila nalaze u pretkomorama, ako sidra nisu u upotrebi.
(6) Uplovljavanjem u prevodnicu plovila moraju smanjiti svoju brzinu da bi se izbjegli udari u vrata ili u zaštitne naprave