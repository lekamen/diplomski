 energente i proizvode iz stavka 1. ovoga članka u Republiku Hrvatsku dužna je:
– najkasnije 12 sati prije unosa obavijestiti Carinsku upravu – Trošarinski ured za vezu o namjeravanom unosu pošiljke energenata i proizvoda iz stavka 1. ovoga članka. Obavijest se podnosi elektroničnom poštom na adresu: ELO@carina.hr popunjavanjem Obrasca O-PL koji je tiskan u Prilogu 48 ovoga Pravilnika i njegov je sastavni dio;
– omogućiti Carinskoj upravi provjeru i nesmetano obavljanje nadzora nad pošiljkom.
(3) Prijevoznici ili druge osobe koje unose energente i proizvode iz stavka 1. ovoga članka moraju imati primjerak poslane obavijesti iz stavka 2. podstavka 1. ovoga članka s dokazom o slanju (ispis obavijesti i poruke poslane elektroničkom poštom) i prema potrebi istu predočiti nadležnim tijelima.
(4) U ime i za račun prijevoznika ili druge osobe koje unose energente i proizvode iz stavka 1. ovoga članka obavijest iz stavka 2. podstavka 1. ovoga članka mogu poslati i primatelji tih energenata i proizvoda u Republici Hrvatskoj.
(5) Primatelj energenta i proizvoda iz stavka 1. ovoga članka dužan je voditi evidencije o primljenim, naručenim, isporučenim i uskladištenim energentima i proizvodima po trgovačkom nazivu proizvoda, tarifnoj oznaci iz Kombinirane nomenklature, količinama, pošiljateljima, naručiteljima i kupcima, kao i evidencije o kretanju tih energenata i proizvoda. Primateljem energenata i proizvoda u smislu ovoga članka smatra se svaka osoba koja na bilo koji način činjenično ili pravno raspolaže ili posluje s energentima i proizvodima iz stavka 1. ovoga članka.
(6) Primatelj energenata i proizvoda članka dužan je voditi i čuvati evidencije iz stavka 5. ovoga članka na način da u svakom trenutku može iskazati stanje, odnosno kretanje energenata i proizvoda iz stavka 1. ovoga članka. Nadležni carinski ured može u bilo kojem trenutku zatražiti od primatelja uvid u evidenciju, odnosno obvezati primatelja na dostavu iste.
(7) Primatelj energenata i proizvoda iz stavka 1. ovoga članka može od prijevoznika primiti energente i proizvode samo ako su ispunjeni uvjeti propisani stavkom 2. podstavkom 1. ovoga članka. U protivnom dužan je bez odlaganja o takvoj pošiljci obavijestiti nadležni carinski ured.
(8) Obveza obračunavanja i plaćanja trošarine na energente i proizvode iz stavka 1. ovoga članka nastaje u svakom slučaju kada se utvrdi postupanje protivno odredbama ovoga članka. Obračun trošarine vrši se prema iznosu propisanom za plinsko ulje za pogon. Smatra se da su energenti i proizvodi iz stavka 1. ovoga članka predmet nezakonitog postupanja ako osoba koja postupa s tim energentima i proizvodima ne može dokazati pravilnost stjecanja, posjedovanja i svakog drugog činjeničnog ili pravnog raspolaganja, a iz okolnosti slučaja proizlazi da je s energentima i proizvodima nezakonito postupano.
(9) Iznimno od stavka 8. ovoga članka, obveza obračuna i plaćanja trošarine ne nastaje ako osobe koje unose energente i proizvode te primatelji dokažu da su postupali u dobroj vjeri i da energenti i proizvodi stavka iz 1. ovoga članka u bilo kojem trenutku nisu bili namijenjeni korištenju kao pogonsko gorivo, odnosno gorivo za grijanje.
(10) Obveze iz ovoga članka odnose se na komercijalni prijevoz u rasutom stanju energenata i proizvoda iz stavka 1. ovoga članka. Komercijalni prijevoz u rasutom stanju podrazumijeva nezapakirani proizvod koji se prevozi u kontejnerima kao sastavnom dijelu prijevoznog sredstva (kamion cisterna, vagon cisterna ili tanker) ili u ISO spremnicima, uključujući i nezapakirane proizvode koji se prevoze u drugim kontejnerima zapremine veće od 210 litara.«.
Članak 5.
U članku 94. stavak 3. mijenja se i glasi:
»(3) Iznimno od stavka 1. i 2. ovoga članka osobe koje nisu dužne ishoditi propisanu dozvolu za obavljanje energetske djelatnosti sukladno posebnim propisima, nisu obvezne podnijeti prijavu za upis u registar trošarinskih obveznika.«.
Članak 6.
U članku 112. stavak 4. mijenja se i glasi:
»(4) Iznimno od stavka 3. ovoga