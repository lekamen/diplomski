 poslovanja koji su relevantni za pojedini proizvod.
(2) Ako je kredit nominiran u stranoj valuti, kreditna institucija dužna je potrošaču dati informacije iz stavka 1. ovog članka usporedno za isti iznos i rok dospijeća kredita koji se odobrava u domaćoj valuti.
(3) Ako u ponudi kreditne institucije ne postoji usporedivi kredit u domaćoj valuti, kreditna institucija dužna je to posebno naznačiti u Obrascu s informacijama i potrošaču uručiti informativnu listu iz članka 3. stavka 5. ove Odluke.
Oblik informacija
Članak 3.
(1) Informacije iz članka 2. ove Odluke kreditna institucija dužna je dati potrošačima u formi obrazaca koji se nalaze u Prilogu Odluke i čine njezin sastavni dio.
(2) Popis izabranih vrsta kredita i informacija uključenih u informativnu listu iz članka 2. stavka 3. ove Odluke sadržan je u Prilogu ove Odluke (IV. Obrazac) i čini njezin sastavni dio.
(3) Kreditne institucije dužne su Hrvatskoj narodnoj banci dostaviti prvi ispunjeni Obrazac iz stavka 2. ovog članka najkasnije do 15. lipnja 2015.
(4) U slučaju promjene informacija uključenih u informativnu listu iz stavka 2. ovog članka kreditne institucije dužne su Hrvatskoj narodnoj banci odmah dostaviti novi Obrazac iz stavka 2. ovog članka.
(5) Hrvatska narodna banka će na temelju zaprimljenih popunjenih obrazaca iz stavka 2. ili stavka 4. ovog članka sastaviti informativnu listu ponude kredita u domaćoj valuti za sve kreditne institucije i objaviti je na svojim službenim internetskim stranicama.
Stupanje na snagu
Članak 4.
(1) Danom stupanja na snagu ove Odluke prestaje važiti Odluka o sadržaju i obliku u kojem se potrošaču daju informacije prije ugovaranja pojedine bankovne usluge (»Narodne novine«, br. 130/2012.).
(2) Ova Odluka objavljuje se u »Narodnim novinama«, a stupa na snagu 1. lipnja 2015., osim članka 2. stavaka 2. i 3. ove Odluke, koji stupaju na snagu 1. srpnja 2015.
O. br. 486-020/12-14/BV
Zagreb, 19. prosinca 2014.
Guverner Hrvatske narodne banke prof. dr. sc. Boris Vujčić, v. r.
PRILOG
I. OBRAZAC s informacijama iz članka 2. Odluke o sadržaju i obliku u kojem se potrošaču daju informacije prije ugovaranja (ili prije zaključivanja ugovora o pružanju pojedine bankovne usluge – kod potrošačkih kredita – kao dopuna Obrascu o informacijama prije sklapanja ugovora o kreditu propisanog na temelju članka 5. stavka 1. Zakona o potrošačkom kreditiranju, »Narodne novine«, br. 75/2009., 112/2012., 143/2013. i 147/2013.)
Red.br. VRSTE INFORMACIJA Za ponudu u domaćoj valuti Za ponudu u kojoj je glavnica vezana uz tečaj strane valute 1. Način otplate kredita (anuiteti ili rate) Ako postoji mogućnost izbora načina otplate, pojašnjenje razlike između anuitetske otplate i otplate u ratama, na način da se prikaže iznos prvog anuiteta i prve i posljednje rate te ukupan iznos pretpostavljenih kamata tijekom razdoblja otplate za anuitetsku otplatu i otplatu na rate 2. Način obračuna kamata koji se primjenjuje na konkretan kredit Ako postoji mogućnost izbora načina obračuna kamata, pojašnjenje razlike između primjene relativnoga i konformnoga kamatnjaka (brojčano iskazati razliku na konkretnom primjeru) 3. Parametri o čijem kretanju ovisi promjena redovne i zatezne kamatne stope; pojašnjenje te ovisnosti; intervali praćenja prije donošenja odluke o promjeni i brojčani prikaz simulacije utjecaja povećanja redovne kamatne stope za dva postotna boda u odnosu na kamatnu stopu koja bi vrijedila u trenutku sklapanja ugovora na mjesečni iznos anuiteta (rate) za konkretan iznos kredita 4. Ako je primjenjivo Pojašnjenje koje se odnosi na rizik promjene tečaja s brojčanim prikazom simulacije utjecaja značajne jednokratne deprecijacije domaće valute na mjesečni anuitet (ratu) za konkretan iznos kredita te brojčani prikaz utjecaja istodobnog povećanja kamatne stope za dva postotna boda u odnosu na kamatnu stopu koja bi vrijedila u trenutku sklapanja ugovora i značajne deprecijacije domaće valute na mjesečni anuitet (ratu) za konkretan iznos kredita 5. Ako je primjenjivo