137 23.12.2015 Statut Hrvatske komore inženjera elektrotehnike
HRVATSKA KOMORA INŽENJERA ELEKTROTEHNIKE
2583
Na temelju članka 21. stavka 2. Zakona o komori arhitekata i komorama inženjera u graditeljstvu i prostornom uređenju (»Narodne novine«, broj 78/2015), uz prethodnu suglasnost Ministarstva graditeljstva i prostornoga uređenja klasa: 011-01/15-01/170, urbroj: 531-01-15-3, od 27. studenog 2015. godine, Skupština Hrvatske komore inženjera elektrotehnike, na sjednici održanoj 17. prosinca 2015. godine, donijela je
STATUT
HRVATSKE KOMORE INŽENJERA ELEKTROTEHNIKE
I. OSNOVNE ODREDBE
Članak 1.
(1) Ovim Statutom pobliže se uređuju zadaće i poslovi Hrvatske komore inženjera elektrotehnike (u daljnjem tekstu: Komora), prava i dužnosti članova Komore, tijela Komore i upravljanje poslovima Komore, oblici organiziranja i rada u Komori, oblici strukovnog povezivanja i rada, rad stegovnih tijela i centra za mirenje pri Komori, opći akti Komore i njihovo donošenje, javnost rada Komore, tajništvo Komore, te druga pitanja od značaja za rad Komore.
(2) Izrazi koji se koriste u ovom Statutu, a imaju rodno značenje koriste se neutralno i odnose se jednako na muške i ženske osobe.
Članak 2.
(1) Komora je samostalna i neovisna strukovna organizacija ovlaštenih inženjera elektrotehnike, ovlaštenih voditelja građenja elektro struke, ovlaštenih voditelja radova elektro struke, te stranih ovlaštenih osoba elektro struke s poslovnim nastanom u Republici Hrvatskoj, koji obavljaju poslove regulirane profesije elektro struke u svojstvu odgovorne osobe, u skladu s posebnim propisima koji uređuju obavljanje djelatnosti u području prostornoga uređenja i gradnje, i posebnim zakonom kojim se uređuje priznavanje inozemnih stručnih kvalifikacija.
(2) Komora promiče, zastupa i usklađuje zajedničke interese osoba iz stavka 1 ovoga članka pred državnim i drugim tijelima u zemlji i inozemstvu te se skrbi da savjesno i u skladu sa zakonom i javnim interesom obavljaju svoje poslove i pri tome štite i unapređuju hrvatsku graditeljsku baštinu i vrsnoću izgrađenog prostora u skladu s posebnim propisima.
(3) Komora je pravna osoba javnog prava s pravima, obvezama i odgovornostima utvrđenim Zakonom o komori arhitekata i komorama inženjera u graditeljstvu i prostornom uređenju (u daljnjem tekstu: Zakon), drugim posebnim zakonima koji uređuju obavljanje djelatnosti u upravnom području prostornoga uređenja i gradnje, posebnim zakonom koji uređuje priznavanje inozemnih stručnih kvalifikacija, i ovim Statutom.
Članak 3.
(1) Članovi Komore su ovlašteni inženjeri elektrotehnike, ovlašteni voditelji građenja elektrotehničke struke, ovlašteni voditelji radova elektrotehničke struke i strane osobe elektrotehničke struke s poslovnim nastanom u Republici Hrvatskoj (u daljnjem tekstu: članovi Komore), koji u skladu s posebnim propisima obavljaju poslove regulirane profesije elektrotehničke struke u djelatnosti projektiranja i/ili stručnog nadzora građenja, te građenja.
(2) Članstvo u Komori je obvezno i stječe se upisom u odgovarajući imenik Komore u skladu s uvjetima propisanim Zakonom, posebnim zakonima kojima se uređuje djelatnost prostornoga uređenja i gradnje, posebnim zakonom koji uređuje priznavanje inozemnih stručnih kvalifikacija i ovim Statutom.
(3) Članstvo u Komori prestaje danom brisanja iz odgovarajućih imenika Komore.
Naziv i sjedište Komore
Članak 4.
(1) Naziv Komore je: HRVATSKA KOMORA INŽENJERA ELEKTROTEHNIKE, skraćeni naziv HKIE.
(2) Naziv Komore u prijevodu na engleski jezik je: CROATIAN CHAMBER OF ELECTRICAL ENGINEERS, skraćeni naziv CCoEE.
(3) Sjedište Komore je u Zagrebu.
Znak Komore
Članak 5.
(1) Komora ima svoj znak, čiji izgled utvrđuje Upravni odbor.
(2) Znak Komore i korištenje žiga kojim je zaštićen znak Komore uređeno je općim aktom koji donosi Upravni odbor.
Pečat Komore
Članak 6.
(1) Komora ima pečate s natpisom Hrvatska komora inženjera elektrotehnike i znakom Komore.
(2) Pečati se mogu otiskivati u tamnoplavoj i ljubičastoj tinti.
(3) Uz odobrenje 