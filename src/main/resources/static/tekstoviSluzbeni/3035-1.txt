 mjera odobrenih od Agencije i na taj način potvrdi da će sve utvrđene i dokumentirane nesukladnosti biti uklonjene do isteka valjanosti privremene svjedodžbe aerodroma.
(2) Izgled i sadržaj svjedodžbe aerodroma bez vremenskog ograničenja valjanosti i s vremenskim ograničenjem valjanosti propisane su na obrascima iz Dodataka 1 i 2 ovoga Pravilnika.
(3) U slučaju bilo kakve promjene podataka u svjedodžbi aerodroma ili uvjeta pod kojima je svjedodžba aerodroma izdana, operator aerodroma može zatražiti izmjenu svjedodžbe aerodroma.
(4) Ako operator aerodroma prestane udovoljavati nekim od uvjeta pod kojim je svjedodžba aerodroma izdana, kao jedna od mjera može biti oduzimanje svjedodžbe aerodroma.
Prijenos svjedodžbe aerodroma
Članak 5.
Agencija može odobriti prijenos svjedodžbe aerodroma bez vremenskog ograničenja valjanosti i s vremenskim ograničenjem valjanosti na novog operatora aerodroma u slučaju kada:
a) operator aerodroma, koji posjeduje valjanu svjedodžbu aerodroma, u pisanoj formi obavijesti Agenciju o datumu planiranog prestanka rada i nazivu novog operatora aerodroma najkasnije 30 dana prije prestanka rada,
b) novi operator aerodroma u pisanoj formi zatraži da Agencija prenese na njega svjedodžbu aerodroma,
c) novi operator aerodroma ispunjava sve uvjete za izdavanje svjedodžbe aerodroma propisane ovim Pravilnikom.
Odobravanje izuzeća u postupku izdavanja svjedodžbe aerodroma
Članak 6.
(1) Operator aerodroma može podnijeti zahtjev za izdavanje svjedodžbe aerodroma i u slučaju nesukladnosti zbog kojih ne bi bili ispunjeni pojedini uvjeti propisani ovim Pravilnikom, a koje nemaju utjecaj na sigurnost i zaštitu zračnog prometa.
(2) Aeronautičkom studijom ili drugim prikladnim elaboratom ili studijom, koja se prilaže uz zahtjev, operator aerodroma mora dokazati da utvrđene nesukladnosti ne utječu na sigurnost i zaštitu zračnog prometa.
(3) Nakon provedenog postupka Agencija može u skladu s člankom 4. stavkom 1. točkom b) alinejom drugom ovoga Pravilnika, odobriti odgovarajuća izuzeća od propisanih uvjeta iz stavka 1. ovoga članka koja ne utječu na sigurnost i zaštitu zračnog prometa te izdati svjedodžbu aerodroma s vremenskim ograničenjem valjanosti, na čijoj poleđini moraju biti upisane utvrđene nesukladnosti i odstupanja od propisanih uvjeta.
(4) Svjedodžbu aerodroma s vremenskim ograničenjem valjanosti Agencija može izdati samo za aerodrom koji je bio u uporabi prije stupanja na snagu ovoga Pravilnika. Najdulji rok na koji se može izdati svjedodžba aerodroma s vremenskim ograničenjem valjanosti iznosi 4 godine.
(5) Svjedodžbu aerodroma bez vremenskog ograničenja Agencija može izdati za aerodrom koji je bio u uporabi prije stupanja na snagu ovoga Pravilnika, unatoč utvrđenim nesukladnostima ako:
a) sigurnost i zaštita zračnog prometa nisu ugroženi, a
b) utvrđene nesukladnosti su takve prirode da ih objektivno nije moguće ukloniti.
Obveze operatora aerodroma imatelja svjedodžbe aerodroma
Članak 7.
(1) Operator aerodroma koji je imatelj svjedodžbe aerodroma dužan je:
a) pridržavati se važećih propisa, aerodromskog priručnika i aerodromskog programa zaštite zračnog prometa,
b) omogućiti ovlaštenim osobama Agencije pristup aerodromu u svrhu nadzora sigurnosnih i zaštitnih mjera na aerodromu, tehničkog i operativnog stanja aerodroma te ekonomske sposobnosti operatora aerodroma,
c) omogućiti obavljanje prihvata i otpreme zrakoplova te omogućiti boravak zrakoplova na aerodromu,
d) omogućiti obavljanje prihvata i otpreme putnika, prtljage, robe, stvari i pošte,
e) utvrditi da svi subjekti na aerodromu uključeni u aktivnosti koje se odnose na pružanje aerodromskih letnih informacija i opsluživanje zrakoplova, putnika, prtljage, robe, stvari i pošte udovoljavaju uvjetima koji se u pogledu sigurnosti i zaštite zračnog prometa odnose na operatora aerodroma,
f) osigurati da svi subjekti na aerodromu surađuju u provođenju mjera sigurnosti i zaštite zračnog prometa te bez odgađanja izvijeste o svakoj nesreći, ozbiljnoj nezgodi ili