 beznačajna za poslovni odnos s NTL-om, a što proizlazi i iz činjenice da se ista nikada nije praktično primijenila, a s obzirom na pokretanje postupka postojala je mogućnost da Kraš, iako nesvjesno, krši pravila o zaštiti tržišnog natjecanja.
Kraš također ističe da je od trenutka saznanja o pokretanju postupka u potpunosti surađivao s Agencijom, dostavljao svu traženu dokumentaciju, odnosno svu dokumentaciju koja se odnosi na poslovni odnos s NTL-om te obavijestio Agenciju o svim okolnostima značajnim za utvrđenje činjeničnog stanja, a sve kako bi od sebe otklonio sumnje da je bio sudionikom zabranjenog sporazuma, budući da je, čini se pogrešno, smatrao da takvog sporazuma nema. Na taj je način, smatra Kraš, ispunjen i uvjet iz članka 64. stavka 4. točke 4. ZZTN-a, odnosno članka 8. stavka 2. točaka d) i e) Uredbe o kriterijima za izricanje upravno-kaznene mjere.
Kraš osobito ističe kako ne postoji niti jedna otegotna okolnost koja bi se uzela u obzir pri izricanju upravno-kaznene mjere iz razloga što je Kraš smjesta prekinuo protupravno postupanje izbacivanjem sporne odredbe iz Ugovora za 2014., a koja se ranije nije niti primjenjivala, što je u potpunosti surađivao s Agencijom pri utvrđivanju postojanja povrede tržišnog natjecanja u konkretnom slučaju te što nije bio inicijator odnosno poticatelj drugih poduzetnika na povredu ZZTN-a.
U vezi s nepostojanjem otegotnih okolnosti, Kraš još jednom skreće pažnju Agenciji da iz analize tržišta trgovine na veliko konditorskim proizvodima na teritoriju Republike Hrvatske proizlazi da Kraš, kao proizvođač konditorskih proizvoda, ne bi imao nikakvog interesa vezati kupca na određenu minimalnu maloprodajnu cijenu svojih proizvoda, koji bi time postali manje konkurentni, niti je to spornom odredbom i učinio. Štoviše, Kraš kao proizvođač nije ni u tržišnoj poziciji da takvo nešto učini, u vrijeme kada se konkurentski proizvodi, pogotovo uvozni, nude po sve nižim maloprodajnim cijenama.
Kraš također naglašava kako nema uvjeta za povećanje iznosa upravno-kaznene mjere iz članka 64. stavka 6. ZZTN-a, budući da Kraš nije imao nikakvu imovinsku korist zbog sklapanja predmetnih ugovora uslijed neprimjenjivanja spornih ugovornih odredbi.
S obzirom na sve navedeno, Kraš predlaže da Agencija pri utvrđivanju iznosa upravno-kaznene mjere polazi od donjih granica za njeno izricanje. Navedeno bi bilo u skladu s člankom 6. stavcima 2. i 3. Uredbe o kriterijima za izricanje upravno-kaznene mjere, poglavito stoga što povreda nije izvršena u praksi, što se ne radi o kartelu, te s obzirom na tržišne udjele sudionika sporazuma.
Kraš poglavito naglašava da se prihod koji služi kao osnovica za izračun upravno-kaznene mjere obračunava s obzirom na prihod koji je poduzetnik ostvario isključivo od obavljanja djelatnosti na mjerodavnom tržištu na kojem je povrijeđen ZZTN. Ugovor s NTL-om proizvodio je pravne učinke samo na tržištu prodaje konditorskih proizvoda prema NTL-u. Stoga bi se osnovni iznos upravno-kaznene mjere trebao obračunati samo u odnosu na promet koji je Kraš ostvario u odnosu na prodaju predmeta Ugovora o kupoprodaji NTL-u, o čemu postoje podaci koji prileže spisu.
Nadalje, Kraš obavještava Agenciju kako će bez odgode donijeti i provesti tzv. Compliance plan kojim će se pokušati eliminirati svi potencijalni slučajevi postojanja istih ili sličnih povreda pravila o zaštiti tržišnog natjecanja te spriječiti eventualne buduće povrede pravila o zaštiti tržišnog natjecanja.
Zaključno, Kraš smatra da su se u konkretnom slučaju ostvarili uvjeti za primjenu članka 64. stavka 8. ZZTN-a, odnosno za izricanje simbolične upravno-kaznene mjere. U svakom slučaju ne radi se o značajnom narušavanju tržišnog natjecanja, a s obzirom na to da se sporne ugovorne odredbe nisu nikada primjenjivale, nije bilo apsolutno nikakvog negativnog učinka na tržištu. Podredno, Kraš kao poduzetnik nikad nije bio sudionikom zabranjenih sporazuma niti je na bilo koji drugi način kršio pravila o zaštiti tržišnog natjecanja, a u