 zaštićenih divljih svojti dopušteno je na način i u količini da se njihove populacije na državnoj ili lokalnoj razini ne dovedu u opasnost. Nadležno ministarstvo propisuje mjere zaštite zaštićenih divljih svojti koje obuhvaćaju: sezonsku zabranu korištenja i druga ograničenja korištenja populacija; privremenu ili lokalnu zabranu korištenja radi obnove populacija na zadovoljavajuću razinu te reguliranje trgovine, držanja radi trgovine i transporta radi trgovine živih i mrtvih primjeraka. Ministarstvo nadležno za zaštitu prirode vodi evidenciju o načinu i količini korištenja zaštićenih divljih svojti radi utvrđivanja i praćenja stanja populacija. Ako se utvrdi da je zbog korištenja zaštićena divlja svojta ugrožena, ministar može donijeti naredbu kojom zabranjuje ili ograničava korištenje te svojte.
Zaštićene i strogo zaštićene biljne vrste na području Parka prirode Biokovo
Članak 48.
(1) Prema Zakonu o zaštiti prirode i Pravilniku o strogo zaštićenim vrstama, na području Parka nalazimo: zaštićene svojte i strogo zaštićene svojte.
(2) Na području Parka evidentirane su i endemične svojte u širem smislu (uključuje stenoendeme (svojte vrlo ograničene rasprostranjenosti unutar manjih područja Hrvatske), endeme (svojte ograničene rasprostranjenosti većinom unutar Hrvatske, a manjim dijelom areala izvan) i subendeme (svojte ograničene rasprostranjenosti unutar jedne ili nekoliko susjednih država, a samo manjim dijelom areala unutar Hrvatske). Biljne svojte razvrstane su u kategorije ugroženosti prema Crvenoj knjizi vaskularne flore Hrvatske.
Životinjske vrste na području Parka
Članak 49.
(1) Iz skupine kralježnjaka – sisavci, među glodavcima koji obitavaju na području Parka, značajan je zec (Lepus europeus) koji je rasprostranjen na cijelom biokovskom području, dinarski voluhar (Dinaromys bogdanovi) koji živi na nadmorskoj visini od 20 do 1400 m i posebno je zaštićen i nalazi se na popisu ugroženih vrsta prema Crvenoj knjizi, te krški puh (Eliomys quercinus dalmaticus) koji je endemična podvrsta na Biokovu i obitava na nadmorskoj visini od 50 do 1400 m te je zaštićen jednako kao dinarski voluhar.
(2) U kontaktnim zonama parka na nižim nadmorskim visinama Biokova susreće se bjeloprsi jež (Erinaceus concolor), koji je posebno zaštićen. Na višim nadmorskim visinama u parku prisutne su šumska rovka (Sorex araneus L.), mala rovka (Sorex minutus) te patuljasta rovka (Suncus etruscus) duga tek 4,5 cm. Sve vrste iz ove porodice također su posebno zaštićene.
(3) Od zvijeri je prisutan vuk (Canis lupus), također strogo zaštićena vrsta, potom lisica (Vulpes vulpes), lasica (Mustela nivalis), kuna zlatica (Martes martes), kuna bjelica (Martes foina), jazavac (Meles meles) i dr. Na području Parka obitava vrsta divljači divokoza (Rupicapra rupicapra L.) Također, 1968. unesen je i muflon (Ovis orientalis). Medvjed (Ursus arctos, L. 1758) te zlatni čagalj (Canis aureus) povremeno se pojave na Biokovu, a pojedine jedinke risa (Lynx lynx, L. 1758) pojavile su se na Biokovu prema podacima iz 1994. godine.
(4) Šišmiši, koji su strogo zaštićeni, zastupljeni su s tri porodice: Rhinolophidae, s tri vrste roda Rhinolophus, Vespertilionidae s 11 vrsta te Tadaridae, koje zastupa sredozemni slobodnorepac (Tadarida teniotis). Potencijalno su ugroženi veliki potkovnjak (Rhinolophus ferrumequinum) i mali potkovnjak (Rhinolophus hipposideros) te rijetka i rizična vrsta Blazijev potkovnjak (Rhinolophus blasii). Iz roda dugouhih šišmiša (Plecotus) dolaze dvije vrlo rijetke vrste, obje nedovoljno poznate i vjerojatno ugrožene, to su gorski (Plecotus macrobullaris) i Kolombatovićev dugoušan (Plecotus kolombatovici). Rod pravih šišmiša (Myotis) zastupljen je s pet vrsta, od kojih su riđi šišmiš (Myotis emerginatus) i veliki šišmiš (Myotis myotis) potencijalno ugroženi. Od ostalih vrsta na Biokovu dolaze: dugokrili pršnjak (Miniopterus schreibersi), primorski šišmiš (Hypsugo savii), bjelorubi šišmiš (Pipistrellus kuhlii), kasni noćnjak (Eptesicus serotinus), brkati