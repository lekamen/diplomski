 dimenzijama i težini antena, antenskog sustava i ostale opreme koja je predmet zahtjeva za zajedničko korištenje
– posebne zahtjeve za prijenosnim kapacitetima uz prijedlog rješenja
– posebne zahtjeve za dostupnošću kabelske kanalizacije
– posebne zahtjeve glede elektroenergetskih potreba, ako je moguća kolokacija za telekomunikacijsku terminalnu opremu (inače elektroenergetski priključak treba zatražiti od operatora distribucijskog sustava) i
f) vremenski plan početka i trajanja zajedničkog korištenja.
(3) Infrastrukturni operator dostavlja operatoru korisniku, u roku od 15 dana od dana zaprimanja zahtjeva iz stavka 1. ovoga članka, obavijest o prihvaćanju ili neprihvaćanju zahtjeva.
Prihvaćanje zahtjeva za pristup i zajedničko korištenje
Članak 18.
(1) Ako infrastrukturni operator prihvaća zahtjev operatora korisnika iz članka 17. stavka 1. ovoga pravilnika, dostavit će operatoru korisniku prijedlog ugovora o pristupu i zajedničkom korištenju antenskog stupa i svu raspoloživu projektnu dokumentaciju.
(2) U slučaju iz stavka 1. ovoga članka operator korisnik je obvezan, o svome trošku, izraditi novu projektnu dokumentaciju za pristup i zajedničko korištenje antenskog stupa, usuglasiti je s infrastrukturnim operatorom, ishoditi potrebne dozvole, nabaviti materijal i opremu te naručiti izvođenje radova od ovlaštenih izvođača, uz obvezan stručni nadzor infrastrukturnog operatora ili neovisne ovlaštene osobe koju je odredio infrastrukturni operator.
Neprihvaćanje zahtjeva za pristup i zajedničko korištenje
Članak 19.
(1) Ako infrastrukturni operator ne prihvaća zahtjev operatora korisnika iz članka 17. stavka 1. ovoga pravilnika, uz obavijest o neprihvaćanju dostavit će operatoru korisniku i pisano obrazloženje o istome.
(2) Ako operator korisnik ne prihvaća obrazloženje infrastrukturnog operatora o odbijanju pristupa i zajedničkog korištenja antenskog stupa, operator korisnik može pred HAKOM-om pokrenuti postupak utvrđivanja postojanja odgovarajućih uvjeta za zajedničko korištenje.
(3) U slučaju iz stavka 2. ovoga članka HAKOM će provesti postupak utvrđivanja postojanja odgovarajućih uvjeta i u slučaju postojanja tih uvjeta donijeti odluku koja u cijelosti zamjenjuje ugovor.
Obveza postavljanja oznaka
Članak 20.
(1) Sva instalirana elektronička komunikacijska oprema mora imati oznaku koja sadržava podatak o tipu opreme i vlasniku.
(2) Postavljanje oznaka obveza je vlasnika opreme.
GLAVA VI. UVJETI PRISTUPA I ZAJEDNIČKOG KORIŠTENJA ZGRADA I DRUGIH PRIPADAJUĆIH GRAĐEVINA I OPREME
Zahtjev za pristup i zajedničko korištenje
Članak 21.
(1) Operator korisnik dostavlja infrastrukturnom operatoru zahtjev za pristup i zajedničko korištenje zgrade i druge pripadajuće građevine i opreme.
(2) Zahtjev operatora korisnika iz stavka 1. ovoga članka mora sadržavati sljedeće:
a) lokaciju (adresu) zgrade u odnosu na koju se pristup traži
b) detaljan tehnički opis
c) popis ostale infrastrukture (električna energija, voda i slično) za kojom ima potrebu u s vezi s pristupom i
d) vremenski plan početka i trajanja zajedničkog korištenja.
(3) Na postupak povodom zahtjeva iz stavka 1. ovoga članka, na odgovarajući način primjenjuju se odredbe Glave IV. ovoga pravilnika.
GLAVA VII. UVJETI PRISTUPA I ZAJEDNIČKOG KORIŠTENJA SVJETLOVODNIH INSTALACIJA U ZGRADAMA
Obveza operatora zgrade
Članak 22.
(1) Operator zgrade obvezan je, na temelju razumnih zahtjeva i postojanja tehničkih mogućnosti te sklopljenih ugovora, omogućiti operatorima korisnicima pristup svjetlovodnim instalacijama i zajedničko korištenje na načelima nediskriminacije i jednakih uvjeta pristupa za sve operatore.
(2) Operator zgrade obvezan je, najmanje 60 dana prije nego što namjerava započeti s pružanjem usluga iz stavka 1. ovoga članka, objaviti ponudu pristupa koja mora uključivati:
a) informacije o tehničkim značajkama svjetlovodne instalacije i povezane opreme
b) cijenu, načine plaćanja i uvjete pristupa i korištenja svjetlovodnih instalacija i povezane opreme
c) uvjete narudžbe i