 zaustavljaju se.
Članak 109.
Za prestrojavanje iz kolone po dva u kolonu po četiri (tri) u kretanju zapovjednik voda zapovijeda: U kolonu po četiri (tri) prestroji SE!
Prva desetina skraćuje korak i prestrojava se u kolonu po jedan, ostale desetine kreću ulijevo, prestrojavaju se u kolonu po jedan i dolaze u visinu prve. Na zapovijed zapovjednika voda: Punim kora – KOM! desetine istodobno nastavljaju kretanje.
Članak 110.
Za prestrojavanje voda iz kolone po četiri (tri) u kolonu po dva u kretanju zapovjednik voda zapovijeda: U kolonu po dva prestroji SE!
Prva desetina nastavlja kretanje i prestrojava se u kolonu po dva, ostale skraćuju korak i čim dobiju prostor, prestrojavaju se u kolonu po dva i u kosome kretanju dolaze iza prve.
Članak 111.
Postrojavanje u kolonu dvojnih redova izvodi se postrojavanjem u dvovrsni stroj po veličini. Zapovjednik voda zapovijeda: Razbroji SE!
Na tu zapovijed desnokrilni prve vrste izgovara: PRVI!, sljedeći: DRUGI! i tako redom dok se cijeli vod ne razbroji. Vojne osobe u drugoj vrsti imaju iste redne brojeve kao i odgovarajuće osobe prve vrste u istome redu. Prvi se razbrojeni zovu neparni, a drugi parni. Nakon razbrojavanja zapovjednik voda zapovijeda: U dvojne redove nade –SNO! Na tu se zapovijed vod okreće nadesno, zatim oni koji su razbrojeni kao drugi, iskorače desnom nogom korak udesno i naprijed i tako stanu desno pokraj neparnih.
Članak 112.
Za postrojavanje voda iz kolone dvojnih redova u dvovrsni stroj zapovjednik voda zapovijeda: Nalijevo u ČELO!
Na tu se zapovijed vod okreće nalijevo, zatim parni iskorače lijevom nogom korak ulijevo i naprijed, kada se poravnaju s neparnima, stanu između njih.
Članak 113.
Ostale vježbovne postupke vod izvodi prema zapovijedima i na način kako je propisano za desetinu.
Kada vod pozdravlja u kretanju, u koloni po četiri (tri), svi krilni (ovisno o tome na koju se stranu vod pozdravlja) gledaju ravno, zapovjednik voda i dočasnici izvan stroja pozdravljaju rukom (ako nisu naoružani).
VI. VJEŽBOVNI POSTUPCI SATNIJE/BITNICE
1. POSTROJAVANJE I POZDRAVLJANJE
Članak 114.
Zborni strojevi satnije su dvovrsni stroj, crta vodnih kolona, kolona po četiri (tri – kada pješački vodovi imaju po tri desetine) i kolona po dva.
Članak 115.
Za postrojavanje u dvovrsni stroj zapovjednik satnije zapovijeda: Satnija, u dvovrsni stroj ZBOR!
Na tu se zapovijed satnija postrojava ispred zapovjednika na razmaku od deset koraka. Zapovjednik trećega voda stane deset koraka ispred zapovjednika satnije, vodovi se postrojavaju prema rednim brojevima u crtu trećega voda na odmaku dva koraka. Vojne osobe iz sastava satnije koje nisu u sastavima vodova, postrojavaju se na desnom krilu satnije (slika 73.).

Slika 73. Satnija postrojena u dvovrsni stroj
Članak 116.
Za postrojavanje u crtu vodnih kolona zapovjednik satnije zapovijeda: Satnija, u crtu vodnih kolona ZBOR!
Na tu se zapovijed satnija postrojava ispred zapovjednika na razmaku od deset koraka.
Zapovjednik trećega voda stane deset koraka ispred zapovjednika satnije, vodovi se postrojavaju prema rednim brojevima u crti trećeg voda na odmaku dva koraka.
Vodovi se postrojavaju u kolonu po četiri.
Zapovjednici i prvi dočasnici vodova s desne su strane svojih vodova poravnani s prvom vrstom.
Prvi dočasnik satnije postrojava se na desnom krilu satnije (slika 74.).

Slika 74. Satnija postrojena u crtu vodnih kolona
Članak 117.
Za postrojavanje u kolonu po četiri (tri, dva) zapovjednik satnije zapovijeda: Satnija, u kolonu po četiri (tri, dva) ZBOR!
Na tu zapovijed zapovjednik prvoga voda stane pet koraka iza prvog dočasnika satnije koji je dva koraka iza zapovjednika satnije. Iza zapovjednika prvoga voda na razmaku od dva koraka staje prvi dočasnik, a na dva koraka iza njega postrojava se njegov vod.
Ostali se vodovi postrojavaju iza prvoga na isti način (slika 75.).

Slika 75. Satnija postrojena u kolonu po četiri
Članak 118.
Ravnanje satnije po čelu u dvovrsnome stroju udesno izvodi zapovjednik prvoga voda, a ulijevo zapovjednik