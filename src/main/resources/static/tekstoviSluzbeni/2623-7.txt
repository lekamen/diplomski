 područnog odbora:
– predstavlja područni odbor,
– saziva sjednice Zbora područnog odbora i Vijeća područnog odbora,
– ako predsjednik Vijeća područnog odbora ne sazove sjednicu, a za to se ukazuje potreba, sjednicu može, iznimno, sazvati i predsjednik Komore,
– usklađuje rad Vijeća područnog odbora s drugim područnim odborima i Komorom.
(2) Izabrani predsjednik područnog odbora je neposredno i član Skupštine Komore.
Članak 31.
(1) Vijeće područnog odbora ima predsjednika i pet članova Komore s teritorija područnog odbora.
(2) Vijeće područnog odbora:
– predlaže godišnji program rada područnog odbora,
– predlaže godišnji proračun područnog odbora,
– daje prijedloge i mišljenja o aktima Komore,
– prati rad članova Komore na svom području,
– u dogovoru s tajništvom Komore osigurava stalno stručno usavršavanje članova,
– predlaže svoje članove u tijela, odbore, radne skupine, povjerenstava, stručne savjete, ekspertne radne skupine, voditelja i zamjenika voditelja za pojedina strukovna područja i sl. te predlaže svoje članove za Listu izmiritelja i Listu članova Povjerenstva za nadzor nad radom članova Komore,
– razmatra ostala pitanja u dogovoru s Upravnim odborom i predsjednikom Komore.
(3) Vijeće područnog odbora donosi odluku većinom glasova nazočnih članova.
Izbor članova tijela Komore
Članak 32.
(1) Odluku o raspisivanju izbora za članove tijela Komore donosi Skupština.
(2) Članovi Komore svoje pravo da biraju i budu birani u tijela i radna tijela Komore ostvaruju osobno, i ovo pravo ne mogu prenositi na druge osobe.
(3) Predsjednik se bira na vrijeme od četiri godine, i može biti ponovo biran u još jednom mandatu na tu funkciju.
(4) Članovi ostalih tijela Komore biraju se na vrijeme od četiri godine i mogu biti ponovo birani.
(5) Mandat predstavnika u tijelima Komore prestaje i prije isteka roka na koji je izabran:
– ako ga opozove tijelo koje ga je izabralo,
– gubitkom statusa člana Komore,
– ostavkom,
– smrću.
(6) U slučaju opoziva članova tijela Komore, tijelo koje ih bira dužno je na prvoj sljedećoj sjednici izabrati nove.
(7) Novoizabrani predstavnik dovršava mandat predstavnika kojem je mandat prestao prije isteka vremena na koje je izabran.
(8) Ako se ne provedu izbori za članove Skupštine ili za druga tijela Komore, dosadašnji članovi Skupštine, odnosno članovi tijela Komore, nastavljaju obavljati svoje funkcije do izbora novih članova.
(9) Postupak i način izbora članova za tijela Komore te ostala pitanja od značaja za izbor tijela Komore pobliže se uređuje Pravilnikom o izborima kojeg donosi Skupština Komore.
Odbori, povjerenstva, radne skupine i sl.
Članak 33.
(1) Za potrebe izvršavanja pojedinih zadataka i razmatranje pitanja od značaja i zajedničkog interesa članova Komore, u Komori se mogu ustrojiti odbori, povjerenstva, radne skupine, stručni savjeti, ekspertne radne skupine, voditelji i zamjenici voditelja za pojedina strukovna područja i sl. koji mogu biti stalnog ili privremenog karaktera.
(2) Odluku o osnivanju i imenovanju odbora, povjerenstva, radnih skupina, stručnih savjeta, ekspertnih radnih skupina, voditelja i zamjenika voditelja za pojedina strukovna područja i sl. donose Skupština, Upravni odbor, Nadzorni odbor ili predsjednik na temelju potrebe, programa rada, proračuna troškova potrebnih za djelovanje i sl.
(3) Članovi odbora, povjerenstva, radnih skupina, stručnih savjeta i ekspertnih radnih skupina, između sebe biraju predsjednika, koji saziva i vodi sastanke ili se predsjednik imenuje Odlukom o osnivanju.
(4) Aktom o osnivanju radnih tijela iz stavka 1. ovog članka određuje se njihov naziv, djelokrug, zadaća i sastav, te druga pitanja od značaja za rad tih tijela.
Drugi oblici organiziranja
Članak 34.
(1) Komora može osnivati trgovačka društva, udruge, provoditi osnivanja drugih organizacijskih oblika, u svrhu osiguravanja kvalitetnog, stručnog i odgovornog obavljanja poslova Komore.
(2) Komora je dužna štititi svoja osnivačka prava dogovornim uređivanjem djelatnosti te neposrednim