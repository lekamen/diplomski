 zaprimio očitovanje Kluba zastupnika Socijaldemokratske partije Hrvatske (SDP) kao predlagatelja osporenog ZID-a ZIZHS-a/2015, koje je potpisao gospodin Igor Dragovan, predsjednik (u daljnjem tekstu: očitovanje predlagatelja ZID-a ZIZHS-a/2015).
8. Zbog objektivne spriječenosti da prisustvuje sjednici Ustavnog suda na kojoj je donesena odluka u ovom predmetu, sudac dr. sc. Miroslav Šeparović dao je svoj glas za ovu odluku posebnom izjavom, što je zapisnički konstatirano.
II. OPĆI OKVIR I SADRŽAJ PRIJEDLOGA PREDLAGATELJICE
9. Predlagateljica je u svom podnesku obrazložila opće razloge i okolnosti zbog kojih je podnijela prijedlog za pokretanje postupka za ocjenu suglasnosti ZID-a ZIZHS-a/2015 s Ustavom, navodeći:
»Podnositelj prijedloga, Demokratska stranka žena, ne podnosi ovaj prijedlog zbog sebe i svojih parcijalnih interesa /jer je već izašla na nekoliko parlamentarnih izbora i realno zna kakvi su joj izgledi i na ovim predstojećim izborima/, već zbog osjećaja odgovornosti prema demokraciji i budućnosti RH i osobito naših mladih, te očekuje od Ustavnog suda RH da preuzme svoj dio odgovornosti, koji je daleko veći od naše i da sagledavajući sve navedene činjenice, donese u interesu budućnosti demokracije i budućnosti ove zemlje odgovarajuće odluke. Kako je jedna od temeljnih ovlasti i zadaća Ustavnog suda RH da štiti temeljna ljudska prava jednakosti, ravnopravnosti, te višestranačje koje se zajamčuje Ustavom RH, od donošenja ovakvih Zakona kojima se direktno krše i narušavaju ta prava, očekujemo od Ustavnog suda RH da temeljito prouči sve odredbe Zakona, koje smo naveli u ovom našem Prijedlogu, a koje nisu u skladu s Ustavom RH. Ako Ustavni sud RH, odluči da ovakav Zakon može ostati na snazi, onda će zasigurno RH uskoro biti zemlja sa 1,500.000 umirovljenika i 800000 zaposlenih u javnom sektoru, od toga ogroman broj /kaste uhljeba/ koje su/će zaposliti /uhljebiti/ vlastodršci (X=Y)=X, sa totalno upropaštenim realnim sektorom, sa preko 300000 nezaposlenih, te 300000 mladih koji već masovno napuštaju ili će tek pobjeći iz RH i koji nemaju gotovo nikakvu priliku da demokratskim putem, na slobodnim i poštenim demokratskim izborima stvore pretpostavke za promjene koje će im osigurati budućnost, a pogotovo nakon donošenja ovakvog Zakona kojim se zatire i gubi svaki smisao demokracije i na mala vrata ukida višestranačje u RH, te definitivno uvodi diktatura jedne oligarhije koju se neće moći smijeniti demokratskim putem. Slijedom svega navedenog, razvidno je da: – je Ustavni sud nadležan za ocjenjivanje suglasnosti ovog Zakona s Ustavom RH, – je obrazloženje za donošenje ovog Zakona u suprotnosti s ciljevima koji se navode kao razlog za njegovo donošenje, – je netransparentan postupak donošenja Zakona, te izostanak šire društvene rasprave, – je s obzirom na vrijeme donošenja Zakona, njegovog stupanja na snagu, te mogućeg prijevremenog roka primjene isti donesen u roku izvan uobičajenih demokratskih standarda, – je skraćen postupak donošenja Zakona, – je diskriminatorski, eliminatorski i lustracijski sadržaj ovoga Zakona, – su odredbe članka 8., 12., 13., 14. i 22. Zakona u suprotnosti s temeljnim načelima Ustava RH – čime su narušene odredbe članaka 1., 3., 5., 14., 22. i 45 Ustava RH /osobito su narušena temeljna načela slobode, pravičnosti, jednakosti, ravnopravnosti, jedinstvenosti, opće biračko pravo i dr./ odnosno da Zakon u cjelini nije u skladu s Ustavom RH.«
10. Predlagateljica predlaže Ustavnom sudu da pokrene postupak za ocjenu suglasnosti ZID-a ZIZHS-a/2015 s Ustavom i da na temelju članka 45. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) do donošenja konačne odluke privremeno obustavi izvršenje svih pojedinačnih akata i radnji koje se poduzimaju na osnovi osporenog zakona »jer bi primjenom i provođenjem istog nastupile teške i nepopravljive posljedice«.
11. Također predlaže da na temelju članka 55. Ustavnog zakona 