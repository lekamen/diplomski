robom za vrijeme obustavljanja puštanja robe ili zadržavanja robe i provedbu postupka u skladu s odredbama Uredbe (EU) br. 608/2013 i njezinih provedbenih propisa.
DIO DESETI POSTUPOVNE ODREDBE
Primjena zakona kojim se uređuje porezni postupak
Članak 56.
Ako carinskim zakonodavstvom donesenim na razini Unije i ovim Zakonom nije drukčije određeno, za postupanje u provedbi carinskog zakonodavstva primjenjuju se odredbe zakona kojim se uređuje porezni postupak.
Primjena zakona kojim se uređuje opći upravni postupak
Članak 57.
Ako zakonodavstvom Unije o carinskoj provedbi prava intelektualnog vlasništva i ovim Zakonom nije drukčije određeno, za postupanje u okviru mjera carinske provedbe prava intelektualnog vlasništva primjenjuju se odredbe zakona kojim se uređuje opći upravni postupak.
Upravne pristojbe
Članak 58.
Za spise i radnje koje se odnose na primjenu carinskog zakonodavstva donesenog na razini Unije, zakonodavstva Unije o carinskoj provedbi prava intelektualnog vlasništva i ovoga Zakona ne plaćaju se upravne pristojbe.
Pravo žalbe
Članak 59.
(1) Protiv prvostupanjskog rješenja ili druge prvostupanjske odluke Carinske uprave koji se odnose na primjenu carinskog zakonodavstva donesenog na razini Unije, zakonodavstva Unije o carinskoj provedbi prava intelektualnog vlasništva i ovoga Zakona žalba se izjavljuje u roku od 15 dana od dana dostave prvostupanjskog rješenja odnosno druge prvostupanjske odluke.
(2) Drugostupanjski upravni postupak vodi nadležna ustrojstvena jedinica za drugostupanjski upravni postupak Ministarstva financija.
(3) Postupak po žalbi je hitan.
DIO JEDANAESTI PREKRŠAJNE ODREDBE
POGLAVLJE I. PREKRŠAJI PREMA OVOM ZAKONU
Najteži prekršaj prema ovom Zakonu
Članak 60.
(1) Novčanom kaznom od 10.000,00 do 1.000.000,00 kuna kaznit će se za prekršaj pravna osoba, a novčanom kaznom od 3000,00 do 100.000,00 kuna i odgovorna osoba u pravnoj osobi, kao i fizička osoba ako preko graničnog prijelaza u vrijeme kad granični prijelaz nije otvoren za promet ili izvan graničnoga prijelaza unese robu u carinsko područje Unije ili pokuša unijeti robu u carinsko područje Unije ili ako preko graničnog prijelaza u vrijeme kad granični prijelaz nije otvoren za promet ili izvan graničnoga prijelaza iznese robu iz carinskog područja Unije ili pokuša iznijeti robu iz carinskog područja Unije (članak 7. ovoga Zakona).
(2) Novčanom kaznom od 5000,00 do 900.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
Teški prekršaji prema ovom Zakonu
Članak 61.
(1) Novčanom kaznom od 3000,00 do 1.000.000,00 kuna kaznit će se za prekršaj pravna osoba, a novčanom kaznom od 2000,00 do 50.000,00 kuna i odgovorna osoba u pravnoj osobi, kao i fizička osoba ako:
1. za izvršavanje službenih radnji iz članka 9. stavka 4. točke 1. ovoga Zakona ne osigura nesmetani pristup prostorima, objektima i poslovnim prostorijama koji su odobreni kao službeno mjesto ili ostalim prostorima koji su funkcionalno, stvarno, poslovno ili na bilo koji drugi način s njime povezani (članak 9. stavak 4. točka 2. ovoga Zakona)
2. ne omogući da službeno mjesto bude sigurno na način koji ne dopušta nezakonit ulazak ili nema uređene odgovarajuće mjere za kontrolu pristupa kako bi se spriječio neovlašten pristup (članak 9. stavak 4. točka 3. ovoga Zakona)
3. ne omogući da službeno mjesto bude odgovarajuće za kvalitetno držanje robe uzimajući u obzir i njezina prirodna svojstva (članak 9. stavak 4. točka 4. ovoga Zakona)
4. za pristup službenom mjestu osobi ili prijevoznom sredstvu ili robi koji je sudionik odnosno predmet službenih radnji iz članka 9. stavka 4. točke 1. ovoga Zakona naplati naknadu (članak 9. stavak 4. točka 5. ovoga Zakona)
5. ne dostavi podatke o redu vožnje ili letenja ili plovidbe ili druge podatke o planiranom ili stvarnom prometu osoba ili robe, odmah po saznanju odnosno u slučaju donošenja plana