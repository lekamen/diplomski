njihovih zahtjeva od 23. srpnja 2008. Navode da im nije jasno na temelju čega je tuženik zaključio da je zainteresirana osoba odustala od prihvaćenih zahtjeva tužitelja za uslugom i raskinula pretplatnički odnos s ovdje tužiteljima kao korisnicima prije aktivacije usluge, jer da tužitelji do danas nisu zaprimili nikakvu pisanu obavijest o raskidanju predmetnih ugovora koji su prihvaćeni od ovdje zainteresirane osobe, dok se ugovor može raskinuti samo u pisanoj formi sukladno Općim uvjetima zainteresirane osobe. Stoga tužitelji tvrde da su oba ugovora i dalje na snazi, a kako je riječ o povredama odredaba pretplatničkog ugovora to da je nadležnost tuženika u njihovom rješavanju neupitna, a sve imajući u vidu odredbe članka 15. i 18. Zakona o elektroničkim komunikacijama (»Narodne novine« broj 73/08, 90/11, 133/12, 80/13 i 71/14, u nastavku teksta ZEK). S tim u svezi tužitelji navode da su im predmetni ugovori od strane zainteresirane osobe dostavljeni nakon provjere tehničkih mogućnosti i slobodnih kapaciteta pa da tvrdnje zainteresirane osobe i tuženika o nepostojanju tehničkih uvjeta, kao i nemogućnost aktivacije usluge, da su neosnovani, napomenuvši da su djelatnici tuženika, kao i zainteresirane osobe desetak puta bili na predmetnoj lokaciji te su utvrdili da postoje svi tehnički uvjeti za fiksni priključak, a o tome da je izrađen i mini projekt o trošku tužitelja te su postavljene bužir cijevi presjeka 100mm, što da je bilo prihvaćeno od strane zainteresirane osobe, međutim da realizacija fiksnog priključka još do danas nije realizirana, a da pitanje imovinsko pravnih odnosa na predmetnoj lokaciji ne postoji. Navode da tuženik pogrešno utvrđuje da su tužitelji izričito odbili aktivaciju samostalnog FGSM uređaja koji da upravo predstavlja osiguranje telefonske usluga na fiksnoj lokaciji od strane HT d.d., a čime bi zainteresirana osoba u potpunosti ispunila svoju obvezu osiguravanja univerzalne usluge iz članka 35. ZEK-a tvrdeći da tužitelji niti su tražili FGSM uređaj, a niti im je ikada bilo ponuđeno zaključenje ugovor sa FGSM uređajem budući da su im dostavljena svega dva pretplatnička ugovora i to jedan za HALO uslugu, a drugi za ADSL uslugu po prethodnoj provjeri tehničkih mogućnosti i slobodnih kapaciteta za realizacijom fiksnog priključka. Pored toga, tužitelji ističu da je nesporna činjenica da je FGSM jedina alternativa za područja koja da nisu pokrivena TK mrežom, a što da u konkretnom predmetu nije slučaj pa su tužitelji na navedenu okolnost predložili svoje saslušanje, saslušanje djelatnika tuženika Jurin Gorana i drugih svjedoka, uvid u telefonski imenik za područje Garice, Kampelje, Muraja, Kornića i Lakmartina, i očevid na licu mjesta uz sudjelovanje ovlaštenog vještaka. Imajući u vidu navedeno, tužitelji su u tužbi predložili da se poništi osporavana Odluka tuženika od 12. studenoga 2014. uz nadoknadu troška upravnoga spora, dok su na ročištu održanom kod ovog Suda 10. ožujka 2016. uredili tužbeni zahtjev tražeći da se poništi Odluka tuženika Hrvatske regulatorne agencije za mrežne djelatnosti, klasa: UP/I-344-08/12-01/44, urbroj: 376-05/MLJK-14-16 (IM) od 12. studenoga 2014. te naloži zainteresiranoj osobi da tužiteljima realizira ispunjenje ugovora koji su sklopljeni s ovdje zainteresiranom osobom i to pretplatničkog ugovora broj 13638767/08 (vezano za ADSL uslugu) i ugovora broj 13638765/08 (vezan za HALO uslugu), odnosno naloži zainteresiranoj osobi kao operatoru univerzalnih usluga da tužiteljima omogući pristup javnoj telefonskoj mreži i javno dostupnim telefonskim uslugama na nepokretnoj lokaciji, a što omogućuje usluge slanja i primanja mjesnih, međumjesnih (nacionalnih) i međunarodnih telefonskih poziva, komunikaciju putem telefaksa i omogući zakonom određenu univerzalnu uslugu, podatkovnu komunikaciju, uz zakonom propisanu najmanju brzinu prijenosa podataka koja omogućuje djelotvoran pristup internetu, sve uz nadoknadu troškova ovog upravnog spora.
Tuženik je u odgovoru na tužbu zaprimljenim kod