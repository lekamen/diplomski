registrira u skladu s važećim propisima,
c) sva zaklana goveda podliježu post mortem pregledu,
d) postupci za privremeno oduzimanje i ukidanje statusa stada službeno slobodnog od tuberkuloze su ispunjeni.
5. Država članica ili područje države članice zadržava status službeno slobodne od tuberkuloze ako se i dalje ispunjavaju uvjeti iz podtočke od a) do d) ove točke.
Ukoliko postoje dokazi da se situacija u odnosu na tuberkulozu goveda značajno promijenila u državi članici ili dijelu države članice koja je službeno slobodna od tuberkuloze, Europska komisija može, u skladu s posebnim postupkom donijeti Odluku kojom povlači ili ukida status državi članici, dok se zahtjevi iz Odluke ne ispune.
II. STADA SLUŽBENO SLOBODNA OD BRUCELOZE GOVEDA I STADA SLOBODNA OD BRUCELOZE GOVEDA
Za potrebe ovoga Poglavlja goveda su sva goveda, osim muških životinja za tov pod uvjetom da dolaze iz stada službeno slobodnog od bruceloze i da se muške životinje za tov neće koristiti za rasplod i da će se upućivati izravno na klanje.
1. Stado je službeno slobodno od bruceloze goveda ako:
a) u njemu nema životinja koje su cijepljene protiv bruceloze goveda, osim ženskih životinja koje su cijepljene prije najmanje tri godine,
b) su sve životinje najmanje posljednjih šest mjeseci bez kliničkih znakova bruceloze goveda,
c) su sve životinje starije od 12 mjeseci prošle jedan od sljedećih testova s negativnim rezultatom u skladu s Dodatkom C ovoga Pravilnika:
1. dva serološka testa navedena u točki 10. ovoga Poglavlja, u razmacima većim od tri mjeseca i manjim od 12 mjeseci, ili
2. tri testa uzoraka mlijeka u tromjesečnim razmacima nakon kojih je najmanje 6 tjedana kasnije slijedio serološki test iz točke 10. ovoga Poglavlja,
d) svako govedo koje ulazi u stado dolazi iz stada koje ima status službeno slobodnog od bruceloze goveda, a u slučaju goveda starijih od 12 mjeseci ima titar Brucelle manji od 30 IU aglutinacije po ml metodom serumske aglutinacije u skladu s Dodatkom C ovoga Pravilnika ili su negativna na svaki drugi test odobren u skladu s posebnim postupkom Europske komisije tijekom 30 dana prije ili 30 dana poslije datuma njihova uvođenja u stado, u kojem se slučaju životinje moraju fizički odvojiti od drugih životinja iz stada tako da se izbjegne svaki izravan ili neizravan kontakt s drugim životinjama iz stada dok nalazi ne budu negativni.
2. Stado goveda zadržava status službeno slobodnog od bruceloze goveda ako:
a) se jedan od sljedećih režima testiranja provodi godišnje s negativnim rezultatima u skladu s Dodatkom C ovoga Pravilnika:
– tri mliječno prstenaste probe u razmacima od najmanje tri mjeseca,
– tri ELISA testa u mlijeku u razmacima od najmanje tri mjeseca,
– dvije mliječno prstenaste probe u razmacima od najmanje tri mjeseca nakon kojih najmanje šest tjedana kasnije slijedi serološki test naveden u točki 10. ovoga Poglavlja,
– dva ELISA testa u mlijeku koja se provode u razmacima od najmanje tri mjeseca nakon kojih najmanje šest tjedana kasnije slijedi serološki test naveden u točki 10. ovoga Poglavlja,
– dva serološka testa koja se provode u razmacima od najmanje tri mjeseca, ali ne većim od 12 mjeseci.
Nadležno tijelo može za područje cijele ili dijela Republike Hrvatske koje još nema status službeno slobodnog od bruceloze, ali u kojem sva stada goveda podliježu službenom programu za suzbijanje bruceloze, izmijeniti učestalost rutinskih testiranja kako slijedi:
– kad je zaraženo manje od 1% stada goveda, dovoljno je svake godine provesti dvije mliječno prstenaste probe ili dva ELISA testa u mlijeku u razmacima od najmanje tri mjeseca ili jedan serološki test,
– kad je najmanje 99,8% stada goveda potvrđeno kao službeno slobodno od bruceloze goveda tijekom najmanje četiri godine, razmak među testiranjima može se povećati na dvije godine ako se testiraju sve životinje starije od 12 mjeseci ili se testiranje može ograničiti na životinje starije od 24 mjeseca ako se stada i dalje testiraju svake godine. Testovi se moraju provoditi pomoću