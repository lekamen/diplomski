 postupanja u skladu sa zakonskim odredbama ne bi nikako moglo protumačiti neopravdanim ili nerazmjernim. U odnosu na povjerljivost podataka na temelju kojih je tuženik izračunao troškove veleprodajnih usluga, tužitelj ističe kako je na javnu raspravu mogao biti stavljen prijedlog odluke iz koje bi bili isključeni podaci koji predstavljaju poslovnu tajnu tužitelja, a kao što je to već uobičajeno prilikom provođenja ovakvih postupaka od strane tuženika. Time što je propustio provesti javnu raspravu prije donošenja odluke kojom je odredio cijene za određivanje usluga tužitelja, isti je povrijedio načelo saslušanja stranaka jer tužitelju nije omogućio izjasniti se o prijedlogu odluke, odnosno konkretno o cijenama za pojedine usluge tužitelja, slijedom čega je tuženik nepravilno primijenio članak 143. Zakona o općem upravnom postupku i članak 17. stavak 5. Zakona, jer se tužitelj upoznao s izrekom odluke tek po njezinoj dostavi pa mu je uskraćena mogućnost izjašnjavanja o svim činjenicama bitnim za donošenje odluke te eventualna dostava potrebne dokumentacije i predlaganje dokaza za koje smatra da su od značaja za donošenje odluke. Smatra kako je bilo neophodno da ga se upozna s prijedlogom odluke i izračunom cijena zbog osobite važnosti odluke ne samo za mjerodavno tržište već i za samog tužitelja, pojašnjavajući da se osporavanom Odlukom izmjenjuju i znatno smanjuju cijene tužiteljevih osnovnih veleprodajnih usluga, a što bi prema postojećim procjenama moglo imati višemilijunski utjecaj na tužiteljevo poslovanje. Iako tuženik na stranici 3. osporavane Odluke navodi kako je tužitelj od početka uključen u projekt izrade troškovnih modela, kao i da je imao priliku komentirati konačnu verziju modela, tužitelj pojašnjava kako se ne radi o istovjetnim postupcima. Napominje da je tuženik, kako to i sam navodi u obrazloženju osporavane odluke, dana 29. veljače 2012., donio odluku kojom je odredio Metodologiju izrade i primjene troškovnih modela za nepokretnu i pokretnu mrežu i univerzalnu uslugu (klasa: UP/I-344-01/11-09/08, urbroj: 376-11-12-13, dalje u tekstu: Metodologija). Na temelju Metodologije, tuženik je 28. lipnja 2013., donio Odluku o troškovima veleprodajnih usluga u javnoj nepokretnoj komunikacijskoj mreži tužitelja (klasa: UP/I-344-01/11-09/08, urbroj: 376-11-13-65). Tužitelj napominje da je sudjelovao u postupku komentiranja teorijskog troškovnog modela koji je izradio tuženik za potrebe provedbe regulatorne obveze nadzora cijena odnosno primjene troškovno usmjerenih cijena, ali je onemogućen postupanjem tuženika na bilo koji način sudjelovati u ovom konkretnom postupku, koji je okončan određivanjem cijena osnovnih usluga tužitelja navedenih u izreci osporavane odluke. Drugim riječima radi se o dva sasvim različita postupka. Jedan postupak je postupak donošenja i izrade troškovnog modela koji će tuženiku pro futuro poslužiti kao alat za izračun troška određenih usluga, a drugi su svi oni postupci u kojima će tuženik primjenom definiranog troškovnog modela u konačnosti doći do izračuna troškovno usmjerene cijene pojedine usluge. U prilog navedenom, govori i činjenica da tuženik trenutno u razdoblju od 26. srpnja do 16. rujna 2013. godine provodi dvije javne rasprave i to javnu raspravu o prijedlogu Odluke kojom se određuju cijene usluga međupovezivanja u javnoj nepokretnoj komunikacijskoj mreži koje su određene upravo na temelju prethodno definiranog troškovnog modela tuženika; i javnu raspravu o prijedlogu Odluke kojom se određuje mjesečna naknada usluge izdvojenog pristupa lokalnoj petlji (LLU) na temelju bakrene parice koja je određena upravo na temelju prethodno definiranog troškovnog modela tuženika. Neprovođenjem javne rasprave i zakidanjem zainteresiranih strana za sudjelovanje u postupku iznošenjem svojih primjedbi i komentara, tuženik je povrijedio i načelo utvrđivanja materijalne istine iz članka 8. Zakona o općem upravnom postupku. Slijedom navedenog tužitelj predlaže Sudu održavanje usmene rasprave u predmetnom 