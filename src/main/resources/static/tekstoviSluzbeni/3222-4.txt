 prethodnu godinu.
(3) Državni zavod za statistiku priprema i kompilira statističke podatke koje su prikupila kontrolna tijela te iste dostavlja do 1. srpnja tekuće godine nadležnim tijelima Komisije, sukladno članku 36. Uredbe Vijeća (EZ) br. 834/2007 i članku 93. Uredbe Komisije br. 889/2008.
(4) Hrvatska poljoprivredna agencija vodi brigu o provedbi detaljnih pravila za uzgoj životinja u ekološkoj proizvodnji temeljem članka 19. Zakona.
V. PRAVILA PROIZVODNJE
Članak 13.
(1) Bazu podataka za poljoprivredni reprodukcijski materijal iz članka 48. stavka 1. Uredbe Komisije (EZ) br. 889/2008 vodi Ministarstvo.
(2) Dobavljač poljoprivrednog reprodukcijskog materijala podnosi Ministarstvu zahtjev za upis poljoprivrednog reprodukcijskog materijala na obrascu iz Priloga III. ovoga Pravilnika.
(3) Uz zahtjev iz stavka 2. ovoga članka prilažu se dokumenti iz članka 50. stavka 1. Uredbe Komisije (EZ) br. 889/2008.
(4) Podaci koji se vode u bazi podataka za poljoprivredni reprodukcijski materijal iz ekološke proizvodnje obnavljaju se dva puta godišnje i to 15. ožujka i 15. rujna tekuće godine.
(5) Dobavljači su obvezni do 1. ožujka i 1. rujna tekuće godine dostaviti promjene nastale na upisanim podacima iz stavka 2. ovoga članka, u protivnom se upisani podaci smatraju nedostupnim stoga će Ministarstvo brisati iste iz baze podataka.
(6) Ministarstvo dostavlja Komisiji obavijesti iz članka 48. stavka 3. Uredbe Komisije (EZ) br. 889/2008.
Članak 14.
Smještaj pčelinjaka mora biti u skladu s člankom 13. stavkom 1. Uredbe Komisije (EZ) br. 889/2008 i posebnim propisima o držanju pčela i katastru pčelinje paše.
Članak 15.
Razdoblje iz članka 23. stavka 5. Uredbe Komisije (EZ) br. 889/2008 tijekom kojeg ograđeni prostori za perad moraju ostati prazni je najmanje tri tjedna.
Članak 16.
(1) Dopušta se u mrjestilištima ili mladičnjacima uzgoj ekološke i konvencionalne mlađi u istom objektu pod uvjetom da postoji jasna fizička odvojenost između jedinica i poseban sustav distribucije vode.
(2) U slučaju proizvodnje u punom uzgojnom sustavu, dopušta se postojanje ekoloških i konvencionalnih jedinica za uzgoj životinja akvakulture u istom objektu pod uvjetom da se udovolji članku 6.b stavku 2. Uredbe Komisije (EZ) br. 889/2008 ako su uključene različite proizvodne faze i različita razdoblja rukovanja životinjama iz akvakulture.
Članak 17.
(1) Pravne i fizičke osobe koje na tržište stavljaju i distribuiraju gnojiva na kojima se navodi da je prihvatljivo u ekološkoj proizvodnji obvezni su pridržavati se popisa iz Priloga I. Uredbe Komisije (EZ) br. 889/2008.
(2) »industrijska poljoprivreda iz Priloga I. Uredbe Komisije (EZ) br. 889/2008« je proizvodnja bilja i životinja koja se temelji na uporabi najnovijih tehnoloških i znanstvenih dostignuća te podrazumijeva uporabu mineralnih gnojiva, ostalih agrokemikalija, teške mehanizacije i uzgoj u monokulturi.
Članak 18.
(1) Nacionalni znak ekološkog proizvoda je dozvoljeno koristiti pri označavanju, reklamiranju i prezentiranju ekoloških proizvoda a njegov sadržaj, veličina i izgled navedeni su na obrascu u Prilogu VI. ovoga Pravilnika.
(2) U prijelaznom razdoblju nije dozvoljena uporaba nacionalnog znaka ekološkog proizvoda.
Članak 19.
U Republici Hrvatskoj kodni broj iz članka 58. stavka 1. Uredbe Komisije (EZ) br. 889/2008 je sljedeći: HR-EKO-00, pri čemu je:
1. »HR« – oznaka Republike Hrvatske;
2. »EKO« – izraz koji uspostavlja poveznicu s ekološkim postupkom proizvodnje;
3. »00« – referentni broj od dvije znamenke.
VI. UVJETI ZA IZUZEĆA OD PROIZVODNIH PRAVILA
Članak 20.
(1) Ministarstvo na temelju zahtjeva subjekta iz članka 76. stavka 1. podstavka 1. Zakona donosi rješenja za izuzeća od pravila proizvodnje.
(2) Za izuzeća iz članka 9. stavka 4. Uredbe Komisije br. 889/2008 subjekt uz zahtjev iz Priloga V. ovog Pravilnika u kojem treba biti naveden broj i vrsta životinja, dostavlja i mišljenje kontrolnog tijela u kojem moraju biti navedeni razlozi zbog kojih se traži izuzeće odnosno pojasniti nedostupnost