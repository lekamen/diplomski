 postupku za stjecanje prava zaposlenog roditelja ili samozaposlenog roditelja djeteta s težim smetnjama u razvoju na dopust ili na rad s polovicom punog radnog vremena radi njege djeteta,
7. utvrđuje postojanje težeg tjelesnog ili mentalnog oštećenja ili psihičke bolesti djeteta zbog ostvarivanja prava zaposlenog i samozaposlenog roditelja na rad s polovicom punog radnog vremena u skladu s člankom 23. stavkom 1. i 2. Zakona o potporama i člankom 3. Pravilnika o uvjetima i postupku za stjecanje prava zaposlenog roditelja ili samozaposlenog roditelja djeteta s težim smetnjama u razvoju na dopust ili na rad u polovici punog radnog vremena radi njege djeteta,
8. utvrđuje nemogućnost roditelja da zbog svog psihofizičkog stanja pruža potrebnu njegu djetetu s težim smetnjama u razvoju u skladu s člankom 5. Pravilnika o uvjetima i postupku za stjecanje prava zaposlenog roditelja ili samozaposlenog roditelja djeteta s težim smetnjama u razvoju na dopust ili na rad u polovici punog radnog vremena radi njege djeteta.
(2) Nalaz, mišljenje i ocjenu u slučajevima iz stavka 1. ovoga članka liječničko povjerenstvo daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse, a po potrebi i osnovom pregleda osigurane osobe kada to ocijeni nužnim zbog utvrđivanja zdravstvenog stanja osigurane osobe.
(3) Iznimno od stavka 2. ovoga članka, kada liječničko povjerenstvo regionalnog ureda Zavoda prvi put utvrđuje postojanje okolnosti iz stavka 1. točke 6. i 7. ovoga članka (postojanje težeg tjelesnog ili mentalnog oštećenja ili psihičke bolesti djeteta), odnosno kada utvrđuje pretanak postojanja tih okolnosti, obvezno je prije donošenja nalaza, mišljenja i ocjene izvršiti pregled osigurane osobe.
IV. MEDICINSKO VJEŠTAČENJE PREKOGRANIČNE ZDRAVSTVENE ZAŠTITE
Članak 18.
(1) Liječničko povjerenstvo regionalnog ureda Zavoda obavlja sljedeće poslove u ostvarivanju prava na zdravstvenu zaštitu za vrijeme privremenog boravka u državama EU:
1. osnovom zahtjeva osigurane osobe Zavoda daju prethodno odobrenje za korištenje planirane prekogranične zdravstvene zaštite na osnovi članka 20. Uredbe 883/2004.,
2. osnovom zahtjeva osigurane osobe Zavoda daju prethodno odobrenje za korištenje planirane zdravstvene zaštite prema članku 28. stavku 2. Zakona.
(2) Liječnička povjerenstva iz stavka 1. ovoga članka utvrđuje da li su ispunjeni propisani uvjeti za odobravanje planiranog liječenje za vrijeme privremenog boravka u državama EU, ocjenjuje da li je takvo liječenje propisano kao pravo na zdravstvenu zaštitu iz obveznog zdravstvenog osiguranja u Republici Hrvatskoj te da li se radi o potrebi zdravstvene zaštite unutar medicinski opravdanog vremenskog razdoblja, uzimajući u obzir trenutačno zdravstveno stanje osigurane osobe i vjerojatni razvoj njezine bolesti.
(3) Na osnovi nalaza, mišljenja i ocjene liječničkog povjerenstva, kojom se potvrđuje ispunjenje uvjeta iz stavka 2. ovoga članka, u nadležnoj službi regionalnog ureda Zavoda donosi se rješenje u upravnom postupku nakon provedenog postupka u skladu sa člankom 28. stavkom 4. Zakona.
(4) Na način utvrđen stavkom 2. ovoga članka obvezno je postupati i liječničko povjerenstvo Direkcije Zavoda kada provodi stručno-medicinsko vještačenje za potrebe drugostupanjskog upravnog postupka.
IV. OVLASTI, OBVEZE I NAČIN RADA LIJEČNIČKIH POVJERENSTAVA DIREKCIJE ZAVODA
Liječničko povjerenstvo Direkcije Zavoda
Članak 19.
(1) U skladu s odredbama Zakona, drugih propisa i općih akata Zavoda liječničko povjerenstvo Direkcije Zavoda, u skladu s općim aktom Zavoda o prekograničnoj zdravstvenoj zaštiti, daje odobrenje u prvostupanjskom upravnom postupku osiguranim osobama za:
1. upućivanje na liječenje u inozemstvo,
2. produženje trajanja liječenja u inozemstvu na prijedlog inozemne zdravstvene ustanove u koju je osigurana osoba upućena na liječenje rješenjem Direkcije Zavoda,
3. smještaj uz dijete koje se upućuje na liječenje u inozemstvo.
(2) Liječničko povjerenstvo 