66 15.06.2015 Pravilnik o vođenju evidencije o fizičkim osobama kojima je priznato pravo na status roditelja njegovatelja/njegovatelja
MINISTARSTVO SOCIJALNE POLITIKE I MLADIH
1263
Na temelju članka 67. stavka 4. Zakona o socijalnoj skrbi (»Narodne novine«, broj 157/13 i 152/14) ministar socijalne politike i mladih donosi
PRAVILNIK
O VOĐENJU EVIDENCIJE O FIZIČKIM OSOBAMA KOJIMA JE PRIZNATO PRAVO NA STATUS RODITELJA NJEGOVATELJA/NJEGOVATELJA
Članak 1.
(1) Ovim Pravilnikom propisuju se sadržaj i način vođenja evidencije o fizičkim osobama kojima je priznato pravo na status roditelja njegovatelja/njegovatelja temeljem 63. do 66. Zakona o socijalnoj skrbi, NN 157/13. i 152/14. (dalje u tekstu: Zakon).
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
Članak 2.
(1) Ministarstvo nadležno za poslove socijalne skrbi (u daljnjem tekstu: Ministarstvo) vodi i čuva evidenciju o fizičkim osobama kojima je priznato pravo na status roditelja njegovatelja/njegovatelja.
(2) Evidencija o fizičkim osobama kojima je priznato pravo na status roditelja njegovatelja/njegovatelja vodi se na propisanom obrascu na koji se upisuju podaci o svakoj pojedinoj osobi i u elektroničkom obliku (Obrazac 1).
(3) Obrazac iz stavka 2. ovoga članka tiskan je uz ovaj Pravilnik i čini njegov sastavni dio.
Članak 3.
Obrazac evidencije iz članka 2. stavka 2. ovoga Pravilnika sadrži sljedeće podatke:
1. redni broj evidencije,
2. podatak o centru za socijalnu skrb nadležnom za utvrđivanje prava na status roditelja njegovatelja/njegovatelja,
3. osobne podatke o roditelju odnosno članu obitelji koji je ostvario pravo na status roditelja njegovatelja/njegovatelja:
– osobno ime roditelja/člana obitelji,
– osobni identifikacijski broj (OIB),
– prebivalište/boravište.
4. osobne podatke o djetetu temeljem kojega je roditelj/član obitelji ostvario pravo na status roditelja njegovatelja/njegovatelja:
– osobno ime djeteta,
– datum rođenja.
5. podatke o početku korištenja prava na statusa roditelja njegovatelja/njegovatelja:
– datum početka prava na status roditelja njegovatelja/njegovatelja, status u obveznom mirovinskom osiguranju za starost na temelju individualne kapitalizirane štednje (II. stup),
– oznaku rješenja kojim je utvrđeno pravo na status roditelja njegovatelja/njegovatelja (klasa, urbroj i datum rješenja).
6. podatke o prestanku prava na status roditelja njegovatelja/njegovatelja i to:
– datum prestanka prava na status roditelja njegovatelja/njegovatelja,
– oznaku rješenja kojim je utvrđen prestanak prava na status roditelja njegovatelja/njegovatelja (klasa, urbroj i datum rješenja).
Članak 4.
(1) Ministarstvo upisuje podatke u obrazac iz članka 3. ovoga Pravilnika na temelju obavijesti centra za socijalnu skrb nadležnog za priznavanje prava na status roditelja njegovatelja/njegovatelja o početku prava odnosno prestanka toga prava.
(2) Obavijest o početku prava na status roditelja njegovatelja/njegovatelja centar za socijalnu skrb dostavlja ministarstvu nakon dobivene suglasnosti sukladno odredbi članka 69. Zakona, a najkasnije u roku 15 dana od dana izvršnosti rješenja.
(3) Obavijest o prestanku prava na status roditelja njegovatelja/njegovatelja centar za socijalnu skrb dostavlja nakon izvršnosti rješenja kojim jer utvrđen prestanak prava, a najkasnije u roku 15 dana od dana izvršnosti rješenja.
(4) Obavijest o početku odnosno o prestanku prava dostavlja se pojedinačno za svaku osobu – roditelja/člana obitelji na propisanom obrascu (Obrazac 2).
(5) Obrazac obavijesti iz stavka 4. ovoga članka tiskan je uz ovaj Pravilnik i čini njegov sastavni dio.
Članak 5.
Obrazac obavijesti iz članka 4. stavka 4. ovoga Pravilnika sadrži sljedeće podatke:
1. Podaci o centru za socijalnu skrb nadležnom za utvrđivanje prava na status roditelja njegovatelja/njegovatelja;
2. osobne podatke o roditelju odnosno članu obitelji koji je ostvario pravo na status roditelja njegovatelja/njegovatelja:
– osobno 