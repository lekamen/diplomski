 III. broj 1.) ovoga Pravilnika ili ima završenu srednju brodarsku ili pomorsku školu ili prometni fakultet – vodni smjer ili pomorski fakultet – smjer nautika i položi stručni ispit prema programu Priloga 1. (dio III. broj 1.) ovoga Pravilnika.
Članak 15.
Dopunsku osposobljenost za rukovanje plutajućim postrojenjem stječe član posade koji:
1) ima Uvjerenje o osposobljenosti za rukovanje radio-telefonskim uređajem,
2) ima najmanje 1 godinu plovidbene službe na plutajućim postrojenjima u svojstvu mornar, te završi izobrazbu i položi stručni ispit prema programu iz Priloga 1. (dio III. broj 5.) ovoga Pravilnika.
Članak 16.
Dopunsku osposobljenost za rukovanje plovnom dizalicom stječe član posade koji:
1) ima najmanje 18 godina života,
2) ima osnovno obrazovanje,
3) ima plovidbenu službu na plovnoj dizalici u najmanjem trajanju od pola godine, te završi izobrazbu i položi stručni ispit prema programu iz Priloga 1. (dio III. broj 3.) ovoga Pravilnika.
Članak 17.
Dopunsku osposobljenost za upravljanje putničkim plovilom stječe član posade koji:
1) ima zvanje zapovjednik – A i završi izobrazbu i položi stručni ispit prema programu iz Priloga 1. (dio III. broj 4.) ovoga Pravilnika,
2) ima zvanje zapovjednik – B i završi izobrazbu i položi stručni ispit prema programu iz Priloga 1. (dio III. broj 4.) ovoga Pravilnika,
3) ima zvanje zapovjednik – C i završi izobrazbu i položi stručni ispit prema programu iz Priloga 1. (dio III. broj 4.) ovoga Pravilnika.
Članak 18.
Nakon položenog stručnog ispita za stjecanje zvanja i dopunske osposobljenosti, članu posade će se izdati Uvjerenje o položenom stručnom ispitu.
SVJEDODŽBE O STRUČNOJ I DOPUNSKOJ OSPOSOBLJENOSTI
Članak 19.
(1) Svjedodžbe o stručnoj osposobljenosti za zvanja članova posade, radi obavljanja odgovarajućih poslova na plovilu izdaju se članu posade:
1) koji je tjelesno i duševno sposoban obavljati posao na plovilu te ako ispunjava ostale zdravstvene uvjete propisane posebnim propisom,
2) koji je stekao Uvjerenje o položenom stručnom ispitu za zvanje.
(2) Ukoliko pored uvjeta iz stavka 1. ovoga članka, član posade ispunjava i uvjete propisane Odlukom br. 32/07 Međunarodne komisije za sliv rijeke Save o Pravilima o minimalnim uvjetima za izdavanje Svjedodžbe zapovjednika u slivu rijeke Save, izdat će mu se i Svjedodžba zapovjednika na rijeci Savi.
(3) Svjedodžbu o stručnoj osposobljenosti član posade je dužan posjedovati tijekom službe na plovilu, a bez svjedodžbe ne smije biti ukrcan na plovilo.
(4) Sadržaj svjedodžbe o stručnoj osposobljenosti iz stavka 1. ovoga članka propisan je u Prilogu 2. ovoga Pravilnika.
(5) Svjedodžba o stručnoj osposobljenosti izdaje se s rokom važenja od 10 godina.
(6) Svjedodžba o stručnoj osposobljenosti tiska se na obrascu, na hrvatskom i njemačkom jeziku i latiničnom pismu, a popunjava se samo hrvatskim jezikom i latiničnim pismom.
Članak 20.
(1) Svjedodžba o dopunskoj osposobljenosti radi obavljanja odgovarajućih poslova na plovilu izdaje se članu posade koji je stekao Uvjerenje o položenom stručnom ispitu za dopunsku osposobljenost, propisano ovim Pravilnikom.
(2) Svjedodžbu o dopunskoj osposobljenosti član posade je dužan posjedovati tijekom službe na plovilu, a bez svjedodžbe ne može obavljati poslove dopunske osposobljenosti na plovilu.
(3) Sadržaj svjedodžbe o dopunskoj osposobljenosti iz stavka 1. ovoga članka propisan je u Prilogu 2. ovoga Pravilnika.
(4) Svjedodžba o dopunskoj osposobljenosti izdaje se s rokom važenja od 10 godina.
(5) Svjedodžba o dopunskoj osposobljenosti tiska se na obrascu, na hrvatskom i njemačkom jeziku i latiničnom pismu, a popunjava se samo hrvatskim jezikom i latiničnim pismom.
Članak 21.
(1) Član posade se ne smije služiti svjedodžbom o stručnoj i dopunskoj osposobljenosti ako:
1) su se promijenili njegovi osobni podaci,
2) slika na svjedodžbi više ne odgovara njegovom izgledu,
3) je oštećena ili iz bilo kojeg drugog razloga ne služi svrsi.
(2) Član posade je dužan podnijeti zahtjev za izdavanje nove svjedodžbe u 