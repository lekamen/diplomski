 koja toj fizičkoj osobi ili pravnom subjektu pripadaju u slučajevima iz članka 416. ovoga Zakona,
11. pregled po vrstama financijskih instrumenata iz članka 416. stavka 1. točke 1. ovoga Zakona i financijskih instrumenata iz članka 416. stavka 1. točke 2. ovoga Zakona, čineći razliku između financijskih instrumenata koji daju pravo na fizičku namiru i financijskih instrumenata koji daju pravo na namiru u novcu, u slučaju iz članka 416. ovoga Zakona.«.
Članak 20.
U članku 427. stavak 1. mijenja se i glasi:
»(1) Odredbe članka 415. i 416. ovoga Zakona, ne odnose se na:
1. dionice koje su stečene isključivo u svrhu poravnanja i namire unutar uobičajenog ciklusa namire od najviše tri trgovinska dana od dana transakcije,
2. dionice koje drži skrbnik u okviru pružanja usluge skrbništva, pod uvjetom da skrbnik glasačka prava iz tih dionica može ostvarivati isključivo uz uputu dioničara dobivenu u pisanom obliku ili korištenjem elektroničkih sredstava,
3. glasačka prava u knjizi trgovanja kreditne institucije ili investicijskog društva koji se drže sukladno propisima kojima se uređuje adekvatnost kapitala kreditne institucije, odnosno investicijskog društva, ako:
– glasačka prava u knjizi trgovanja ne prelaze 5%, i
– glasačka prava iz dionica koje se drže u knjizi trgovanja se ne ostvaruju niti se na neki drugi način koriste za upletanje u upravljanje izdavateljem,
4. glasačka prava koje stječe ili otpušta osoba koja djeluje kao održavatelj tržišta, kada se tim stjecanjem ili otpuštanjem doseže, prelazi ili pada ispod praga od 5% glasačkih prava, pod uvjetom da održavatelj tržišta:
– ima odobrenje za pružanje investicijskih usluga i obavljanje investicijskih aktivnosti od strane nadležnog tijela,
– ne upliće se u upravljanje izdavateljem niti vrši bilo kakav utjecaj na izdavatelja da kupi predmetne dionice ili podrži njihovu cijenu,
5. glasačka prava iz dionica koje su stečene u svrhu stabilizacije u skladu s Uredbom Komisije (EZ-a) broj 2273/2003, ako se ta glasačka prava ne ostvaruju niti se na neki drugi način koriste za upletanje u upravljanje izdavateljem.«.
Iza stavka 5. dodaje se stavak 6. koji glasi:
»(6) Za potrebe izračuna praga od 5% iz stavka 1. točaka 3. i 4. ovoga članka koriste se regulatorni tehnički standardi koje izrađuje ESMA i usvaja Europska komisija i kojima se određuje metoda izračuna praga od 5%.«.
Članak 21.
Naslov iznad članka 432. i članak 432. brišu se.
Članak 22.
Članak 433. briše se.
Članak 23.
U članku 434. stavku 4. riječ: »opunomoćnika« zamjenjuje se riječju: »opunomoćenika«.
Članak 24.
U članku 436. stavku 1. riječi: »do 432.,« zamjenjuju se riječima: »do 431.,«.
Članak 25.
U članku 437. stavku 1. riječi: »do 432.,« zamjenjuju se riječima: »do 431.,«.
Članak 26.
U članku 444. iza stavka 2. dodaju se stavci 3., 4. i 5. koji glase:
»(3) Službeni registar propisanih informacija mora osigurati pristup propisanim informacijama putem europske elektroničke pristupne točke koju razvija i vodi ESMA.
(4) Službeni registar propisanih informacija dio je sustava koji čine međusobno povezani službeni registri propisanih informacija i europska elektronička pristupna točka.
(5) Za potrebe osiguranja pristupa propisanim informacijama koriste se regulatorni tehnički standardi koje izrađuje ESMA i usvaja Europska komisija i kojima se određuju sljedeći tehnički zahtjevi za pristup propisanim informacijama na razini Europske unije:
1. tehnički zahtjevi u vezi s komunikacijskom tehnologijom koju koriste službeni registri propisanih informacija,
2. tehnički zahtjevi za vođenje središnje pristupne točke za traženje propisanih informacija,
3. tehnički zahtjevi u vezi s upotrebom jedinstvenog identifikatora svakog izdavatelja od strane službenih registara propisanih informacija,
4. zajednički format za dostavljanje propisanih informacija od strane službenih registara propisanih informacija,
5. zajednička klasifikacija propisanih informacija od strane službenih registara propisanih informacija i zajednički popis vrsta