 Pravilnika.
(2) Materijali koji se koriste u proizvodnji tlačne opreme ili sklopova i koji su u skladu s europskim odobrenjima za materijale čiji su referentni brojevi objavljeni u Službenom listu Europske unije u skladu s člankom 15. stavkom 4. ovoga Pravilnika smatraju se sukladnima sa mjerodavnim osnovnim sigurnosnim zahtjevima iz Dodatka I. ovoga Pravilnika.
Klasifikacija tlačne opreme
Članak 13.
(1) Tlačna oprema iz članka 4. stavka 1. ovoga Pravilnika klasificira se u kategorije kako je to propisano Dodatkom II ovoga Pravilnika, u skladu s rastućom razinom opasnosti.
(2) Za potrebe takvog klasificiranja fluidi se dijele u sljedeće dvije skupine:
– Skupina 1. obuhvaća tvari i smjese u smislu članka 2. točaka 7. i 8. Uredbe (EZ) br. 1272/2008 Europskog parlamenta i Vijeća od 16. prosinca 2008. o razvrstavanju, označivanju i pakiranju tvari i smjesa, o izmjeni i stavljanju izvan snage Direktive 67/548/EEZ i Direktive 1999/45/EZ i o izmjeni Uredbe (EZ) br. 1907/2006 (SL L 353/1, 16. 12. 2008.), koje su klasificirane kao opasne u skladu sa sljedećim razredima fizikalnih opasnosti i razredima opasnosti za zdravlje utvrđenima u dijelovima 2. i 3. Priloga I. te Uredbe.
a) nestabilni eksplozivi ili eksplozivi iz odjeljaka 1.1., 1.2., 1.3., 1.4. i 1.5.;
b) zapaljivi plinovi kategorije I. i II.;
c) oksidirajući plinovi kategorije I.;
d) zapaljive kapljevine kategorije I. i II.;
e) zapaljive kapljevine kategorije III. kada je najviša dopuštena temperatura iznad plamišta;
f) zapaljive krutine kategorije I. i II.;
g) samoreagirajuće tvari i smjese tipa od A do F;
h) piroforne kapljevine kategorije I.;
i) piroforne krutine kategorije I.;
j) tvari i smjese koje u dodiru s vodom otpuštaju zapaljive plinove kategorije I., II. i III.;
k) oksidirajuće kapljevine kategorije I., II. i III.;
l) oksidirajuće krutine kategorije I., II. i III.;
m) organski peroksidi tipa od A do F;
n) akutna oralna toksičnost, kategorije I. i II.;
o) akutna dermalna toksičnost, kategorije I. i II.;
p) akutna inhalacijska toksičnost, kategorije I., II. i III.;
r) specifična toksičnost za ciljane organe – jednokratno izlaganje, kategorije I.
– Skupina 1. obuhvaća i tvari i smjese sadržane u tlačnoj opremi s maksimalnom dopuštenom temperaturom TS koja je viša od plamišta fluida;
– Skupina 2. obuhvaća sve ostale tvari i smjese koje nisu navedene u 1. podstavku.
(3) Kada se posuda sastoji od više komora, klasificira se prema komori s najvišom kategorijom. Kada posuda sadrži nekoliko fluida, klasifikacija se vrši na temelju fluida koji zahtijeva najvišu kategoriju.
Postupci ocjenjivanja sukladnosti
Članak 14.
(1) Postupci ocjenjivanja sukladnosti koji se primjenjuju na element tlačne opreme moraju se utvrditi prema kategoriji u koju je oprema klasificirana kao što je opisano u članku 13. ovoga Pravilnika.
(2) Postupci ocjenjivanja sukladnosti koji se primjenjuju na različite kategorije su sljedeći:
1. kategorija I.:
– Modul A
2. kategorija II.:
– Modul A2
– Modul D1
– Modul E1
3. kategorija III.:
– Moduli B (konstrukcijski tip) + D
– Moduli B (konstrukcijski tip) + F
– Moduli B (proizvodni tip) + E
– Moduli B (proizvodni tip) + C2
– Modul H
4. kategorija IV.:
– Moduli B (proizvodni tip) + D
– Moduli B (proizvodni tip) + F
– Modul G
– Modul H1
Postupci ocjenjivanja sukladnosti navedeni su u Dodatku III. ovoga Pravilnika.
(3) Tlačna oprema mora biti podvrgnuta jednom od postupaka ocjenjivanja sukladnosti koji može biti izabran od strane proizvođača među onima koji su predviđeni za kategoriju u koju je oprema klasificirana.
Proizvođač također može primijeniti i postupak koji se odnosi na višu kategoriju ako ona postoji.
(4) U okviru postupaka osiguranja kvalitete za tlačnu opremu iz kategorije III. i IV. (Dodatak I) ovoga Pravilnika, članka 4. stavak 1. podstavak 1 točke 1., točke a) članka 4. stavka 1. podstavka 1 točke 2. i članka 4. stavka 1. podstavka 2 prijavljeno tijelo mora uzeti, prilikom nenajavljenih posjeta, uzorak opreme iz proizvodnje ili skladišta kako bi