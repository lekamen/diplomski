 troškova kredita koje subjektima malog gospodarstva odobre banke i druge pravne osobe;
8) Pojedinačne odluke o subvencioniranju kamata iznad iznosa od 10.000.000,00 kuna po kreditima koje su banke i ostale osobe odobrile subjektima malog gospodarstva;
9) Pojedinačne odluke o davanju potpora iznad iznosa od 10.000.000,00 kuna za povećanje zapošljavanja, stručnu i poduzetničku izobrazbu, prekvalifikaciju i dokvalifikaciju, za sudjelovanje na međunarodnim sajmovima i specijaliziranim izložbama u zemlji i inozemstvu, za pružanje stručne pomoći subjektima malog gospodarstva, uključivo i putem elektroničkih medija;
10) Pojedinačne odluke o davanju poticaja za uspostavu i financiranje izgradnje, opremanje i pokrivanje troškova stručne pomoći subjekata malog gospodarstva različitim poduzetničkim potpornim institucijama iznad iznosa od 10.000.000,00 kuna;
11) Pojedinačne odluke o davanju potpora za istraživanje, razvoj i inovacije u privatnom i javnom sektoru iznad iznosa od 10.000.000,00 kuna;
12) Pojedinačne odluke o pružanju poticaja za uspostavu i financiranje izgradnje, opremanja i pokrivanje operativnih troškova različitih pravnih subjekata koji čine tehnologijsku infrastrukturu za transfer tehnologije i/ili podršku malih i srednjih trgovačkih društava s potencijalom brzog rasta (primjerice rizični kapital, uvjetni zajmovi, beskamatni zajmovi) iznad iznosa od 10.000.000,00 kuna;
13) Pojedinačne odluke u vezi jednog poduzeća koje bi dovele do kumulativne podrške neovisnom poduzeću, i/ili partnerskom poduzeću i/ili povezanom poduzeću u smislu Uredbe (EU) br. 651/2014 od 17. lipnja 2014. o ocjenjivanju određenih kategorija potpora spojivima s unutarnjim tržištem u primjeni članaka 107. i 108. Ugovora, Prilog I. članak 3. stavak 2. i stavak 3. ili grupe poduzeća, u iznosu koji premašuje 10.000.000,00 kuna;
14) Pojedinačne odluke u bilo kojem iznosu u vezi financijskih transakcija za poslove izvan teritorija Republike Hrvatske;
15) Odluke o bilo kojim drugim financijskim transakcijama i sporazumima u iznosima iznad 10.000.000,00 kuna;
16) Sve ostale odluke koje se kvalificiraju kao značajne odluke s obzirom na značajni utjecaj istih na poslovanje i/ili financijske rezultate Agencije.«.
U članku 14. dodaje se stavak 3. koji glasi:
»Upravni odbor osigurava da Agencija u okviru obavljanja svojih djelatnosti ne postupa protivno interesima Vlade Republike Hrvatske.«.
Članak 6.
Ove Izmjene i dopune Statuta stupaju na snagu nakon dobivanja suglasnosti Vlade Republike Hrvatske, osmog dana od dana objave na oglasnoj ploči Hrvatske agencije za malo gospodarstvo, inovacije i investicije.
Nakon dobivanja suglasnosti Vlade Republike Hrvatske ove Izmjene i dopune Statuta objavit će se u »Narodnim novinama«.
Klasa: 030-02/15-01/13
Urbroj: 567-10-15-6
Predsjednik Upravnog odbora Dražen Pros, v. r.
