i cilja iz članka 5. Zakona o elektroničkim komunikacijama (»Narodne novine« 73/08., 90/11., 133/12., 80/13. i 71/14. – dalje u tekstu: ZEK), već da samo navodi da je to smatrao opravdanim i potrebnim. Tvrdi da tuženica, pritom, ne navodi iz kojih razloga je to opravdano i potrebno, odnosno koja je to svrha koju namjerava postiči takvom izmjenom te da je time povrijedila zakon na njegovu štetu tj. postupila protivno članku 58. stavku 3. ZEK-a.
Tužitelj tvrdi da je naknada za kašnjenje, definirana Standardnom ponudom na temelju koje on s operatorima sklapa ugovore, svojim sadržajem odgovara institutu ugovorne kazne za slučaj kašnjenja s ispunjenjem kako je propisan Zakonom o obveznim odnosima (»Narodne novine« 35/05., 41/08., 125/11. – dalje u tekstu: ZOO). Budući da ZEK kao specijalni propis ne sadrži posebne odredbe o ugovornim kaznama, smatra da je primjenjiv ZOO prema kojem vjerovnik ima pravo zahtijevati ugovornu kaznu i kada nije pretrpio nikakvu štetu. Navodi da ugovorna kazna ne bi smjela biti nerazmjerno visoka s obzirom na vrijednost i značenje objekta obveze te da je tuženica imajući u vidu članak 56. stavak 3. ZEK-a morala voditi računa o razmjeru iznosa ugovornih kazni i interesa koji se njihovim propisivanjem štiti. Tvrdi da povišenje iznosa naknada za kašnjenje u realizaciji veleprodajne usluge povećava financijski rizik poslovanja i povećava visinu njegove obveze u slučaju kašnjenja s realizacijom usluge.
Tuženica u odgovoru na tužbu tvrdi da svrha provedbe konkretnog postupka izmjene Standardne ponude proizlazi iz obrazloženja osporavane odluke te Privitka 1 kao sastavnog dijela Odluke u kojem su sadržani odgovori na komentare operatora. Osporava da je Odlukom otežana tužiteljeva pozicija u odnosu na operatore korisnike njegovih usluga. Tvrdi da je izvršeno ujednačavanje naknade za nepravovremenu realizaciju usluge najma korisničke linije s naknadama određenim na tržištu veleprodajnog širokopojasnog pristupa i tržištu izdvojenog pristupa lokalnoj petlji te da je izračun naknada pojednostavljen, što tužitelju ide u prilog jer je u slučaju složenog zahtjeva obvezan platiti samo jednu naknadu, bez obzira na broj istovremeno zatraženih usluga.
Tuženica navodi da tužitelj pogrešno smatra da naknada za kašnjenje u realizaciji veleprodajnih usluga svojim sadržajem odgovara institutu ugovorne kazne po ZOO-u jer je to naknada koju je tuženica na temelju odredbi ZEK-a propisala tužitelju unutar regulatorne obveze pristupa te ista ne može biti predmet slobodne volje unutar ugovornog odnosa između tužitelja i operatora korisnika njegovih veleprodajnih usluga. Tvrdi da je Odluka donesena u skladu s odredbom članka 56. stavka 3. ZEK-a uz poštivanje načela razmjernosti i da nikako ne povećava financijski rizik tužiteljevog poslovanja i obveze u slučaju kada dođe do kašnjenja s realizacijom usluge. Naglašava da Europska komisija nije imala primjedbi na sadržaj Odluke, što je razvidno iz njene odluke koju je tuženica zaprimila 27. veljače 2014.
Tuženica predlaže odbiti tužbeni zahtjev kao neosnovan.
U dokaznom postupku sud je uzeo u obzir činjenice utvrđene u postupku donošenja pobijane odluke te je izvršio uvid u dokumentaciju koja prileži spisu tuženice (čl. 33. st. 2. ZUS-a).
Na temelju razmatranja svih pravnih i činjeničnih pitanja (čl. 55. st. 3. ZUS-a), Sud je utvrdio da je tužbeni zahtjev neosnovan.
Iz spisa proizlazi da je u Standardnoj ponudi Hrvatskog Telekoma d.d. za uslugu najma korisničke linije pod člankom 5. Uvjeti pružanja usluge najma korisničke linije bilo propisano da operator korisnik ima pravo na naknadu za svaki dan zakašnjenja T-Coma u realizaciji usluge najma korisničke linije i dodatnih usluga na način da naknada za svaki dan zakašnjenja unutar prvih 10 dana zakašnjenja iznosi 50% mjesečne naknade za najam korisničke linije ili mjesečne naknade za dodatne usluge dok naknada za svaki dan zakašnjenja za slučaj kašnjenja od 11 ili više dana iznosi 150% mjesečne naknade za najam korisničke linije ili