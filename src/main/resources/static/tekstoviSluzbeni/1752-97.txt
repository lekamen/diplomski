 KZ/97 ...
(...)
... iz navoda optuženog K. M. prema kojima, s obzirom da ‘on nije niti tražio nikakav dar (…) a niti je takav dar (…) zaprimio (…), u ponašanju okrivljenog M. uopće nisu ostvarena obilježja kaznenog djela koje mu se pobijanom presudom stavlja na teret’, proizlazilo bi da on pobija presudu i zbog povrede kaznenog zakona iz članka 368. točke 1. ZKP/97.
Međutim, i ovdje se zapravo radi o takozvanoj posrednoj povredi kaznenog zakona ... Naime, prvostupanjski je sud utvrdio da su optuženici F. A. i K. M. kritične zgode postupali po prethodnom dogovoru, radi zajedničkog stjecanja nepripadne materijalne dobiti ostvarene traženjem i primanjem mita. Okolnost da optuženi M. nije komunicirao sa Z. P., dakle, da nije od nje zatražio mito te da novac nije osobno primio od nje, već je sve te radnje poduzeo optuženi A., s obzirom na utvrđenu činjenicu da je optuženi M. svo to vrijeme stajao u blizini i već time, a pogotovo i riječima upućenima optuženim A. ‘uzmi, bolje i to nego ništa’, jasno pokazao da radnje optuženog A. prihvaća kao svoje, ne otklanja njegovu kaznenopravnu odgovornost, odnosno njegovo supočiniteljstvo u primanju mita.«
311. Suprotno tome, u presudi broj: I Kž-Us 91/10-6 od 8. veljače 2011. Vrhovni sud obrazložio je u čemu se sastoji službena radnja koju bi počinitelj »morao obaviti«, kao oblik tzv. nepravog aktivnog podmićivanja iz članka 347. stavka 2. KZ-a/97:
»U konkretnom je slučaju pravilno utvrđeno kako je opt. S. R. koristila svoja ovlaštenja na protupravan način, odnosno protupravno je iskorištavala stvarne i pravne mogućnosti vezane uz svoj položaj kako bi točno određene predmete dodjeljivala u rad opt. D. H. Ona je formalno ostala u granicama ovlasti, ali ih je zlouporabljivala tako da nije postupala u skladu s potrebama službe, sa zadacima ustanove, sa pravim smislom i svrhom institucije u kojoj je radila.«
312. Konačno, u presudi i rješenju broj: I Kž 43/05-10 od 14. srpnja 2005. Vrhovni sud bavio se kaznenim djelom protiv službene dužnosti – protuzakonitim posredovanjem – iz članka 343. stavka 2. KZ-a/97. U tom je predmetu obrazložio koncept »službene radnje službene osobe«, a iznio je i koncept razlikovanja kaznenih djela protiv službene dužnosti u užem i širem značenju:
»Iz obrazloženja pobijane presude (str. 15-16) može se zaključiti da prvostupanjski sud utvrđuje slijedeće činjenice:
‘I. K.2 je ministar a N. R. je zamjenik ministra Ministarstva znanosti i tehnologije Republike Hrvatske (dalje: MZT) u kritično vrijeme, dakle, državni su dužnosnici i po čl. 89. st. 3. KZ-a, obojica su nedvojbeno službene osobe’.
‘Isto tako, po čl. 89. st. 7. KZ-a, I. K.2 i N. R., ujedno su i odgovorne osobe’.
‘S obzirom na navedeno, osnovna dilema suda bila je, je li zaključenje ugovora o pružanju konzalting usluga broj 10041996 od 10. travnja 1996. godine ‘službena radnja’ I. K.2 i N. R. ili nije’.
‘Sud je zaključio da ta radnja nije ‘službena radnja’ jer funkcionalno ne određuje niti uređuje išta organski što bi se odnosilo na sustav organizacije i strukture državnog tijela čiji su I. K.2 i N. R. čelnici, niti ta radnja predstavlja ovlasti potpisnika koje imaju kao nositelji ovlasti, već bi po čl. 89. st. 7. KZ-a, ova dvojica bili odgovorne osobe u tom državnom tijelu, pa bi po tome to bila radnja koja bi se određivala u krugu pojma ‘druge radnje’’.
(...)
Prvostupanjski sud je upravo ostvario gore navedenu povredu kaznenog zakona jer je pogrešno ocijenio da radnja službenih osoba nije ‘službena radnja’ u smislu bitnog obilježja kaznenog djela iz čl. 343. st. 2. KZ-a.
Prvostupanjski sud je u pravu kada u pobijanoj presudi (str. 14) konstatira da ‘službena radnja’ u Kaznenom zakonu nije ‘posebno’ definirana u smislu značenja izraza u Kaznenom zakonu (glava IX – čl. 89.), ali je isto tako u pravu kada citira određenje i sadržaj ‘službene radnje’ iz čl. 317. st. 1. KZ-a, u kojem je ona određena ‘kao radnja koju u okviru svoje ovlasti poduzima službena osoba’ (str. 15 pobijane presude).
Ovo određenje pojma