 elektroničkim komunikacijama slijedom čega bi bio nadležan za odlučivanje odgovarajući sud. S obzirom na to da nadležnost tuženog tijela nije izričito propisano za odlučivanje o isplati naknada za kašnjenja u realizaciji veleprodajnih usluga drži da veza s obvezama iz Zakona o elektroničkim komunikacijama je daleka i posredna slijedom čega nalazi osporeno rješenje ništavim. Pri tome upućuje na rješenje Visokog upravnog suda pod poslovnim brojem: UsII-16/2013-6 od 18. travnja 2013. godine i rješenje Visokog trgovačkog suda Republike Hrvatske, pod poslovnim brojem: Pž-6663/12-3 od 23. listopada 2012. koje uz tužbu u preslici prilaže.
Nadalje, tužitelj drži da je pogrešno primijenjeno materijalno pravo s obzirom na to da tuženi nije primijenio odredbu članka 353. Zakona o obveznim odnosima koja govori o ugovornoj kazni o kojoj se očito u predmetnoj stvari radi. VIPnet je primio ispunjenje obveza, a da nikada nije priopćio tužitelju da zadržava svoje pravo na naknadu, odnosno ugovornu kaznu u smislu odredbe članka 353. stavka 5. Zakona o obveznim odnosima. U odnosu na izraženi stav tuženika u osporenom rješenju o nemogućnosti primjene Zakona o obveznim odnosima upućuje da se materijalni propisi neposredno primjenjuju i u upravnom postupku sukladno odredbi članka 2. Zakona o općem upravnom postupku, a navode tuženika da se radi o naknadi iz zakona ne nalazi obrazloženim ni dokazanim.
Tužitelj drži da je povrijeđeno načelo materijalne istine i načelo saslušanja stranaka s obzirom na to da mu naknadno očitovanje VIPneta nije pravovremeno dostavljeno pa proizlazi da tuženi nije proveo postupak u skladu s odredbama ZUP-a. Nadalje, tužitelj nalazi da je pogrešno primijenjena odredba članka 98. stavka 3. Zakona o općem upravnom postupku koja propisuje da izreka mora biti kratka i određena, a protivno tome je osporeno rješenje tako koncipirano da ne sadrži čak ni parametre za izračunavanje iznosa koje tužitelj mora platiti po osporenom rješenju pa isto nije izvršivo, a stranka je dovedena u položaj da ne zna pouzdano koliko treba platiti.
Također tužitelj osporava i dio obveze određene za naknadu za kašnjenje u otklanjanju kvarova/smetnji za uslugu veleprodajnog širokopojasnog pristupa Internetu upućujući na odredbe odgovarajuće Standardne ponude HT-a za uslugu veleprodajnog pristupa Internetu odnosno Standardne ponude BSA koja propisuje da je operator korisnik dužan obavijestiti tužitelja o nastalim smetnjama, jer je u protivnom omogućena zloporaba prava.
Tužitelj predlaže da Sud održi raspravu ako ne zauzme stajalište da pogrešna primjena materijalnog prava te formalno i procesno pravni nedostaci osporenog rješenja nisu sami za sebe dovoljan razlog za oglašavanja rješenja ništavim, odnosno za poništenje istog bez rasprave.
Zaključno, predlaže da prvenstveno Sud oglasi ništavim utuženo rješenje, a podredno da ga poništi.
Tuženo tijelo, pozvano na odgovor u smislu odredbe članka 32. Zakona o upravnim sporovima (»Narodne novine« 20/10., 143/12. i 152/14., dalje u tekstu: ZUS), protivi se tužbi prvenstveno ukazujući na odredbu članka 20. Zakona o elektroničkim komunikacijama (»Narodne novine« 73/08., 90/11., 133/12. i 80/13. – dalje u tekstu: ZEK) koji upravo daje ovlaštenje i obvezu tuženome donijeti odluku o rješenju spora između dvaju ili više operatora elektroničkih komunikacijskih mreža i/ili usluga u vezi s obvezama iz ZEK-a u najkraćem roku, a najkasnije u roku od 4 mjeseca. S obzirom na to da je predmet ovog postupka spor između VIPneta i HT-a u vezi s regulatornom obvezom pristupa i korištenja posebnih dijelova mreže iz članka 61. ZEK-a, određenom tužitelju odlukama donesenim u postupku analize mjerodavnih tržišta i to tržišta veleprodajnog širokopojasnog pristupa od 17. srpnja 2009., klasa i broja koji navodi kao i tržišta pristupa javnoj komunikacijskoj mreži na fiksnoj lokaciji za privatne i poslovne korisnike od 6. travnja 2011., koju klasu i broj također navodi, tuženi je bio dužan odlučiti o zahtjevu VIPneta. Osporava