42 04.05.2016 Odluka Agencije za elektroničke medije klasa: 612-12/11-02/0031 urbroj: 567-06-16-25 od 22. travnja 2016.
AGENCIJA ZA ELEKTRONIČKE MEDIJE
1100
Vijeće za elektroničke medije u sastavu Damir Hajduk, zamjenik predsjednice Vijeća te Vesna Roller, Gordana Simonović i Robert Tomljenović, kao članovi Vijeća, u postupku nadzora nad radom nakladnika – VOX d.o.o., Zadar, na temelju članka 76. stavka 1. točke 6. i 9. Zakona o elektroničkim medijima (»Narodne novine« broj 153/09, 84/11, 94/13 i 136/13) na 16-16 sjednici održanoj 21. travnja 2016., donijelo je sljedeću
ODLUKU
I. Privremeno, na rok od trideset (30) dana, oduzima se koncesija za obavljanje djelatnosti pružanja medijske usluge televizije na području digitalne regije D7 – Zadarske, Šibensko-kninske i dijelu Ličko-senjske županije, nakladniku televizije – trgovačkom društvu VOX d.o.o., Zadar, Ulica Bregdetti 23, OIB: 53564014573.
II. Nalaže se nakladniku da u roku od trideset (30) dana od dana objave ove odluke u »Narodnim novinama« uskladi emitiranje programa s programskom osnovom za koju ima suglasnost Vijeća za elektroničke medije.
III. Nalaže se nakladniku da po isteku roka iz točke II. ove odluke dostavi Vijeću za elektroničke medije dokaze o ispunjenju naloga – snimke programa i očevidnike objavljenog programa za 7 dana (5 radnih dana i 2 dana vikenda) te očitovanje na koji je način usklađeno emitiranje programa s programskom osnovom za koju ima suglasnost Vijeća.
IV. Nalaže se nakladniku da u roku od trideset (30) dana od dana objave ove odluke u »Narodnim novinama« izvrši uplatu dugovanja s osnova neplaćene naknade za koncesiju, koje dugovanje na dan 22. travnja 2016. iznosi ukupno 18.774,74 kuna.
V. Ova odluka stupa na snagu danom donošenja i objavit će se u »Narodnim novinama«.
Obrazloženje
Na temelju članka 73. stavka 7. i 8. Zakona o elektroničkim medijima (dalje: ZEM), Vijeće za elektroničke medije (dalje: Vijeće) na 58-11 sjednici održanoj 15. lipnja 2011., a temeljem provedenog Javnog natječaja broj 05/11 za davanje koncesija za obavljanje djelatnosti pružanja medijske usluge radija i/ili televizije (»Narodne novine», broj 44/11) i provedenoga postupka utvrđivanja postojanja uvjeta za davanje koncesije donijelo je Odluku o davanju koncesije za obavljanje djelatnosti pružanja medijske usluge televizije na području digitalne regije D7 – Zadarske, Šibensko-kninske i dijelu Ličko-senjske županije trgovačkom društvu VOX d.o.o. Zadar (dalje: nakladnik). Koncesija je dana na rok od 10 godina.
Po donošenju odluke nakladnik je obavio tehnički pregled te su sukladno odredbama ZEM-a, Agencija za elektroničke medije (dalje: Agencija), Hrvatska regulatorna agencija za mrežne djelatnosti (dalje: HAKOM) te nakladnik sklopili Ugovor o koncesiji za obavljanje djelatnosti televizije na području digitalne regije D7 – Zadarske, Šibensko-kninske i dijelu Ličko-senjske županije.
Agencija je 11. ožujka 2015. nakladniku izrekla upozorenje s nalogom da u roku od trideset dana uskladi emitiranje s programskom osnovom za koju ima dopuštenje Vijeća.
Kako nakladnik nije postupio po gore izrečenom upozorenju, Agencija je 1. lipnja 2015. godine donijela odluku o izricanju opomene, klasa: 612-12/15-05/0026, urbroj: 567-06-15-04 zbog promjene programske osnove za više od 10% sadržaja bez prethodno pribavljene suglasnosti Vijeća. Istom odlukom naloženo je nakladniku da u roku od 30 dana uskladi emitiranje s programskom osnovom za koju ima dopuštenje Vijeća te da dostavi snimke programa zajedno s očevidnicima i očitovanje na koji je način usklađeno emitiranje s važećom programskom osnovom.
Nakladnik je gornju odluku primio 5. lipnja 2015.
Nakladnik po opomeni od 1. lipnja 2015. nije postupio te je Vijeće sukladno svojim ovlastima donijelo odluku o provođenu neposrednog nadzora nad radom nakladnika. Neposredni nadzor obavljen je 29. srpnja 2015. Nadzoru je sa strane nakladnika bila prisutna tadašnja direktorica i istovremeno njegova glavna urednica. Prilikom nadzora izvršen je uvid u 