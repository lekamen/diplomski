 Vrgorca ima 5 vijećnika, jasno je da nema pravo postavljati članove biračkih odbora jer nije politička stranka. U takvim uvjetima kad kandidat u II krugu izbora za Gradonačelnika nema postavljene članove biračkih odbora od svog povjerenja, GIP i ŽIP trebali su s pojačanom pažnjom izvršavati svoju obavezu koja je propisana Zakonom o lokalnim izborima ... GIP i ŽIP nisu s dužnom i potrebitom pažnjom obavili svoju ovu obvezu iz Zakona u cilju utvrđivanja potpunog i istinitog rezultata izbora. Nisu dozvolili ovlaštenom promatraču kandidata Ante Pranića uvid u izborni materijal ...
ŽIP je svojim dopisom broj 7/2015 godine naložio da GIP uz prisustvo promatrača i kandidata izvrši uvid u sve nevažeće glasačke listiće (ukupno 64). Na sjednici GIP od 27.07/15 u 15,00 sati uz prisustvo promatrača i kandidata, izvršen je uvid u nevažeće glasačke listiće te je jednoglasno GIP zapisnički konstatirao da je od 64 proglašena listića nevažećim njih 54 nesporno nevažeći a 10 glasačkih listića je dvojbeno dali su važeći ili nevažeći o čemu će se izjasniti ŽIP.
Nije točan navod iz Rješenja ŽIP da u Prigovoru kandidat Ante Pranić nije zatražio da ŽIP utvrdi jesu li navedenih 10 dvojbenih listića važeći ili nevažeći, to je zatraženo od ŽIP na strani 2 Prigovora. ŽIP je tribao za dvojbene glasačke listiće ... utvrditi da li su važeći ili nevažeći glasovi i korigirati (prebrojiti) dobiveni broj proglašenih važećih glasova kandidatima za Gradonačelnika i ispraviti temeljem Prigovora privremeni nepotpuni izborni rezultat, jer ovo može u daljnjem postupku utjecat na konačne pravomoćne rezultate izbora.
(...)
S obzirom da je od 64 nevažeća glasačka listića GIP proglasilo dvojbenim 10 glasačkih listića (15,6%), a ŽIP to prihvatio postoje objektivno opravdani razlozi da se ponovno prebroje važeći glasački listići kojih ima 4 060 koji mogu dovesti do pravno relevantnog i drugačijeg izbornog rezultata ...
... Također imajući u vidu da kandidat Grupe građana Ante Pranić nije imao zakonsku mogućnost postavljanja svojih simpatizera i svoje ljude od povjerenja u 26 biračkih odbora ... te 26 predsjednika i zamjenika predsjednika biračkih odbora koje postavlja GIP, dok je tu zakonsku mogućnost imao njegov protukandidat kojeg su kandidirale političke stranke ... Pravo kandidata Grupe birača o postavljenju promatrača koji nadgledaju rad biračkih odbora, objektivno čija su prava i mogućnosti smanjene i otežane u izvršenju kontrole izbornog postupka u odnosu na prava i mogućnosti članova biračkih odbora na 26 biračkih mjesta u izbornom postupku.
Gore navedeni razlozi su objektivno opravdani i utemeljeni, dostatni i relevantni, te tražimo da Ustavni sud po pravu nadzora i izbornog spora prebroji važeće glasačke listiće, verificira njihovu punovažnost te provjerom ispravnosti zbrajanja važećih listića utvrdi izborni rezultat, ili po njegovom pisanom nalogu nadležno izborno povjerenstvo koje Ustavni sud izrekom odredi.
Također radi djelotvorne kontrole tražimo da se prebroje neupotrjebljeni glasački listići i usporede s ukupnim brojem izdanih glasačkih listića, kao i usporede s brojem izašli birača na izbore iz biračkih popisa i upotrjebljene glasačke listiće ...
Primjedbe na rad biračkih odbora po biračkim mjestima
Člankom 64 propisano je kad birački odbor utvrdi rezultate glasovanja na biračkom mjestu, sastavlja zapisnik o svom radu, točkom 5 ovog članka propisano je da zapisnik o radu biračkog odbora potpisuju svi članovi biračkog odbora, na taj ga način ga punopravno verificiraju, što na slijedećim biračkim mjestima nije učinjeno.
– biračkom mjestu broj 7 Dusina, zapisnik o radu biračkog odbora nije potpisan od jednog člana Mate Vukosava, nije verificiran od svih članova biračkog odbora.
– na biračkom mjestu broj 14 Poljica, zapisnik o radu biračkog odbora nisu potpisala dva člana biračkog odbora Dragan Đugum i Slavko Majić, oni nisu u zapisniku niti upisani da su bili u sastavu biračkog odbora premda su na stranicama DIP-a objavljeni da su članovi biračkog odbora u