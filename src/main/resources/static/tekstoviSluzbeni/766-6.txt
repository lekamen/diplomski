 zaprimanja te poredak rang-liste temeljem kriterija rangiranja neće imati utjecaj na tijek daljnjih aktivnosti obrade Prijava.
Članak 17.
(1) Agencija za plaćanja nakon obrade Prijava Podnositelju izdaje Odluku o odbijanju prijave ukoliko:
a) nisu ispunjeni uvjeti i kriteriji prihvatljivosti propisani ovim Pravilnikom i Natječajem,
b) Podnositelj nije poštovao rok za dostavu tražene dokumentacije ili zatraženog obrazloženja i ispravaka,
c) se utvrde lažni podaci u Prijavi Podnositelja odlučujući za odobrenje projekata,
d) se utvrdi prethodno financiranje projekta iz drugih izvora potpore za troškove koji su predmet prijave na Natječaj,
e) se utvrdi da nema dovoljno raspoloživih sredstava za tekuću financijsku godinu,
f) se po završenoj administrativnoj kontroli utvrdi da odobreni iznos potpore iznosi manje od minimalnog iznosa potpore iz članka 6. stavka 2. ovoga Pravilnika.
(2) Ukoliko se po završenoj administrativnoj kontroli utvrdi da je iznos odobrene potpore manji od 50% ukupno tražene potpore Agencija za plaćanja će od Podnositelja zatražiti Izjavu kojom se obvezuje provesti projekt u potpunosti bez obzira na iznos odobrene potpore te će po dostavljanju Izjave odobriti projekt, a ukoliko Podnositelj ne dostavi traženu Izjavu u zadanom roku Agencija za plaćanja će izdati Odluku o odbijanju projekta.
(3) Agencija za plaćanja može uvjetovati izdavanje Odluke o odobrenju projekta izjavom Podnositelja kojom isti potvrđuje da će provesti i dokazati pojedine troškove unutar aktivnosti za koje nije tražio sufinanciranje u sklopu projekta, ukoliko ih Agencija za plaćanja smatra nužnim za izvođenje promidžbe na tržištu treće zemlje na koju se projekt odnosi.
(4) Ukoliko je Podnositelj prijave zatražio potporu u iznosu od 80%, a ista je u suprotnosti s člankom 14. stavkom 1. ovoga Pravilnika, Agencija za plaćanja će izdati Odluku o odbijanju prijave.
(5) Ukoliko u tijeku obrade prijave Podnositelj odustane od iste, Agencija za plaćanja će izdati Odluku o odbacivanju prijave.
(6) Ukoliko se utvrdi financiranje prijavljenog projekta iz drugih izvora financiranja sukladno članku 20(c) (iii) Uredbe (EZ) br. 3/2008 i Uredbe (EZ) br. 1698/2005, Agencija za plaćanja će izdati Odluku o odbijanju prijave.
VIII. ODLUKA O ODOBRENJU PROJEKTA
Članak 18.
(1) Agencija za plaćanja nakon obrade Prijava Podnositelju izdaje Odluku o odobrenju projekta iz mjere Promidžba u slučaju:
a) ispunjavanja uvjeta i kriterija propisanih ovim Pravilnikom i Natječajem i
b) prihvatljivosti aktivnosti i/ili izdataka utvrđenih u Listi prihvatljivih troškova.
(2) Odlukom o odobrenju projekta utvrđuju se:
a) maksimalni iznos potpore za prihvatljive aktivnosti koju Podnositelj može ostvariti,
b) prihvatljive aktivnosti i troškovi projekta,
c) rok završetka svih aktivnosti unutar projekta,
d) druge obveze Korisnika vezane uz projekt.
Članak 19.
(1) Odluke iz članka 17. i članka 18. ovoga Pravilnika Agencija za plaćanja izdaje u roku od 90 dana od dana zaprimanja potpune Prijave te iste šalje Podnositelju preporučenom poštom s povratnicom.
(2) Odobrene aktivnosti predviđene projektom ne smiju biti započete prije zaprimanja Odluke o odobrenju projekta.
(3) Iznimno od odredbe stavka 2. ovoga članka izuzete su aktivnosti prijava na sajmove.
Članak 20.
(1) Odluke iz ovoga Pravilnika Agencija za plaćanja dostavlja preporučenom poštom s povratnicom.
(2) Odluke iz ovoga Pravilnika nisu upravni akti, a na njih se može pisanim putem, isključivo preporučenom pošiljkom s povratnicom, podnijeti prigovor Povjerenstvu za prigovore (u daljnjem tekstu: Povjerenstvo) koje imenuje ministar poljoprivrede, na adresu Agencije za plaćanja, u roku 8 radnih dana od dana zaprimanja Odluke.
(3) Prigovore iz stavka 2. ovoga članka Povjerenstvo rješava u roku od 30 radnih dana od dana zaprimanja prigovora.
(4) U postupcima rješavanja po prigovoru Povjerenstvo će zatražiti od Agencije za plaćanja uvid u dosje predmeta, a može tražiti dodatna pisana ili usmena pojašnjenja i očitovanja kao i od