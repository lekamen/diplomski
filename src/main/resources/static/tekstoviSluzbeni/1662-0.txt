85 01.08.2015 Pravilnik o kriterijima za određivanje visine naknada i načinu njihovog obračunavanja i plaćanja za pokrivanje troškova službenih kontrola hrane i predmeta opće uporabe koje se uvoze u Republiku Hrvatsku
MINISTARSTVO ZDRAVLJA
1663
Na temelju članka 25. stavka 6. Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine«, broj 81/2013 i 14/2014) i članka 46. stavka 6. Zakona o sanitarnoj inspekciji (»Narodne novine«, broj 113/2008 i 88/2010), ministar zdravlja donosi
PRAVILNIK
O KRITERIJIMA ZA ODREĐIVANJE VISINE NAKNADA I NAČINU NJIHOVOG OBRAČUNAVANJA I PLAĆANJA ZA POKRIVANJE TROŠKOVA SLUŽBENIH KONTROLA HRANE I PREDMETA OPĆE UPORABE KOJE SE UVOZE U REPUBLIKU HRVATSKU
Članak 1.
(1) Ovim se Pravilnikom, u smislu članka 28. Uredbe (EZ) br. 882/2004 Europskog parlamenta i Vijeća od 29. travnja 2004. godine o službenom nadzoru koji se provodi radi provjere pridržavanja propisa o hrani i hrani za životinje te pravila o zdravlju i dobrobiti životinja (Sl L 165, 30. 4. 2004.) – dalje u tekstu: Uredba (EZ) br. 882/2004) određuju troškovi službenih kontrola nad hranom te materijalima i predmetima koji dolaze u neposredan dodir s hranom koje provode sanitarni inspektori na granici, a za koje se obračunavaju i naplaćuju naknade.
(2) Ovim Pravilnikom pobliže se određuju i troškovi nadzora predmeta opće uporabe (izuzev materijala i predmeta koji dolaze u neposredan dodir s hranom) u smislu članka 3. Zakona o predmetima opće uporabe (»Narodne novine«, broj 39/2013 i 47/2014) koje provode sanitarni inspektori na granici.
(3) Ovim Pravilnikom propisuje se način obračunavanja i naplaćivanja naknada za pošiljke hrane i predmeta opće uporabe koje se uvoze u Republiku Hrvatsku (dalje u tekstu: pošiljke koje se uvoze), koje sanitarni inspektori na granici naplaćuju od uvoznika na granici i drugim mjestima gdje se obavlja službena kontrola.
(4) Naknade naplaćene provedbom ovoga Pravilnika prihod su Državnog proračuna.
Obveza plaćanja naknada
Članak 2.
(1) Troškove službenih kontrola pošiljki koje se uvoze snosi uvoznik.
(2) Uvoznik ili njegov ovlašteni predstavnik obvezan je sanitarnom inspektoru na granici koji obavlja pregled pošiljke koja se uvozi prije pregleda predočiti dokaz da je uplatio naknadu u propisanom iznosu sukladno članku 6. ovoga Pravilnika, dužni iznos troškova nadzora kroz uplatu propisane naknade u skladu s člankom 6. ovoga Pravilnika.
Kriteriji za obračun visine naknade
Članak 3.
(1) Troškovima službenih kontrola smatraju se svi troškovi koji su nastali radi provedbe službene kontrole, a naplaćuju se od uvoznika hrane ili uvoznika predmeta opće uporabe, uplatom u Državni proračun naknade iz članka 4. ovoga Pravilnika.
(2) Troškovi iz stavka 1. ovoga članka obuhvaćaju: troškove radnih sati službenih osoba koje provode nadzor, troškove provedbe dokumentacijskog, identifikacijskog i fizičkog pregleda na granici, troškove materijala za uzorkovanje, transportne troškove dostave uzoraka do laboratorija, troškove repromaterijala za nadzor kao i putne troškove, a iskazuju se kroz zbirne paušalne naknade propisane člankom 4. ovoga Pravilnika.
Zbirne paušalne naknade
Članak 4.
(1) U smislu provedbe članka 27. stavka 4. Uredbe (EZ) br. 882/2004 te članka 32. Zakona o predmetima opće uporabe (»Narodne novine» broj 39/2013 i 47/2014) naknade za provedbu službenih kontrola koje provodi sanitarni inspektor na granici utvrđene su u paušalu.
(2) Visina naknade iz stavka 1. ovoga članka koja se odnose na pošiljke iz uvoza ovisi o vrsti i količini pošiljke, njezinoj rizičnosti te o načinu prijevoza pošiljke.
(3) Visina naknade iz stavka 1. ovoga članka za hranu i predmete opće uporabe, koji po posebnim propisima Europske unije ne podliježu pojačanom nadzoru pri uvozu, iznosi:
1. pošiljke do 100 kg – 50,00 kuna (sve vrste prijevoza)
2. avionske, kamionske i pošiljke u kontejnerima do 5 tona – 150,00 kuna
3. avionske, kamionske i pošiljke u