 sukladno članku 49. stavku 7. ZZTN-a, Agencija provodi nadzor nad provedbom mjera i uvjeta iz članka 49. stavka 1. ZZTN-a. Tako je u članku 49. stavku 7. ZZTN-a propisano da će se, ako Agencija u nadzoru nad provedbom mjera i uvjeta iz članka 49. stavka 1. ZZTN-a utvrdi da se poduzetnik ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrati povredom ZZTN-a ili povredom članka 101. i 102. UFEU-a te će se to utvrditi posebnim rješenjem kojim će se izreći i upravno-kazneno mjera sukladno odredbama ZZTN-a.
Zaključno, Gemicro se obvezao kako u buduće ugovore s leasing društvima neće unositi predmetnu odredbu, čime je otklonjen naknadni prigovor Modulusa.
U prilog prihvaćanju mjera i uvjeta predloženih od strane Gemicra govore i očitovanja leasing društava zaprimljena u Agenciji u razdoblju od 4. ožujka 2015. do 19. ožujka 2015.
Naime, sukladno članku 41. stavku 1. točki 1. ZZTN-a, Agencija je zatražila od leasing društava koja imaju zaključen ugovor s Gemicrom, njih ukupno 12, očitovanje o tome jesu li u razdoblju od 1. listopada 2010. do dana dostave dopisa Agencije odbili surađivati s nekim od poduzetnika koji su im se obratili radi poslovne suradnje zbog ugovora sklopljenog s Gemicrom, odnosno zbog predmetne odredbe u ugovoru. Iz dostavljenih očitovanja proizlazi da ta leasing društva nisu nikoga odbila. Iako je poduzetnik Modulus u podnesku zaprimljenom 23. listopada 2014. u predmetu klase: 034-08/14-01/227 na izričit upit Agencije o tome s kojim je točno leasing kućama uspostavio kontakte, te tko je u ime navedenih leasing kuća usmenim putem obavijestio Modulus o nemogućnosti uspostavljanja poslovne suradnje, naveo dva leasing društva, iz njihovih očitovanja zaprimljenih nakon pokretanja postupka ne proizlazi točnost navedene tvrdnje.
Osim toga zatraženo je i dodatno očitovanje od poduzetnika Gemicro, odnosno očitovanje o zaposlenicima s kojima je Gemicro raskinuo ugovor o radu u razdoblju od 1. listopada 2010. do dana dostave dopisa Agencije, a koji su u Gemicru bili zaposleni u vezi s djelatnošću pružanja specijaliziranih informatičkih usluga leasing društvima, te o poduzetnicima kod kojih su se ti bivši zaposlenici Gemicra zaposlili nakon prekida radnog odnosa u Gemicru, odnosno o poduzetnicima koje su ti bivši zaposlenici osnovali.
S tim u vezi, Gemicro se očitovao u podnesku zaprimljenom u Agenciji 5. ožujka 2015. u kojemu je u bitnome naveo da je u razdoblju od početka 2010. raskinuo ugovore o radu s tri svoja radnika na radnom mjestu informatičar-programer na području razvoja i održavanja informacijskih sustava, a od toga u traženom razdoblju od 1. listopada 2010. do danas raskinut je samo jedan ugovor u radu. Jedan od radnika s kojim je raskinut ugovor jest i g. […], suvlasnik poduzetnika Modulus.
9. Odluka Vijeća za zaštitu tržišnog natjecanja
Na temelju dostavljenih očitovanja i dokumentacije, Vijeće za zaštitu tržišnog natjecanja (dalje: Vijeće), sukladno ovlastima iz članaka 27. i 30. točke 2. ZZTN-a te članka 31. ZZTN-a, na sjednici 20/2015, održanoj 14. svibnja 2015., razmatralo je navedeni predmet te je donijelo odluku da se, u smislu članka 49. stavka 2. ZZTN-a, predložene mjere, uvjeti i rokovi Gemicra prihvaćaju kao dostatni za otklanjanje negativnih učinaka i ponovnu uspostavu tržišnog natjecanja, pri čemu donošenjem ovoga rješenja Agencije postaju obvezni za Gemicro.
Vijeće svoju odluku temelji na činjenici da su se sva leasing društva od kojih je traženo očitovanje izrijekom očitovala kako nisu odbila poslovati s drugim poduzetnicima zbog predmetne odredbe ugovorene s poduzetnikom Gemicro. Nadalje, iz utvrđenog činjeničnog stanja proizlazi kako je u posljednjih pet godina Gemicro raskinuo ugovore o radu sa samo tri zaposlenika, što ukazuje na zaključak kako predmetna odredba potencijalno nije mogla obuhvatiti velik broj poduzetnika. Vijeće stoga ocjenjuje kako su predložene mjere, uvjeti i rokovi dostatni za otklanjanje negativnih učinaka i ponovnu