 završio.
(3) Iznimno od stavka 2. ovoga članka, kandidat se može uputiti na isti stupanj stranog jezika koji je završio u slučaju upućivanja na najviše dužnosti u inozemstvu ako je proteklo više od dvije godine od završetka izobrazbe.
(4) Ako kandidat na ulaznom testiranju iz engleskog jezika ne postigne razinu znanja potrebnu za temeljni stupanj, neće biti upućen na izobrazbu stranog jezika.
Članak 33.
Na temelju uvjeta iz članka 31. ovoga Pravilnika ustrojstvena jedinica Oružanih snaga nadležna za upravljanje osobljem sastavlja konačan popis kandidata za upućivanje na izobrazbu.
3.2. Učenje stranih jezika u civilnim obrazovnim institucijama
Članak 34.
U skladu s godišnjim planovima izobrazbe iz članka 5. ovoga Pravilnika vojne osobe i državni službenici i namještenici mogu se uputiti na izobrazbu stranih jezika u civilnim obrazovnim institucijama ako Središte za strane jezike zbog ograničenih kapaciteta nije u mogućnosti provesti izobrazbu.
Članak 35.
(1) Na temelju planiranih godišnjih kvota ustrojstvene jedinice Ministarstva obrane i ustrojstvena jedinica Oružanih snaga nadležna za personalne poslove dostavljaju popis kandidata za izobrazbu stranih jezika u civilnim obrazovnim institucijama ustrojstvenoj jedinici Ministarstva obrane nadležnoj za ljudske resurse uz navođenje razloga za upućivanje na izobrazbu stranog jezika iz članka 29. ovoga Pravilnika.
(2) Nakon iskazanih potreba ustrojstvenih jedinica Ministarstva obrane i Oružanih snaga, popis kandidata dostavlja se Središtu za strane jezike radi provedbe ulaznoga testiranja kandidata.
(3) Radi provjere dostignute razine znanja stranog jezika Središte za strane jezike provodi izlazno testiranje nakon završetka izobrazbe.
Članak 36.
(1) Kandidati za upućivanje na izobrazbu stranog jezika moraju ispunjavati sljedeće uvjete:
– službena ocjena u posljednje tri ocjenjivane godine; ne manja od »ističe se«
– vrijeme provedeno u službi; ne manje od tri godine
– zdravstvena sposobnost
– tjelesna spremnost
– da kandidat u zadnje tri godine nije kažnjen za stegovni prijestup, odnosno da mu nije izrečena kazna za teške povrede službene dužnosti.
(2) Uvjeti iz stavka 1. podstavaka 3. i 4. ovoga članka ne primjenjuju se za državne službenike i namještenike.
(3) Ako je broj kandidata koji ispunjavaju uvjete iz stavka 1. ovoga članka veći od broja kandidata utvrđenog godišnjim planom izobrazbe, prednost imaju kandidati prema redoslijedu navedenom u članku 29. ovoga Pravilnika.
(4) Na temelju uvjeta iz stavka 1. ovoga članka ustrojstvena jedinica Ministarstva obrane nadležna za ljudske resurse sastavlja konačan popis kandidata za upućivanje na izobrazbu.
Članak 37.
(1) Ustrojstvena jedinica Ministarstva obrane nadležna za ljudske resurse sklapa ugovore o usavršavanju stranog jezika s kandidatima koji se upućuju na izobrazbu stranog jezika u civilnim obrazovnim institucijama.
(2) Polaznicima koji na izlaznom testiranju postignu veći rezultat od ulaznog testiranja refundirat će se plaćeni troškovi izobrazbe u cijelosti do maksimalnog iznosa od 3.000,00 kn.
(3) Polaznici koji na izlaznom testiranju ne postignu veći rezultat od rezultata ulaznog testiranja ili ne dostave uvjerenja o uspješno završenoj izobrazbi stranog jezika koju su pohađali ne ostvaruju pravo na povrat plaćenih troškova izobrazbe.
(4) Polaznici izobrazbe stranih jezika u civilnim obrazovnim institucijama nastavu pohađaju izvan radnog vremena.
Članak 38.
(1) Djelatnicima koji su položili STANAG 3, završili 6. APLCT stupanj ili su ga stekli testiranjem, može se, zbog potrebe službe, odobriti pohađanje najvišeg stupnja stranog jezika u civilnim obrazovnim institucijama, ako je od završetka zadnje izobrazbe ili posljednjeg testiranja kojim je određen stupanj znanja stranog jezika proteklo više od dvije godine.
(2) Djelatnicima iz stavka 1. ovoga članka refundirat će se plaćeni troškovi tečaja do maksimalnog iznosa od 3.000,00 kn.
4. Međunarodna vojna izobrazba
Članak 39.
(1) U skladu s planom međunarodne vojne izobrazbe i