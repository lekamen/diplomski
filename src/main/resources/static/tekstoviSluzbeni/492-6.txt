 Uvjeti korištenja promotivne Zimske opcije objavljeni su na službenoj web stranici zainteresirane osobe dana 5. prosinca 2012. odnosno prije početka predmetne promocije, a da objava na web stranici da je izvršena sukladno internim procedurama. Nastavno, zainteresirana osoba osporava da postoji dvije verzije predmetnih Uvjeta korištenja Zimske opcije za korisnike Tele2 bonova, a kako to da tužitelj pogrešno tvrdi u svom podnesku od 30. listopada 2014., te da su Uvjeti korištenja promotivne Zimske opcije koju je zainteresirana osoba objavila na služenom webu dana 5. prosinca 2012. isti oni koje je tužitelj prihvatio dana 7. prosinca 2012. kada je predmetnu opciju aktivirao. Navodi da je jedini relevantni izvor Uvjeta korištenja Zimske opcije za korisnike Tele2 bonova i jedino mjesto na kojem su isti dostupni službena web stranica zainteresirane osobe, te nikakvi ostali linkovi na koje se tužitelj poziva u svom podnesku od 30. listopada 2014. nisu relevantni. Navodi da su Uvjeti korištenja promotivne Zimske opcije koju je tužitelj dostavio uz svoj podnesak od 30. listopada 2014. kao dokaz da je zainteresirana osoba izmijenila Uvjete korištenja navedene Zimske opcije za korisnike Tele2 bonova (bez da je o tome obavijestila tužitelja, a za vrijeme dok je tužitelj bio korisnik navedene Smart tarife Zimske opcije za korisnike Tele2 bonova), tužitelj ili bilo tko drugi mogao vrlo jednostavno isproducirati izbrisavši točku 12. istih, jer se isti nalaze u PDF formatu na web stranici zainteresirane osobe, a u prilog činjenici da ne postoje niti drugi niti treći Uvjeti korištenja kako to tužitelj tvrdi, da govori i činjenica da do ovog upravnog spora tužitelj se nikada nije pozivao na neke druge i treće Uvjete korištenja promotivne Zimske opcije, te nije tijekom cijelog reklamacijskog postupka kod zainteresirane osobe iznosio taj argument. Nastavno, zainteresirana osoba istaknula je da je izmjena uvjeta korištenja apsolutno dopuštena sukladno ZEK-u. Također da je samim Uvjetima korištenja promotivne Zimske opcije za Tele2 korisnike bonova propisano kako će u bilo kakvim izmjenama istih korisnici biti pravodobno obaviješteni putem Tele2 web stranice, pa da sve i da je i došlo do izmjena gore navedenih Uvjeta korištenja nakon njihova prihvaćanja od strane tužitelja odnosno aktiviranja Zimske opcije, a što zainteresirana osoba i dalje osporava, isti da bi svejedno bili obvezujući za istoga po proteku roka od 30 dana, te bi se na istog u cijelosti primjenjivali u trenutku isključenja, što bi značilo da je tužitelj s Uvjetima korištenja bio u cijelosti upoznat i da je znao kojih ponašanja se mora kloniti kako operater ne bi pribjegao isključenju istoga. Napominje, kako je postupanje zainteresirane osobe, a vezano za trajno isključenje tužitelja bilo i predmetom inspekcijskog nadzora, tada Državnog inspektorata danas Tržišne inspekcije Ministarstva gospodarstva koje je nadzor vodilo pod poslovnim brojem KLASA: 336-01713-01/847, URBROJ: 556-16-06772-13-2, a koje nakon obavljenog nadzora tijekom kojeg nije utvrdio povrede propisa iz svoje nadležnosti, a posebno Zakona o zaštiti potrošača, predmet 8. srpnja 2013. proslijedio tuženiku na postupanje. Slijedom ustupanja, inspektori elektroničkih komunikacija tuženika da su izvršili inspekcijski nadzor te 19. srpnja 2013. donijeli rješenje o obustavi predmetnog postupka, jer ne postoje pretpostavke za vođenje istog.
Iduće ročište kod ovog Suda održano je 22. siječnja 2015. u nazočnosti svih stranaka. Na istom ročištu stranke su ostale kod svih svojih navoda, nakon čega je izvršen uvid u dokumentaciju koja prileži spisu predmeta upravnoga spora, kao i u onu koja prileži spisu predmeta upravnog postupak te je rasprava zaključena.
Uvidom u dokumentaciju koja prileži spisu predmeta upravnog spora kao i uvidom u dokumentaciju koja prileži spisu predmeta upravnog postupka utvrđeno je da je tužitelj 7. prosinca 2012. aktivirao tarifu Smart s Zimskom opcijom u kojoj je za iznos nadoplate od 35,00 kuna imao