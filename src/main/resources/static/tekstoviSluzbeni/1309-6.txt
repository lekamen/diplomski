 pravodobnih prijava, Povjerenstvo za provedbu natječaja na temelju kriterija natječaja iz članka 8. do uključivo članka 14. stavka 1. ovog pravilnika utvrđuje prijedlog rang-liste (privremenu rang-listu).
(2) Povjerenstvo za provedbu natječaja prijedlog rang-liste (privremenu rang-listu) objavljuje na oglasnim pločama i na internetskoj stranici studentskoga centra.
(3) Studentski centri prikupljaju osobne podatke radi utvrđivanja rang-liste studenata koji su podnijeli prijavu na natječaj za smještaj u studentskome domu i za subvencioniranje smještaja.
(4) Rang-lista sadrži sljedeće podatke: ime i prezime studenta, naziv visokog učilišta, broj ECTS bodova u tekućoj godini, prosječan broj ECTS bodova u prethodnim godinama studiranja, ukupan broj stečenih ECTS bodova, broj bodova po kriterijima iz članaka 8. do 14. stavka 1. te ukupno ostvaren broj bodova na temelju kojih se studentu odobrava smještaj u studentskome domu ili subvencioniranje smještaja.
(5) Studentski centri od kandidata za smještaj u studentskome domu u obrascima za prijavu na natječaj pribavljaju privolu za prikupljanje i obradu njihovih osobnih podataka i suglasnost za objavu osobnih podataka na rang-listi. Privola za prikupljanje i obradu osobnih podataka je uvjet za prijavu na natječaj.
Članak 19.
U roku od osam dana od dana objavljivanja privremene rang-liste studenti koji nisu dobili smještaj ili kojima nije dodijeljena subvencija stanovanja mogu podnijeti pismeni prigovor Povjerenstvu za rješavanje prigovora studentskoga centra sukladno proceduri opisanoj u natječaju.
Članak 20.
(1) Povjerenstvo za rješavanje prigovora razmatra prigovore zaprimljene u roku te najkasnije u roku od 15 dana od dana isteka roka za podnošenje prigovora donosi odluku o prihvaćanju ili odbijanju prigovora studenata i utvrđuje konačnu rang-listu.
(2) Konačna rang-lista objavljuje se na oglasnim pločama studentskoga centra i na internetskim stranicama studentskoga centra.
(3) Na temelju konačne rang-liste studentski centri utvrđuju pojedinačno pravo na smještaj ili pravo na subvenciju smještaja i o tome izvješćuju studente, studentske i učeničke domove.
(4) U postupku donošenja odluke o prigovoru Povjerenstvo za prigovore dužno je postupati po odredbama Zakona o općem upravnom postupku.
Članak 21.
Studentski centri obvezni su dostaviti Ministarstvu znanosti, obrazovanja i sporta odmah nakon svake objave rezultata (privremene i konačne) listu studenata u digitalnome obliku (u excel datoteci) s podacima iz članka 18. ovoga pravilnika i ostvarenim bodovima po svim kriterijima za raspodjelu mjesta iz ovoga pravilnika ili dodjelu subvencija smještaja za sve studente koji su se prijavili na natječaj.
Članak 22.
(1) Smještaj studenata u slobodne kapacitete učeničkih domova obavljat će se isključivo s liste prvenstva koju utvrde studentski centri.
(2) Učenički domovi obvezni su dostaviti Ministarstvu znanosti, obrazovanja i sporta i studentskim centrima najkasnije do 1. rujna broj slobodnih mjesta namijenjenih za smještaj studenata.
(3) Učenički domovi obvezni su dostaviti Ministarstvu do 15. rujna popis studenata kojima je odobren smještaj u učeničkome domu zajedno s obrazloženjem odabira, a kojima će Ministarstvo sufinancirati smještaj.
UVJETI ZA OSTVARIVANJE PRAVA NA SUBVENCIONIRANI SMJEŠTAJ KOD PRIVATNOG STANODAVCA
Članak 23.
Studenti ostvaruju pravo na subvencionirani smještaj kod privatnog stanodavca na temelju ukupnoga broja bodova koji su ostvarili, kao i studenti koji se natječu za studentski smještaj. Kvote za broj subvencija u određenome mjestu određuje Ministarstvo znanosti, obrazovanja i sporta na temelju broja studenata koji u tome mjestu studiraju, a prebivalište im nije u mjestu studiranja, i u odnosu na raspoloživa sredstva u Državnome proračunu.
IZNOS SUBVENCIJA ZA SMJEŠTAJ U STUDENTSKOME DOMU I SUBVENCIONIRANO STANOVANJE
Članak 24.
Novčani iznos za subvenciju smještaja u studentskome i učeničkome domu, kao i za subvencionirani smještaj kod privatnoga stanodavca utvrđuje