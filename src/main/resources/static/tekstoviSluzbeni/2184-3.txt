 Ministarstvo dodjeljuje i ovlasti za članove visokog procjeniteljskog povjerenstva.
Članak 15.
(1) Ovlasti korisnicima iz članka 12. stavka 1. točke 3. i 4. ovoga Pravilnika dodjeljuje Ministarstvo temeljem pisanog zahtjeva korisnika do datuma važenja procjeniteljskog imenovanja, ili ovlaštenja za obavljanje posredovanja u prometu nekretninama.
(2) U zahtjevu iz stavka 1. ovoga članka podnositelj zahtjeva obvezno mora navesti datum važenja procjeniteljskog imenovanja te zahtjev ovjeriti žigom ili navesti matični broj pod kojim je upisan u Registru posrednika u prometu nekretninama.
(3) Ovlasti iz stavka 1. ovoga članka mogu se na zahtjev odgovorne osobe u pravnoj osobi dodijeliti najviše za 5 zaposlenika pravne osobe i u trajanju od jedne godine.
(4) Ovlašteni korisnici iz stavka 1. ovoga članka kojima su ovlasti u sustavu eNekretnine prestale istekom datuma važenja procjeniteljskog imenovanja ili iz drugih razloga, mogu ponovo postati ovlašteni korisnici sustava podnošenjem novog zahtjeva Ministarstvu za dodjelu ovlasti.
(5) Zahtjevima iz stavaka 1. i 4. ovoga članka obvezno se prilaže dokaz o važećem imenovanju suda za obavljanje poslova procjene nekretnina.
Članak 16.
Obrazac zahtjeva za dodjelu ovlasti članaka 14. i 15. ovoga Pravilnika, čini Prilog V. ovoga Pravilnika.
IV. PRIKUPLJANJE, UNOS I EVALUACIJA PODATAKA
Prikupljanje i unos podataka
Članak 17.
Podatci preuzeti od Porezne uprave, dopunjuju se i prema potrebi ispravljaju postupkom evaluacije opisanom u članku 18. ovoga Pravilnika.
Evaluacija podataka
Članak 18.
(1) Evaluacija podataka iz članka 17. ovoga Pravilnika podrazumijeva:
– identifikaciju nekretnine na temelju podataka preuzetih od Porezne uprave i njezino lociranje u prostoru pregledavanjem i pretraživanjem slojeva dostupnih na geoportalu ISPU-a i drugih raspoloživih izvora,
– dopunu podataka o lokaciji nekretnine podatcima iz prostornih planova (namjena, koeficijent izgrađenosti, katnost i dr.),
– provjeru, ispravak i/ili dopunu podataka o nekretnini preuzetih od Porezne uprave uvidom u ugovor (npr. potrebno je navesti činjenicu da je prodan stan s parkirnim mjestom, spremištem, navesti opis, veličinu, udio u ukupnoj cijeni pojedinih sastavnih dijelova nekretnine i sl.),
– uvid u evidenciju akata za gradnju,
– po potrebi obavljanje očevida na nekretnini,
– i drugo prema sadržaju iz Priloga III. ovoga Pravilnika.
(2) Dostupne podatke koje nije moguće upisati u zbirku u odgovarajućem polju za upis, potrebno je opisati napomenom.
(3) Evaluaciju podataka iz stavka 1. ovoga članka provode ovlašteni korisnici iz članka 12. stavka 1. točke 2. ovoga Pravilnika.
(4) Podatcima iz članka 17. ovoga Pravilnika u zbirci dodjeljuju se sljedeći statusi:
– izvorno unesen, za podatke unesene u zbirku od strane ovlaštenih korisnika iz članka 12. stavka 1. točke 2. ovoga Pravilnika izravno iz ugovora dostavljenog od javnog bilježnika,
– preuzet od Porezne uprave, za podatke preuzete od Porezne uprave automatskom razmjenom podataka i koji nisu prošli postupak evaluacije,
– provedena evaluacija, za podatke dobivene postupkom evaluacije iz ovoga članka.
V. IZDAVANJE PODATAKA
Članak 19.
(1) Ovlašteni korisnici iz članka 12. stavka 1. točke 2. ovoga Pravilnika na zahtjev procjenitelja izdaju za potrebe izrade procjene vrijednosti nekretnine izvadak iz zbirke.
(2) O zaprimljenim zahtjevima i izdanim izvadcima vodi se evidencija, iz koje je vidljiva identifikacijska oznaka zahtjeva/izvatka, datum zahtjeva i datum izdavanja izvatka, osnovni identifikacijski podatak o nekretnini koja je predmet traženja izvatka, katastarska oznaka nekretnine i broj cjenovnog bloka, podatci o podnositelju zahtjeva i identifikacijska oznaka ovlaštenog korisnika eNekretnina koji je izvadak izdao, koji podatci su bili dostavljeni te za kakve namjene i za koju visinu naknade.
(3) Ako traženi podatci nisu na raspolaganju ili bi njihovo izdavanje zahtijevalo znatniju dodatnu obradu ili u slučaju nejasnoća, ovlašteni korisnici iz članka 13. stavka 1. točke 