52 06.06.2016 Pravilnik o dodjeli potpore udruženjima u ribarstvu u 2016. godini
MINISTARSTVO POLJOPRIVREDE
1381
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014) ministar poljoprivrede donosi
PRAVILNIK
O DODJELI POTPORE UDRUŽENJIMA U RIBARSTVU U 2016. GODINI
I. OPĆE ODREDBE
Članak 1.
Ovim se Pravilnikom propisuju uvjeti, kriteriji i način dodjele potpore udruženjima u ribarstvu u 2016. godini.
Definicije
Članak 2.
Pojmovi u smislu ovoga Pravilnika imaju sljedeće značenje:
1. Građevina – građenjem nastao i s tlom povezan sklop, izveden od svrhovito povezanih građevnih proizvoda sa ili bez instalacija, sklop s ugrađenim postrojenjem, samostalno postrojenje povezano s tlom ili sklop nastao građenjem, u svrhu funkcioniranja ribarske zadruge, a sukladno posebnim propisima koji uređuju područje gradnje.
2. Oprema građevine/objekta − pojedinačni uređaji, strojevi, procesne instalacije i drugi proizvodi od kojih se sastoji postrojenje ili su samostalno ugrađeni u građevinu/objekt radi tehnološkog ili drugog procesa kojemu je namijenjena građevina/objekt.
3. Projekt – cjelokupna, sveobuhvatna investicijska aktivnost nekog korisnika koja se sastoji od prihvatljivih i neprihvatljivih troškova.
4. Ribarska zadruga – ribarska zadruga priznata sukladno Pravilniku o ribarskim zadrugama (»Narodne novine« br. 48/2010).
5. Udruženje ribarskih zadruga – pravna osoba registrirana kao zadružni savez u skladu sa Zakonom o zadrugama (»Narodne novine«, broj 134/2011, 125/2013 i 76/2014) a predstavlja udruženje ribarskih zadruga.
6. Udruženja u ribarstvu – komorska udruženja u Republici Hrvatskoj ustanovljena posebnim propisima, odnosno Zakonom o Hrvatskoj gospodarskoj komori ili Zakonom o obrtu, kao i ostali oblici udruživanja u ribarstvu.
7. Ulaganje – prihvatljivi trošak projekta za koji se traži dodjela potpore.
8. Uprava ribarstva – ustrojstvena jedinica Ministarstva poljoprivrede (u daljnjem tekstu: Ministarstvo) nadležna za poslove ribarstva.
Namjena i uvjeti dodjele potpore
Članak 3.
(1) Potpora podrazumijeva dodjelu namjenskih i bespovratnih novčanih sredstava iz državnog proračuna Republike Hrvatske u cilju sufinanciranja djelovanja i razvoja udruženja u ribarstvu.
(2) Potpora se dodjeljuje za sufinanciranje ulaganja koja su predmet ovoga Pravilnika i Natječaja za dodjelu potpore udruženjima u ribarstvu u 2016. godini (u daljnjem tekstu: Natječaj), a za koje podnositelj nije koristio sredstva iz državnog proračuna Republike Hrvatske ili drugih izvora financiranja.
(3) Potpora se provodi sukladno Ugovoru o pristupanju Republike Hrvatske Europskoj uniji (»Narodne novine – Međunarodni ugovori«, broj 2/2012 i 9/2013) sukladno kojem je Ministarstvo dostavilo Europskoj komisiji popis postojećih državnih potpora u ribarstvu.
(4) Ulaganje za koje se traži potpora na temelju ovoga Pravilnika i Natječaja mora biti ostvareno nakon 1. listopada 2015. godine izuzev Mjere. 4. iz članka 5. ovoga Pravilnika za koju se potpora može dodijeliti za razdoblje siječanj – lipanj 2016. godine.
(5) Korisnik mora imati podmirene financijske obveze prema državnom proračunu Republike Hrvatske prije isplate dodijeljenih novčanih sredstava.
(6) Korisnik potpore ne smije biti vlasnički povezan s izvođačima radova i/ili dobavljačima roba i/ili usluga koji su predmet ulaganja.
Neprihvatljivi troškovi
Članak 4.
(1) Neprihvatljivi troškovi su:
a) porezi, uključujući porez na dodanu vrijednost, osim u slučajevima kada je porez na dodanu vrijednost nepovratan;
b) carinske i uvozne pristojbe, i sve ostale naknade;
c) novčane kazne, financijske kazne i troškovi parničnog postupka;
d) bankovni troškovi, troškovi jamstava i slične naknade;
e) troškovi pretvaranja, naknade i tečajni troškovi vezani uz račune u drugim valutama;
f) plaćanja u gotovini, plaćanje u naturi, plaćanja putem robne razmjene i plaćanje putem kompenzacije;
g) troškovi vlastitog rada;
h) troškovi vezani uz ugovore o zakupu, kao što je marža