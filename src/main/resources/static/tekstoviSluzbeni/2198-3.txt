 obavljanje nadzora, pružiti potrebne podatke i obavijesti te osigurati uvjete za nesmetan rad.
(2) Ustrojstvene jedinice i pravne osobe iz stavka 1. ovoga članka dužne su privremeno obustaviti poslovanje za vrijeme inspekcijskog nadzora/službene kontrole ako vojni veterinarski inspektor nije u mogućnosti na drugi način obaviti nadzor.
(3) Ustrojstvene jedinice i pravne osobe dužne su, na zahtjev vojnoga veterinarskog inspektora, u primjerenom roku dostaviti ili pripremiti podatke i dokumentaciju koji su mu potrebni za obavljanje poslova inspekcijskog nadzora.
(4) Kad je za obavljanje poslova inspekcijskog nadzora potrebno uzeti službene uzorke i izvršiti analizu, vojni veterinarski inspektor ovlašten je uzeti službene uzorke u skladu s važećim propisima i dostaviti ih na laboratorijske pretrage u ovlašteni službeni laboratorij zdravstvenih ili veterinarskih ustanova s kojima Ministarstvo obrane ima sklopljen ugovor.
(5) Inspekcijski nadzor mora se provoditi redovito na temelju analize rizika i odgovarajućom učestalošću, a najmanje jedanput mjesečno.
Službene životinje
Članak 10.
(1) Službeni pas mora biti označen mikročipom najkasnije 90 dana od dana štenjenja.
(2) Mikročip mora biti u skladu sa standardom ISO 11784 ili 11785, koristiti tehnologiju HDX ili FDX-B i biti takav da ga je moguće očitati s uređajem za očitavanje kompatibilnim sa standardom ISO 11785.
(3) Službeni pas označen mikročipom mora biti upisani u Upisnik kućnih ljubimaca koji vodi Uprava nadležna za poslove veterinarstva Ministarstva poljoprivrede.
(4) Za svakog službenog psa posjednik mora posjedovati putovnicu za kućne ljubimce (u daljnjem tekstu: putovnica) u skladu s važećim propisima.
(5) Izdavanje putovnice iz stavka 4. ovoga članka i unošenje podataka iz stavka 2. ovoga članka u Upisnik kućnih ljubimaca te cijepljenje službenih pasa na temelju ovlaštenja obavlja veterinarska služba Ministarstva obrane i Oružanih snaga Republike Hrvatske.
(6) Posjednik je obvezan prijaviti nabavu službenog psa odnosno odjaviti službenog psa u slučaju svakog gubitka posjeda životinje (nestanka, prodaje, darovanja, uginuća) u roku od 14 dana od nastalog događaja veterinarskoj službi Ministarstva obrane i Oružanih snaga Republike Hrvatske.
Članak 11.
(1) Premještanje službenog psa na području Republike Hrvatske obavlja se u pratnji posjednika ako je službeni pas označen mikročipom i ima putovnicu te ako je službeni pas:
– cijepljen protiv bjesnoće inaktiviranim cjepivom s najmanje jednom antigenom jedinicom po dozi u skladu s protokolom proizvođača
– tretiran protiv ehinokokoze
– cijepljen i/ili tretiran drugim sredstvima u skladu s posebnim vojnim aktima.
(2) U putovnici moraju biti upisani podaci koji potvrđuju valjano cijepljenje protiv bjesnoće i tretiranje protiv ehinokokoze te podaci koji se odnose na dodatna cijepljenja i/ili tretiranja.
Članak 12.
(1) Privremeno premještanje službenog psa između Republike Hrvatske i druge države obavlja se u pratnji posjednika ako je službeni pas označen mikročipom i ima putovnicu te ako je službeni pas:
– cijepljen protiv bjesnoće inaktiviranim cjepivom s najmanje jednom antigenom jedinicom po dozi u skladu s protokolom proizvođača, minimalno 30 dana prije termina premještanja
– podvrgnut jednokratnom testu titracije neutralizacijskih protutijela protiv bjesnoće čija razina u serumu mora iznositi najmanje 0,5 IU/ml, a testiranje mora biti provedeno u laboratoriju ovlaštenom od Europske komisije
– tretiran protiv ehinokokoze
– cijepljen i/ili tretiran drugim sredstvima u skladu s posebnim vojnim aktima.
(2) U putovnici moraju biti upisani podaci koji potvrđuju valjano cijepljenje protiv bjesnoće, valjani rezultat testa titracije neutralizacijskih protutijela protiv bjesnoće i tretiranje protiv ehinokokoze te podaci koji se odnose na dodatna cijepljenja i/ili tretiranja.
(3) Službeni pas iz stavka 1. ovoga članka mora biti podvrgnut kliničkom pregledu od ovlaštenoga vojnog veterinarskog inspektora u roku 48 sati prije otpreme