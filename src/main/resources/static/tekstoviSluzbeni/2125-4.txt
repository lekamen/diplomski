25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
PRILOG A.
»PRILOG 5.
POSTUPAK »EZ« PROVJERE PODSUSTAVA
1. OPĆA NAČELA
»EZ« provjera je postupak koji provodi podnositelj zahtjeva određen člankom 48. stavkom 7. ovoga Zakona kako bi dokazao da su ispunjeni zahtjevi mjerodavnog zakonodavstva Europske unije i zahtjevi mjerodavnih nacionalnih pravila u odnosu na određeni podsustav i da taj podsustav može dobiti odobrenje za puštanje u uporabu.
2. POTVRDA O PROVJERI KOJU IZDAJE PRIJAVLJENO TIJELO
2.1. Uvod
U smislu Direktive 2008/57/EZ Europskog parlamenta i Vijeća o interoperabilnosti željezničkog sustava unutar Zajednice provjera upućivanjem na TSI-jeve je postupak u kojem prijavljeno tijelo provjerava i potvrđuje da podsustav zadovoljava mjerodavne tehničke specifikacije za interoperabilnost (TSI).
Time se ne dovode u pitanje obveze naručitelja ili proizvođača koji je podnositelj zahtjeva određen člankom 48. stavkom 7. ovoga Zakona (u daljnjem tekstu: podnositelj zahtjeva) o provođenju ostalih primjenjivih propisa koji proizlaze iz Ugovora o funkcioniranju Europske unije, uključujući sve provjere tijela za ocjenu sukladnosti u skladu s ostalim propisima.
2.2. Privremeno izvješće o provjeri ISV
2.2.1. Načela
Na zahtjev podnositelja zahtjeva provjere se mogu izvršiti za dijelove podsustava ili mogu biti ograničene na određene faze postupka provjere. U tim slučajevima, rezultati provjere mogu se dokumentirati u privremenom izvješću o provjeri ISV (eng. Intermediate Statement of Verification) (u daljnjem tekstu: ISV) koju izdaje prijavljeno tijelo odabrano od podnositelja zahtjeva. ISV mora sadržavati upućivanje na TSI-jeve za koje je ocijenjena sukladnost.
2.2.2. Dijelovi podsustava
Podnositelj zahtjeva može podnijeti zahtjev za ISV za bilo koji dio podsustava. Svaki dio se provjerava u svakoj fazi koje su određene u točki 2.2.3.
2.2.3. Faze postupka provjere
Podsustav ili određeni dijelovi podsustava provjeravaju se u svakoj od sljedećih faza:
(a) cjelokupni projekt;
(b) proizvodnja: izgradnja, uključujući posebno građevinske radove, izrada, sklapanje sastavnih dijelova i prilagodba cijelog podsustava;
(c) konačno ispitivanje podsustava.
Podnositelj zahtjeva može zatražiti ISV za fazu projektiranja (uključujući ispitivanja tipa) i za fazu proizvodnje za cijeli podsustav ili za bilo koji dio podsustava koji je podnositelj zahtjeva odredio (vidi točku 2.2.2.).
2.3. Potvrda o provjeri
2.3.1. Prijavljeno tijelo odgovorno za provjeru ocjenjuje projekt, proizvodnju i konačno ispitivanje podsustava te sastavlja potvrdu o provjeri koja je namijenjena podnositelju zahtjeva koji zatim sastavlja »EZ« izjavu o provjeri. Potvrda o provjeri mora sadržavati upućivanje na TSI-jeve za koje je ocijenjena sukladnost.
Kada nije ocijenjena sukladnost podsustava sa svim mjerodavnim TSI-jima (npr. u slučaju odstupanja, djelomične primjene TSI-ja kod modernizacije ili obnove, prijelaznog razdoblja navedenog u TSI-ju ili u posebnom slučaju), u potvrdi o provjeri navodi se točno upućivanje na TSI-jeve ili njihove dijelove čiju sukladnost prijavljeno tijelo nije provjeravalo tijekom postupka provjere.
2.3.2. U slučaju izdanog ISV-a, prijavljeno tijelo odgovorno za provjeru podsustava uzima u obzir ISV i prije izdavanja potvrde o provjeri provjerava:
(a) obuhvaća li ISV mjerodavne zahtjeve TSI-ja na ispravan način;
(b) sve aspekte koji nisu obuhvaćeni ISV-om; i
(c) konačno ispitivanje podsustava u cjelini.
2.3.3. U slučaju izmjene podsustava obuhvaćenog potvrdom o provjeri, prijavljeno tijelo provodi samo ona ispitivanja i preglede koji su mjerodavni i neophodni, odnosno procjena se odnosi samo na dijelove podsustava koji su izmijenjeni i na njihova sučelja prema neizmijenjenim dijelovima podsustava.
2.3.4. Svako prijavljeno tijelo koje sudjeluje u provjeri podsustava sastavlja tehničku dokumentaciju u skladu s člankom 49. stavkom 3. i stavkom 4. ovoga Zakona u opsegu svojih aktivnosti.
2.4. Tehnička dokumentacija priložena »EZ« 