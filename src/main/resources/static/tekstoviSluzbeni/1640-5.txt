 obavljaju po izlovu ribe.
ZAHTJEVI KOJIMA MORAJU UDOVOLJAVATI OSTALI OBJEKTI ZA PROIZVODNJU HRANE ŽIVOTINJSKOG PODRIJETLA KOJI PODLIJEŽU REGISTRACIJI
Objekt koji se primarno koristi kao privatni stambeni prostor, u kojem se redovito priprema svježi sir i vrhnje radi stavljanja na tržište
Članak 17.
(1) U objektu koji se primarno koristi kao privatni stambeni prostor, u kojem se od najviše 50 litara mlijeka dnevno, priprema svježi sir i vrhnje radi stavljanja na tržište potrebno je osigurati udovoljavanje odgovarajućim zahtjevima propisanim Prilogom II. Poglavljem III. Uredbe (EZ) br. 852/2004 te propisu o kontroli sirovog mlijeka namijenjenog za javnu potrošnju.
(2) Za pripremu svježeg sira i vrhnja u količini većoj od 50 litara mlijeka dnevno, potrebno je osigurati posebnu prostoriju namijenjenu isključivo tom poslovanju.
(3) Mlijeko mora potjecati od vlastitih životinja s gospodarstva koje ima status stada krava, ovaca i koza službeno slobodnih od bruceloze i tuberkuloze ili za druge vrste životinja izvršene mjere vezane za brucelozu i tuberkulozu sukladno posebnim propisima.
(4) Prijevozna sredstava za dostavu svježeg sira i vrhnja krajnjem potrošaču moraju udovoljavati odredbama Priloga II. Poglavlja IV. Uredbe (EZ) br. 852/2004 te moraju imati opremu za održavanje temperature.
(5) Svježi sir i vrhnje proizvedeni u objektima iz ovoga članka mogu se stavljati na tržište:
1. na mjestu proizvodnje
2. na tržnicama ili prodajnim izložbama na području iste ili susjedne županije
3. u vlastitoj turističkoj ponudi
4. dostavom krajnjem potrošaču (prodajom od vrata do vrata) na području iste ili susjedne županije.
(6) Za potrebe ovoga članka, Grad Zagreb i Zagrebačka županija smatraju se jednom županijom.
Objekt u kojem se obavlja djelatnost uskladištenja hrane životinjskog podrijetla koji ne podliježu odobravanju u skladu s Uredbom (EZ) br. 853/2004
Članak 18.
Objekt u kojem se obavlja djelatnost uskladištenja hrane životinjskog podrijetla koji ne podliježe odobravanju u skladu s Uredbom (EZ) br. 853/2004, mora ispunjavati zahtjeve propisane Prilogom II. Poglavljem I. Uredbe (EZ) br. 852/2004.
Objekt za punjenje i pakiranje pčelinjih proizvoda
Članak 19.
(1) Objekt za punjenje i pakiranje pčelinjih proizvoda mora ispunjavati zahtjeve propisane Prilogom II. Uredbe (EZ) br. 852/2004 i imati, najmanje, prostorije isključivo za:
1. punjenje i pakiranje pčelinjih proizvoda
2. uskladištenje sirovine i gotovih pčelinjih proizvoda
3. garderobu i sanitarne prostorije.
(2) Iznimno od stavka 1. točke 3. ovog članka u objektima koji su smješteni u istom krugu gdje je i privatni stambeni objekt i ako su u objektu zaposleni članovi kućanstva, kao garderobni i sanitarni prostor može se koristiti privatni.
(3) Subjekt u poslovanju s hranom koji posluje u objektu iz stavka 1. ovoga članka mora osigurati da pčelinji proizvodi podrijetlom iz otkupa potječu od registriranih primarnih proizvođača pčelinjih proizvoda.
Mesnice i ribarnice
Članak 20.
(1) Mesnice i ribarnice moraju ispunjavati zahtjeve propisane odgovarajućim odredbama Priloga II. Uredbe (EZ) br. 852/2004.
(2) U mesnicama se obavlja djelatnost rasijecanja mesa, a na zahtjev kupca i mljevenje mesa.
(3) U mesnicama se ne može obavljati proizvodnja mesnih proizvoda.
(4) Ukoliko se u mesnicama proizvode i mljeveno meso i mesni pripravci osim zahtjevima iz stavka 1. ovoga članka objekt mora udovoljiti i zahtjevima propisanim Prilogom III. Odjeljkom I. Poglavljima III. i V. te Odjeljkom V. Uredbe (EZ) br. 853/2004 i sljedeće zahtjeve:
– prostorija ili odgovarajući prostor za uskladištenje sirovine
– prostorija za pripremu proizvoda
– prostor za uskladištenje materijala za pakiranje
– prostor za pakiranje
– prostor za skladištenje gotovih proizvoda
– opremu za prikupljanje i čuvanje nusproizvoda životinjskog podrijetla koji nisu za prehranu ljudi
– sanitarni prostor za radnike te prostor za sredstva za čišćenje i dezinfekciju proizvodnog pogona može biti dislociran od radnog dijela ako se nalazi 