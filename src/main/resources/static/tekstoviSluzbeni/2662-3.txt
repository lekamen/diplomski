 količina za tekuću godinu, za tu količinu umanjiti će se odobrena količina u sljedećoj godini. Ukoliko nije moguće izvršiti umanjenje količine u slijedećoj godini, korisniku prava naplatiti će se trošarina.
(5) Količina plinskog ulja korisnika prava iz stavka 4. ovoga članka ne može biti veća od 10 litara.
Dodatne kartice goriva
Članak 9.
Korisnici prava na potrošnju plinskog ulja obojanog plavom bojom, odnosno pravne osobe koje u Republici Hrvatskoj posluju na više različitih lokacija u poljoprivredi i fizičke i pravne osobe u ribarstvu mogu zatražiti od Agencije za plaćanja, odnosno od nadležnog tijela koje je izdalo povlasticu za ribolov ili povlasticu za uzgoj, odnosno povlasticu za akvakulturu, izdavanje dodatnih kartica goriva uz nadoplatu.
Gubitak ili oštećenje kartice goriva
Članak 10.
(1) Gubitak ili oštećenje kartice goriva korisnik prava na potrošnju plinskog ulja obojanog plavom bojom za namjene u poljoprivredi, ribolovu, ribogojstvu i akvakulturi dužan je odmah prijaviti Agenciji za plaćanja, odnosno nadležnom tijelu koje je izdalo povlasticu za ribolov ili uzgoj odnosno za akvakulturu te odmah telefonski obavijestiti pozivni centar FINE.
(2) U slučaju gubitka ili oštećenja kartice goriva izdaje se zamjenska kartica goriva na trošak korisnika prava, pri čemu količine plinskog ulja obojanog plavom bojom utrošene do prijave gubitka kartice terete odobrenu godišnju kvotu potrošnje korisnika prava.
Obveze korisnika prava i prodavatelja plinskog ulja obojanog plavom bojom
Članak 11.
(1) Korisnik prava koji je preuzeo karticu goriva dužan je prije kupovine plinskog ulja obojanog plavom bojom za namjene u poljoprivredi, ribolovu, ribogojstvu i akvakulturi, prodavatelju predočiti:
1. karticu goriva i
2. identifikacijsku ispravu korisnika prava na potrošnju plinskog ulja obojanog plavom bojom propisanu posebnim propisima koja obuhvaća:
– iskaznicu obiteljskog poljoprivrednog gospodarstva
– rješenje o upisu u upisnik poljoprivrednih gospodarstava
– povlasticu za ribolov
– povlasticu za uzgoj ili
– povlasticu za akvakulturu.
(2) Prodavatelj koji prodaje plinsko ulje obojano plavom bojom korisnicima prava iz stavka 1. ovoga članka dužan je prije prodaje izvijestiti korisnika prava o raspoloživoj količini.
(3) Prodavatelj iz stavka 2. ovoga članka mora zadovoljiti tehničke uvjete prihvata kartice goriva. Tehničke uvjete prihvata kartice goriva donosi FINA i oni se javno objavljuju na internetskim stranicama FINE, Ministarstva financija, Carinske uprave (u daljnjem tekstu: Carinska uprava) i Ministarstva poljoprivrede.
(4) Korisnik prava dužan je karticu goriva koristiti prema Općim uvjetima za korištenja kartice »Gorivo za poljoprivredu i ribarstvo«, objavljenim na internetskim stranicama FINE, Ministarstva financija, Carinske uprave i Ministarstva poljoprivrede.
Kontrola potrošnje plinskog ulja
Članak 12.
(1) Kontrola potrošnje plinskog ulja obojanog plavom bojom za namjene u poljoprivredi, ribolovu, ribogojstvu i akvakulturi nakon preuzimanja kartice goriva, provodi se osobito putem:
1. kartice goriva i
2. evidencije o kupcima plinskog ulja obojanog plavom bojom koji gorivo nabavljaju radi daljnje prodaje.
(2) Trošarinski obveznik i druga pravna ili fizička osoba – prodavatelj, koji prodaje plinsko ulje obojano plavom bojom za namjene u poljoprivredi, ribolovu, ribogojstvu i akvakulturi, dužan je voditi Evidenciju o kupcima plinskog ulja obojanog plavom bojom koji gorivo nabavljaju radi daljnje prodaje na Obrascu EKG-DP iz Priloga 3 ovoga Pravilnika koji je njegov sastavni dio.
Visina naknade za izdavanje kartice goriva
Članak 13.
(1) Visinu naknade za izdavanje kartice goriva odlukom utvrđuje ministar nadležan za poljoprivredu i ribarstvo.
(2) Odluka iz stavka 1. ovoga članka javno se objavljuje na internetskim stranicama FINE, Carinske uprave i ministarstva nadležnog za poljoprivredu i ribarstvo.
III. POVRAT PLAĆENE TROŠARINE NA BEZOLOVNI MOTORNI BENZIN ZA POGON RIBARSKIH PLOVILA KORISNICIMA PRAVA ZA NAMJENE U RIBOLOVU