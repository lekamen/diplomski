 obavještava sud da je nakon zaprimanja ovopredmetnog rješenja o ovrsi pristupio sklapanju upravnog ugovora s Poreznom upravom, te stoga nije ulagao žalbu na rješenje o ovrsi. Predmet upravnog ugovora je obročno plaćanje upravo dugovanja koje je predmet, rješenja o ovrsi. Podnositelj je rješenje o ovrsi zaprimio dana 16. rujna 2015. godine, te je dva dana nakon zaprimanja istoga, dana 18. rujna 2015. godine, Poreznoj upravi predao Prijedlog za sklapanje upravnog ugovora za pravne osobe. Nakon iniciranja postupka za sklapanje upravnog ugovora radnje Porezne uprave (izdavanje potvrde o stanju duga, prikupljanje sredstava osiguranje) kao i podnositelja bile su upravljene na sklapanje upravnog ugovora. Podnositelj u dobroj vjeri nije podnosio žalbu obzirom na nedjelotvornost iste u konkretnom slučaju.
Iz postupanja Porezne uprave, podnositelj je opravdano očekivao da neće doći do provedbe ovrhe dok je u tijeku sklapanje upravnog ugovora, a sve obzirom da jedno isključuje drugo – ukoliko je u tijeku sklapanje upravnog ugovora kojim se dogovara obročna otplata dugovanja, zašto Porezna uprava za to isto dugovanje pristupa provedbi ovrhe odnosno šalje rješenje o ovrsi Financijskoj agenciji radi blokade računa?
Podnositelj ustavne tužbe ističe kako niti u Općem poreznom zakonu, a niti u Ovršnom zakonu ne postoji odredba koja bi nalagala ovrhovoditelju u kojem roku je dužan dostaviti rješenje o ovrsi Financijskoj agenciji. Vremenski period u kojem je ovrhovoditelj ovlašten dostaviti Financijskoj agenciji rješenje o ovrsi jest 10 godina od nastupanja pravomoćnosti rješenja o ovrsi. Dakle, Porezna uprava je imala vremena do 2025. godine, a iz nekog razloga je odlučeno da rješenje o ovrsi bude dostavljeno FINI prvog trenutka kada je to bilo moguće i u potpunosti zanemarujući činjenicu da je u tijeku sklapanje upravnog ugovora. Apsolutno je životno i uobičajeno u ovršnim postupcima da ovrhovoditelj pričeka sa provedbom ovrhe dok je u tijeku sklapanje ugovora kojim se dogovara obročna otplata dugovanja.
Zakon o izmjenama i dopunama Općeg poreznog zakona (NN 26/15) stupio je na snagu 17. ožujka 2015. Jedna od najznačajnijih novina odnosi se upravo na uvođenje novog instituta upravnog ugovora u hrvatski porezni sustav, Izmjenama i dopunama dodani su novi članci 91.b, 91.c i 91.d Općeg poreznog zakona kojima je uvedeno novo uređenje instituta upravnog ugovora. Njime se propisuje da porezno tijelo i porezni obveznik mogu radi namirenja dospjelog poreznog duga, u cijelosti ili djelomično, sklopiti upravni ugovor i to u 24 mjesečna anuiteta. Podnositelj, između ostalog, smatra da je porezno tijelo napravilo proceduralne pogreške uslijed primjene novih zakonskih pravila koja se odnose na institut upravnog ugovora.
(...)
U svakom slučaju, što se tiče ustavnog postupka, podnositelj ovdje ističe da je u ustavnoj tužbi naveo i dostavio podatke o visini prihoda (prije oporezivanja) u protekle dvije godine (2013, 2014), no radi lakšeg uvida i veće jasnoće relevantnih informacija, ovim putem podnositelj dostavlja i dokumentaciju iz Registra godišnjih financijskih izvještaja za protekle dvije godine, a iz koje dokumentacije je najsažetije i najjasnije vidljivo da je u 2014. godini dobit nakon oporezivanja iznosila 1.077,450,00 kn, a u 2013. godini dobit je nakon oporezivanja iznosila 488,323,00 kn.«
IV. OCJENA USTAVNOG SUDA
4. Člankom 67. stavkom 2. Ustavnog zakona određeno je:
»Članak 67.
(...)
Na prijedlog podnositelja ustavne tužbe Ustavni sud može odgoditi ovrhu do donošenja odluke, ako bi ovrha prouzročila podnositelju tužbe štetu koja bi se teško mogla popraviti, a odgoda nije suprotna javnom interesu niti bi se odgodom nanijela nekome veća šteta.«
5. Ustavni sud ocjenjuje da je riječ o prima facie složenom slučaju te da o mogućim povredama ustavnih prava podnositelja, koje su u ustavnoj tužbi opširno argumentirane, nije moguće meritorno odlučiti bez uvida u spis predmeta, koji se nalazi kod Upravnog suda u Zagrebu radi razmatranja podnositeljeve