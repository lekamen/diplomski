 povredu članka 47. stavak 9. ZEK-a, dok je prema stavu Suda, ostalo sporno da li je tužitelj trebao dostavljati prema zahtjevu zainteresirane osobe sve podatke koje posjeduje u svom imeniku sukladno odredbi članka 4. stavak 4. Pravilnika, važećeg u trenutku provođenja inspekcijskog nadzora, sa ili bez dodatne naknade troškova, ili je bio dužan dostavljati samo podatke iz članka 4. stavak 3. Pravilnika, kojim je definirano koje podatke o pretplatniku mora obuhvatiti standardni format, koji su ujedno sadržani u ugovoru o dostavljanju podataka o pretplatnicima koji je sklopljen između zainteresirane osobe i tužitelja, odnosno, da li je tužitelj dostavio podatke (i koje podatke) u neobrađenom obliku zbog čega nije bilo moguće nedvojbeno utvrditi kojoj osobi pripada koji telefonski broj, pa da su stoga dostavljeni podaci bili neupotrebljivi.
U svezi s navedenim, prema ocjeni Suda, kontradiktorne su toč. 1. i 2. osporenog rješenja, budući da se toč. 1. utvrđuje da tužitelj nije omogućio pristup podacima o svojim pretplatnicima u prikladnom obliku, što znači da nije uopće dostavio podatke zainteresiranoj osobi, na koje je bio obvezan sukladno ZEK-u, Pravilniku i sklopljenom ugovoru, dok se toč. 2. nalaže pristup podacima koje posjeduje u svom javnom imeniku pretplatnika za svoje vlastite potrebe, što bi značilo i podatke iz odredbe članka 4. stavak 4. Pravilnika, a koji nisu obuhvaćeni sklopljenim ugovorom između tužitelja i zainteresirane osobe, niti su propisani kao obvezatni podaci.
Slijedom navedenog, kako činjenično stanje nije pravilno i potpuno utvrđeno, pobijano rješenje se nije moglo ocijeniti zakonitim, čime je povrijeđen zakon na štetu tužitelja.
U postupku nakon ove presude tuženo tijelo će utvrditi sve odlučne činjenice uz pravilnu primjenu svih relevantnih odredbi materijalnog i procesnog propisa, na način da je sukladno članku 81. stavku 2. Zakona o upravnim sporovima, tuženik vezan pravnim shvaćanjem i primjedbama Suda.
Sukladno svemu iznesenom, temeljem odredbe članka 58. stavak 1. Zakona o upravnim sporovima, odlučeno je kao u izreci ove presude.
Temeljem članka 14. stavak 8. Zakona o elektroničkim komunikacijama ova presuda će se objaviti u »Narodnim novinama«.
UPUTA O PRAVNOM LIJEKU
Protiv ove presude žalba nije dopuštena (članak 66.a. stavak 1. Zakona o upravnim sporovima).
Broj: UsI-4043/13-7
Zagreb, 19. veljače 2015.
Sutkinja Željka Zrilić Ježek, v. r.
