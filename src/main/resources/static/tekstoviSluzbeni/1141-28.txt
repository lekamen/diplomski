 ujedno je utvrdilo da se njegova primjena odnosila na čitavi teritorij Republike Hrvatske te da sudionici Sastanka, odnosno stranke, zajedno imaju značajan tržišni udio na mjerodavnom tržištu.
Ujedno, Vijeće ističe kako je pri izračunu osnovnog iznosa upravno-kaznenih mjera stranaka korišten prihod istih ostvaren na mjerodavnom tržištu u 2013. godini, a u skladu s člankom 5. stavkom 2. Uredbe o upravno-kaznenim mjerama.
Nakon što je Vijeće utvrdilo osnovni iznos Vijeće je razmatralo olakotne i otegotne okolnosti u odnosu na svakog pojedinog poduzetnika sudionika predmetnog zabranjenog sporazuma.
Kao olakotne okolnosti u odnosu na sve stranke Vijeće je uzelo u obzir činjenicu da je sporazum djelomično primjenjivan u praksi, odnosno da su stranke u svojim ponudama naznačivale i druge iznose (i manje) od onog dogovorenog na Sastanku, te da je na taj način ipak, u nekom dijelu, postojalo tržišno natjecanje na mjerodavnom tržištu, a u odnosu na poduzetnike Sokol Marić i Klemm Sigurnost Vijeće je dodatno cijenilo kao olakotnu okolnost činjenicu da nisu primjenjivali dogovoreni iznos u svojim ponudama, odnosno da su usluge nudili po nižim cijenama od dogovorene.
Nadalje, kao olakotnu okolnost u odnosu na sve stranke Vijeće je također, ne ulazeći u razloge zašto je tomu tako, uzelo u obzir činjenicu da je predmetni sporazum ipak bio kratkog trajanja, te da bi njegovo dulje trajanje zasigurno uzrokovalo znatno teže moguće posljedice za tržište, a time i potrošače.
Činjenicu da do pokretanja ovog postupka Agencija nije pokretala postupke iz svoje nadležnosti protiv ni jedne od stranaka, Vijeće je također ocijenilo kao olakotnu okolnost u odnosu na sve stranke u postupku te je istu uvažilo prilikom utvrđivanja visine upravno-kaznene mjere.
Navode o tome kako su stranke postupale s nehajem odnosno kako nisu postupale s namjerom i kako nisu znale da bi se njihovo postupanje moglo podvesti pod članak 8. stavak 1. ZZTN-a, Vijeće nije cijenilo kao olakotnu okolnost. Stav Agencije zbog kojeg nije prihvatila navode o nehajnom postupanju kao olakotnu okolnost, Agencija je obrazložila detaljnije pod točkom 8. ovog rješenja.
Vijeće također nije cijenilo kao olakotnu okolnost dobru suradnju stranaka s Agencijom tijekom postupka, a imajući u vidu da ista nije prelazila zakonsku obvezu prema kojoj bi stranke bile novčano kažnjene da nisu postupale u skladu sa zahtjevima Agencije.
Vezano uz postojanje otegotnih okolnosti Vijeće ističe kako je istu utvrdilo samo u odnosu na poduzetnika V Grupa, dok u odnosu na druge poduzetnike, sudionike zabranjenog sporazuma, Vijeće nije utvrdilo postojanje otegotnih okolnosti.
Kao otegotnu okolnost kod poduzetnika V Grupa Vijeće je cijenilo činjenicu da isti nije postupio u skladu sa zahtjevom Agencije i dostavio Agenciji dokumentaciju koja joj je bila potrebna za utvrđenje bitnih činjenica u postupku, a kako je to već obrazloženo pod točkom 9.2. ovog rješenja.
U odnosu na stranke koje su istaknule zahtjev da im se upravno-kaznena mjera umanji s osnova članka 64. stavka 7. ZZTN-a, navodeći da bi im izricanje upravno-kaznene mjere u iznosu u kojem je to propisano ZZTN-om ugrozilo ekonomsku održivost i dovelo do potpunog gubitka imovine, isti nisu potkrijepile relevantnim objektivnim dokazima, stoga Vijeće zbog istog nije moglo pristupiti umanjenju upravno-kaznene mjere s tog osnova.
Pored toga, Vijeće smatra kako izrečene upravno-kaznene mjere svojom pojedinačnom visinom u odnosu na pojedine ukupne prihode stranaka čine manji dio te stoga njihovim izricanjem niti jedna od stranaka ne bi trebala biti dovedena u situaciju ekonomske neodrživosti ili potpunog gubitka imovine.
Vezano uz prijedlog za izricanje simbolične upravno-kaznene mjere, koji prijedlog je istaknula većina stranaka ovog postupka, Vijeće ističe kako nije utvrdilo postojanje posebnih okolnosti koje bi stvorile uvjete za izricanje simbolične upravno-kaznene mjere.
Vijeće ističe kako je Agencija izvršila dodatno uvećanje osnovnih iznosa upravno-kaznenih 