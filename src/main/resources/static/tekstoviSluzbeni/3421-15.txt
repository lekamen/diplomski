 ovoga članka, naknadu troška prijevoza ostvaruje predajom ispunjenog i potpisanog formulara, na kojem evidentira stvarne dolaske na posao osobnim automobilom i drugim prijevoznim sredstvom te prijeđene kilometre za dolazak na posao i povratak s posla u prošlom mjesecu, do 3. dana u mjesecu, osim u slučaju spriječenosti kada ga predaje naknadno, nakon prestanka razloga spriječenosti.
Udaljenost između adrese stanovanja i adrese rada utvrđuje se prema planeru putovanja Hrvatskog autokluba, u slučaju iz stavka 4. ovoga članka kao najkraća ruta uz korekciju za jednosmjerne ulice, uređene pješačke nathodnike i pothodnike, a u slučaju iz stavka 6. i 8. ovoga članka, kao najkraća ruta bez naplate sa suvremenim kolničkim zastorom (asfaltom).
Iznimno od stavaka 1. – 13. ovoga članka, naknada troškova mjesnog i međumjesnog prijevoza za dolazak na posao i povratak s posla neće se isplatiti za dane godišnjeg odmora, rodiljnog dopusta, privremene spriječenosti za rad i za druge dane kada zaposlenik više od dva dana uzastopce nije u obvezi dolaska na posao.
Pravo na troškove prijevoza nema onaj zaposlenik koji ima mogućnost prijevoza organiziranog od strane poslodavca isključivo za zaposlenike ustanove.
Ukoliko prijevoz iz stavka 15. ovoga članka nije organiziran na cijeloj relaciji na kojoj zaposlenik putuje na posao i s posla, za nepokriveni dio relacije nadoknađuju se troškovi prema kriterijima iz ovoga članka, sukladno odluci nadležnog ministra.
Na zaposlenike s tjelesnim oštećenjima donjih ekstremiteta te na slijepe osobe, a sve utvrđeno prema općim propisima, ne primjenjuje se ograničenje iz stavka 4. ovoga članka.
Redoviti dolazak na posao i povratak s posla osigurava onaj javni prijevoznik kod kojeg je vozni red organiziran na način da vrijeme čekanja od dolaska u mjesto rada do početka radnog vremena zaposlenika te vrijeme čekanja od završetka radnog vremena do polaska redovite linije prema mjestu stanovanja zaposlenika ne prelazi 45 minuta, a u slučaju potrebe za presjedanjem, vrijeme čekanja između dvije linije javnog prijevoza ne smije biti duže od 30 minuta.
Naknada troškova prijevoza za zaposlenike iz stavka 1. i 2. ovoga članka, odnosno akontacija u visini 50% utvrđene naknade troška prijevoza za zaposlenike iz stavka 6. i 8. ovoga članka, isplaćuje se najkasnije do 15. u mjesecu.
k) Naknada za korištenje privatnog automobila
Članak 90.
Ravnatelj Državne ergele može odobriti radniku korištenje privatnog automobila u službene svrhe.
Ako je djelatniku odobreno korištenje privatnog automobila u službene svrhe, nadoknadit će mu se troškovi do visine neoporezivog iznosa prema poreznim pravilima.
l) Jubilarna nagrada
Članak 91.
Djelatniku se isplaćuje jubilarna nagrada za neprekidni rad u Državnoj ergeli ukoliko navrši:
– 5 godina – u visini 1 osnovice iz stavka 2. ovoga članka,
– 10 godina – u visini 1,25 osnovice iz stavka 2. ovoga članka;
– 15 godina – u visini 1,50 osnovice iz stavka 2. ovoga članka;
– 20 godina – u visini 1,75 osnovice iz stavka 2. ovoga članka;
– 25 godina – u visini 2 osnovice iz stavka 2. ovoga članka;
– 30 godina – u visini 2,50 osnovice iz stavka 2. ovoga članka;
– 35 godina – u visini 3 osnovice iz stavka 2. ovoga članka;
– 40 godina – u visini 4 osnovice iz stavka 2. ovoga članka; i
– 45 godina – u visini 5 osnovica iz. stavka 2. ovoga članka.
Osnovica za jubilarnu nagradu iznosi najmanje 1.800,00 kuna neto odnosno jednaka je iznosu jubilarne nagrade za djelatnike u javnim službama i ne može biti manji od visine iznosa jubilarne nagrade za djelatnike u javnim službama.
Jubilarna nagrada isplaćuje se sljedećeg mjeseca nakon što djelatnik ostvari pravo na jubilarnu nagradu.
m) Dar u prigodi dana Sv. Nikole
Članak 92.
Svakom djelatniku roditelju djeteta mlađeg od 15 godina i koje je navršilo 15 godina u tekućoj godini u kojoj se isplaćuje dar, pripada pravo na dar u prigodi dana Sv. Nikole.
Dar za dijete iznosi najmanje onoliko koliko je bila zadnja isplata dara za djecu za djelatnike javnih službi i ne