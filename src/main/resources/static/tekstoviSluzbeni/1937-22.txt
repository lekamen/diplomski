 članici ili mjesto na kojem trošarinski proizvodi napuštaju teritorij Europske unije prilikom izvoza ili mjesto direktne isporuke u drugoj državi članici, ili ako ne ispuni polja u nacrtu poruke o promjeni odredišta ili je ne podnese računalnom sustavu Carinske uprave (članak 13. stavak 4.)
15. ne pošalje računalnom sustavu Carinske uprave potvrdu o primitku najkasnije petog radnog dana nakon primitka trošarinskih proizvoda u sustavu odgode plaćanja trošarine (članak 13. stavak 5.)
16. ne potvrdi primitak trošarinskih proizvoda podnošenjem obavijesti o primitku ili istu ne dostavi nadležnom carinskom uredu najkasnije petog radnog dana nakon primitka trošarinskih proizvoda u sustavu odgode plaćanja trošarine (članak 13. stavak 6.)
17. bez odobrenja nadležnog carinskog ureda nije popunila podatke u e-TD-u koji se odnose na primatelja (članak 14. stavak 1.)
18. ne postupi u skladu s člankom 14. stavkom 2. ovoga Zakona
19. kada je računalni sustav Carinske uprave nedostupan, započne kretanje trošarinskih proizvoda u sustavu odgode plaćanja trošarine, a prije početka kretanja ne obavijesti Carinsku upravu – Trošarinski ured za vezu o otpremi trošarinskih proizvoda ili ne dostavi presliku papirnatog dokumenta koji prati trošarinske proizvode i koji sadrži iste podatke kao i nacrt e-TD-a, ili ne dobije suglasnost Carinske uprave – Trošarinskog ureda za vezu, ili ne omogući provjeru podataka iz papirnatog dokumenta (članak 15. stavak 1.)
20. u slučaju nedostupnosti svoga računalnog sustava ne dostavi informacije o razlozima nedostupnosti svoga računalnog sustava prije početka kretanja trošarinskih proizvoda u sustavu odgode plaćanja trošarine (članak 15. stavak 2.)
21. nakon što računalni sustav Carinske uprave i/ili pošiljatelja postane dostupan, ne podnese odmah računalnom sustavu Carinske uprave nacrt e-TD-a u skladu s člankom 12. stavkom 1. i člankom 13. stavkom 1. ovoga Zakona (članak 15. stavak 3.)
22. tijekom kretanja trošarinskih proizvoda mijenja mjesto odredišta u smislu članka 12. stavka 5. i članka 13. stavka 4. ovoga Zakona i računalni sustav nije dostupan, a prije promjene mjesta odredišta ne obavijesti o tome Carinsku upravu – Trošarinski ured za vezu (članak 15. stavak 5.)
23. odmah po isteku petog radnog dana od dana primitka trošarinskih proizvoda ne podnese Carinskoj upravi – Trošarinskom uredu za vezu papirnati dokument koji sadrži iste podatke kao potvrda o primitku i potvrđuje da je kretanje završilo ili presliku tog dokumenta ne čuva u svojoj evidenciji (članak 16. stavak 1.)
24. odmah ne postupi u skladu s člankom 12. stavkom 6. i člankom 13. stavkom 5. ovoga Zakona kada računalni sustav postane dostupan (članak 16. stavak 3.)
25. ne vodi evidenciju isporuka trošarinskih proizvoda ili je vodi nepotpuno ili netočno (članak 20. stavak 2. točka 2.)
26. kao uvoznik iz članka 21. stavka 1. točke 2. ovoga Zakona ne podnese mjesečno izvješće iz članka 26. stavka 7. ovoga Zakona (članak 27. stavak 2.)
27. ako ne vodi evidencije propisane člankom 47. ovoga Zakona ili te evidencije ne vodi točno ili potpuno (članak 47.)
28. ne čuva izdane ili primljene račune ili prateće trošarinske dokumente ili jedinstvene carinske deklaracije ili dokumente temeljem kojih je ostvario oslobođenje od plaćanja trošarine ili dnevne obračune trošarine ili izvješća ili druge knjigovodstvene dokumente koji se na bilo koji način odnose na proizvodnju ili skladištenje ili uvoz ili unos ili izvoz ili iznošenje trošarinskih proizvoda ili ih ne čuva u roku utvrđenom posebnim propisima, a najduže 10 godina nakon isteka godine na koju se ti dokumenti odnose (članak 50.)
29. u propisanom roku nadležnom carinskom uredu ne dostavi mjesečno izvješće o preuzetim, utrošenim i vraćenim markicama za označavanje alkohola i alkoholnih pića (članak 64. stavak 10.)
30. postrojenja za proizvodnju i spremanje alkohola i alkoholnih pića iz članaka 54., 57. i 58. ovoga Zakona ne opremi mjernim instrumentima koje propisuje državno tijelo nadležno za mjeriteljstvo