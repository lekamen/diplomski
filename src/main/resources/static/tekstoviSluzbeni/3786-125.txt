 UCITS fonda, a ne postupi u skladu s odredbama članka 305. stavka 2. ovoga Zakona ili pravilnika iz članka 335. stavka 1. točke 5. ovoga Zakona i/ili
6. ne postupi u skladu s odredbama članka 338. stavka 3. ovoga Zakona.
(2) Novčanom kaznom u iznosu od 10.000,00 do 30.000,00 kuna kaznit će se za prekršaj iz stavka 1. ovoga članka i odgovorna osoba depozitara.
Objava izrečenih prekršajnopravnih sankcija
Članak 405.
(1) Agencija je ovlaštena bez odgode na svojim mrežnim stranicama objaviti svaku odluku prekršajnih sudova ili drugih tijela nadležnih za vođenje prekršajnog postupka, kojom se izriče prekršajnopravna sankcija zbog počinjenja prekršaja iz članaka 397. do 404. ovoga Zakona, nakon što je osoba kojoj je prekršajnopravna sankcija izrečena obaviještena o takvoj odluci, uključujući i nepravomoćnu odluku prekršajnog suda ili drugog tijela nadležnog za vođenje prekršajnog postupka, donesenu u postupku u kojem je Agencija ovlašteni tužitelj, uz naznaku da se radi o nepravomoćnoj odluci.
(2) Ako je protiv objavljene nepravomoćne odluke iz stavka 1. ovoga članka podnesen odgovarajući pravni lijek, Agencija će također objaviti informacije o podnesenom pravnom lijeku, kao i sve naknadne informacije o ishodu postupka pokrenutog po podnesenom pravnom lijeku, uključujući informacije o ukidanju takve odluke.
(3) Objava informacija iz stavka 1. ovoga članka sadržavat će najmanje objavu informacija o vrsti i prirodi kršenja odredaba ovoga Zakona i/ili propisa donesenih na temelju ovoga Zakona te o identitetu odgovornih osoba.
(4) Ako bi Agencija objavljivanje identiteta pravnih osoba ili osobnih podataka fizičkih osoba u skladu s prethodnim stavkom u konkretnom slučaju smatrala nerazmjernim u odnosu na izrečenu prekršajnopravnu sankciju koja je blaže naravi, odnosno ako bi objavljivanje ugrozilo stabilnost financijskih tržišta ili postupak koji je u tijeku, može odgoditi objavu odluke kojom se izriče prekršajnopravna sankcija ili izvršiti objavu takve odluke bez navođenja identiteta pravnih ili fizičkih osoba, sve dok razlozi za neobjavljivanje ne prestanu postojati.
(5) Ako Agencija smatra da mogućnosti utvrđene stavkom 4. ovoga članka nisu dovoljne da bi se osiguralo neugrožavanje stabilnosti financijskih tržišta i razmjernost objave odluke kojom se izriče prekršajnopravna sankcija u odnosu na izrečenu prekršajnopravnu sankciju koja je blaže naravi, može odlučiti ne objaviti takvu odluku, o čemu je onda dužna obavijestiti ESMA-u, zajedno s informacijama o pravnom lijeku protiv takve odluke i konačnom ishodu postupka.
(6) Informacije objavljene u skladu s odredbama ovog članka bit će dostupne na mrežnim stranicama Agencije najmanje pet godina od dana njihove objave.
(7) U skladu s odredbama o rehabilitaciji u smislu zakona kojim se uređuje prekršajni postupak, Agencija će istekom roka od tri godine od dana pravomoćnosti odluke o prekršaju sa svojih mrežnih stranica ukloniti osobne podatke u smislu zakona kojim se uređuje zaštita osobnih podataka, a iz kojih bi bilo moguće utvrditi identitet počinitelja prekršaja.
DIO SEDAMNAESTI PRIJELAZNE I ZAVRŠNE ODREDBE
Odobrenja i suglasnosti koji su na snazi
Članak 406.
Odobrenja i suglasnosti izdani do dana stupanja na snagu ovoga Zakona ostaju na snazi.
Postupci Agencije
Članak 407.
Postupci pokrenuti pred Agencijom do dana stupanja na snagu ovoga Zakona dovršit će se primjenom odredaba Zakona o investicijskim fondovima (»Narodne novine«, br. 150/05.), odnosno odredaba Zakona o otvorenim investicijskim fondovima s javnom ponudom (»Narodne novine«, br. 16/13. i 143/14.), već prema tome koji je zakon bio na snazi u trenutku pokretanja postupka.
Donošenje provedbenih propisa
Članak 408.
(1) Agencija će u roku od 12 mjeseci od dana stupanja na snagu ovoga Zakona donijeti provedbene propise čije je donošenje propisano člankom 10. stavkom 4., člankom 19. stavkom 2., člankom 20. stavkom 4., člankom 21. stavkom 4., člankom 22. stavkom 2., člankom 23. stavkom 6., člankom 24. stavkom 4., člankom 33.