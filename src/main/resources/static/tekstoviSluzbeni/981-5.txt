 uniji, kako je navedeno u strateškim prioritetima Europske unije navedenima u Odluci br. 1600/2002/EZ;
3. proizvod predstavlja znatnu mogućnost za poboljšanje u smislu njegovog utjecaja na okoliš bez da to uključuje pretjerane troškove, posebno uzimajući u obzir:
– nedostatak drugog relevantnog zakonodavstva Europske unije ili propust tržišnih snaga da pravilno riješe pitanje;
– velike razlike među proizvodima jednake funkcionalnosti i koji su dostupni na tržištu, s obzirom na njihovu ekološku učinkovitost.
(3) Provedbene mjere donosi Komisija.
(4) Provedbene mjere zadovoljavaju sve sljedeće kriterije:
1. sa stajališta korisnika, ne smije biti znatnog negativnog utjecaja na funkcionalnost proizvoda;
2. ne smije biti negativnog utjecaja na zdravlje, sigurnost i okoliš;
3. ne smije biti znatnog negativnog utjecaja na potrošače, posebno što se tiče novčane dostupnosti i troška životnog ciklusa proizvoda;
4. nema značajnog negativnog utjecaja na konkurentnost industrije;
5. u načelu, utvrđivanje zahtjeva za eko-dizajn ne smije imati za posljedicu nametanje zaštićene tehnologije proizvođačima;
6. proizvođačima se ne smije nametati pretjerani administrativni teret.
(5) Provedbene mjere navode zahtjeve za eko-dizajn u skladu s Prilogom I. i/ili Prilogom II. ovoga Pravilnika. Posebni zahtjevi za eko-dizajn uvode se za odabrane ekološke aspekte koji imaju značajan utjecaj na okoliš. Provedbene mjere mogu također odrediti da za neke navedene parametre ekološkog dizajna iz Priloga I. dijela 1. nisu potrebni nikakvi zahtjevi za eko-dizajn.
(6) Zahtjevi se oblikuju tako da osiguraju da tijela za nadzor nad tržištem mogu provjeriti sukladnost proizvoda sa zahtjevima provedbene mjere. Provedbena mjera navodi može li se provjera postići izravno na proizvodu ili na temelju tehničke dokumentacije.
(7) Provedbene mjere uključuju elemente navedene u Prilogu VII. ovoga Pravilnika.
SAMOREGULACIJA
Članak 16.
Dobrovoljni sporazumi ili druge mjere za samoregulaciju koje su predstavljene kao alternative provedbenim mjerama u kontekstu ovoga Pravilnika ocjenjuju se najmanje na temelju Priloga VIII.
POVJERLJIVOST
Članak 17.
Zahtjevi proizvođača i/ili njegovog ovlaštenog zastupnika u vezi s dostavljanjem podataka iz članka 11. i Priloga I. dijela 2. su razmjerni i poštuju zakonitu povjerljivost tržišno osjetljivih informacija.
PRESTANAK VAŽENJA
Članak 18.
Danom stupanja na snagu ovoga Pravilnika prestaje važiti Pravilnik o utvrđivanju zahtjeva za ekološki dizajn proizvoda povezanih s energijom (»Narodne novine«, br. 80/13).
STUPANJE NA SNAGU
Članak 18.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/04
Urbroj: 526-03-01-02/1-15-07
Zagreb, 28. travnja 2015.
Ministar Ivan Vrdoljak, v. r.
PRILOG I.
METODA ZA UTVRĐIVANJE OPĆIH ZAHTJEVA ZA EKO-DIZAJN (iz članka 15. stavka 5.)
Cilj općih zahtjeva za eko-dizajn je poboljšanje ekološke učinkovitosti proizvoda povezanih s energijom, s naglaskom na njihove znatne ekološke aspekte bez utvrđivanja graničnih vrijednosti. Metoda u skladu s ovim Prilogom će se primjenjivati kad nije primjereno utvrditi granične vrijednosti za grupu proizvoda koja se ispituje.
1. dio: Parametri za eko-dizajn proizvoda
1.1. Ako su povezani s dizajnom proizvoda, znatni ekološki aspekti određuju se pozivanjem na sljedeće faze životnog ciklusa proizvoda:
(a) odabir i uporaba sirovina;
(b) proizvodnja;
(c) ambalaža, prijevoz i distribucija;
(d) ugradnja i održavanje;
(e) uporaba;
(f) kraj životnog vijeka, označava stanje proizvoda koji je dosegao kraj svoje prve upotrebe do njegovog konačnog zbrinjavanja
1.2. Za svaku fazu, ocjenjuju se sljedeći ekološki aspekti, ako je relevantno:
(a) predviđena potrošnja materijala, energije i drugih resursa npr. pitke vode;
(b) predviđene emisije u zrak, vodu ili tlo;
(c) predviđeno onečišćenje fizikalnim činiteljima npr. bukom, vibracijama, zračenjem, elektromagnetskim poljima;
(d) očekivani nastanak otpadnih materijala;
(e) mogućnosti za ponovnu