 svibnja 2012.
U rješenju Ureda državne uprave u Primorsko-goranskoj županiji, Službe za gospodarstvo u Rijeci, klasa: UP/I 311-02/12-04/179, urbroj: 2170-03-02/4-12-02 od 10. svibnja 2012. o upisu odjave obrta u Obrtni registar (u daljnjem tekstu: prvotno rješenje o prestanku obrta) navedeno je: »8. Dan prestanka obavljanja obrta: 08. 05. 2012.«.
Rješenjem Ureda državne uprave u Primorsko-goranskoj županiji, Službe za gospodarstvo u Rijeci, klasa: UP/I311-02/12-04/179, urbroj: 2170-03-02/4-12-03 od 23. svibnja 2012. ispravljene su pogreške u prvotnom rješenju o prestanku obrta (u daljnjem tekstu: ispravljeno rješenje o prestanku obrta). Točka I. izreke ispravljenog rješenja je glasila:
»I. U izreci rješenja ove Službe Klasa: UP/l-311-02/12-04/179, Urbroj: 2170-03-02/4-12-02 od 10.05.2012. godine, ispravlja se slijedeća pogreška tako da:
– umjesto 8. Dan prestanka obavljanja obrta: 08.05.2012.,
– treba biti: 8. Dan prestanka obavljanja obrta: 04.11.2010.«
2) Radnopravni status podnositeljice
7. Podnositeljica je od 25. srpnja 2007. bila u radnom odnosu kod poslodavca-obrtnika, a po toj je osnovi bila i obvezno zdravstveno osigurana.
Poslodavac-obrtnik odjavio je radni odnos podnositeljice 30. svibnja 2012.
8. Međutim, u službenoj evidenciji osiguranih osoba HZZO-a vodi se da je podnositeljica ustavne tužbe bila zdravstveno osigurana na temelju radnog odnosa kod poslodavca-obrtnika od 25. srpnja 2007. do 4. studenoga 2010., s obzirom na to da joj je zbog retroaktivnog utvrđenja dana prestanka obrta njezinog poslodavca radni odnos prestao 4. studenoga 2010. (18 mjeseci prije no što je odjavljen).
3) Pravo podnositeljice na naknadu plaće za vrijeme njege djeteta
9. Podnositeljica je majka djeteta s težim smetnjama u razvoju, koje je rođeno 6. veljače 2008.
Rješenjem Hrvatskog zavoda za zdravstveno osiguranje, Područnog ureda Zavoda u Rijeci (u daljnjem tekstu: HZZO/Rijeka), klasa: UP/I-502-06/09-01/267, urbroj: 338-08-02-09-3 od 9. ožujka 2009., podnositeljici je priznato pravo na naknadu plaće za vrijeme njege djeteta, za razdoblje od 6. veljače 2009. do 6. veljače 2016.
Podnositeljica je primala naknadu plaće za vrijeme njege djeteta po osnovi radnog odnosa kod poslodavca-obrtnika.
10. Iz spisa predmeta proizlazi da je naknadu primala do 30. svibnja 2012., kada ju je poslodavac-obrtnik odjavio iz radnog odnosa.
a) Osporeno prvostupanjsko rješenje HZZO/Rijeka
11. Osporenim prvostupanjskim rješenjem HZZO/Rijeka od 11. lipnja 2012. podnositeljici je po službenoj dužnosti obustavljena isplata naknade plaće za vrijeme njege djeteta s danom 4. studenoga 2010., s posljedicom da je s tim danom podnositeljica retroaktivno izgubila sva prava koja je imala po osnovi statusa zaposlenog roditelja djeteta s težim smetnjama u razvoju.
12. U izreci osporenog prvostupanjskog rješenja HZZO/Rijeka od 11. lipnja 2012. određeno je da podnositeljici ustavne tužbe kao osiguranici »po službenoj dužnosti se s danom 04.11.2010. godine obustavlja isplata novčane naknade za vrijeme dopusta, a radi njege djeteta s težim smetnjama u razvoju, za dijete ...« (osobno ime i podaci izostavljeni – op. Ustavnog suda) »a na teret Državnog proračuna putem HZZO-a, Područnog ureda Rijeka.«
Razlozi za obustavu isplate podnositeljici naknade plaće za vrijeme njege djeteta s danom 4. studenoga 2010. obrazloženi su u osporenom prvostupanjskom rješenju HZZO/Rijeka ovako:
»U provedenom postupku utvrđeno je da je gore navedenoj osiguranici priznato pravo na dopust, te naknadu za vrijeme dopusta, a radi njege djeteta s težim smetnjama u razvoju za dijete ...« (osobno ime i podaci izostavljeni – op. Ustavnog suda).
»Čl. 52. st. 1. Zakona utvrđeno je da je korisnik iz ovoga Zakona dužan je Zavodu prijaviti svaku promjenu, u roku od 8 danu od dana nastanka okolnosti koja utječe na korištenje priznatog prava po ovom Zakonu.
Čl. 4. st. 1. Pravilnika o uvjetima i postupku za stjecanje prava zaposlenog roditelja ili samozaposlenog roditelja djeteta s težim smetnjama u razvoju na