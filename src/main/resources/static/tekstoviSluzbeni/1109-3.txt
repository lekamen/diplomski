 operator sustava dužan je o tome bez odlaganja, a najkasnije u roku od tri radna dana od dana obustave postupka, obavijestiti novog opskrbljivača.
(12) Novi opskrbljivač dužan je u roku od tri radna dana od dana zaprimanja obavijesti iz stavka 11. ovoga članka obavijestiti krajnjeg kupca o obustavi postupka promjene opskrbljivača te navesti razloge obustave postupka promjene opskrbljivača.
(13) Pravila za razgraničenje potrošnje i očitanje brojila u postupku promjene opskrbljivača iz stavaka 2. i 3. ovoga članka donosi operator distribucijskog sustava, uz prethodnu suglasnost Agencije. Operator distribucijskog sustava dužan je Pravila za razgraničenje potrošnje i očitanje brojila u postupku promjene opskrbljivača javno objaviti na svojoj internetskoj stranici.
Članak 10.
(1) Nakon što novi opskrbljivač zaprimi potvrdu i podatke iz članka 9. stavka 8. ovih Pravila, dužan je u daljnjem roku od dva radna dana dostaviti krajnjem kupcu potvrdu o prihvaćanju zahtjeva za sklapanje novog ugovora o opskrbi te obavijestiti operatora sustava o danu sklapanja novog ugovora o opskrbi te danu početka njegove primjene.
(2) Novi ugovor o opskrbi iz stavka 1. ovoga članka smatra se sklopljenim danom slanja potvrde novog opskrbljivača o prihvaćanju zahtjeva za sklapanje novog ugovora o opskrbi krajnjem kupcu, čime završava postupak promjene opskrbljivača.
V. ZAHTJEV ZA SKLAPANJE NOVOG UGOVORA O OPSKRBI ZA KRAJNJE KUPCE IZ KATEGORIJE PODUZETNIŠTVO
Članak 11.
(1) Nakon što se krajnji kupac odlučio za novog opskrbljivača, podnosi mu zahtjev za sklapanje novog ugovora o opskrbi.
(2) Zahtjev za sklapanje novog ugovora o opskrbi osobito sadrži:
– podatke o krajnjem kupcu (ime i prezime, osobni identifikacijski broj (OIB), adresa i broj fiksnog/mobilnog telefona odnosno naziv pravne osobe, osobni identifikacijski broj (OIB), adresa i broj fiksnog/mobilnog telefona),
– podatke o obračunskom mjernom mjestu (broj i adresa obračunskog mjernog mjesta),
– podatak o jedinstvenoj oznaci tarifnog modela novog opskrbljivača,
– odredbu kojom krajnji kupac potvrđuje da je upoznat s uvjetima ugovora o opskrbi, pravilima o promjeni opskrbljivača, važećim uvjetima opskrbljivača za opskrbu električnom energijom te općim uvjetima za korištenje mreže i opskrbu električnom energije,
– ovlaštenje krajnjeg kupca operatoru sustava za raskid ugovor o opskrbi s postojećim opskrbljivačem,
– ovlaštenje novom opskrbljivaču da za krajnjeg kupca obavlja sve radnje vezane uz postupak promjene opskrbljivača,
– očekivani dan početka primjene novog ugovora o opskrbi,
– trajanje ugovora o opskrbi, uvjete za obnavljanje i raskid ugovora o opskrbi ili prestanak pružanja usluga.
(3) Ovlaštenje iz stavka 2. podstavka 6. ovoga članka posebno se odnosi na obvezu novog opskrbljivača da od operatora sustava pribavi mjerne podatke s obračunskog mjernog mjesta krajnjeg kupca za razdoblje do 12 mjeseci koji prethode početku postupka promjene opskrbljivača, i to podatke o:
a) potrošnji električne energije i
b) krivulji opterećenja, ako je obračunsko mjerno mjesto opremljeno brojilom s mogućnošću mjerenja snage i pohrane mjernih podataka, ili krivulji opterećenja sukladno propisima kojima se uređuje primjena nadomjesnih krivulja opterećenja te oznaci karakteristične skupine kupaca, ako obračunsko mjerno mjesto nije opremljeno brojilom s mogućnošću mjerenja snage i pohrane mjernih podataka,
a koje je operator sustava dužan dati odnosno staviti na raspolaganje novom opskrbljivaču.
(4) Očekivani dan početka primjene novog ugovora o opskrbi iz stavka 2. podstavka 7. ovoga članka ne može biti duži od 60 dana od dana podnošenja zahtjeva za sklapanje novog ugovora o opskrbi.
Članak 12.
(1) Danom zaprimanja urednog zahtjeva za sklapanje novog ugovora o opskrbi započinje postupak promjene opskrbljivača.
(2) Potpisivanjem zahtjeva za sklapanje novog ugovora o opskrbi krajnji kupac prihvaća sve odredbe u zahtjevu za sklapanje novog ugovora o opskrbi, pravila o promjeni opskrbljivača, uvjete opskrbljivača za