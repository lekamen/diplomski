osiguranje dužni su dostaviti na zahtjev Agencije i drugu dokumentaciju ili podatke u vezi s njihovim poslovanjem, a za potrebe nadzora ili za obavljanje drugih poslova iz nadležnosti i djelokruga Agencije na način kako je propisano odredbama ovoga članka i u roku određenom u zahtjevu Agencije.
(5) Agencija može, u slučaju potrebe, zatražiti od Društva i Hrvatskog ureda za osiguranje dostavu određene dokumentacije propisane ovim Pravilnikom i u izvorniku ili ovjerenoj preslici, neovisno o izvršenoj dostavi u elektroničkom obliku.«
Članak 6.
Članak 8. Pravilnika mijenja se i glasi:
»Članak 8.
(1) Društvo za zastupanje u osiguranju, obrt za zastupanje u osiguranju, društvo za posredovanje u osiguranju i reosiguranju, osobe iz članka 3. stavka 1. i podružnica iz članka 6. ovog Pravilnika dostavljaju Agenciji dokumentaciju propisanu ovim Pravilnikom u izvorniku ili u preslici.
(2) Društvo za zastupanje u osiguranju, obrt za zastupanje u osiguranju i društvo za posredovanje u osiguranju i reosiguranju podatke propisane člankom 4. stavkom 1. točkom 4. i stavcima 4., 5. i 6. ovoga Pravilnika dostavljaju Agenciji pisano ili u elektroničkom obliku (excel-formatu) na adresu elektroničke pošte insurance.legal@hanfa.hr.
(3) Adresati ovoga Pravilnika uključujući ovlaštene zastupnike u osiguranju, ovlaštene posrednike u osiguranju i reosiguranju, osobe koje imaju ovlaštenje za obavljanje aktuarskih poslova izdano od Agencije, dužni su Agenciju, bez odgađanja, pisano obavijestiti o prestanku postojanja uvjeta na temelju kojih im je Agencija u skladu sa Zakonom o osiguranju izdala dozvolu ili ovlaštenje za rad.
(4) Osim dokumentacije propisane ovim Pravilnikom, adresati ovoga Pravilnika dužni su dostaviti na zahtjev Agencije i drugu dokumentaciju za potrebe postupanja Agencije u skladu s njezinim ovlastima.«
Članak 7.
Ovaj Pravilnik objavit će se u »Narodnim novinama«, a stupa na snagu 2. studenoga 2016. godine.
Klasa: 011-02/16-04/40 Urbroj: 326-01-660-663-16-1 Zagrebu, 7. listopada 2016.
Predsjednik Upravnog vijeća Petar-Pierre Matek, v. r.
