 njihova osuda većim dijelom bila utemeljena na navodno lažnim dokazima i iskazima svjedoka koji su prikupljeni nezakonito ili pod prisilom, te da je Porotni sud očito pogriješio u načinu na koji je baratao s tim dokazima (the manner in which it dealt with this evidence).
198. S tim u vezi, Sud ponavlja da je, sukladno članku 19. Konvencije, njegova dužnost osigurati pridržavanje obveza koje su države ugovornice preuzele Konvencijom. Konkretno, nije njegova zadaća baviti se pogreškama o činjenicama ili o pravu (errors of fact or law) koje je navodno počinio nacionalni sud osim i u mjeri u kojoj se time mogu kršiti prava i slobode zaštićene Konvencijom (vidjeti Schenk protiv Švicarske, § 45., 12. srpnja 1988., Serija A, br. 140).
199. Stoga nije uloga Suda da utvrdi, na načelnoj osnovi, mogu li određene vrste dokaza – primjerice, dokazi koji su prema nacionalnom pravu nezakonito prikupljeni – biti dopuštene ili jesu li podnositelji doista bili krivi ili ne. Pitanje na koje se mora odgovoriti jest je li postupak kao cjelina, uključujući i način prikupljanja dokaza, bio pošten. To podrazumijeva ispitivanje ‘nezakonitosti’ (‘unlawfulness’) o kojoj je riječ, a ako je riječ o povredi nekog drugog konvencijskog prava, ispitivanje prirode utvrđene povrede (vidjeti, između ostalih izvora, Khan protiv Ujedinjenog Kraljevstva, br. 35394/97, § 34., ESLJP 2000-V; Allan protiv Ujedinjenog Kraljevstva, br. 48539/99, § 42., ESLJP 2002-IX; i Jalloh protiv Njemačke [VV], br. 54810/00, § 95., ESLJP 2006-IX).
200. Pri utvrđivanju je li postupak u cjelini bio pošten mora se voditi računa i o tome jesu li poštovana prava obrane. Posebno se mora ispitati je li podnositeljima dana mogućnost da osporavaju vjerodostojnost dokaza i da se usprotive njihovom korištenju. Pored toga, mora se uzeti u obzir i kvaliteta dokaza, uključujući i to mogu li okolnosti u kojima su dokazi prikupljeni baciti sumnju na njihovu pouzdanost i točnost (vidjeti Khan, gore citiran, §§ 35. i 37., i Allan, gore citiran, § 43.). Kada se osporava pouzdanost dokaza, postojanje pravičnog postupka ispitivanja dopuštenosti dokaza dobiva još veći značaj (vidjeti Allan, gore citiran, § 43., i Bykov protiv Rusije [VV], br. 4378/02, § 95., ESLJP 2009-...).
201. Svi dokazi moraju se u pravilu iznijeti na javnoj raspravi u prisutnosti optuženog kako bi ih on mogao osporiti. Korištenje izjavama (kao dokazima) dobivenima u fazi policijskog ispitivanja i istrage samo po sebi nije nesuglasno sa stavcima 1. i 3. točki (d) članka 6., pod uvjetom da su poštovana prava obrane. Opće je pravilo da ta prava nalažu da optuženi mora imati odgovarajuću i propisnu mogućnost osporiti i ispitati svjedoka protiv njega, bilo u trenutku kada svjedok daje svoje izjave ili u kasnijoj fazi (vidjeti, između ostalih izvora, Asch protiv Austrije, 26. travnja 1991., § 27., Serija A, br. 203; Lüdi protiv Švicarske, 15. lipnja 1992., § 47., Serija A, br. 238.; i Saïdi protiv Francuske, 20. rujna 1993., § 43., Serija A, br. 261-C).
202. Pored toga, iz članka 6. stavka 1. Konvencije proizlazi i to da su inherentno nepouzdana (inherently unreliable) sva predočenja (submissions) koja služe kao dokaz protiv okrivljenika u kaznenom postupku, a koja su dobivena povredom članka 3. Konvencije, kao i bilo koja izjava dobivena kršenjem članka 3. (vidjeti mutatis mutandis, Söylemez protiv Turske, br. 46661/99, § 122., 21. rujna 2006.). To je tako čak i ako dopuštanje takvog dokaza nije bilo odlučujuće za osiguranje osude (vidjeti primjerice Özcan Çolak protiv Turske, br. 30235/03, § 43., 6. listopada 2009., i Örs i drugi protiv Turske, br. 46213/99, § 60., 20. lipnja 2006.). Štoviše, čak i ako članak 3. nije bio spomenut u prigovoru, Sud može uzeti u razmatranje tvrdnje o zlostavljanju radi odlučivanja o suglasnosti s jamstvima članka 6. (vidjeti mutatis mutandis, Örs i drugi, gore citiran, § 58., i Kolu protiv Turske, br. 35811/97, § 54., 2. kolovoza 2005.). Iako se činjenice slučajeva, koji su gore citirani, u prvom redu odnose