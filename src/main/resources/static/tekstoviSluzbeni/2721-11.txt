 bolesti poveća.
3A. Status stada službeno slobodnog od tuberkuloze mora se privremeno oduzeti ako:
a) uvjeti navedeni u točki 2. ovoga Poglavlja više nisu ispunjeni;
ili
b) se smatra da jedna ili više životinja ima pozitivnu reakciju na tuberkulinski test ili u slučaju kad se na post mortem pregledu posumnja na tuberkulozu goveda.
Kad se životinju smatra pozitivnom, mora se odstraniti iz stada i uputiti na klanje. Odgovarajuća post mortem, laboratorijska i epidemiološka ispitivanja moraju biti provedena na pozitivnim životinjama ili na trupovima sumnjivih životinja. Status stada ostat će privremeno oduzet sve dok se ne završe sve laboratorijske pretrage. Ako se prisutnost tuberkuloze goveda ne potvrdi, privremeno oduzet status stada službeno slobodnog od tuberkuloze goveda se vraća nakon što sve životinje starije od šest tjedana imaju negativan rezultat na testu, provedenom najmanje 42 dana nakon uklanjanja životinje s pozitivnom reakcijom,
ili
c) se u stadu nalaze životinje sumnjivog statusa kao što je navedeno u Dodatku B ovoga Pravilnika.
U tom slučaju status stada mora ostati privremeno oduzet sve dok se ne utvrdi status tih životinja. Te životinje moraju biti odvojene od ostalih životinja u stadu dok im se status ne utvrdi ili daljnjim testiranjem nakon najmanje 42 dana ili post mortem i laboratorijskim pretragama.
d) iznimno od zahtjeva podtočke c) ove točke, ukoliko se na području Republike Hrvatske rutinsko testiranje stada provodi uporabom usporednog tuberkulinskog testa iz Dodatka B ovoga Pravilnika, a u slučaju stada gdje nisu otkrivene životinje s potvrđenom tuberkulozom goveda tijekom najmanje tri godine, nadležno tijelo može odlučiti da se ne ograničava kretanje drugih životinja u stadu, pod uvjetom da se status svake životinje sa sumnjivim pozitivnim rezultatom riješi daljnjim testom nakon 42 dana i da se nijedna životinja s gospodarstva ne stavi u promet u države članice dok se ne utvrdi status svih životinja sa sumnjivom reakcijom. Ako na daljnjem testu neka životinja ima pozitivnu reakciju ili reakcija i dalje ostaje sumnjiva primjenjuju se uvjeti iz podtočke b) ove točke. Ako se tuberkuloza goveda naknadno potvrdi, sve životinje koje su napustile gospodarstvo od posljednjeg negativnog rezultata testiranja svih goveda iz stada, moraju se pronaći i testirati.
3B. Status stada službeno slobodnog od tuberkuloze goveda mora se ukinuti ako se tuberkuloza goveda potvrdi izolacijom uzročnika M. bovis laboratorijskim pretraživanjem.
Nadležno tijelo može ukinuti status stada ako:
a) uvjeti iz točke 2. ovoga Poglavlja više nisu ispunjeni
ili
b) se pri post mortem pregledu utvrde lezije karakteristične za tuberkulozu goveda
ili
c) se epidemiološkim ispitivanjem utvrdi mogućnost infekcije tuberkulozom goveda
ili
d) se iz drugog razloga to smatra potrebnim radi kontrole tuberkuloze goveda.
Nadležno tijelo pronalazi stada koja se smatraju epidemiološki povezanim i provjerava njihov status. Službeni status stada slobodnog od tuberkuloze ostaje ukinut sve dok se ne završi čišćenje i dezinfekcija prostorija i opreme i dok sve životinje starije od šest tjedana nemaju negativan rezultat na najmanje dva uzastopna tuberkulinska testa, prvi proveden najmanje 60 dana, a drugi najmanje 4 mjeseca, ali ne više od 12 mjeseci, nakon uklanjanja posljednje životinje s pozitivnom tuberkulinskom reakcijom.
4. Na temelju dobivenih podataka u skladu s člankom 8. ovoga Pravilnika cijelo ili dio područja Republike Hrvatske se može proglasiti službeno slobodnim od tuberkuloze goveda, u skladu s posebnim postupkom Europske komisije, ako su ispunjeni sljedeći uvjeti:
a) postotak stada goveda koja su potvrđena kao stada zaražena tuberkulozom ne prelazi 0,1% godišnje svih stada tijekom šest uzastopnih godina i ako je najmanje 99,9% stada dobilo status stada službeno slobodnog od tuberkuloze svake godine tijekom šest uzastopnih godina, s tim da se izračun ovog drugog postotka vrši 31. prosinca svake kalendarske godine,
b) svako se govedo označava i 