 uvjete priključenja propisane mrežnim pravilima operatora sustava.
(10) Korisnik mreže kojem je odbijen ili ograničen pristup mreži ili je nezadovoljan uvjetima pristupa može izjaviti žalbu Agenciji.
(11) Protiv odluke Agencije nije dopuštena žalba, ali se može pokrenuti upravni spor, što ne odgađa izvršenje odluke. Postupak pred upravnim sudom je hitan.«.
Članak 41.
Iza članka 68. dodaju se članci 68.a i 68.b koji glase:
»Članak 68.a
Operator prijenosnog sustava ili operator distribucijskog sustava nije obvezan postupati sukladno odredbama Zakona o javnoj nabavi prilikom nabave roba, radova i usluga koji se odnose na izgradnju priključaka na mrežu i stvaranje tehničkih uvjeta u mreži, koji se financiraju iz naknade za priključenje, sukladno metodologiji utvrđivanja naknade za priključenje na mrežu i za povećanje priključne snage.
Članak 68.b
(1) Operator prijenosnog sustava i operator distribucijskog sustava dužni su, uz prethodno odobrenje Agencije, donijeti pravila o priključenju na prijenosnu mrežu, odnosno pravila o priključenju na distribucijsku mrežu, kojima se osobito utvrđuje:
– izrada elaborata optimalnog tehničkog rješenja priključenja na mrežu,
– izdavanje posebnih uvjeta priključenja na mrežu,
– izdavanje elektroenergetske suglasnosti,
– način i uvjeti za nabavu roba, usluga i radova za izgradnju priključka i stvaranje tehničkih uvjeta u mreži,
– uvjeti za ovlaštenog izvođača pridijeljenih poslova,
– postupak priključenja,
– postupak promjene na priključku,
– postupak rješavanja žalbi,
– obrasci dokumenata i ugovora,
– upute sudionicima u postupku priključenja i promjena na priključku.
(2) Pravila iz stavka 1. ovoga članka operator prijenosnog sustava i operator distribucijskog sustava moraju objaviti na svojim internetskim stranicama.«.
Članak 42.
Članak 71. mijenja se i glasi:
»(1) Upravni nadzor nad provedbom ovoga Zakona provodi Ministarstvo.
(2) Inspekcijski nadzor nad provedbom ovoga Zakona provode nadležni inspektori Ministarstva gospodarstva i drugi inspektori iz područja zaštite okoliša i prirode i područja graditeljstva i prostornog uređenja te područja ministarstva financija.
(3) Ako nadležni inspektor pri obavljanju inspekcijskog nadzora utvrdi da gospodarski subjekt ne obavlja energetsku djelatnost u skladu s odredbama ovoga Zakona i propisa donesenih na temelju njega, osim ovlaštenja sukladno općim propisima, ima ovlaštenje rješenjem:
1. narediti otklanjanje utvrđenih nepravilnosti i nedostataka, uz određivanje roka za njihovo otklanjanje,
2. zabraniti obavljanje energetske djelatnosti ako nije pribavljena dozvola za obavljanje pojedine energetske djelatnosti sukladno odredbama ovoga Zakona,
3. narediti obustavu daljnje gradnje ili korištenja proizvodnog postrojenja, odnosno obustavu opskrbe energijom ili korištenje energije, ako se oprema za proizvodno postrojenje ne proizvodi, a takva postrojenja ne koriste, ne grade ili ne održavaju sukladno odobrenoj ili potvrđenoj dokumentaciji prema posebnim tehničkim ili drugim propisima te ako zbog toga postoji neposredna opasnost za stabilnost i sigurnost proizvodnih postrojenja, zdravlje ili život ljudi ili sigurnost prometa ili susjednih građevina.
(4) Pri provedbi inspekcijskog nadzora iz stavka 2. ovog Zakona tržišni inspektori Ministarstva gospodarstva provode nadzor pravilnosti obračuna i naplate električne energije sukladno ovlastima danim ovim Zakonom i posebnim propisom kojim se uređuje zaštita potrošača.
(5) Nadležne inspekcijske službe za tlačnu opremu dužne su obavljati u okviru kontrole tlačne opreme, unutar elektroenergetskim objektima, obaviti kontrolu stručnog upravljanja, rukovanja i održavanja tlačnih dijelova opreme, kontrolu radnika koji obavljaju određene poslove upravljanja i rukovanja tlačnim dijelovima opreme i imaju li položene pripadajuće stručne ispite sukladno zakonodavstvu iz područja energije.
(6) Nadležne inspekcijske službe za elektroenergetiku dužni su obavljati u okviru kontrole elektroenergetske opreme obaviti kontrolu