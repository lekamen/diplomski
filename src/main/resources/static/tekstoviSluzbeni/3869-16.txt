 i rezervaciju u AGRONET-u, odabrani LAG je dužan u roku iz stavka 1. ovoga članka dostaviti, preporučenom pošiljkom s povratnicom ili neposredno u Agenciju za plaćanja, ovjerenu i potpisanu Potvrdu o podnošenju Zahtjeva za potvrdu i rezervaciju u papirnatom obliku.
(7) Agencija za plaćanja će administrativnom obradom Zahtjeva za potvrdu i rezervaciju provjeriti je li odabrani LAG zadovoljio sljedeće:
− uvjete iz članka 31. stavaka 1. i 2. ovoga Pravilnika prilikom raspisivanja natječaja
− kriterije iz članka 32. stavka 3. ovoga Pravilnika prilikom odabira projekta na LAG razini
− nepostojanje/izbjegavanja sukoba interesa prilikom odabira projekta.
(8) Dokumentacija iz stavka 2. ovoga članka mora biti dostavljena prilikom podnošenja Zahtjeva za potvrdu i rezervaciju i ukoliko isto nije zadovoljeno, odabranom LAG-u će biti izdana Odluka o odbijanju Zahtjeva za potvrdu i rezervaciju.
(9) Ukoliko je potrebno tražiti dodatna obrazloženja/ispravke vezano uz Zahtjev za potvrdu i rezervaciju, Agencija za plaćanja će izdati odabranom LAG-u Zahtjev za obrazloženje/ispravak (u daljnjem tekstu: Zahtjev za obrazloženje) putem elektroničke pošte i/ili preporučenom poštom s povratnicom.
(10) Zahtjev za obrazloženje putem elektroničke pošte Agencija za plaćanja će poslati na adresu elektroničke pošte odabranog LAG-a koji je dužan u roku od pet radnih dana od zaprimanja elektroničke pošte dostaviti obrazloženje/ispravak Zahtjeva za obrazloženje. Vrijeme zaprimanja elektroničke pošte je trenutak potvrde LAG-a o zaprimljenoj elektroničkoj pošti.
(11) Ukoliko odabrani LAG ne zaprimi Zahtjev za obrazloženjem putem elektroničke pošte u roku dva dana od slanja iste iz Agencije za plaćanja ili ne odgovori u zadanom roku iz stavka 10. ovoga članka, Agencija za plaćanje će poslati Zahtjev za obrazloženje preporučenom poštom s povratnicom. Odabrani LAG je dužan dostaviti traženo obrazloženje/ispravak preporučenom poštom s povratnicom ili neposredno u Agenciju za plaćanja u roku od sedam dana od zaprimanja Zahtjeva za obrazloženje.
(12) Ukoliko odabrani LAG nije preuzeo Zahtjev za obrazloženje prilikom prve dostave, isti će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom petog dana od dana stavljanja Zahtjeva za obrazloženje na oglasnu ploču.
Potvrda natječaja i rezervacija sredstava odabranom projektu
Članak 35.
(1) Nakon administrativne kontrole Zahtjeva za potvrdu i rezervaciju sukladno članku 34. stavku 7. ovoga Pravilnika, Agencija za plaćanja će donijeti:
1. Odluku o odbijanju Zahtjeva za potvrdu i rezervaciju u slučaju:
− nepravovremeno i/ili nepotpuno poslanog Zahtjeva za potvrdu i rezervaciju
− nepravovremeno poslanih odgovora na Zahtjev za obrazloženje
− neispunjavanja uvjeta prilikom raspisivanja LAG natječaja
− postojanje sukoba interesa prilikom odabira projekata
− neispunjavanje kriterija prilikom odabira projekata propisanih ovim Pravilnikom.
2. Odluku o potvrdi natječaja i rezervaciji sredstava u slučaju ispunjavanja kriterija propisanih ovim Pravilnikom vezanih za postupak odabira projekata na LAG razini.
(2) Odluka iz stavka 1. točke 2. ovoga članka će sadržavati popis svih odabranih projekata i iznos rezerviranih sredstava za svaki pojedini odabrani projekt.
(3) Rezervirani iznos sredstava iz stavka 2. ovoga članka je iznos javne potpore koji je odabranom projektu LAG dodijelio na LAG natječaju, a koji Agencija za plaćanja ima pravo promijeniti tijekom administrativne kontrole Zahtjeva za potvrdu i rezervaciju ukoliko utvrdi određena odstupanja.
(4) Pravomoćnošću Odluke iz stavka 1. točke 2. ovoga članka, Agencija za plaćanje svakom nositelju odabranog projekta šalje Obavijest o potvrdi projekta i rezervaciji sredstava.
(5) Obavijest o potvrdi projekta i rezervaciji sredstava je nositelj odabranog projekta obvezan preuzeti putem AGRONET-a.
(6) Ukoliko nositelj projekta ne preuzme Obavijest iz stavka 5. ovoga članka u roku od pet dana od trenutka njihova stavljanja na AGRONET, 