 dvostrukog financiranja
– da se, uvažavajući odredbe Zakona o javnoj nabavi i ovog Pravilnika, utvrdi da dokumentacija iz provedenog postupka javne nabave nije dostavljena Agenciji za plaćanja i/ili nije prihvatljiva.
(3) Ukoliko je korisnik proveo više postupaka javne nabave unutar jednog zahtjeva za potporu, a Agencija za plaćanja utvrdi da dokumentacija iz jednog od provedenih postupka javne nabave nije dostavljena Agenciji za plaćanja i/ili nije prihvatljiva za odobrenje, uvažavajući odredbe ovog Pravilnika kao i posebne propise koji uređuju javnu nabavu, donijet će se odluka o dodjeli sredstava ili odluka o odbijanju uzimajući u obzir cilj ove potpore sukladno članku 5. stavku 1. ovoga Pravilnika.
Donošenje odluka o raspodjeli sredstava
Članak 18.
(1) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja donijet će odluke nakon završetka administrativne kontrole svih zaprimljenih zahtjeva za potporu.
(2) Agencija za plaćanja će nakon obrade zahtjeva za potporu donijeti:
1. odluku o privremenoj raspodjeli sredstava u slučaju ispunjavanja uvjeta i kriterija propisanih ovim Pravilnikom i natječajem iz članka 12. ovoga Pravilnika
2. odluku o odbijanju sukladno razlozima navedenim u članku 17. stavku 2. točka 3. ovoga Pravilnika.
(3) Odlukom o privremenoj raspodjeli sredstava iz stavka 2. točka 1. ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima Pravilnika i natječaja iz članka 12. ovoga Pravilnika, neovisno o ostvarenom broju bodova i poziciji na rang-listi.
(4) Rang-lista iz stavka 3. ovog članka je privremena i nalazi se u sklopu privremenog izvještaja o provedenom natječaju koji je sastavni dio odluka iz stavka 2. ovoga članka.
(5) Završetkom postupka po prigovoru na odluke iz stavka 2. ovoga članka i prema potrebi ponovne administrativne kontrole usvojenih prigovora, formirat će se konačna rang-lista temeljem koje će Agencija za plaćanja donijeti:
1. odluku o dodjeli sredstava u slučaju ispunjavanja uvjeta i kriterija propisanih ovim Pravilnikom i natječajem
2. odluku o odbijanju sukladno razlozima navedenim u članku 17. stavku 2. točki 3. ovoga Pravilnika i radi nedostatnosti raspoloživih sredstava.
(6) Rang-lista iz stavka 5. ovoga članka je konačna i nalazi se u sklopu konačnog izvještaja o provedenom natječaju koji je sastavni dio konačnih odluka iz stavka 5. ovoga članka.
(7) Odlukom iz članka 17. stavka 2. točke 1. ovog Pravilnika, odnosno stavka 5. točke 1. ovoga članka utvrđuju se:
1. prihvatljivi izdaci
2. najviši iznos javne potpore te obveze korisnika.
Obveze korisnika
Članak 19.
(1) Korisnik je obvezan čuvati svu dokumentaciju koja se odnosi na dodjelu sredstava potpore pet godina od datuma konačne isplate.
(2) Korisnik je obvezan informirati javnost o izvoru sufinanciranja potpore i provesti obvezu informiranja o potpori sukladno Prilogu II. ovog Pravilnika.
(3) Korisnik je obvezan osigurati nesmetani pristup i kontrolu na terenu koja se odnosi na potporu te dati na uvid svu dokumentaciju vezanu uz sufinancirane izdatke djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF).
(4) Korisnik je obvezan osigurati da svi podaci i informacije dostavljeni Agenciji za plaćanja budu točni.
(5) Korisnik je obvezan dostaviti Agenciji za plaćanja sve potrebne podatke koji se odnose na provedbu projekta i dodijeljenu potporu.
(6) Korisnik je obvezan prijaviti Agenciji za plaćanja neposredno nakon njihovog nastanka sve promjene koje se odnose na uvjete prihvatljivosti iz članka 10. ovoga Pravilnika.
(7) Korisnik je obvezan obavijestiti Agenciju za plaćanja u pisanom obliku o bilo kojoj situaciji 