37 01.04.2015 Pravilnik o dopuni Pravilnika o prostornom i vre­men­skom ograničenju obavljanja gospodarskog ribolova na moru okružujućom mrežom plivaricom - srdelarom u 2015. godini
MINISTARSTVO POLJOPRIVREDE
771
Na temelju članka 9. stavka 1. točke 1. Zakona o morskom ribarstvu (»Narodne novine«, br. 81/2013, 14/2014 i 152/2014) ministar poljoprivrede donosi
PRAVILNIK
O DOPUNI PRAVILNIKA O PROSTORNOM I VREMENSKOM OGRANIČENJU OBAVLJANJA GOSPODARSKOG RIBOLOVA NA MORU OKRUŽUJUĆOM MREŽOM PLIVARICOM – SRDELAROM U 2015. GODINI
Članak 1.
U Pravilniku o prostornom i vremenskom ograničenju obavljanja gospodarskog ribolova na moru okružujućom mrežom plivaricom – srdelarom u 2015. godini (»Narodne novine« broj 2/2015) na kraju članka 2. briše se točka i dodaju se riječi: »i u razdoblju od 1. svibnja 2015. godine u 12:00 sati do 31. svibnja 2015. godine u 12:00 sati.«.
Članak 2.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-01/01
Urbroj: 525-13/1282-15-3
Zagreb, 26. ožujka 2015.
Ministar Tihomir Jakovina, v. r.
