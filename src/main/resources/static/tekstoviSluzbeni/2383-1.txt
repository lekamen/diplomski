 primjenjuju se ne dovodeći u pitanje postojeće zakonodavstvo posebice u pogledu normi sigurnosti, emisija u zrak i kontrole buke te zaštite tla i voda.
(4) Odredbe ovoga Pravilnika primjenjuju se ne dovodeći u pitanje zahtjeve zakonodavstva Europske unije o sigurnosti i zaštiti zdravlja, o kemikalijama, posebno Uredbe (EZ) br. 1907/2006 Europskog parlamenta i Vijeća od 18. prosinca 2006. o registraciji, evaluaciji, autorizaciji i ograničavanju kemikalija (REACH) i osnivanju Europske agencije za kemikalije te o izmjeni Direktive 1999/45/EZ i stavljanju izvan snage Uredbe Vijeća (EEZ) br. 793/93 i Uredbe Komisije (EZ) br. 1488/94 kao i Direktive Vijeća 76/769/EEZ i direktiva Komisije 91/155/EEZ, 93/67/EEZ, 93/105/EZ i 2000/21/EZ (SL L 396, 30. 12. 2006.), kao ni zahtjeve posebnog zakonodavstva Europske unije o gospodarenju otpadom ili dizajnu proizvoda.
(5) Odredbe ovoga Pravilnika ne primjenjuju se na starodobna vozila (oldtajmere) kao ni na povijesna vozila ili vozila koja su od vrijednosti za kolekcionare ili su namijenjena muzejima, ako su pohranjena na pravilan i za okoliš prihvatljiv način, bilo da su spremna za uporabu ili rastavljena na dijelove.
(6) Na vozila iz stavka 1. ovoga članka koja se koriste za posebnu namjenu sukladno propisu o homologaciji, ne primjenjuju se odredbe članka 5. ovoga Pravilnika.
(7) Na motorna vozila s tri kotača ne primjenjuju se odredbe članaka 5., 7. i 9. ovoga Pravilnika.
(8) Na pitanja vezana uz stavljanje na tržište vozila te gospodarenje otpadnim vozilima koja nisu posebno uređena ovim Pravilnikom, primjenjuju se posebni propisi kojima se uređuje gospodarenje otpadom te u odgovarajućoj mjeri drugi posebni propisi koji uređuju spomenuta pitanja.
Pojmovi
Članak 4.
Pojedini pojmovi uporabljeni u ovom Pravilniku imaju sljedeće značenje:
1. Cjelovito otpadno vozilo je otpadno vozilo koje ima sve osnovne sastavne dijelove a obavezno motor i karoseriju.
2. Gospodarski subjekti u smislu ovog Pravilnika definirani su kako slijedi:
– Agencija je Hrvatska agencija za okoliš i prirodu;
– Fond je Fond za zaštitu okoliša i energetsku učinkovitost;
– Krajnji korisnik je osoba koja je koristila, koristi ili namjerava koristiti vozilo, ili osoba kod koje zbog obavljanja njene registrirane djelatnosti nastaje otpadno vozilo ili dijelovi otpadnog vozila. Krajnji korisnik može biti fizička osoba (građanin) ili pravna ili fizička osoba-obrtnik (registrirana osoba);
– Obrađivač otpadnih vozila (u daljnjem tekstu: obrađivač) je pravna ili fizička osoba – obrtnik koja sukladno Zakonu ima dozvolu za obavljanje djelatnosti obrade otpadnih vozila, uključujući obradu dijelova i materijala vozila te je temeljem ovlaštenja Ministarstva sklopila ugovor s Fondom;
– Posjednik otpadnog vozila (u daljnjem tekstu: posjednik) je posjednik otpada kako je definiran Zakonom, a koji je u posjedu otpadnog vozila;
– Prodavatelj vozila (u daljnjem tekstu: prodavatelj) je pravna ili fizička osoba – obrtnik koja u dobavljačkom lancu vozila čini dostupnim na tržištu na teritoriju Republike Hrvatske. Prodavatelj istovremeno može biti i proizvođač;
– Proizvođač vozila (u daljnjem tekstu: proizvođač) je pravna i fizička osoba – obrtnik koja neovisno o načinu prodaje proizvodi i/ili na profesionalnoj osnovi uvozi i stavlja vozila na tržište na teritoriju Republike Hrvatske. Osoba koja ima poslovno sjedište u drugoj državi članici Europske unije, a vozila stavlja na tržište na teritoriju Republike Hrvatske, čije je mjesto oporezivanja u Republici Hrvatskoj sukladno posebnim propisom, u smislu odredbi ovog Pravilnika smatra se proizvođačem i dužna je imenovati osobu u Republici Hrvatskoj koja je odgovorna za ispunjavanje obveza tog proizvođača u skladu s ovim Pravilnikom;
– Sakupljač otpadnih vozila (u daljnjem tekstu: sakupljač) je pravna ili fizička osoba – obrtnik koja sukladno Zakonu ima dozvolu za obavljanje djelatnosti sakupljanja otpadnih vozila i koja je po provedenom postupku pokrenutim javnim pozivom za obavljanje usluge