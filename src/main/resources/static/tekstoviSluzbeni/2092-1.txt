
Samoljepljiva vrpca za pečaćenje pretpakovina je bijele boje, širina vrpce je 35 mm i sadrži:
– na gornjemu dijelu grb Republike Hrvatske i tekst »REPUBLIKA HRVATSKA, DRŽAVNI ZAVOD ZA MJERITELJSTVO, MJERITELJSKA INSPEKCIJA«
– u središnjemu dijelu tekst: »Na temelju članka 59. stavka 1. točke 2. Zakona o mjeriteljstvu (NN 74/14)«
– u donjemu dijelu tekst: »ZABRANJENO JE STAVLJANJE PRETPAKOVINA NA TRŽIŠTE I/ILI NA RASPOLAGANJE NA TRŽIŠTU «.
Članak 11.
Za označivanje ili pečaćenje mogu se koristiti sredstva iz članka 5. ovoga Pravilnika ili žica s olovnom plombom i kliještima ili lokot, ovisno o ocjeni inspektora kojim sredstvima je tu radnju pogodnije izvršiti.
Članak 12.
Nakon što je izvršio pečaćenje neispravnih mjerila ili pretpakovina, odnosno ulaza u prostorije i objekte u kojima se nalaze mjerila ili pretpakovine, inspektor će na vidnom mjestu zapečaćenih mjerila odnosno pretpakovina ili zapečaćenih ulaznih vrata istaknuti OBAVIJEST u kojoj će istaći naziv akta na temelju kojega je pečaćenje provedeno uz isticanja KLASE, URBROJA i datuma donošenja toga akta te upozorenje da je skidanje i povreda službenog pečata ili znaka kazneno djelo propisano člankom 317. Kaznenog zakona (»Narodne novine« br. 125/11, 144/12, 56/15 i 61/15).
Članak 13.
(1) Obavijest iz članka 12. ovoga Pravilnika mora biti ispisana većim slovima od teksta ostalog sadržaja i sadrži:
– u zaglavlju: grb Republike Hrvatske i naziv »REPUBLIKA HRVATSKA, DRŽAVNI ZAVOD ZA MJERITELJSTVO, SAMOSTALNA SLUŽBA ZA MJERITELJSKU INSPEKCIJU«
– u središnjemu dijelu: krupnijim slovima ispisane riječi »OBAVIJEST« (slijedi tekst obavijesti) i riječi »UPOZORENJE – KAZNENO DJELO SKIDANJA I POVREDE SLUŽBENOG PEČATA ILI ZNAKA (članak 317. Kaznenog zakona)«, a ispod tih riječi ispisan sadržaj odredaba članka 317. Kaznenog zakona.
(2) Obavijest potpisuje inspektor koji vodi postupak.
Članak 14.
(1) Ako je iz opravdanih razloga (radi otklanjanja kvara na instalacijama ili radi poduzimanja drugih radnji u svezi sa sigurnošću ljudi i imovine, zaštitom okoliša ili sprječavanjem nastanka štete i sl.) nakon pečaćenja potrebno nakratko otpečatiti prostorije ili objekte dok mjera pečaćenja traje, inspektor će stranci to i dopustiti.
(2) Kada je potrebno radi otklanjanja utvrđene nepravilnosti prethodno otpečatiti prostorije ili objekte odnosno mjerila ili pretpakovine, inspektor će stranci to i dopustiti.
(3) Novo pečaćenje će obaviti inspektor koji vodi postupak, a u njegovoj odsutnosti ili spriječenosti drugi nadležni inspektor uz obvezno sastavljanje zapisnika o tim radnjama.
Članak 15.
Kada inspektor utvrdi da je obveza utvrđena rješenjem izvršena nakon proteka vremena za koje je mjera izrečena ili ako je odobrio zahtjev stranke da se skine pečat, dužan je odmah otpečatiti prostorije ili objekte odnosno mjerila ili pretpakovine i o tome sastaviti poseban zapisnik.
Članak 16.
Danom stupanja na snagu ovog Pravilnika prestaje važiti Naputak o načinu pečaćenja kada se rješenje državnoga mjeriteljskog inspektora izvršava pečaćenjem (»Narodne novine« br. 91/05).
Članak 17.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/09
Urbroj: 558-05/1-15-2
Zagreb, 25. rujna 2015.
Zamjenik ravnatelja mr. sc. Božidar Ljubić, dipl. ing., v. r.
PRILOG


