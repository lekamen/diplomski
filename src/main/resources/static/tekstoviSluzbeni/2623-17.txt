
(2) Danom stupanja na snagu ovog Statuta prestaju s radom ostala tijela i radna tijela koje je osnovala i imenovala Skupština.
Članak 76.
(1) Po ustroju Imenika ovlaštenih arhitekata urbanista, temeljem Zakona i ovog Statuta, Komora će po službenoj dužnosti ovlaštene arhitekte-urbaniste, upisane u Imenik ovlaštenih arhitekata u stručni smjer ovlašteni arhitekti-urbanisti, upisati u Imenik ovlaštenih arhitekata – urbanista.
(2) Ostali članovi Komore upisani u Imenik ovlaštenih arhitekata ostaju upisani u Imenik ovlaštenih arhitekata.
(3) Uredi za samostalno obavljanje poslova i uredi za zajedničko obavljanje poslova ostaju upisani u odgovarajuće upisnike i nastavljaju s radom.
Članak 77.
Do dana stupanja na snagu općih akata, koji se donose temeljem Zakona i ovog Statuta, primjenjuju se trenutno važeći akti Komore, u dijelu u kojem nisu u suprotnosti s odredbama Zakona i ovog Statuta.
Članak 78.
Tumačenje pojedinih odredbi ovog Statuta daje Skupština Komore.
Članak 79.
Danom stupanja na snagu ovog Statuta prestaje važiti Statut Hrvatske komore arhitekata (»Narodne novine« broj 131/10, pročišćeni tekst, 81/13 i 34/15).
Članak 80.
Ovaj Statut stupa na snagu osmog dana od dana objave u »Narodnim novinama«.
Klasa: 011-01/15-01/03
Urbroj: 505-01-15-1
Zagreb, 18. prosinca 2015.
Predsjednica Hrvatske komore arhitekata Željka Jurković, dipl. ing. arh., v. r.
