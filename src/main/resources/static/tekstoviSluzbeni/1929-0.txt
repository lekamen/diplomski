99 16.09.2015 Pravilnik o izmjenama i dopunama Pravilnika o provedbi privremenih izvanrednih mjera potpore proizvođačima jabuka i mandarina za postupak povlačenja s tržišta za slobodnu distribuciju
MINISTARSTVO POLJOPRIVREDE
1930
Na temelju članka 8. stavka 2. i članka 58. stavka 6. Zakona o poljoprivredi (»Narodne novine« broj 30/2015) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PROVEDBI PRIVREMENIH IZVANREDNIH MJERA POTPORE PROIZVOĐAČIMA JABUKA I MANDARINA ZA POSTUPAK POVLAČENJA S TRŽIŠTA ZA SLOBODNU DISTRIBUCIJU
Članak 1.
U Pravilniku o provedbi privremenih izvanrednih mjera potpore proizvođačima jabuka i mandarina za postupak povlačenja s tržišta za slobodnu distribuciju (»Narodne novine«, broj 88/15) u članku 11. iza stavka 4. dodaje se stavak 5. koji glasi:
»(5) Kontrola prvog stupnja temelji se na rezultatu kontrole usklađenosti voća i povrća s tržišnim standardima nadležnog poljoprivrednog inspektora, odnosno Certifikatu o usklađenosti voća i povrća s tržišnim standardima ili Zapisniku o neusklađenosti voća i povrća s tržišnim standardima u skladu sa člancima 12., 13. i 14. Uredbe Komisije (EU) br. 543/2011.«
Dosadašnji stavak 5. postaje stavak 6.
Članak 2.
U članku 12. stavak 2. mijenja se i glasi:
(2) Certifikat o usklađenosti voća i povrća s tržišnim standardima ili Zapisnik o neusklađenosti, nadležni poljoprivredni inspektor, elektroničkom poštom dostavlja Agenciji za plaćanja.
Članak 3.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-02/15-01/36
Urbroj: 525-07/0004-15-4
Zagreb, 9. rujna 2015.
Ministar Tihomir Jakovina, v. r.
