83 28.07.2015 Odluka o prestanku dijela koncesije za osnivanje Podunavske slobodne zone Vukovar
VLADA REPUBLIKE HRVATSKE
1589
Na temelju članka 12. stavka 2. Zakona o slobodnim zonama (»Narodne novine«, br. 44/96, 78/99, 127/2000, 92/2005, 85/2008 i 148/2013), članka 30. Zakona o obnovi i razvoju Grada Vukovara (»Narodne novine«, br. 44/2001, 90/2005, 80/2008, 38/2009 i 148/2013) i Odluke o općim uvjetima i mjerilima za davanje koncesije za osnivanje slobodnih zona na području Grada Vukovara (»Narodne novine«, broj 138/2002), Vlada Republike Hrvatske je na sjednici održanoj 23. srpnja 2015. godine donijela
ODLUKU
O PRESTANKU DIJELA KONCESIJE ZA OSNIVANJE PODUNAVSKE SLOBODNE ZONE VUKOVAR
I.
Društvu Podunavska slobodna zona d.o.o. prestaje dio koncesije za osnivanje Podunavske slobodne zone Vukovar dodijeljene Odlukom o davanju koncesije za osnivanje Podunavske slobodne zone Vukovar (»Narodne novine«, br. 144/2002 i 126/2004) i to za površinu od 13.432 m2, a u koncesiji ostaje ukupna površina od 7.648 m2.
Prestanak dijela koncesije iz stavka 1. ove točke utvrđuje se povodom zahtjeva Korisnika koncesije za osnivanje slobodne zone za dio područja Podunavske slobodne zone Vukovar u skladu s člankom 12. stavkom 1. podstavkom 2. Zakona o slobodnim zonama.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/243
Urbroj: 50301-05/05-15-6
Zagreb, 23. srpnja 2015.
Predsjednik Zoran Milanović, v. r.
