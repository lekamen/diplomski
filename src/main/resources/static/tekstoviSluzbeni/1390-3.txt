 Pravilniku i na propisanim obrascima izrađivati izvješća.
(2) Na ovlaštenu pravnu osobu na odgovarajući način se primjenjuju odredbe posebnog propisa i Zakona koje se odnose na ovlaštene osobe koje provode energetske preglede i energetsko certificiranje zgrada.
IV. REGISTAR OVLAŠTENIH PRAVNIH OSOBA ZA KONTROLU ENERGETSKOG CERTIFIKATA I/ILI IZVJEŠĆA O REDOVITOM PREGLEDU SUSTAVA GRIJANJA I SUSTAVA HLAĐENJA ILI KLIMATIZACIJE U ZGRADI
Članak 15.
(1) Registar ovlaštenih pravnih osoba ustrojava i vodi Ministarstvo u elektroničkom i u pisanom obliku.
(2) Registar se vodi prema obrascu iz Priloga 6 ovoga Pravilnika.
(3) Registar sadrži: klasifikacijski broj, urudžbeni broj i datum davanja ovlaštenja, naziv pravne osobe, osobni identifikacijski broj, adresu sjedišta, broj telefona, vrstu ovlaštenja, ime i prezime odgovorne osobe u pravnoj osobi i njezin osobni identifikacijski broj, imena i prezimena, stručni naziv i akademski stupanj odnosno akademski ili stručni naziv ili akademski stupanj i osobne identifikacijske brojeve fizičkih osoba zaposlenih u ovlaštenoj osobi koje provode kontrolu energetskog certifikata i/ili kontrolu izvješća o redovitim pregledima sustava grijanja i sustava hlađenja ili klimatizacije s podacima o njihovom osposobljavanju i usavršavanju, ime i prezime, stručni naziv i akademski stupanj odnosno akademski ili stručni naziv ili akademski stupanj i osobni identifikacijski broj imenovane osobe koja potpisuje izvješća o provedenim kontrolama energetskog certifikata i/ili izvješća o redovitim pregledima sustava grijanja i sustava hlađenja ili klimatizacije u zgradi, te odjeljak za napomene i upis promjena bitnih za obavljanje poslova za koje je pravna osoba ovlaštena.
(4) Izvadak iz Registra može se objaviti na službenim internetskim stranicama Ministarstva.
V. PROVOĐENJE KONTROLE
Sustav kontrole
Članak 16.
(1) Ministarstvo provodi kontrolu energetskih certifikata i/ili izvješća o redovitom pregledu sustava grijanja i sustava hlađenja ili klimatizacije u zgradama.
(2) Ministarstvo će pisanim putem obavijestiti fizičku odnosno pravnu osobu ovlaštenu za energetsko certificiranje i energetski pregled zgrade, odnosno redoviti pregled sustava grijanja i sustava hlađenja ili klimatizacije u zgradi, koja je izradila energetski certifikat zgrade, odnosno izvješće o redovitom pregledu sustava grijanja i sustava hlađenja ili klimatizacije u zgradi koji je predmet kontrole, o pokretanju postupka kontrole te pozvati da Ministarstvu dostavi dokumentaciju potrebnu za provedbu kontrole.
(3) Energetski certifikati i izvješća o redovitom pregledu sustava grijanja i sustava hlađenja ili klimatizacije u zgradama za kontrolu odabiru se na jedan od sljedećih načina:
– slučajnim odabirom od ukupnog broja izdanih energetskih certifikata, certifikata određenog energetskog razreda te certifikata određene vrste i namjene zgrade,
– slučajnim odabirom od ukupnog broja izvješća o redovitim pregledima sustava grijanja i sustava hlađenja ili klimatizacije u zgradi,
– prema pritužbi.
(4) Ministarstvo, na temelju slučajnog odabira, najmanje jednom u pet godina za svaku ovlaštenu fizičku i ovlaštenu pravnu osobu za energetsko certificiranje i energetski pregled zgrade s jednostavnim tehničkim sustavom, odnosno za energetsko certificiranje i energetski pregled zgrade sa složenim tehničkim sustavom odnosno za energetski pregled zgrade sa složenim tehničkim sustavom provodi kontrolu najmanje jednog energetskog certifikata i/ili izvješća o redovitom pregledu sustava grijanja i sustava hlađenja ili klimatizacije u zgradi.
Sadržaj kontrole
Članak 17.
(1) Kontrolom energetskog certifikata zgrade ovlaštena pravna osoba provjerava sadržaj izvješća o provedenom energetskom pregledu zgrade, valjanost i potpunost ulaznih podataka, ispravnost i točnost energetskog certifikata, izračuna i predloženih mjera za poboljšanje energetskih svojstava zgrade.
(2) Kontrolom izvješća o redovitom pregledu sustava grijanja i sustava hlađenja ili klimatizacije u zgradi,