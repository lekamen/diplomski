 članku 21. stavak 1. mijenja se i glasi:
»Državna tijela i jedinice lokalne i područne (regionalne) samouprave u Republici Hrvatskoj iznimno od ograničenja iz članka 6. stavka 2. ovog Pravilnika imaju pravo registrirati veći broj sekundarnih domena bez plaćanja naknade za ostvarivanje svog virtualnog identiteta te domene od posebnog značenja za nacionalni informacijski prostor.«
Članak 11.
U članku 22. stavku 1. iza riječi »sekundarne domene« stavlja se točka, a riječi »unutar ograničenja ukupnog broja iz članka 18. stavak 1. ovoga Pravilnika.« brišu se.
U stavku 3. riječi: »koje sadrže generičke nazive, kao ni domene kojima se namjerava« zamjenjuju se riječima: »kojima se mogu«.
Stavak 4. briše se.
Članak 12.
Članak 28. mijenja se i glasi:
»Korisnik dodatne domene tijekom perioda registracije može zatražiti promjenu korisnika domene u korist treće fizičke ili pravne osobe. Odlukom Upravnog vijeća CARNeta, na prijedlog Povjerenstva, propisat će se postupak i uvjeti promjena korisnika domene.
Zahtjev za promjenom korisnika nije moguć istovremeno s promjenom registrara domene.
U slučaju smrti, prestanka postojanja, statusnih promjena ili drugih pravnih promjena u vezi s korisnikom domene ili pravom na sadržaj registrirane domene, na zahtjev korisnika ili njegovog pravnog sljednika provodi se postupak promjene korisnika. U tom postupku pravni sljednik korisnika ili osoba koju on naznači ima prvenstveno pravo na korištenje domene.«
Članak 13.
U članku 30. stavak 1. mijenja se i glasi:
»Za registraciju i korištenje domena te promjenu korisnika dodatnih domena plaća se naknada prema cjeniku koji na prijedlog Povjerenstva donosi Upravno vijeće CARNeta.«
Članak 14.
U članku 31. stavak 1. mijenja se i glasi:
»CARNet može na temelju ugovora sklopljenog u skladu s javno objavljenim i u bitnome istovjetnim kriterijima i uvjetima pojedine poslove registracije domena iz svoga djelokruga prenijeti na pravne osobe i fizičke osobe sa samostalnom djelatnošću koje imaju registrirano sjedište u Republici Hrvatskoj te registriranu samostalnu djelatnost u području računalne tehnologije.«
Članak 15.
Upravno vijeće donijet će Odluku o postupku i uvjetima registracije domena sastavljenih od jednog ili dva alfanumerička znaka, domena s dijakritičkim znakovima i promjenama korisnika domena u roku od godine dana od dana stupanja na snagu ovog Pravilnika.
Članak 16.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 650-01/14-01/00063
Urbroj: 533-01-15-0007
Zagreb, 16. srpnja 2015.
Ministar prof. dr. sc. Vedran Mornar, v. r.
