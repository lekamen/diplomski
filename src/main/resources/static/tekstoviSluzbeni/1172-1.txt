 Sljemenska lugarnica i stara Sljemenska lugarnica Prostornim planom Parka prirode Medvednica štite se kao element kulturno-povijesnog identiteta.
Područje Sljeme IV. također se nalazi unutar prostorne cjeline izraženih kulturno-povijesnih i ambijentalnih vrijednosti. Crkva Majke Božje Sljemenske Kraljice Hrvata upisana je u Listu zaštićenih kulturnih dobara. Dostupnost području je Sljemenskom cestom, javnim autobusnim prometom, pješačkim i biciklističkim stazama. Kolni prilaz pojedinim građevinama i lokalitetima moguć je samo interventnim i servisnim vozilima, odvojcima od Sljemenske ceste, šumskom cestom i pješačkim/planinarskim putovima. Prostornim planom Parka prirode Medvednica planira se prometno otvaranje područja prema Gornjoj Bistri postojećim preuređenim šumskim cestama i minibusevima.
Opće stanje u području obuhvata
Livadne površine od vrha Sljemena prema sjevernoj strani (Crveni, Zeleni, Plavi, Bijeli spust te livada Krumpirište) djelomično su uređene i zatravnjene kao i livadne površine od vrha Sljemena prema istočnoj strani (Bijeli spust i Činovnička livada).
Izvori poput Sokolovog vrela kod Doma željezničara predstavljaju veliku vrijednost, oblikovani su u zelenom sljemenskom kamenu, zapuštenih okolnih površina.
Stanje građevina:
– gornja i donja stanica skijaške žičare na Crvenom spustu danas je u funkciji kao i prateći i infrastrukturni objekti,
– kompleks građevina za zasnježivanje staza vezan je s umjetnim jezerom-akumulacijom za vodoopskrbu koje je izvedeno s armirano betonskim zidom (branom) prema padini, uz koji je ugostiteljski objekt i servisni sadržaji te asfaltirani pristup iznad kojeg se, u zimskoj sezoni, postavljaju montažne tribine za gledatelje skijaških natjecanja,
– odašiljač Ministarstva unutarnjih poslova ograđen je na zasebnoj parceli,
– »Snježna kraljica«, apartmanski objekt izgrađen na mjestu bivšeg Doma izviđača, u dobrom je stanju i funkciji s uređenim vanjskim površinama i javnom rasvjetom,
– livada za skijanje djece s malim kontejnerom obučenim u drvo za ski-klub, smještena je istočno od »Snježne kraljice«,
– Prekratićeva kuća između »Snježne kraljice« i Župnog ureda, izgrađena od drva, u ruševnom je stanju i predstavlja opasnost za posjetitelje,
– okoliš Crkve Majke Božje Sljemenske Kraljice Hrvata uređen je, kao i pristupne stube, Župni ured je u dobrom stanju, ali s neprimjerenim prigradnjama,
– Dom željezničara je zapušten, krov je u lošem stanju, posebno južne terase, a okoliš je neuređen i zarastao,
– kompleks oko stare Sljemenske lugarnice uređen je i ograđen, a u funkciji je noviji ugostiteljski objekt,
– komunalna baza PJ »Hortikultura« Hrvatskih šuma d.o.o. uz Leustikov put obuhvaća noviju zgradu i prateći pomoćni objekt s pošljunčanim vanjskim prostorom,
– izletište »Grofica« sastoji se od nekoliko zgrada povezanih nadstrešnicama neposredno do ceste, oblikovno neujednačeno, a prostor ispod kuća nije adekvatno uređen,
– planinarska kuća »Junac« na Činovničkoj livadi (kontrolna točka GSS-a) nastala je nadogradnjama manjeg objekta s vanjskim površinama za sjedenje; manji objekti skijaške škole za djecu »Žuti mačak«, ugostiteljski kiosci i sanitarni čvorovi oblikovno su neujednačeni.
Stanje prometne infrastrukture:
– glavne kolne prometnice su asfaltirane, a pomoćni pristupi izvedeni u makadamu, parkirališta su nedefinirana,
– staze i pristupi su obilježeni, ali neujednačeno obrađeni.
Stanje ostale infrastrukture:
– vodnogospodarski sustav obuhvaća vodoopskrbne priključke i odvodnju uglavnom betonskim cijevima koje su u lošem stanju, do septičkih jama,
– električna mreža je kablirana, trafostanice su ukopavane ili izvedene kao zasebni objekti, sustav nije pregledan i potrebno je preispitati kapacitete.
Ciljevi i programska polazišta Plana
VI.
Opći ciljevi određeni planom šireg područja – Prostornim planom Parka prirode Medvednica:
– očuvanje prirodne cjelovitosti, krajobraznih značajki i pojedinačnih sastavnica prirodne i kulturne baštine, a posebno očuvanje vrsta i stanišnih