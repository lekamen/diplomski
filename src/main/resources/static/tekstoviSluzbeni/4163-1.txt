 novine« broj 110/97., 27/98., 50/00., 129/00., 51/01., 111/03., 190/03., 105/04., 84/05., 71/06., 110/07. i 152/08.; u daljnjem tekstu: KZ), činjenično i pravno opisanog u izreci iste presude. Također je proglašen krivim i za kazneno djelo protiv sigurnosti platnog prometa i poslovanja prikrivanja protuzakonitog dobivanja novca iz članka 279. stavka 1. KZ-a. Za prvo kazneno djelo utvrđena je kazna zatvora u trajanju od osam godina, a za drugo kazneno djelo određena mu je kazna zatvora u trajanju od dvije godine. Na temelju članka 60. stavka 2. točke c. KZ-a podnositelju je određena jedinstvena kazna zatvora u trajanju od devet godina, u koje se vrijeme uračunava i vrijeme koje je podnositelj proveo u pritvoru od 15. siječnja 2009. pa nadalje. Na temelju članka 82. KZ-a od podnositelja je oduzeta imovinska korist ostvarena činjenjem kaznenih djela u iznosu od 582.849,90 kuna.
Podnositelj je protiv navedene presude izjavio žalbu koja je odbijena presudom Vrhovnog suda broj: Kž-161/10-5 od 23. rujna 2010. Vrhovni sud je, odlučujući o žalbi podnositelja ustavne tužbe, utvrdio da je sud prvog stupnja na pravilno i potpuno utvrđeno činjenično stanje pravilno primijenio odgovarajuće odredbe mjerodavnog materijalnog i postupovnog prava, te da nije počinio ni povredu kaznenog postupka iz članka 367. stavka 2. Zakona o kaznenom postupku (»Narodne novine« broj 110/97., 27/98., 58/99., 112/99., 58/02., 143/02., 62/03. – pročišćeni tekst, 178/04. i 115/06.; u daljnjem tekstu: ZKP/97), odnosno da bi se pobijana prvostupanjska presuda temeljila na dokazima pribavljenim na nezakonit način.
U obrazloženju presude taj sud navodi u pogledu posebnih izvidnih mjera sljedeće:
»Što se tiče naloga posebnih izvidnih mjera, suprotno tvrdnji žalbe, ti nalozi koji se osporavaju, sadrže dostatno obrazloženje osnova sumnje u učinu kaznenih djela iz čl. 173. st. 2. KZ-a, kao i okolnost da se izvidi kaznenih djela nisu mogli provesti na drugi način i da bi isto bilo skopčano sa nesrazmjernim teškoćama, što proizlazi iz činjenice da istražni sudac nije izjavio neslaganje, već ih je naložio kako se to propisuje odredbama čl. 182. st. 2. ZKP-a. Dakle, žalitelj promašeno tvrdi da sporni nalozi istražnog suca ne sadrže dostatno obrazloženje, pa se radi o nezakonitom dokazu u smislu čl. 9. st. 2. ZKP-a.«
Dakle, neosnovanim je Vrhovni sud ocijenio navod podnositelja da se prvostupanjska presuda temelji na dokazu iz članka 9. stavka 2. ZKP-a/97, te da je stoga došlo do bitne povrede kaznenog postupka iz članka 367. stavka 2. ZKP-a/97. Vrhovni sud je ocijenio da pribavljeni dokazi na kojima se temelji prvostupanjska presuda nisu nezakoniti dokazi, jer nisu pribavljeni kršenjem Ustavom, zakonom ili međunarodnim pravom zajamčenih prava. Zaključak je Vrhovnog suda da prvostupanjska presuda nije utemeljena na nezakonitim dokazima protivno članku 9. ZKP-a/97, niti na onim dokazima za koje se iz provedenih dokaza saznalo.
2) Postupak pred Ustavnim sudom
4. Podnositelj je podnio ustavnu tužbu protiv navedene presude Vrhovnog suda, koju je Ustavni sud odbio odlukom broj: U-III-5266/2010 od 25. svibnja 2011. U odnosu na povrede koje je u kasnijoj presudi Dragojević protiv Hrvatske utvrdio ESLJP, mjerodavni dio odluke Ustavnog suda glasi:
»4.1. Razmatrajući osporene presude i navode ustavne tužbe, Ustavni sud utvrđuje da nije našao okolnosti koje bi ukazivale na povredu navedenih ustavnih prava.
(...)
Slijedom navedenog, ocjena je Ustavnog suda da je u odnosu na žalbene navode podnositelja, a koje podnositelj ponavlja i u ustavnoj tužbi, Vrhovni sud odgovorio argumentirano, odbivši podnositeljevu žalbu. Naime, neosnovanim je Vrhovni sud ocijenio navod podnositelja da se prvostupanjska presuda temelji na dokazu iz članka 9. stavka 2. ZKP-a, te da je stoga došlo do bitne povrede kaznenog postupka iz članka 367. stavka 2. ZKP-a. Podnositelj je sve navedeno u ustavnoj tužbi glede pribavljanja određenih dokaza mjerama iz članka 180. i 182. stavka 2. ZKP-a, isticao u žalbi na