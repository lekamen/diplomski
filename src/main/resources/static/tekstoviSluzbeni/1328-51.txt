 Racionalizirati unutarnje ustrojstvo tijela javne uprave
Nositelji: Ministarstvo uprave, Ministarstvo financija
Sunositelji: druga tijela javne uprave
Rok za provedbu: IV. tromjesečje 2017.
Potrebna sredstva: naknadno će se procijeniti
Provedbene aktivnosti:
a14.1.1. Izraditi metodologiju provedbe analize i provesti analizu svrhovitosti unutarnjeg ustrojstva tijela javne uprave s preporukama za racionalizaciju i izračunom financijskih ušteda
a14.1.2. Izmijeniti propise i interne akte kojima se uređuje unutarnje ustrojstvo tijela javne uprave
a14.1.3. Izraditi standard za obvezatnu objavu grafičkog prikaza odnosa svih tijela javne uprave te unutarnjeg ustrojstva tijela javne uprave
Pokazatelji ostvarenosti mjere:
p14.1.1. Postotak tijela javne uprave čije je ustrojstvo usklađeno s rezultatima provedene analize svrhovitosti unutarnjeg ustrojstva tijela javne uprave
p14.1.2. Proračunske uštede postignute racionaliziranim ustrojem
Mjera 14.2. Pripajanje područnih jedinica središnjih tijela državne uprave uredima državne uprave u županijama
Nositelji: Ministarstvo uprave, Ministarstvo financija
Sunositelji: tijela državne uprave koja imaju područne jedinice
Rok za provedbu: IV. tromjesečje 2017.
Potrebna sredstva: naknadno će se procijeniti
Provedbene aktivnosti:
a14.2.1. Provesti analizu broja područnih jedinica izvan sjedišta, broja stvarno zaposlenih, poslova koje obavljaju i financijskih troškova koje imaju za obavljanje svojih poslova
a14.2.2. Izraditi kriterije za pripajanje područnih jedinica središnjih tijela državne uprave uredima državne uprave u županijama
a14.2.3. Izmijeniti propise kojima se utvrđuje djelokrug i nadležnost obavljanja poslova i unutarnjeg ustrojstva središnjih tijela državne uprave i ureda državne uprave u županijama i provesti pripajanje područnih jedinica s uredima državne uprave u županijama
Pokazatelji ostvarenosti mjere:
p14.2.1. Postotak pripojenih područnih jedinica središnjih tijela državne uprave s uredima državne uprave u županijama
Mjera 14.3. Prenijeti određene inspekcijske poslove u prvom stupnju i poslove rješavanja u upravnim stvarima u prvom stupnju sa središnjih tijela državne uprave na urede državne uprave u županijama
Nositelj: Ministarstvo uprave
Sunositelji: druga središnja tijela državne uprave, Državna škola za javnu upravu
Rok za provedbu: IV. tromjesečje 2017.
Potrebna sredstva: naknadno će se procijeniti
Provedbene aktivnosti:
a14.3.1. Utvrditi zajedničke kriterije za dekoncentraciju inspekcijskih poslova i poslova rješavanja u upravnim stvarima
a14.3.2. Izraditi prijedlog, temeljem utvrđenih kriterija, za dekoncentraciju određenih inspekcijskih poslova i poslova rješavanja u upravnim stvarima
a14.3.3. Izmijeniti propise kojima se utvrđuje nadležnost za obavljanje inspekcijskih poslova i poslova rješavanja u upravnim stvarima
a14.3.4. Uskladiti propise o unutarnjem ustrojstvu tijela državne uprave
a14.3.5. Provesti izobrazbu zaposlenih u uredima državne uprave u županijama za obavljanje prenesenih poslova
Pokazatelji ostvarenosti mjere:
p14.3.1. Broj prenesenih poslova sa središnjih tijela državne uprave na urede državne uprave u županijama
Mjera 14.4. Urediti sustav za povjeravanje dijela poslova državne uprave pravnim osobama s javnim ovlastima i jedinicama lokalne i područne (regionalne) samouprave
Nositelj: Ministarstvo uprave
Sunositelji: druga središnja tijela državne uprave u čijoj su nadležnosti pravne osobe s javnim ovlastima, odnosno u čijem djelokrugu je upravno područje u kojem poslove obavljaju pravne osobe s javnim ovlastima
Rok za provedbu: IV. tromjesečje 2017.
Potrebna sredstva: naknadno će se procijeniti
Provedbene aktivnosti:
a14.4.1. Utvrditi minimalne zajedničke kriterije za povjeravanje poslova državne uprave
a14.4.2. Uskladiti propise kojima se uređuje povjeravanje javnih ovlasti s tijela državne uprave na pravne osobe s javnim ovlastima i jedinicama lokalne i područne (regionalne) samouprave
a.14.4.3. Provoditi evaluaciju sustava povjerenih poslova