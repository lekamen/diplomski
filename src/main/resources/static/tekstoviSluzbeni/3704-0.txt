40 30.04.2016 Pravilnik o strukturi i sadržaju godišnjih i polugodišnjih izvještaja i drugih izvještaja alternativnog investicijskog fonda
HRVATSKA AGENCIJA ZA NADZOR FINANCIJSKIH USLUGA
1053
Na temelju članka 53. stavka 12., članka 214. stavka 3., članka 215. stavaka 2. i 4. Zakona o alternativnim investicijskim fondovima (»Narodne novine«, broj 16/13 i 143/14) te članka 19. stavka 6. Zakona o računovodstvu (»Narodne novine« broj 78/15 i 134/15), Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.) u djelu koji se odnosi na propisanu strukturu i sadržaj godišnjih financijskih izvještaja, na sjednici Upravnog vijeća održanoj 21. travnja 2016. godine donosi
PRAVILNIK
O STRUKTURI I SADRŽAJU GODIŠNJIH I POLUGODIŠNJIH IZVJEŠTAJA I DRUGIH IZVJEŠTAJA ALTERNATIVNOG INVESTICIJSKOG FONDA
UVODNE ODREDBE
Članak 1.
Ovaj Pravilnik uređuje vođenje računovodstva, sadržaj, oblik, objavu, način i rokove izrade i dostave godišnjih i polugodišnjih izvještaja kojima društvo za upravljanje alternativnim investicijskim fondovima (dalje: UAIF) izvještava Hrvatsku agenciju za nadzor financijskih usluga (dalje: Agencija) i druge vanjske korisnike o financijskom položaju, uspješnosti poslovanja i novčanim tokovima alternativnog investicijskog fonda (dalje: AIF) kojima upravlja, kao i druge izvještaje koji se sastavljaju za potrebe nadzora.
VOĐENJE POSLOVNIH KNJIGA I PRIPREMA GODIŠNJIH I POLUGODIŠNJIH IZVJEŠTAJA
Članak 2.
(1) UAIF je dužan za AIF voditi poslovne knjige, sastavljati i objavljivati godišnje i polugodišnje izvještaje sukladno Zakonu o alternativnim investicijskim fond ovima (»Narodne novine«, broj 16/13 i 143/14; dalje: Zakon), propisima koji uređuju računovodstvo i Međunarodnim standardima financijskog izvještavanja.
(2) UAIF je dužan poslovne događaje evidentirati u poslovnim knjigama AIF-a koristeći konta najmanje u opsegu koji je jednak kontnom planu propisanom u Prilogu 1 ovog Pravilnika.
SADRŽAJ I OBLIK GODIŠNJIH I POLUGODIŠNJIH IZVJEŠTAJA
Članak 3.
(1) Godišnji i polugodišnji izvještaji AIF-a su:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanom tokovima,
– Izvještaj o promjenama neto imovine/kapitala AIF-a te
– Bilješke uz financijske izvještaje.
(2) Sastavni dio revidiranih godišnjih izvještaja AIF-a iz stavka 1. ovog članka je Izvješće o djelatnostima u poslovnoj godini iz članka 105. Delegirane uredbe Komisije (EU) br. 231/2013.
(3) UAIF je dužan za AIF kojim upravlja sastaviti godišnje izvještaje za razdoblje poslovne godine i polugodišnje izvještaje za prvih šest mjeseci poslovne godine.
(4) Bilješke uz financijske izvještaje koji su sastavni dio polugodišnjih izvještaja AIF-a iz stavka 1. alineje 5. ovog članka trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene godišnje izvještaje AIF-a.
(5) Godišnji izvještaji iz stavka 1. ovog članka moraju biti revidirani od strane neovisnog vanjskog ovlaštenog revizora, a sastavljeni sukladno strukturi i sadržaju koji su definirani na obrascima iz Priloga 2 i 3 ovoga Pravilnika.
(6) UAIF je dužan za otvoreni AIF s javnom ponudom objaviti u bilješkama uz godišnje izvještaje podatke o prenosivim vrijednosnim papirima po skupinama kako slijedi:
– kojima se trguje na uređenom tržištu,
– kojima se trguje na drugom uređenom tržištu,
– nedavno izdani kojima je prospektom predviđeno uvrštenje,
– neuvršteni.
(7) Unutarnji UAIF dužan je u bilješkama uz godišnje izvještaje objaviti troškove uprave i ostale administrativne troškove.
(8) UAIF prilikom sastavljanja Izvještaja o novčanim tokovima iz stavka 1. alineje 3. ovog članka za AIF može koristiti ili direktnu ili indirektnu metodu.
(9) Pored izvještaja iz stavka 1. ovoga članka Agencija može od UAIF-a zatražiti dodatne podatke, informacije i objašnjenja