17 24.02.2016 Pravilnik o izmjenama i dopunama Pravilnika o posebnim uvjetima i tehničkim zahtjevima za europsku elektroničku naplatu cestarine i elementima interoperabilnosti
MINISTARSTVO POMORSTVA, PROMETA I INFRASTRUKTURE
468
Na temelju članka 14. stavka 1. Zakona o cestama (»Narodne novine«, broj 84/11., 22/13., 54/13., 148/13. i 92/14.) ministar pomorstva, prometa i infrastrukture donosi
PRAVILNIK
O IZMJENAMA I DOPUNAMA PRAVILNIKA O POSEBNIM UVJETIMA I TEHNIČKIM ZAHTJEVIMA ZA EUROPSKU ELEKTRONIČKU NAPLATU CESTARINE I ELEMENTIMA INTEROPERABILNOSTI
Članak 1.
U Pravilniku o posebnim uvjetima i tehničkim zahtjevima za europsku elektroničku naplatu cestarine i elementima interoperabilnosti (»Narodne novine«, broj 74/13.) u članku 1. iza riječi: »(SL L 166 od 30. travnja 2004.)« dodaju se riječi: »i 2009/750/EZ: Odlukom Komisije od 6. listopada 2009. o definiranju europske elektroničke naplate cestarine i njezinih tehničkih elemenata (priopćena pod brojem dokumenta C(2009) 7547) Tekst značajan za EGP«.
Članak 2.
U članku 3. u stavku 1. iza podstavka 4. dodaje se podstavak 5. koji glasi:
»– primjenjuje normu ISO 12855«.
Iza stavka 1. dodaje se stavak 2. koji glasi:
»(2) Pružatelj usluge EENC koji ima sjedište izvan Republike Hrvatske, a želi se registrirati u Upisnik pružatelja usluge EENC u Republici Hrvatskoj, mora ispunjavati uvjete iz stavka 1. podstavaka 3., 4. i 5. ovoga članka.«.
Članak 3.
U članku 4. u stavku 1. iza riječi: »ima sjedište na teritoriju Republike Hrvatske« dodaju se riječi: »ili ima sjedište izvan Republike Hrvatske a želi se registrirati u Upisnik pružatelja usluge EENC u Republici Hrvatskoj«, a iza podstavka 3. dodaju se podstavci 4. i 5. koji glase:
»– da raspolaže tehničkom opremom i deklaracijom Europske komisije ili certifikatom kojim se potvrđuje usklađenost komponenata interoperabilnosti kako je utvrđeno Prilogom 4 ovog Pravilnika,
– da pokažu kompetenciju u pružanju usluga elektronske naplate cestarine ili u relevantnim domenama.«.
Članak 4.
Iza Priloga 3 dodaje se Prilog 4 koji glasi:
»PRILOG 4
USKLAĐENOST S PROPISIMA I PRIKLADNOST ZA UPORABU KOMPONENATA INTEROPERABILNOSTI
1. Usklađenost sa specifikacijama
Za ocjenjivanje usklađenosti komponenata interoperabilnosti (uključujući opremu na cesti te sučelja) s uvjetima navedenima u ovom pravilniku i svim relevantnim tehničkim specifikacijama, proizvođač komponenata interoperabilnosti koje će koristiti u pružanju usluga EENC ili njegov ovlašteni predstavnik, odabrat će postupke među modulima navedenim u Odluci br. 768/2008/EZ Europskog parlamenta i Vijeća od 9. srpnja 2008. o zajedničkom okviru za stavljanje na tržište proizvoda i o stavljanju izvan snage Odluke Vijeća 93/465/EEZ – Tekst značajan za EGP. Slijedom toga, označiti će CE oznakom usklađenost specifikacija za komponente interoperabilnosti, prema potrebi, ovisno o dobivanju certifikata o pregledu od prijavljenoga tijela.
Ovisno o izabranom modulu za ocjenjivanje sukladnosti oznaka CE o usklađenosti sa specifikacijama obuhvaća proizvođačevo samoocjenjivanje ili ocjenjivanje prijavljenog tijela ili prijavljenih tijela i to unutarnje usklađenosti komponenata interoperabilnosti, samih za sebe, u usporedbi sa specifikacijama kojim treba udovoljiti.
2. Postupak ocjenjivanja
Prikladnost za uporabu komponenata interoperabilnosti ocjenjuje se kroz rad ili uporabu komponenata unutar usluge, reprezentativno integrirane u sustav naplate EENC Hrvatskim autocestama d.o.o. odnosno koncesionarima (u daljnjem tekstu: Subjekt za naplatu cestarine) u čijoj će domeni oprema instalirana u vozilu prometovati kroz određeno vrijeme rada.
Za provođenje takvog pregleda pomoću iskustva tijekom rada sa ciljem da se pokaže interoperabilnost komponenata interoperabilnosti unutar usluge, proizvođač, Pružatelj usluge EENC ili ovlašteni predstavnik će:
(a) surađivati izravno sa Subjektom za naplatu cestarine, u čijoj domeni pod naplatom će oprema biti instalirana u vozilo koje će prometovati. U tom slučaju:
proizvođač,