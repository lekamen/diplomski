na koju su pristupili svi pozvani – tužitelj, tuženi i zainteresirana osoba te su u raspravljajući ostale pri iznesenim navodima, uz što je VIPnet d.o.o.o. zatražio dodatni rok za očitovanje na HT-ovu specifikaciju naknada, odnosno na visinu zahtjeva, što mu je omogućeno.
U svom očitovanju od 30. listopada 2013. VIPnet d.o.o. je umanjio svoj početni zahtjev za određeni iznos po svakom od ispostavljenih računa.
Ocjenjujući sve provedeno, Sud prvenstveno ne prihvaća prigovor tužbe o nenadležnosti HAKOM-a za odlučivanje o predmetnoj stvari. Naime, prema odredbi članka 20. stavka 1. ZEK-a, HAKOM je nadležan za rješavanje sporova između operatora pa je tako propisano da u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz tog Zakona ili spora između operatora i drugih pravnih osoba koje se koriste uslugama pristupa i/ili međupovezivanja na temelju tog Zakona, Agencija mora, na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od 4 mjeseca od dana pokretanja postupka, koji rok se može tek samo iznimno produžiti. Prema stavku 3. istog članka ZEK-a, u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. tog Zakona, te svaka obveza koju Agencija određuje operatoru u svrhu rješenja spora mora se temeljiti na odredbama toga Zakona. Prema stavku 5. istog članka, postupak rješavanja spora iz tog članka Zakona ne isključuje pravo bilo koje stranke u sporu na pokretanje sudskog postupka pred nadležnim sudom.
Proizlazi da se u predmetnoj stvari radi o sporu između operatora uzrokovanom neizvršavanjem određenih regulatornih obveza koje je tuženo tijelo odredilo tužitelju kao dominantnom operatoru i to u vezi s regulatornom obvezom pristupa i korištenja posebnih dijelova mreže iz članka 61. ZEK-a. Navedene regulatorne obveze određene su tužitelju nakon provedene analize mjerodavnih tržišta i to tržišta veleprodajnog širokopojasnog pristupa, odlukom klasa: 344-01/09-01/1079, urbroj: 376-11-09-01 od 17. srpnja 2009. i tržišta pristupa javnoj komunikacijskoj mreži na fiksnoj lokaciji za privatne i poslovne korisnike, odlukom tuženog klasa: UP/I-344-01/10-01/456, urbroj: 376-11-11-25 od 6. travnja 2011.
Također, na temelju odredbe članka 58. ZEK-a određena je regulatorna obveza transparentnosti na gore navedenim tržištima na temelju koje je tužitelj bio obvezan izraditi standardnu ponudu za uslugu veleprodajnog širokopojasnog pristupa i standardnu ponudu za uslugu najma korisničke linije.
Nadalje, odlukom tuženoga od 28. kolovoza 2012. klasa: UP/I-344-01/12-03/02, urbroj: 386-11/12-07 (Odluka o jedinstvenoj proceduri) propisano je pravo operatora na naknadu za kašnjenje HT-a u ispunjavanju obveza u rokovima propisanim točkom 1. te odluke u svezi obrade jedinstvenih izjava u propisanim rokovima.
Navedene regulatorne obveze utvrđene su tužitelju kao operatoru sa značajnom tržišnom snagom upravo radi ostvarivanja učinkovitog tržišnog natjecanja na mjerodavnim tržištima čime se u konačnici štite interesi krajnjih korisnika usluga. Određene regulatorne obveze tužitelj je unio u svoje standardne ponude pa se očigledno radi o obvezama koje proizlaze iz zakona i nisu podložne slobodnoj volji ugovornih strana, davatelja i korisnika usluge. O sporovima koji proizlaze vezano uz izvršavanje regulatornih obveza iz zakona tuženo je tijelo dužno rješavati što otklanja osnovanost prigovora o nenadležnosti, odnosno o uzurpiranju sudske nadležnosti što bi predmetnu odluku činilo ništavom.
Odlučujući u okviru svoje nadležnosti HAKOM odlučuje o pravima operatora korisnika u odnosu na obveze utvrđene dominantnom operatoru pa se stoga radi o utvrđivanju prava, a ne o odlučivanju o naknadi štete, odnosno isplati, za što bi bio nadležan sud, a na što upućuje i odredba stavka 5. članka 20. ZEK-a iz koje jasno proizlazi da odlučivanje HAKOM-a o pravu, odnosno obvezi ne isključuje i sudsku