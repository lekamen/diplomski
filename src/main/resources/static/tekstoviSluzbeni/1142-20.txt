 nije obratio sa bilo kakvom informacijom kakve će biti predmetne cijene u slijedećoj godini, da se nitko na taj način na toj sjednici nije obratio niti među ostalim sudionicima, da B.R.M. i svjedok C u ime Marina Punat nisu dali nikome informaciju o svojim cijenama niti su pitali druge sudionike bilo što u tom smjeru, da prisutne osobe dopuštaju da je svjedok B rekao navod kakav stoji u zapisniku, mada ga te prisutne osobe osobno nisu čule ili nisu zapamtile te da su cijene za slijedeću godinu za Marinu Punat tada već bile formirane u skladu sa proračunom koji se prethodno tome radi za poslovanje društva. Činjenica da su na sjednici Udruženja održanoj 19. ožujka 2013. poduzetnici spomenuli aktualno stanje cijena nikako ne može predstavljati ikakav dogovor obzirom da je riječ o javno dostupnim informacijama, a Agencija bez ikakvog pravnog utemeljenja navedeno dovodi u vezu sa sjednicom od 25. listopada 2012. godine, te iz svega zaključuje da je to samo potvrda sporazumnog djelovanja.
Marina Punat nadalje navodi kako članak 4. stavak 2. ZUP-a određuje da stranka upravnog postupka može biti ne samo fizička ili pravna osoba, već drugi subjekti kao npr. »skupina osoba povezanih zajedničkim interesom«. Takvo određenje zakona nedvojbeno upućuje da svojstvo stranke u ovom postupku nema, niti može imati HGK već eventualno svojstvo stranke može imati jedino »Udruženje marina HGK« koje je formalno organizirano i djeluje pri HGK – Županijska komora Rijeka, ima svoja predstavnička tijela, Poslovnik rada i dr. Također navodi kako primjenom odredaba ZZTN-a nije moguće utvrditi da bi u konkretnom slučaju ponašanje sudionika sastanka doista predstavljalo zabranjeni sporazum koji za cilj ili posljedicu ima sprječavanje, ograničavanje ili narušavanje tržišnog natjecanja, stoga se Agencija ne poziva na niti jednu odredbu ZZTN-a koji je mjerodavan za ovu pravnu problematiku, već se poziva na izvore prava Europske unije, jer smatra da je ovdje riječ o pravnoj praznini pa stoga treba primijeniti pravo Europske unije, i to sudske odluke Europskog suda. Ovakvim postupanjem Agencija je postupila suprotno odredbi članka 19. Ustava Republike Hrvatske i kao i članka 4. ZUP-a.
Nadalje, Marina Punat navodi kako je Agencija bila dužna utvrditi mjerodavno tržište i tržišnu snagu poduzetnika jer isti predstavljaju odlučujući faktor pri određivanju činjenice postojanja teških ograničenja tržišnog natjecanja, odnosno trebala je provesti ekonomsku analizu u sklopu prethodnog ispitivanja stanja na mjerodavnom tržištu, te utvrditi je li postojala podudarnost u cijenama koja bi ukazivala na postojanje međusobnog dogovora o istima. Navedeno je sukladno odredbi članka 81. Ugovora o EZ, koja predviđa da gospodarski kriteriji kao što su tržišna snaga sudionika i drugi čimbenici vezani uz strukturu tržišta čine ključni element procjene utjecaja na tržište kojeg bi mogla proizvesti suradnja, pa tako i procjene težine ograničenja. U odnosu na utvrđenje mjerodavnog tržišta u proizvodnom smislu kao tržišta pružanja usluge najma veza u marinama, Marina Punat ističe da ne postoje usluge najma veza već samo usluge veza na koje se odgovarajuće primjenjuju odredbe koje reguliraju institut ostave propisane Zakonom o obveznim odnosima, jer bi se na temelju utvrđenja Agencije moglo čak isto povezati sa institutom najma, a što je pogrešno. Stoga ostaje nejasno što bi to prema mišljenju Agencije sve obuhvaćale usluge najma veza, odnosno o kojim bi to konkretno uslugama bilo riječ.
Marina Punat ističe kako je presudom Suda EU u predmetu T-41/96, Bayer AG v Commission utvrđena nužnost postojanja dokaza o usuglašenosti volje poduzetnika. U ovom konkretnom slučaju uopće ne postoji niti volja niti usklađeno ponašanje, pa stoga nema niti govora o zabranjenom sporazumu.
Nadalje, Marina Punat navodi kako utvrđenja Agencije nije moguće niti ispitati jer strankama nije omogućen uvid u sve podatke kojima Agencija raspolaže, pa su tako Tablica 1. i Tablica 2. navedene bez ikakvih konkretnih