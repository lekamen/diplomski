 zadruga Ivanec dužna upisati u popis zadrugara.
Presudom Općinskog suda u Ivancu broj: P-641/92-7 od 6. travnja 1993. odbijena je podnositeljeva tužba.
Rješenjem Okružnog suda u Varaždinu broj: Gž-826/93-2 od 26. kolovoza 1993. ukinuta je navedena presuda Općinskog suda u Ivancu.
Potom se je Općinski sud u Ivancu rješenjem broj: P-505/93-11 od 21. listopada 1993. oglasio stvarno nenadležnim i predmet je ustupio Okružnom sudu u Varaždinu.
Nakon stupanja na snagu Zakona o sudovima (»Narodne novine« broj 3/94), kojim je promijenjena nadležnost u sporovima za zaštitu od nezakonite radnje, Županijski sud u Varaždinu ustupio je predmet Općinskom sudu u Ivancu kao stvarno i mjesno nadležnom sudu za postupanje u predmetu.
Smatrajući da je za postupanje po podnositeljevoj tužbi nadležan Upravni sud Republike Hrvatske (u daljnjem tekstu: Upravni sud), podnositelj je predložio Općinskom sudu u Ivancu da predmet ustupi Upravnom sudu.
Rješenjem broj: Us-4802/1995-2 od 11. siječnja 1996. Upravni sud se oglasio stvarno nenadležnim za odlučivanje u predmetu te predmet dostavio Vrhovnom sudu, radi rješavanja negativnog sukoba o nadležnosti.
b) postupanje sudova nakon 5. studenoga 1997. i odluka Ustavnog suda broj: U-III-1283/2000 od 12. veljače 2003.
Rješenjem Vrhovnog suda broj: Gr-236/1996-2 od 18. studenoga 1997. određena je nadležnost Županijskog suda u Varaždinu za postupanje u konkretnoj pravnoj stvari. U obrazloženju tog rješenja, Vrhovni sud je istaknuo:
»Tužitelj je u ovoj pravnoj stvari odabrao pravni put zaštite propisan u čl. 67. ZUS-a a s obzirom da ovaj Vrhovni sud u ovoj pravnoj stvari u rješavanju sukoba o stvarnoj nadležnosti ne može cijeniti dopustivost izabranog pravnog puta zaštite već samo koji je sud stvarno nadležan da odluči po izabranom putu pravne zaštite to je ovaj sud ocijenio da je za zaštitu od nezakonite radnje stvarno nadležan Županijski sud.
Ovo iz razloga što je odredbom čl. 67. Zakona o upravnim sporovima propisana stvarna nadležnost Okružnog suda (sada Županijskog suda).
Pritom valja navesti da je Zakonom o sudovima ('Narodne novine', br. 67/91., 25/92. i 8/92.) u čl. 16. st. 1. t. 2.j bilo propisano da je za zaštitu od nezakonite radnje stvarno nadležan Općinski sud, no navedena je odredba stavljena izvan snage (brisana) Zakonom o izmjenama i dopunama Zakona o sudovima ('Narodne novine', br. 100/96.) kojim je u čl. 5. st.1. propisano da se navedena odredba briše te je na taj način ponovno uspostavljena stvarna nadležnost Županijskog suda sada primjenom čl. 66. Zakona o upravnim sporovima.«
Potom je Županijski sud u Varaždinu održao ročište 25. studenoga 1999.
Presudom Županijskog suda u Varaždinu broj: P-1/98-6 od 29. studenoga 1999. odbijen je podnositeljev tužbeni zahtjev za zaštitu od nezakonite radnje kao neosnovan.
Protiv te presude podnositelj je 23. prosinca 1999. podnio žalbu.
Rješenjem Vrhovnog suda broj: Gž-3/00-2 od 11. svibnja 2000. ukinuta je presuda Županijskog suda u Varaždinu broj: P-1/98-6 od 29. studenoga 1999. i odbačena je podnositeljeva tužba.
U obrazloženju navedenog rješenja, Vrhovni sud je istaknuo:
»Žalba nije osnovana, ali je u povodu žalbe presuda ukinuta i tužba odbačena jer se ne radi o predmetu zahtjeva za zaštitu od nezakonite radnje.
(...)
Ovaj postupak pokrenut je tužbom radi zaštite od nezakonite radnje, a u smislu odredbe čl. 66. i dr. Zakona o upravnim sporovima ('Narodne novine', broj 53/91).
Pravo na zaštitu od nezakonite radnje proizlazi iz odredbe čl. 67. Zakona o upravnim sporovima. Odluke Poljoprivredne zadruge ne predstavljaju radnju već konačni i pojedinačni akt, pa spor u kojem se traži da se ocijeni zakonitost i pravilnost odluka o isključenju iz poljoprivredne zadruge ne spada u sudsku nadležnost.«
Povodom rješenja Vrhovnog suda broj: Gž-3/00-2 od 11. svibnja 2000. podnositelj je podnio ustavnu tužbu Ustavnom sudu.
Odlukom Ustavnog suda broj: U-III-1283/2000 od 12. veljače 2003. usvojena je ustavna tužba podnositelja, ukinuto je rješenje Vrhovnog suda broj: