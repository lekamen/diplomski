 Skupštini Komore imenovanje i razrješenje predsjednika Nadzornog odbora;
10. predlaže Upravnom vijeću Komore imenovanje i razrješenje predsjednika Časnog suda prvog i drugog stupnja;
11. predlaže Upravnom vijeću Komore imenovanje i razrješenje glavnog urednika glasila Komore;
12. predlaže Upravnom vijeću Komore imenovanje i razrješenje predsjednika svih povjerenstava;
13. imenuje i razrješava jednog vijećnika Skupštine Komore za člana Izvršnog odbora Komore;
14. imenuje i razrješava jednog člana Komore za člana Upravnog odbora Strukovnog razreda dentalnih tehničara;
15. imenuje i razrješava jednog člana Komore za člana Upravnog odbora Strukovnog razreda dentalnih asistenata;
16. imenuje i razrješava jednog dentalnog tehničara iz Strukovnog razreda dentalnih tehničara za člana Izvršnog odbora Komore;
17. imenuje i razrješava rizničara Komore;
18. imenuje i razrješava voditelje Ureda Komore;
19. u slučaju nefunkcioniranja područnog sjedišta Komore ili njegovog Upravnog vijeća saziva izvanrednu sjednicu Skupštine Komore;
20. održava redovite kontakte s predstavnicima političke vlasti radi ostvarivanja ciljeva Komore;
21. saziva Skupštinu Komore;
22. obavlja i druge poslove utvrđene ovim Statutom ili općim aktima Komore.
Predsjednik Komore može svoje pojedine ovlasti prenijeti na druge osobe.
Članak 21.
Predsjednik Komore ima diskreciono pravo da samostalno ili ukoliko ustanovi da je opći ili neki drugi akt, odnosno odluka Skupštine ili drugog tijela Komore u suprotnosti sa zakonom, Statutom Komore, odnosno s društvenim interesima Republike Hrvatske, interesima članova Komore ili dentalne struke, obustavi provedbu tog akta i vrati sporni akt nadležnom tijelu na ponovno raspravljanje i odlučivanje.
Odredba stavka 1. ovog članka ne odnosi se na odluke Nadzornog odbora.
U slučaju iz stavka 1. ovog članka, opći ili drugi akt ne može se izvršiti do donošenja konačne odluke.
Članak 22.
Predsjednik Komore i osobe koje on ovlasti imaju pravo sudjelovanja u radu svih tijela Komore i komorskog sustava kao cjeline.
Članak 23.
Predsjednik Komore može imenovati i razriješiti svoje savjetnike.
Članak 24.
Predsjednika Komore za vrijeme njegove odsutnosti zamjenjuje zamjenik predsjednika ili osoba koju predsjednik Komore ovlasti.
Zamjenik predsjednika Komore je doktor dentalne medicine.
Zamjenik predsjednika Komore za svoj rad odgovara predsjedniku i Skupštini Komore.
Ako predsjednik više ne može ili ne želi obavljati svoju funkciju, obavlja je zamjenik predsjednika Komore i to do izbora novog predsjednika Komore. Sukladno općem aktu Komore bira se novi predsjednik, čiji mandat traje do prvih sljedećih redovnih izbora za predsjednika Komore.
2. SKUPŠTINA
Članak 25.
Skupština je najviše tijelo Komore.
Skupština se sastoji od:
– 35 vijećnika – doktora dentalne medicine koji se biraju na neposrednim i tajnim izborima;
– predsjednika, zamjenika predsjednika i rizničara Komore;
– dekana Stomatološkog fakulteta Sveučilišta u Zagrebu;
– prodekana studija stomatologije Medicinskog fakulteta Sveučilišta u Rijeci;
– predsjednika Hrvatskog stomatološkog društva HLZ;
– predsjednika Stručnog vijeća;
– predsjednika Znanstvenog savjeta;
– predsjednika Upravnog odbora Strukovnog razreda dentalnih tehničara;
– predsjednika Upravnog odbora Strukovnog razreda dentalnih asistenata;
– dva vijećnika – dentalna tehničara koji se biraju na neposrednim i tajnim izborima propisanim općim aktom Komore iz Strukovnog razreda dentalnih tehničara.
Vijećnici iz stavka 2. podstavka 1. ovog članka, biraju se na način da se unutar područnog sjedišta svake podružnice bira po jedan vijećnik, a ostalih 14 vijećnika bira se proporcionalno omjeru članova Komore, u skladu s općim aktom Komore.
Članak 26.
Mandat vijećnika Skupštine i članova tijela Komore traje šest godina s pravom ponovnog izbora.
Izuzetno od odredbe stavka 1. ovog članka, mandat predsjedničkih funkcija svih tijela Komore traje šest godina s mogućnošću još jednog mandata.
Mandat vijećnika Skupštine i članova tijela