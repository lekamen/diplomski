 zahtjeva (u pogledu utvrđenja ništavim upisa u sudski registar promjene vlasnika/osnivača Dalma Transporta d.d. – pobliže naznačeno u navedenom rješenju).
Do donošenja odluke Ustavnog suda postupak nije pravomoćno okončan (s obzirom na to da u povodu žalbi podnositelja i ostalih tužitelja protiv navedene presude i rješenja prvostupanjskog suda od 19. prosinca 2014. nije donesena odluka te se spis nalazi na Visokom trgovačkom sudu).
4.3. PONAŠANJE PODNOSITELJA USTAVNE TUŽBE (2., 3. i 5. TUŽITELJA U PARNIČNOM POSTUPKU)
Ustavni sud ocjenjuje da podnositelji ustavne tužbe svojim ponašanjem nisu pridonijeli duljini postupka.
4.4. SLOŽENOST PREDMETA
Ustavni sud utvrđuje da se u konkretnom slučaju radi o složenijem predmetu, međutim, ta činjenica ne može opravdati dugotrajnost postupka u konkretnom predmetu.
III. OCJENA USTAVNOG SUDA
5. Ustavni sud utvrđuje da je u pravnoj stvari podnositelja ustavne tužbe (u pravno relevantnom razdoblju) parnični postupak ukupno trajao preko devet (9) godina i da do donošenja odluke Ustavnog suda nije pravomoćno dovršen.
Imajući u vidu ukupnu duljinu postupka, neučinkovito postupanje sudova te činjenicu da predmet još nije dovršen, Ustavni sud ocjenjuje da je podnositeljima povrijeđeno pravo na pravično suđenje u dijelu koji se odnosi na razumnu duljinu postupka, zajamčeno člankom 29. stavkom 1. Ustava.
Stoga je, u smislu članka 63. stavaka 1. i 2. Ustavnog zakona, donesena odluka kao pod točkama I. i II. izreke ove odluke.
6. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Visinu naknade, zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
7. Odluka o objavi (točka V. izreke) temelji se na članku 29. Ustavnog zakona.
Broj: U-IIIA-527/2014
Zagreb, 17. rujna 2015.
USTAVNI SUD REPUBLIKE HRVATSKE
Predsjednica vijeća dr. sc. Snježana Bagić, v. r.
