125 18.11.2015 Pravilnik o službenoj iskaznici i znački inspektora za radiološku i nuklearnu sigurnost
DRŽAVNI ZAVOD ZA RADIOLOŠKU I NUKLEARNU SIGURNOST
2387
Na temelju članka 78. stavka 2. Zakona o radiološkoj i nuklearnoj sigurnosti (»Narodne novine«, br. 141/13 i 39/15), ravnatelj Državnog zavoda za radiološku i nuklearnu sigurnost, donosi
PRAVILNIK
O SLUŽBENOJ ISKAZNICI I ZNAČKI INSPEKTORA ZA RADIOLOŠKU I NUKLEARNU SIGURNOST
Članak 1.
(1) Ovim Pravilnikom propisuje se oblik i sadržaj obrasca službene iskaznice te oblik i sadržaj značke inspektora za radiološku i nuklearnu sigurnost i višeg inspektora za radiološku i nuklearnu sigurnost (u daljnjem tekstu: inspektor), način i postupak njihova izdavanja i uporabe te vođenje upisnika o izdanim službenim iskaznicama i značkama inspektora u Državnom zavodu za radiološku i nuklearnu sigurnost (u daljnjem tekstu: Zavod).
(2) Izrazi koji se koriste u ovom Pravilniku, a imaju rodno značenje, koriste se neutralno i odnose se jednako na muški i ženski rod.
Članak 2.
(1) Inspektor ima službenu iskaznicu i značku, kojima dokazuju službeno svojstvo, identitet i ovlasti i dužan ih je nositi tijekom obavljanja službe.
(2) Iskaznice i značke inspektora s pripadajućim kožnim povezom izdaje Zavod.
(3) Kožni povez iz stavka 2. ovoga članka crne je boje i trostrukog je pregiba. Veličina svakog pregiba je 8×12 cm. U prednjem pregibu kožnog poveza, s vanjske strane, otisnut je zlatnom bojom hrvatski grb i ispisuje se tiskanim štampanim slovima zlatne boje, u dva reda, natpis »DRŽAVNI ZAVOD ZA RADIOLOŠKU I NUKLEARNU SIGURNOST«.
(4) Izgled iskaznice i značke dani su u Prilogu I ovog Pravilnika.
Članak 3.
Službena iskaznica inspektora za radiološku i nuklearnu sigurnost (u daljnjem tekstu: iskaznica), izrađuje se tehnikom »zaštitnog tiska« u obliku plastične kartice pravokutnog oblika veličine 55 mm×85 mm, od polikarbonatnog materijala. Obrazac iskaznice dan je u prilogu I koji je sastavni dio ovog Pravilnika i sadrži:
1. Na prednjoj strani iskaznice:
a) utisnut grb Republike Hrvatske,
b) natpis: »Republika Hrvatska«,
c) natpis: »Državni zavod za radiološku i nuklearnu sigurnost«,
d) naziv: »Službena iskaznica; Viši inspektor za radiološku i nuklearnu sigurnost/Inspektor za radiološku i nuklearnu sigurnost«,
e) mjesto za sliku veličine 28×32 mm preko koje se u donjem lijevom kutu otiskuje pečat Zavoda,
f) ime i prezime nositelja iskaznice,
g) OIB i
h) serijski broj iskaznice.
2. Na poleđini iskaznice:
a) tekst o ovlastima nositelja iskaznice,
b) evidencijski broj iskaznice,
c) nadnevak izdavanja iskaznice i
d) mjesto za pečat Zavoda i potpis ravnatelja Zavoda.
Članak 4.
(1) Značka inspektora za radiološku i nuklearnu sigurnost (u daljnjem tekstu: značka) izrađuje se od metala: podloga je mjedena, a aplikacija sjajno niklana.
(2) Veličina značke je 60×55 mm.
(3) Izgled značke dan je u prilogu I. koji je sastavni dio ovog Pravilnika.
(4) Značka je okružena hrvatskim pleterom koji je izveden u mesinganom reljefu na kojem su istaknuta slova »RH« (Republika Hrvatska). U središtu značke na zrakasto pozlaćenom prostoru smješten je hrvatski grb, koji je izveden u crvenom i bijelom emajlu, a gornji dio grba je reljefno izveden. Na kružnom niklanom dijelu značke ispisan je tekst: »Inspekcija za radiološku i nuklearnu sigurnost« u plavom emajlu. Donjim dijelom značke proteže se niklana lenta koja djelomično pokriva pleter. Na lenti je plavim emajlom upisan četveroznamenkasti broj. Na poleđini značke nalazi se lisnata opruga od perne bronce.
Članak 5.
Troškove izdavanja iskaznice i značke snosi Zavod.
Članak 6.
(1) Odjel za inspekciju vodi upisnik o izdanim i vraćenim iskaznicama i značkama.
(2) Upisnik iz stavka 1. ovoga članka sadrži:
a) redni broj,
b) ime i prezime inspektora,
c) serijski broj iskaznice,
d) serijski broj značke,
e) klasa i urbroj rješenja o rasporedu inspektora na radno mjesto,
f) nadnevak izdavanja,
g) nadnevak povrata,
h) potpis inspektora kao dokaz preuzimanja iskaznice i značke,
i)