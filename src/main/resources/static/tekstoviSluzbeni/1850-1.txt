 mliječnih proizvoda za potrošnju u ustanovi te praćenje potrošnje istih i
b) izradit će ili dati izraditi plakat te oglašavati isti u skladu sa člankom 16. Uredbe (EZ) br. 657/2008.
(7) Ministarstva iz stavka 1. i 2. ovoga članka provode:
a) informiranje javnosti o mlijeku i mliječnim proizvodima i njihovoj važnosti u zdravoj prehrani i
b) promoviranje konzumiranja mlijeka i mliječnih proizvoda na jednostavan i zanimljiv način.
Članak 5.
(1) Korisnici Programa mogu biti samo učenici prva četiri razreda u osnovnim školama koje je odobrilo ministarstvo nadležno za obrazovanje.
(2) Programom se osigurava potpora za konzumaciju mlijeka i mliječnih proizvoda navedenih u Prilogu I. ovoga Pravilnika jednom tjedno tijekom nastavnih tjedana školske godine 2015./2016.
(3) Proizvodi iz Priloga I. ovoga Pravilnika namijenjeni odgojno-obrazovnim ustanovama moraju biti pretpakirani u skladu s člankom 2. stavkom 2. točkom (e) Uredbe (EU) br. 1169/2011 Europskog parlamenta i Vijeća od 25. listopada 2011. o informiranju potrošača o hrani, izmjeni uredbi (EZ) br. 1924/2006 i (EZ) br. 1925/2006 Europskog parlamenta i Vijeća te o stavljanju izvan snage Direktive Komisije 87/250/EEZ, Direktive Vijeća 90/496/EEZ, Direktive Komisije 1999/10/EZ, Direktive 2000/13/EZ Europskog parlamenta i Vijeća, direktiva Komisije 2002/67/EZ i 2008/5/EZ i Uredbe Komisije (EZ) br. 608/2004.
(4) Odgojno-obrazovne ustanove mogu proizvode iz Priloga I. ovoga Pravilnika poslužiti korisnicima u pretpakiranom ili nepretpakiranom obliku.
(5) Potpora iz stavka 2. ovoga članka isplatit će se u skladu s:
a) člankom 6. Uredbe Vijeća (EU) br. 1370/2013 od 16. prosinca 2013. o utvrđivanju mjera za određivanje određenih potpora i subvencija vezanih uz zajedničku organizaciju tržišta poljoprivrednih proizvoda iz Europskog poljoprivrednog jamstvenog fonda u iznosu od 18,15 EUR/100 kg i
b) člankom 217. Uredbe (EU) br. 1308/2013 u iznosu od 325,00 kuna/100 kg iz državnog proračuna Republike Hrvatske.
(6) Iznos potpore mora se pravilno odražavati na cijenu koju plaća korisnik.
(7) Cijena iz stavka 6. ovoga članka je konačna cijena u kunama za pojedini proizvod, odnosno određenu količinu proizvoda koji je isporučen korisnicima, uključujući porez na dodanu vrijednost.
(8) U slučaju kada potpora iz stavka 2. ovoga članka pokriva iznos ili dio iznosa poreza na dodanu vrijednost, taj dio potpore isplatit će se iz državnog proračuna Republike Hrvatske.
(9) Ako je podnositelj zahtjeva za potporu priloženim računima dokazao da je cijena proizvoda koji je predmet potpore Programa niža od iznosa za koji je moguće ostvariti potporu pripada mu taj manji iznos.
Članak 6.
(1) Podnositelj zahtjeva za potporu u smislu članka 6. stavka 2. Uredbe (EZ) br. 657/2008 mora imati odobrenje od strane Agencije za plaćanja.
(2) Zahtjev za odobravanje podnosi se Agenciji za plaćanja na Obrascu iz Priloga II. ovoga Pravilnika.
(3) Odobrenje je uvjetno i može se obustaviti na jedan do dvanaest mjeseci ili povući na minimalno dvanaest mjeseci od strane Agencije za plaćanja sukladno članku 10. Uredbe (EZ) br. 657/2008.
(4) Obustavljeno i povučeno odobrenje može se ponovno obnoviti na zahtjev podnositelja iz stavka 1. ovoga članka.
(5) Zahtjev za ponovno odobravanje podnosi se Agenciji za plaćanja na Obrascu iz Priloga III. ovoga Pravilnika kojem se prilaže dokumentacija koja dokazuje otklanjanje razloga obustave ili povlačenja odobrenja.
Članak 7.
(1) Zahtjev za isplatu potpore Programa podnosi se za mlijeko i mliječne proizvode iz Priloga I. ovoga Pravilnika isporučene za opskrbu polaznika prva četiri razreda u osnovnim školama u roku od tri mjeseca od zadnjeg dana obračunskog razdoblja za koji se podnosi.
(2) Zahtjev iz stavka 1. ovoga članka podnosi se Agenciji za plaćanja na Obrascu iz Priloga IV. ovoga Pravilnika kojem se prilaže pripadajuća dokumentacija navedena u tom Obrascu.
(3) Uz zahtjev iz stavka 1. ovoga članka prilaže se i Izjava odgojno-obrazovne ustanove na Obrascu iz Priloga V. ovoga Pravilnika