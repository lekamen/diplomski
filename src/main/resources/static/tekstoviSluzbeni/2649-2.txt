 pravnih pitanja (članak 55. stavak 3. Zakon o upravnim sporovima – »Narodne novine«, broj 20/10., 143/12. i 152/14. – dalje ZUS) Sud je utvrdio da tužbeni zahtjev osnovan.
Prema podacima spisa proizlazi da je osporavano rješenje doneseno povodom prigovora pretplatnika u ovom upravnom sporu zainteresirane osobe Mladena Pupića, na račun za mjesec svibanj 2011. Naime, u konkretnom slučaju pretplatnik je imao poteškoće s korištenjem IPTV usluge te je nakon prvotnog izlaska tehničara i nadalje prijavljivao kvar pa je nastala potreba za novim izlaskom tehničara. Proizlazi da mu je nakon izlaska tehničara na računu iskazana jednokratna naknada u iznosu od 250,00 kuna, a tuženik je zaključio kako tužitelj nije dokazao da je bilo osnove za naplatu izlaska ovlaštene osobe, s obzirom na to da iz dostavljene dokumentacije nije razvidno da je do kvara došlo zbog radnje, propusta ili nečinjenja pretplatnika, odnosno da tužitelj ima osnove naplatiti uslugu tehničara sukladno cjeniku tužitelja.
Odredbom članka 41. stavka 2. Zakona o elektroničkim komunikacijama (»Narodne novine«, broj 73/08.) propisano je da operatori javnih komunikacijskih usluga moraju temeljiti ugovore iz stavka 1. ovoga članka na općim uvjetima poslovanja i cjenovnim sustavima u skladu sa člankom 42. ovoga Zakona. Svaki potrošač ima pravo sklopiti ugovor iz stavka 1. ovoga članka na temelju objavljenih općih uvjeta poslovanja i cjenovnih sustava.
Odredbom članka 42. stavka 2. navedenog Zakona propisano je da se općim uvjetima poslovanja iz stavka 1. ovoga članka osobito utvrđuje sljedeće:
– naziv i sjedište operatora,
– usluge koje se pružaju, razinu kakvoće tih usluga te vrijeme uspostave priključka,
– vrste usluga održavanja,
– osnovni sadržaj ponude za pružanje javnih komunikacijskih usluga,
– način i uvjeti zasnivanja, trajanja, prijenosa, obnavljanja i raskidanja pretplatničkog odnosa,
– odredbe o naknadama i povratu sredstava koje se primjenjuju u slučajevima kada nisu zadovoljene ugovorene razine kakvoće usluge,
– odredbe o načinu pokretanja postupaka za rješavanje prigovora pretplatnika, uključujući postupke za rješavanje sporova iz članka 50. i 51. ovoga Zakona,
– odredbe o postupku u slučaju nepodmirenja dugovanja za pružene usluge,
– podaci o mogućnosti besplatnog biranja jedinstvenog europskog broja za hitne službe 112 i drugih pozivnih brojeva za hitne službe.
Proizlazi da je svakom operatoru u konkretnom slučaju i tužitelju ostavljena mogućnost da u svojim općim uvjetima poslovanja propiše način otklanjanja kvara i eventualnu naplatu izlaska tehničara na teren.
Nadalje, odredbom članka 9. stavka 3. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj 154/08. i 51/11.) propisano je da je pravna ili fizička osoba obvezna osigurati ispravnu pretplatničku instalaciju i nabaviti telekomunikacijsku terminalnu opremu koja zadovoljava propisane tehničke uvjete i norme, a telekomunikacijska oprema mora imati propisanu izjavu o sukladnosti.
Odredbom članka 22. stavka 1. Pravilnika propisano je da je operator javnih komunikacijskih usluga u svojim općim uvjetima poslovanja detaljno propisuje postupak podnošenja i rješavanja prigovora pretplatnika na iznos kojim je zadužen za pruženu uslugu, te prigovor na kakvoću pružene usluge u skladu sa Zakonom. Stavkom 5. istog članka Zakona propisano je između ostaloga da u slučaju podnošenja prigovora iz stavka 1. ovog članka, nadležne službe operatora javnih komunikacijskih usluga moraju detaljnu provjeru tehničke ispravnosti elektroničke komunikacijske mreže i pretplatničke terminalne opreme za obavljenu elektroničku komunikacijsku uslugu.
Prema odredbi članka 16. stavak 3. Općih uvjeta poslovanja za javne komunikacijske usluge Optima Telekoma, koji su bili na snazi u svibnju 2011., između ostaloga proizlazi da će OT po zaprimljenom prigovoru provesti detaljne provjere administrativne i tehničke ispravnosti OT mreže i terminalne opreme za obavljenu OT