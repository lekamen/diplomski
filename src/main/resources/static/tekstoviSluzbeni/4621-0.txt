93 15.10.2016 Zakon o izmjenama i dopuni Zakona o Vladi Repub­like Hrvatske
HRVATSKI SABOR
1970
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNI ZAKONA O VLADI REPUBLIKE HRVATSKE
Proglašavam Zakon o izmjenama i dopuni Zakona o Vladi Republike Hrvatske, koji je Hrvatski sabor donio na sjednici 14. listopada 2016.
Klasa: 011-01/16-01/36 Urbroj: 71-06-01/1-16-2 Zagreb, 14. listopada 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNI ZAKONA O VLADI REPUBLIKE HRVATSKE
Članak 1.
U Zakonu o Vladi Republike Hrvatske (»Narodne novine«, br. 150/11. i 119/14.) u članku 15. riječi: »njegov zamjenik« zamjenjuju se riječima: »državni tajnik«.
Članak 2.
U članku 18. stavku 4. riječi: »zamjenika ministra« zamjenjuju se riječima: »državnog tajnika«.
Članak 3.
U članku 20. stavku 4. riječi: »zamjenika ministra« zamjenjuju se riječima: »državnog tajnika«.
Članak 4.
U članku 23. stavku 1. iza riječi: »može imenovati« dodaje se riječ: »savjetnike,«
Iza stavka 1. dodaju se novi stavci 2. i 3. koji glase:
»(2) Za savjetnika predsjednika Vlade može se imenovati državni službenik, i to na cijelo ili određeno vrijeme trajanja mandata predsjednika Vlade«.
»(3) Savjetnik predsjednika Vlade za svoj rad odgovara predsjedniku Vlade«.
Dosadašnji stavci 2., 3., 4. i 5., postaju stavci 4., 5., 6. i 7.
Članak 5.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/83 Zagreb, 14. listopada 2016.
HRVATSKI SABOR
Predsjednik Hrvatskoga sabora Božo Petrov, v. r.
