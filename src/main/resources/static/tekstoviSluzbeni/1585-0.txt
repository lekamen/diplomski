83 28.07.2015 Uredba o prestanku važenja Uredbe o Komisiji Vlade Republike Hrvatske za rješavanje sporova o pravima općina, gradova i županija i Liste arbitara Komisije Vlade Republike Hrvatske za rješavanje sporova o pravima općina, gradova i županija
VLADA REPUBLIKE HRVATSKE
1586
Na temelju članka 30. stavka 1. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 37. Zakona o područjima županija, gradova i općina u Republici Hrvatskoj (»Narodne novine«, br. 86/2006, 126/2006 – ispravak, 16/2007 – ispravak, 95/2008 – Odluka Ustavnog suda Republike Hrvatske, 46/2010 – ispravak, 145/2010, 37/2013, 44/2013 i 45/2013), Vlada Republike Hrvatske je na sjednici održanoj 23. srpnja 2015. godine donijela
UREDBU
O PRESTANKU VAŽENJA UREDBE O KOMISIJI VLADE REPUBLIKE HRVATSKE ZA RJEŠAVANJE SPOROVA O PRAVIMA OPĆINA, GRADOVA I ŽUPANIJA I LISTE ARBITARA KOMISIJE VLADE REPUBLIKE HRVATSKE ZA RJEŠAVANJE SPOROVA O PRAVIMA OPĆINA, GRADOVA I ŽUPANIJA
Članak 1.
Danom stupanja na snagu ove Uredbe prestaje važiti Uredba o Komisiji Vlade Republike Hrvatske za rješavanje sporova o pravima općina, gradova i županija (»Narodne novine«, broj 37/94) i Lista arbitara Komisije Vlade Republike Hrvatske za rješavanje sporova o pravima općina, gradova i županija (»Narodne novine«, br. 44/2006 i 129/2009) koja je utvrđena kao zaseban akt Vlade Republike Hrvatske na temelju članka 4. Uredbe i sastavni je njezin dio.
Članak 2.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/66
Urbroj: 50301-09/06-15-2
Zagreb, 23. srpnja 2015.
Predsjednik Zoran Milanović, v. r.
