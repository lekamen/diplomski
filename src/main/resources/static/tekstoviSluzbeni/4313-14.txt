
• puni iznos troškova za prijevoz,
• nagradu za dugogodišnji rad kod poslodavca (prema uvjetima utvrđenim ovim Kolektivnim ugovorom),
• izvanrednu pomoć (prema uvjetima utvrđenim ovim Kolektivnim ugovorom),
• puni iznos dodatka za godišnji odmor,
• puni iznos isplate povodom Božića i Uskrsa
• puni iznos dodatka na plaću za neprekidni radni staž kod poslodavca
• puni iznos dodatka na plaću na ukupni radni staž,
• puni iznos dodatka za prehranu.
XIV. DOBROVOLJNI MIROVINSKI FOND
Članak 106.
Stranke ovog ugovora su suglasne da je poslodavac pokrovitelj Dobrovoljnog mirovinskog fonda HEP grupe.
Članak 107.
Poslodavac se obvezuje da će svakom radniku koji potpiše pristupnicu i postane aktivni član fonda:
– jednokratno uplatiti iznos od 400,00 kn neto, na ime i osobni račun radnika;
– na osobno uplaćena sredstva radnika uplaćivati i poticajna sredstva u iznosu od 25% radnikovog uplaćenog doprinosa na osobnom računu, a godišnje najviše 1200,00 kn neto.
XV. PRESTANAK I ANEKSI UGOVORA O RADU
Članak 108.
Ugovor o radu prestaje:
– smrću radnika,
– istekom vremena na koje je sklopljen ugovor o radu na određeno vrijeme,
– kada radnik navrši 65 godina života i 15 godina mirovinskog staža, ako se radnik i poslodavac nisu sporazumjeli o nastavku radnog odnosa,
– dostavom pravomoćnog rješenja o priznanju prava na invalidsku mirovinu zbog opće nesposobnosti za rad,
– sporazumom radnika i poslodavca,
– otkazom,
– odlukom nadležnog suda.
Sporazum o prestanku ugovora o radu
Članak 109.
Ponudu za sklapanje sporazuma o prestanku ugovora o radu može dati radnik i poslodavac.
Sporazum o prestanku ugovora o radu zaključuje se u pisanom obliku i mora sadržavati datum prestanka ugovora o radu.
Sporazum o prestanku ugovora o radu potpisuju radnik i poslodavac.
Redoviti otkaz ugovora o radu
Članak 110.
Poslodavac može otkazati ugovor o radu uz ugovoreni otkazni rok, ako za to ima opravdani razlog, u slučaju:
– ako prestane potreba za obavljanje određenog posla zbog gospodarskih, tehničkih ili organizacijskih razloga (poslovno uvjetovani otkaz),
– ako radnik nije u mogućnosti uredno izvršavati svoje obveze iz radnog odnosa zbog određenih trajnih osobina ili sposobnosti (osobno uvjetovani otkaz) ili
– ako radnik krši obveze iz radnog odnosa (otkaz uvjetovan skrivljenim ponašanjem radnika
– ako radnik nije zadovoljio na probnom radu (otkaz zbog nezadovoljavanja na probnom radu).
Članak 111.
Pri odlučivanju o poslovno i osobno uvjetovanom otkazu, poslodavac mora voditi računa o trajanju radnog odnosa, starosti, invalidnosti i obvezama uzdržavanja koje terete radnika.
Članak 112.
Prije redovitog otkazivanja uvjetovanog skrivljenim ponašanjem radnika, poslodavac je dužan radnika pisanim putem upozoriti na obveze iz radnog odnosa i ukazati mu na mogućnost otkaza za slučaj nastavka kršenja tih obveza, osim ako postoje okolnosti zbog kojih nije opravdano očekivati od poslodavca da to učini.
Pisano upozorenje iz stavka 1. ovoga članka prestaje važiti istekom 2 godine od dana kada je radniku navedeno upozorenje dostavljeno.
Prije redovitog otkazivanja uvjetovanog skrivljenim ponašanjem ili radom radnika, poslodavac je dužan omogućiti radniku da iznese svoju obranu (pisanim putem ili usmeno na zapisnik), osim ako postoje okolnosti zbog kojih nije opravdano očekivati od poslodavca da to učini.
Članak 113.
Radnik može otkazati ugovor o radu uz otkazni rok od mjesec dana, ne navodeći za to razlog.
Članak 114.
Ugovor o radu sklopljen na određeno vrijeme može se redovito otkazati samo ako je takva mogućnost otkazivanja predviđena ugovorom.
Izvanredni otkaz ugovora o radu
Članak 115.
Poslodavac i radnik imaju mogućnost otkazati ugovor o radu sklopljen na neodređeno ili određeno vrijeme, bez obveze poštivanja ovim Kolektivnim ugovorom propisanog otkaznog roka, ako zbog osobito teške povrede obveze iz radnog odnosa ili zbog neke druge osobito važne činjenice, uz uvažavanje svih okolnosti i interesa obiju ugovornih strana, nastavak radnog odnosa nije moguć.
Članak 116.
Ugovor 