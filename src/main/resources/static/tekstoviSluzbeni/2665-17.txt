 dužni su najkasnije 15 dana prije početka ribolovne sezone za plivarice tunolovke dostaviti Ministarstvu ispunjeni obrazac ICCAT Deklaracije o prijenosu tuna (Prilog 16. ovoga Pravilnika). Obrazac se dostavlja putem web-aplikacije i elektronski.
ISKRCAJ I PREKRCAJ
Članak 32.
Fizičke i pravne osobe, ovlaštenici povlastice za gospodarski ribolov na moru koji obavljaju ribolov tune i ovlaštenici povlastice za uzgoj tuna, mogu prekrcavati i iskrcavati tune samo u lukama određenim od Ministarstva.
Članak 33.
(1) Iskrcaj i prekrcaj tuna iz plivaričarskog ribolova dozvoljen je u svim uzgajalištima ovlaštenim za uzgoj tuna koja imaju ICCAT broj, te u sljedećim lukama:
a) Rovinj – komunalni dio luke Valdibora,
b) Pula – gat Rijeka,
c) Rijeka – riječki lukobran – iskrcajno mjesto Rijeka,
d) Biograd – glavni mul – Obala kralja Petra Krešimira IV.,
e) Kali – Vela Lamjana,
f) Tribunj – gat Sv. Nikole,
g) Rogoznica – sjeverna strana otoka Kopara,
h) Kaštel Sućurac – Brižine,
i) Brač – Postira,
j) Brač –Sumartin,
k) Brač – Milna,
l) Ploče – gat 10 A od graničnog prijelaza prema luci,
m) Dubrovnik – Gat Petka.
(2) Osim u lukama iz stavka 1. ovoga članka, prekrcaj je dozvoljen i u sljedećim lukama:
a) Zadar – Gaženica,
b) Split – Sjeverna luka.
(3) Iskrcaj tuna iz gospodarskog ribolova udičarskim alatima, kao i iz rekreacijskog ribolova na trofejne primjerke dozvoljen je u sljedećim lukama:
a) Rovinj – komunalni dio luke Valdibora,
b) Pula – gat Rijeka,
c) Rijeka – riječki lukobran – iskrcajno mjesto Rijeka,
d) Zadar – Gaženica,
e) Biograd – glavni mul – Obala kralja Petra Krešimira IV.,
f) Tribunj – gat Sv. Nikole,
g) Ploče – gat 10 A od graničnog prijelaza prema luci,
h) Dubrovnik – Gat Petka.
Članak 34.
(1) Ovlaštenici povlastice za gospodarski ribolov na moru koje obavljaju iskrcaj tuna obavezne su dostaviti Ministarstvu sljedeće podatke:
a) očekivano vrijeme i mjesto iskrcaja,
b) očekivanu količinu tune za iskrcaj,
c) ispunjeni obrazac Očevidnika o ulovu tuna (Prilog 4. ovoga Pravilnika), za tunu koja se iskrcava.
(2) Podaci iz stavka 1. točke a) i točke b) ovoga članka dostavljaju se elektronski na obrascu Obavijest o iskrcaju tuna s ribarskog plovila (Prilog 10. ovoga Pravilnika) najmanje 4 sata prije očekivanog vremena iskrcaja.
(3) Ako se lovišta tune nalaze na udaljenosti manjoj od 4 sata vožnje do iskrcajne luke, Obavijest o iskrcaju tuna s ribarskog plovila može se dostaviti najkasnije sat vremena prije dolaska u luku.
(4) Ovlaštenici povlastice za gospodarski ribolov na moru iskrcaj tuna mogu obavljati na iskrcajnim mjestima iz članka 33. ovog Pravilnika radnim danom u vremenu od 07:30 do 22:00 sata te subotom, nedjeljom, praznikom i blagdanom u vremenu od 10:00 do 22:00 sata.
(5) Za svaki iskrcaj tune potrebno je prethodno odobrenje Ministarstva.
Članak 35.
(1) U slučaju prekrcaja tuna, zapovjednik plovila s kojega se tuna prekrcava je dužan ispuniti ICCAT Deklaraciju o prekrcaju (Prilog 13. ovoga Pravilnika).
(2) U slučaju prekrcaja tuna, fizičke i pravne osobe u čijem je vlasništvu plovilo koje zaprima tune (bilo da se radi o plovilu koje lovi ili prerađuje ulov) ili njegov predstavnik, obavezne su dostaviti Ministarstvu sljedeće podatke:
a) datum i luku prekrcaja,
b) predviđeno vrijeme dolaska,
c) procijenjenu količinu tune koja se nalazi na plovilu i područje njenog ulova,
d) naziv i ICCAT broj plovila koje je izvršilo ulov tuna koje se prekrcavaju,
e) naziv i ICCAT broj plovila koje zaprima tune koje se prekrcavaju,
f) težinu i područje ulova tune koju treba prekrcati.
(3) Podaci iz stavka 2. ovoga članka dostavljaju se elektronski putem web-aplikacije na obrascu Obavijest o prekrcaju tuna s jednog ribarskog plovila na drugo ribarsko plovilo (Prilog 11. ovoga Pravilnika), najmanje 48 sati prije očekivanog vremena dolaska u luku.
(4) Fizičke i pravne osobe u čijem je vlasništvu plovilo koje je ulovilo tunu ili njegov predstavnik u vrijeme prekrcaja moraju obavijestiti Ministarstvo o sljedećem:
a) količini tune uključene u