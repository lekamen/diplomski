 ti propisi, kako bi ovlaštenici naknade koji nisu hrvatski državljani mogli ostvariti svoja prava.
Na mjesto ukinutih odredaba treba donijeti nove koje će razraditi modalitete naknađivanja ili vraćanja imovine strancima i rokove za podnošenje zahtjeva. Zbog toga je nastupanje pravnih posljedica ove Odluke odgođeno do donošenja novih propisa, a najkasnije do isteka roka od godinu dana od dana objavljivanja ove odluke u 'Narodnim novinama'.«
Ustavni sud u više je navrata produljivao rok odgode prestanka važenja tih odredaba ZoNak-a/96 (v. podatke navedene u točki 5. obrazloženja ove odluke uz objavu tog zakona u »Narodnim novinama«).
b) Izvršenje odluke Ustavnog suda i članak 7. ZID-a ZoNak-a/02
21. Zakonodavac je u izvršenju odluke Ustavnog suda broj: U-I-673/1996 i dr. od 21. travnja 1999. donio ZID ZoNak/02, koji je stupio na snagu 5. srpnja 2002. Člancima 7. i 13. ZID-a ZoNak-a/02 bilo je propisano:
»Članak 7.
Zahtjev za naknadu oduzete imovine mogu u roku od šest mjeseci od dana stupanja na snagu ovoga Zakona podnijeti prijašnji vlasnici, koji su pravo na povrat ili naknadu za oduzetu imovinu stekli po odredbama ovoga Zakona, a nisu do sada podnijeli zahtjev ili im je zahtjev pravomoćno odbijen, odnosno odbačen, i to:
– prijašnji vlasnik državljanin Republike Hrvatske koji na dan donošenja Zakona o naknadi nije imao hrvatsko državljanstvo (članak 1. ovoga Zakona),
– prijašnji vlasnici na koje se odnosi članak 2. ovoga Zakona,
– prijašnji vlasnici koji su prema Popisu stanovništva iz 1991. godine imali prebivalište na okupiranim područjima Republike Hrvatske, odnosno na područjima pod upravom UNTAES-a.
Zahtjevi podneseni po proteku roka iz stavka 1. ovoga članka odbacit će se.«
»Članak 13.
Ovaj Zakon stupa na snagu danom objave u 'Narodnim novinama.'«
21.1. Člankom 2. ZID-a ZoNak-a/02, koji je relevantan za primjenu članka 7. stavka 1. alineje 2. tog zakona, bilo je propisano:
»Članak 2.
Članak 10. mijenja se i glasi:
'Prijašnji vlasnik nema pravo na naknadu za oduzetu imovinu u slučaju kada je pitanje naknade riješeno međudržavnim sporazumima.
Iznimno od odredbe stavka 1. ovoga članka, prava propisana ovim Zakonom mogu steći i strane fizičke i pravne osobe ako se to utvrdi međudržavnim sporazumima.'«
21.2. Ustavni sud upućuje na rješenje broj: U-I-4510/2004 od 8. studenoga 2006. (»Narodne novine« broj 130/06.), kojim nije prihvatio prijedlog za pokretanje postupka za ocjenu suglasnosti s Ustavom članka 2. i članka 7. ZID-a ZoNak-a/02.
22. Iz citiranih odredaba proizlazi da je zakonodavac u izvršenju odluke Ustavnog suda broj: U-I-673/1996 i dr. od 21. travnja 1999. odredio novi šestomjesečni rok za podnošenje zahtjeva za priznavanje prava na naknadu za oduzetu imovinu (članak 7. stavak 1. ZID-a ZoNak-a/02).
Kako je ZID ZoNak/02 stupio na snagu 5. srpnja 2002., šestomjesečni rok za podnošenje zahtjeva isticao je u nedjelju, 5. siječnja 2003., pri čemu je 6. siječnja 2003. bio blagdan – neradni dan (za računanje roka na mjesece v. točku 33. obrazloženja ove odluke).
22.1. Kad je riječ o blagdanu, Ustavni sud podsjeća da je u članku 1. Zakona o dopuni Zakona o blagdanima, spomendanima i neradnim danima u Republici Hrvatskoj (»Narodne novine« broj 13/02.), koji je stupio na snagu 16. veljače 2002., bilo propisano:
»Članak 1.
U Zakonu o blagdanima, spomendanima i neradnim danima u Republici Hrvatskoj ('Narodne novine', br. 33/96. i 96/01.) u članku 1. stavku 1. iza podstavka 1. dodaje se novi podstavak 2. koji glasi:
'6. siječnja – Bogojavljanje ili Sveta tri kralja'
Dosadašnji podstavci 2. do 11. postaju podstavci 3. do 12.«
U članku 1. stavku 2. Zakona o blagdanima, spomendanima i neradnim danima u Republici Hrvatskoj (»Narodne novine« broj 33/96., 96/01., 13/02., 112/05., 59/06., 55/08., 74/11., 130/11.) propisano je: »U dane blagdana u Republici Hrvatskoj ne radi se.«
23. Nadalje, zakonodavac je u izvršenju odluke Ustavnog suda broj: U-I-673/1996 i dr. od 21. travnja 1999. priznao stranim fizičkim i pravnim osobama pravo na