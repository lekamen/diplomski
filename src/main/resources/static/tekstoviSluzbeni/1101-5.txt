 cestama, osnovni nositelj sustava označavanja za korisnika je dionica, dok se podaci u bazu podataka o javnim cestama upisuju na nivou linkova.
2. Način označavanja javnih cesta i smjerovi cesta
Javna cesta definirana je odgovarajućom skupinom, evidencijskom oznakom, opisom smjera pružanja i duljinom. Evidencijske oznake po pojedinim skupinama javnih cesta su slijedeće:
Skupine javnih cesta Evidencijske oznake javnih cesta Autoceste A1 – A99 Državne ceste 1 – 999 Županijske ceste 1000 – 9999 Lokalne ceste 10000 – 99999
Definicija pojedine javne ceste u skladu s odredbom prvog stavka ovoga naslova, određuje se u aktu o njezinom razvrstavanju.
Novoizgrađena cesta, koja treba postati javna cesta, vodi se u bazi podataka o javnim cestama pod radnom evidencijskom oznakom do dana stupanja na snagu novoga akta o razvrstavanju javnih cesta.
Ceste se prema smjeru unutar mreže dijele na:
– Poprečne ceste sa smjerom sjever-jug,
– Uzdužne ceste sa smjerom zapad-istok.
U iznimnim slučajevima kada je prometno rješenje ceste (jednosmjerni promet) u suprotnosti s gornjim pravilom, smjer ceste se određuje prema prometnom rješenju.
3. Autoceste
U građevinsko-prometnom smislu, autoceste su u pravilu ceste sa razdvojenim kolnicima sa dva ili tri prometna traka u svakome smjeru.
U pogledu prostorne baze podataka i adresnog sustava, os autoceste se vodi sredinom između prometnih trakova u svakome smjeru.
Na terenu, autoceste se označavaju prometnim znakovima obavijesti sukladno propisima kojima je regulirano označavanje javnih cesta i prometni znakovi na cestama:
– znak »broj autoceste« (Cxxx) označava broj autoceste,
– znak »kilometarska oznaka za autoceste ili brze ceste« (Cxxx) označava kilometar na kojoj je znak postavljen.
Dionice autocesta ne označavaju se na terenu.
4. Državne ceste
4.1 Hijerarhija državnih cesta
Hijerarhijski se državne ceste prema funkciji prometa dijele na:
– Glavne ceste ili arterije,
– Sabirne ceste,
– Priključne, vezne i otočne ceste.
Glavne ceste uzdužno i poprečno prometno integriraju cjelokupno područje Republike Hrvatske.
Sabirne ceste čine mrežu državnih cesta, odnosno povezuju glavne ceste međusobno i državnu mrežu cesta sa graničnim prijelazima najvišeg ranga (međunarodni granični prijelazi).
Priključne, vezne i otočne ceste ostvaruju vezu državne mreže cesta sa izdvojenim lokalitetima, u skladu sa mjerilima razvrstavanja, međudržavnim graničnim prijelazima i otocima. U ovu grupu cesta pripadaju i ceste niže prometne razine koje povezuju dvije ceste unutar mreže.
4.2 Evidencijske oznake državnih cesta
Evidencijske oznake uzdužnih cesta predstavljene su parnim brojevima, a poprečnih cesta neparnim brojevima.
1. Glavne ceste – evidencijske oznake cesta predstavljene su brojevima od 1 do 19.
– Poprečne ceste nose neparne brojeve 1, 3, 5, 7, 9, 11, 13, 15, 17, 19.
– Ceste se pružaju od sjevera prema jugu, a evidencijske oznake rastu od zapada prema istoku.
– Uzdužne ceste nose parne brojeve 2, 4, 6, 8, 10, 12, 14, 16, 18.
– Ceste se pružaju od zapadu prema istoku, a evidencijske oznake rastu od sjevera prema jugu.
2. Sabirne ceste – evidencijske oznake cesta predstavljene su dvoznamenkastim brojevima u rasponu od 20 do 99.
– Poprečne ceste nose neparne brojeve od 21 do 99.
– Ceste se pružaju od sjevera prema jugu, a evidencijske oznake rastu od zapada prema istoku uzimajući u obzir početak ceste.
– Uzdužne ceste nose parne brojeve od 20 do 98.
– Ceste se pružaju od zapada prema istoku, a evidencijske oznake rastu od sjevera prema jugu uzimajući u obzir početak ceste.
3. Otočne, vezne i priključne ceste – evidencijske oznake ceste predstavljene su troznamenkastim brojevima.
U skladu sa mjerilima razvrstavanja određene su evidencijske oznake za ovu grupu državnih cesta:
– Otočne ceste nose oznaku: 100 – 199 – Ceste koje povezuju državnu mrežu cesta sa međudržavnim cestovnim graničnim prijelazima: 200 – 299 – Ceste koje povezuju državnu mrežu cesta sa gradovima: 300 – 399 – Ceste koje povezuju državnu mrežu cesta sa