 provoditi postupak besplatne dodjele robe.
(2) Ako Središnji ured procijeni da je roba iz stavka 1. ovoga članka pogodna za besplatnu dodjelu, izrađuje Popis robe pogodne za besplatnu dodjelu i dostavlja ga Vladi Republike Hrvatske odnosno povjerenstvu osnovanom od strane Vlade Republike Hrvatske sukladno članku 45. stavku 4. Zakona.
Provedba carinskih formalnosti
Članak 38.
U provedbi carinskih formalnosti za postupak puštanja robe u slobodan promet i uređenja pitanja carinskog duga propisanim carinskim zakonodavstvom, osoba kojoj je besplatno dodijeljena roba prilaže:
1. odluku o besplatnoj dodjeli robe iz članka 45. Zakona
2. rješenje, odobrenje, dozvolu, suglasnost ili drugu ispravu koju je dužna ishoditi, ako je za tu robu posebnim propisima određeno prilaganje takve isprave pri puštanju robe u slobodan promet (o sanitarnim, fitosanitarnim, veterinarskim i drugim propisanim pregledima ili postupcima).
GLAVA IV. NEPOSREDNA PRODAJA ROBE I ŽURNA BESPLATNA DODJELA ROBE
Organiziranje neposredne prodaje robe i žurne besplatne dodjele robe
Članak 39.
(1) U slučaju nastupa okolnosti propisanih člankom 46. Zakona postupak neposredne prodaje robe odnosno postupak žurne besplatne dodjele robe provodi ustrojstvena jedinica nadležna za prodaju robe u područnom carinskom uredu (u daljnjem tekstu ove Glave: ustrojstvena jedinica).
(2) U cilju osiguranja preduvjeta za učinkovitu i ekonomičnu provedbu postupaka iz stavka 1. ovoga članka ustrojstvena jedinica poduzima prethodne radnje osiguranja žurnog i neposrednog kontakta s osobama koje mogu sudjelovati u postupku neposredne prodaje robe ili postupku žurne besplatne dodjele robe, radi utvrđivanja njihovog interesa za takvu vrstu prodaje ili besplatne dodjele koji se provode odmah i neposredno.
(3) Ustrojstvena jedinica vodi evidenciju o podacima prikupljenim u provođenju prethodnih radnji iz stavka 2. ovoga članka.
(4) Središnji ured osigurava dostupnost podataka iz stavka 3. ovoga članka drugim područnim carinskim uredima.
Provedba neposredne prodaje robe
Članak 40.
(1) U zapisniku o provedbi neposredne prodaje robe ustrojstvena jedinica, prema stanju robe i primjenom propisa na dan izrade zapisnika, utvrđuje elemente sadržane u članku 10. stavku 1. točkama 1., 2. i 3. te članku 11. ovoga Pravilnika.
(2) Uzimajući u obzir:
1. potrebu žurnog provođenja neposredne prodaje robe, ovisno o okolnostima konkretnog slučaja prodajna cijena robe može se odrediti u umanjenom iznosu u odnosu na iznos određen primjenom članka 11. ovoga Pravilnika
2. karakter neposrednog provođenja prodaje robe, nakon neposrednog kontaktiranja osoba zainteresiranih za kupnju robe, kao odabrani kupac utvrđuje se osoba koja je završno iskazala spremnost kupiti robu prema utvrđenim uvjetima prodaje.
(3) Zapisnik potpisuje službena osoba ustrojstvene jedinice, s time da je sastavni dio zapisnika izjava potpisana od strane odabranog kupca o prihvatu kupnje robe prema utvrđenim uvjetima prodaje.
(4) Kod potpisivanja izjave iz stavka 3. ovoga članka kupcu se izdaje odluka iz članka 46. stavka 2. Zakona.
(5) U provedbi neposredne prodaje robe:
1. za uređenje pitanja carinskih formalnosti odgovarajuće se primjenjuje članak 12. ovoga Pravilnika
2. za uređenje pitanja osoba koje mogu sudjelovati u neposrednoj prodaji robe odgovarajuće se primjenjuju članci 13. i 14. ovoga Pravilnika.
Obveze kupca u postupku neposredne prodaje robe
Članak 41.
(1) U postupku neposredne prodaje robe odabrani kupac je dužan odmah po primitku odluke o neposrednoj prodaji robe iz članka 46. stavka 2. Zakona:
1. uplatiti iznos kupovnine (ostvarena prodajna cijena)
2. u slučaju ako se roba, u smislu članka 12. ovoga Pravilnika, prodaje:
a) uz plaćanje davanja za uvoz robe, na osnovicu koju čini iznos kupovnine uplatiti iznos pripadajućih davanja koja se plaćaju pri puštanju robe u slobodan promet
b) bez plaćanja davanja za uvoz robe, neposredno provesti formalnosti za stavljanje robe u carinski postupak ili njezin ponovni izvoz.
(2) Za slučaj