32 20.03.2015 Odluka o izmjenama i dopunama Odluke o zabrani novog zapošljavanja službenika i namještenika u javnim službama
VLADA REPUBLIKE HRVATSKE
655
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 18. ožujka 2015. godine donijela
ODLUKU
O IZMJENAMA I DOPUNAMA ODLUKE O ZABRANI NOVOG ZAPOŠLJAVANJA SLUŽBENIKA I NAMJEŠTENIKA U JAVNIM SLUŽBAMA
I.
U Odluci o zabrani novog zapošljavanja službenika i namještenika u javnim službama (»Narodne novine«, broj 114/2014), u točki II. stavku 1. podstavku 2. riječ: »duže« briše se.
Iza podstavka 3. točka se zamjenjuje zarezom, te se dodaju podstavci 4. i 5. koji glase:
»– postojeća radna mjesta koja do dana stupanja na snagu ove Odluke nije bilo moguće popuniti, u okviru osiguranih sredstava,
– radna mjesta u skladu s posebnim propisima i strateškim dokumentima, a u okviru osiguranih sredstava.«.
II.
U točki IV. iza stavka 2. dodaje se novi stavak 3. koji glasi:
»U slučaju u kojem se ne može osigurati redovito obavljanje pomoćno-tehničkih poslova za obavljanje osnovne djelatnosti ni na način iz stavka 2. ove točke, dozvoljeno je zapošljavanje uz prethodnu suglasnost resornog ministarstva, odnosno drugoga nadležnog središnjeg tijela državne uprave.«.
U dosadašnjem stavku 3. koji postaje stavak 4. riječi: »stavaka 1. i 2.« brišu se.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/62
Urbroj: 50301-04/12-15-5
Zagreb, 18. ožujka 2015.
Predsjednik Zoran Milanović, v. r.
