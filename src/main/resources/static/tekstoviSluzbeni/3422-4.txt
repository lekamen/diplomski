 okolnosti slučaja:
»Prvostupanjskim rješenjem Hrvatskog zavoda za zdravstveno osiguranje, Područnog ureda u Rijeci, Klasa: UP/I-502-06/12-01/979, urbroj: 338-08-14-12-2 od 11. lipnja 2012. tužiteljici je, po službenoj dužnosti, s danom 4. studenoga 2010. obustavljena isplata naknade plaće za vrijeme korištenja prava na dopust radi njege djeteta s težim smetnjama u razvoju, s obrazloženjem da je uvidom u informatičku bazu podataka Hrvatskog zavoda za zdravstveno osiguranje (dalje u tekstu: HZZO) utvrđeno da je tužiteljici 4. studenoga 2010. prestao radni odnos kod obrtnice Mirjane Ušljebrka.
Tužiteljica je protiv navedenoga prvostupanjskog rješenja izjavila žalbu koja je drugostupanjskim rješenjem tuženika klasa: UP/II-502-06/12-05/156, urbroj: 338-01-21-12-2 od 3. rujna 2012. odbijena kao neosnovana.
Tužiteljica je protiv tuženika pravodobno podnijela tužbu ovome Sudu kojom osporava zakonitost tuženikove odluke, te u tužbi navodi, u bitnome, da ona nije znala, a niti je mogla znati da je njezin radni odnos kod navedene obrtnice prestao 4. studenoga 2010., jer da nju obrtnica o tome nije obavijestila. Smatra da je u ovom upravnom postupku nezakonito prihvaćena odjava obrta retroaktivno s danom 4. studenoga 2010., te navodi kako smatra da joj je isplata naknade mogla biti obustavljena tek od prvog dana idućeg mjeseca od dana donošenja prvostupanjskoga rješenja i da joj je obustavom isplate naknade unatrag s danom 4. studenoga 2010. nanesena šteta i povrijeđeno ustavno pravo na nemogućnost retroaktivne primjene zakona. Ističe da se kao majka djeteta s težim smetnjama u razvoju nalazi pod osobitom zaštitom države u smislu čl. 62., 63., 64. i 65. Ustava, a opisanim nezakonitim postupanjem tuženika i prvostupanjskoga tijela da su ona i njezino dijete dovedeni u tešku materijalnu situaciju.
(...)
Naime, među strankama ovog spora nije sporno da je tužiteljici bilo priznato pravo na dopust radi njege djeteta s težim smetnjama u razvoju od 6. veljače 2009. do 6. veljače 2016. i naknada plaće za vrijeme tog dopusta. Nadalje, nije sporno da je dana 4. studenoga 2010. odjavljen obrt u kojem je tužiteljica bila zaposlena. Međutim, sporno je da li je zakonito u upravnom postupku prvostupanjskim rješenjem donesenim 11. lipnja 2012. tužiteljici retroaktivno utvrđen prestanak prava na isplatu naknade plaće zbog korištenja dopusta radi njege djeteta s težim smetnjama u razvoju s danom 4. studenoga 2010. (danom odjave obrta) ili je trebalo utvrditi prestanak tog prava tek od prvog dana idućeg mjeseca od dana donošenja prvostupanjskoga rješenja.«
17.1. Mjerodavno pravo u konkretnom slučaju Upravni sud u Rijeci obrazložio je ovako:
»Čl. 23. st. 1. Zakona o rodiljnim i roditeljskim potporama ('Narodne novine' broj 85/08, 110/08 i 34/11, dalje: Zakon o rodiljnim i roditeljskim potporama) propisano je da jedan od zaposlenih ili samozaposlenih roditelja djeteta s težim smetnjama u razvoju (dijete s težim tjelesnim ili mentalnim oštećenjem ili težom psihičkom bolesti), nakon isteka prava na rodiljni dopust sukladno čl. 12. ili čl. 15. st. 1. i 2. tog Zakona ili u tijeku korištenja ili nakon isteka prava na roditeljski dopust sukladno čl. 14. ili čl. 15. st. 3. tog Zakona, na temelju nalaza i mišljenja nadležnog tijela vještačenja prema propisima o obveznom zdravstvenom osiguranju, ima pravo na dopust za njegu djeteta do navršene osme godine djetetova života. U st. 7. istog članka propisano je da zaposleni ili samozaposleni roditelj za vrijeme korištenja prava iz st. 1. ili st. 2. tog članka ima pravo na novčanu naknadu prema tom Zakonu, a u st. 8. istog članka propisano je da će Ministar nadležan za obitelj, uz mišljenje ministra nadležnog za zdravstvo, pravilnikom propisati uvjete i postupak za stjecanje prava iz tog članka.
Odredbom čl. 4. st. 1. Pravilnika o uvjetima i postupku za stjecanje prava zaposlenog roditelja ili samozaposlenog roditelja djeteta s težim smetnjama u razvoju na dopust ili na rad u skraćenom radnom vremenu radi njege djeteta