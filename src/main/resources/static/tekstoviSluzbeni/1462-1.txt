 koeficijenta 0,33 koji se primjenjuje na utvrđenu osnovicu za izračun plaće državnih službenika i namještenika.«
5. Naknada za obavljanje poslova zamjenika predsjednika Gradskog vijeća Grada Hrvatska Kostajnica nije isplaćena podnositelju za 2004. i 2005.
2) Parnični postupak
a) Tužbeni zahtjev i prvostupanjska presuda
6. Podnositelj je tužbom podnesenom prvostupanjskom sudu 7. prosinca 2006. zatražio isplatu naknade za obavljanje poslova zamjenika predsjednika Gradskog vijeća Grada Hrvatska Kostajnica za 2004. i 2005. godinu u ukupnom iznosu od 18.277,22 kn s pripadajućim zakonskim zateznim kamatama.
Konkretnije, podnositelj je tužbom postavio zahtjev za isplatu glavnice i zakonskih zateznih kamata koje teku od 31. prosinca 2004. na iznose naknade koji nisu isplaćeni tijekom 2004., te od 31. prosinca 2005. na iznose naknade koji nisu isplaćeni tijekom 2005.
7. Prvostupanjskom presudom prihvaćen je tužbeni zahtjev podnositelja. U obrazloženju prvostupanjske presude bilo je istaknuto:
»Između tužitelja i tuženika nije sporno da je tužitelj bio član Gradskog Vijeća grada Hrvatska Kostajnica u 2004. godini i 2005. godini i da je obnašao dužnost zamjenika predsjednika Gradskog Vijeća, kao što nije sporna niti činjenica da tuženik tužitelju nije isplatio naknadu za rad u Gradskom poglavarstvu za naprijed citirani period.
(...)
Između tužitelja i tuženika nije sporna niti visina potraživanja i dospjelost tražbine tužitelja.
Uvidom u Odluku o mjerilima i kriterijima za utvrđivanje plaća i drugih primanja dužnosnika, službenika i namještenika tijela Gradske uprave Grada Hrvatska Kostajnica, članova Gradskog poglavarstva i Gradskog vijeća Grada Hrvatska Kostajnica (Sl. Vjesnik br. 7/2004), sud je utvrdio da tužitelju pripada pravo na isplatu mjesečne naknade za obavljanje poslova zamjenika predsjednika Gradskog Vijeća u visini koeficijenta 0,33 koji se primjenjuje na utvrđenu osnovicu za izračun plaće državnih službenika i namještenika – čl. 4. (Sl. vjesnik br. 7/2004). Nadalje uvidom u naprijed citiranu Odluku sud je utvrdio da isplata naknade iz čl. 4. nije ničim uvjetovana.«
Prvostupanjskom presudom je na obje tražene glavnice (v. točku 6. obrazloženja ove odluke) tijek zakonskih zateznih kamata određen od 20. prosinca 2007. to jest od dana donošenja prvostupanjske presude, ali nije donesena odluka o odbijanju podnositeljeva zahtjeva za određivanje tijeka zakonskih zateznih kamata od 31. prosinca 2004. odnosno 31. prosinca 2005.
8. Protiv prvostupanjske presude žalbe Županijskom sudu u Sisku (u daljnjem tekstu: drugostupanjski sud) podnijeli su i podnositelj i tuženik.
b) Drugostupanjska presuda o glavnoj stvari
9. Drugostupanjskom presudom odbijena je žalba podnositelja, a prihvaćena je žalba tuženika Grada Hrvatske Kostajnice te je prvostupanjska presuda preinačena na način da je odbijen tužbeni zahtjev podnositelja koji se odnosio na glavnu stvar. U obrazloženju drugostupanjske presude istaknuto je:
»Međutim, prvostupanjski sud na tako utvrđeno činjenično stanje nije pravilno primijenio materijalno pravo odnosno odredbe Zakona o lokalnoj i područnoj (regionalnoj) samoupravi ('Narodne novine' broj 33/01 i 60/01, dalje: ZLPS).
Odredbom čl. 31. st. 1. ZLPS propisano je da članovi predstavničkog tijela dužnost obavljaju počasno i za to ne primaju plaću, dok je stavkom 2. istog članka propisano da član predstavničkog tijela ima pravo na naknadu troškova u skladu s odlukom predstavničkog tijela.
(...)
Odredbom st. 2. Vjerodostojnog tumačenja čl. 31. st. 1., čl. 46. st. 1. i 2., čl. 53. st. 4. i čl. 90. st. 1. Zakona o lokalnoj i područnoj (regionalnoj) samoupravi ('Narodne novine' broj 60/01) – dalje: Vjerodostojno tumačenje, propisano je da odredba st. 1. čl. 31. u svezi s odredbom stavka 2. čl. 90. ZLPS znači da predsjednici predstavničkih tijela županija, gradova i općina tu dužnost ne mogu obnašati profesionalno, dakle nemaju pravo na plaću, a pravo na plaću član predstavničkog tijela može ostvariti ako je izabran za načelnika,