 od kojih pojedina navode kako supstitut Gemicrovoj usluzi na tržištu praktički ne postoji.
Primjerice, jedan je poduzetnik naglasio da je u cjelokupnom razdoblju suradnje s Gemicrom, Gemicro bio jedini poduzetnik koji se specijalizirano bavi poslovnim aplikacijama za leasing društva te je bilo neophodno s njime surađivati. Također je naveo kako niti danas situacija nije bitno drugačija, odnosno Gemicro na tržištu poslovnih aplikacija za leasing društva ima možda jednog konkurenta s vrlo malim udjelom.
Osim toga, očitovanja pojedinih Gemicrovih klijenata i Modulusa ukazuju na zaključak da je razvoj takvog specijaliziranog softvera dugotrajan i složen projekt, koji pored razvijanja samog softvera na strani ponuditelja te usluge, obuhvaća i obučavanje osoblja na strani klijenata za rad s tim programom. U tom smislu, razumno je zaključiti kako vremensko razdoblje i značajni dodatni troškovi povezani s migracijom cjelokupnog sustava s jednog pružatelja usluga na drugog predstavljaju činjeničnu zapreku pristupa drugih poduzetnika na tržište.
Slijedom navedenog, na temelju očitovanja i podataka prikupljenih tijekom prethodnog ispitivanja stanja na mjerodavnom tržištu u konkretnom slučaju preliminarno je zaključeno kako postoje indicije da se Gemicro nalazi u vladajućem položaju na tržištu pružanja specijaliziranih informatičkih usluga leasing društvima, koje uključuju implementaciju i održavanje specijaliziranih poslovnih aplikacija potrebnih za rad leasing društava, na teritoriju Republike Hrvatske, odnosno da nema značajnih konkurenata na tom tržištu i/ili ima značajnu tržišnu snagu na tom tržištu u odnosu na stvarne ili moguće konkurente.
6. Ugovorne odredbe o zabrani zapošljavanja Gemicrovih kadrova
Iz ugovora koje su dostavila leasing društva tijekom prethodnog ispitivanja stanja na mjerodavnom tržištu proizlazi da Ugovori o održavanju programske opreme, Ugovori o održavanju programskog paketa i jedan Ugovor o poslovnoj suradnji koje pojedina leasing društva sklapaju s Gemicrom sadrže gotovo identičnu odredbu prema kojoj su ugovorne strane suglasne da za vrijeme trajanja ugovora, kao i dvije godine po prestanku njegove valjanosti, neće zaposliti ili na neki drugi način angažirati kadrove koji su bilo kada za to vrijeme bili zaposleni kod druge ugovorne strane. Na strani Naručitelja ta odredba vrijedi za zaposlene kod Izvođača kao i za zaposlene kod Vlasnika licence. To vrijedi kako za neposredno tako i za posredno obavljanje poslova.
Prema navodima Gemicra, u slučaju odlaska radnika, neposredni bi poslovi bili direktno angažiranje bivšeg djelatnika kao zaposlenika ili putem ugovora o djelu, dok bi posredni poslovi bili kada bi jedna ugovorna strana za obavljanje spornih usluga angažirala bivšeg djelatnika druge ugovorne strane kao predstavnika ili djelatnika treće pravne osobe.
Gemicro je u svom očitovanju naveo da je predmetna odredba stavljena u ugovore na inicijativu obje ugovorne strane, dok su gotovo sva leasing društva navela kako je ta odredba stavljena u ugovore na inicijativu Gemicra.
U odnosu na predmetnu odredbu iz ugovora koje Gemicro sklapa s leasing društvima zaključeno je kako se njome sprječava svakog poduzetnika koji zapošljava bivše Gemicrove kadrove ne samo da konkurira Gemicru u poslovanju s leasing društvima, već zbog neodređenosti te odredbe i da uspostavi bilo kakvu poslovnu suradnju s njima, koja ne mora nužno biti konkurentna proizvodu/usluzi koju Gemicro već pruža leasing društvima.
Navedenu odredbu Gemicro je nastojao opravdati zaštitom povrede svog prava intelektualnog vlasništva, smatrajući da bi, u slučaju kada bi dozvolio leasing društvima poslovanje s tvrtkama koje zapošljavaju bivše Gemicrove djelatnike koji su radili na samom održavanju informacijskog sustava za praćenje leasinga […] i svih njegovih komponenti, kao i na ispravljanju funkcionalnosti samog informacijskog sustava […], time došlo do povrede njegovog prava intelektualnog vlasništva.
Međutim, Agencija smatra kako se zaštita prava