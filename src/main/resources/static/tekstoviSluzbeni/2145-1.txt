 kupcima.
(2) Ostali pojmovi u smislu ovoga Pravilnika imaju jednako značenje kao pojmovi u Uredbi (EU) br. 1305/2013.
Upravljačko tijelo i operativna provedba
Članak 3.
(1) Upravljačko tijelo Programa u smislu članka 66. Uredbe (EU) br. 1305/2013 je Ministarstvo poljoprivrede (u daljnjem tekstu: Ministarstvo), sukladno članku 10. stavku 8. Zakona o poljoprivredi.
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi.
Prilozi
Članak 4.
Sastavni dijelovi ovoga Pravilnika su:
1. Prilog I. »Kriteriji odabira Zahtjeva za potporu unutar podmjere 3.1.«
2. Prilog II. »Kriteriji odabira Zahtjeva za potporu unutar podmjere 3.2.«
3. Prilog III. »Obvezni sadržaj Plana informiranja i promoviranja za podmjeru 3.2.«
4. Prilog IV. »Označavanje ulaganja sufinanciranih iz proračuna Europske unije«
5. Prilog V. »Kriteriji za ocjenjivanje Plana informiranja i promoviranja«.
II. VRSTA POTPORE, PRIHVATLJIVI KORISNICI, UVJETI PRIHVATLJIVOSTI, PRIHVATLJIVI TROŠKOVI, OPĆI UVJETI ZA PODMJERE
PODMJERA 3.1. POTPORE ZA NOVO SUDJELOVANJE U SUSTAVIMA KVALITETE
Vrsta potpore
Članak 5.
(1) U okviru Podmjere 3.1. javna potpora se dodjeljuje za tip operacije Potpora za sudjelovanje poljoprivrednika u sustavima kvalitete za poljoprivredne i prehrambene proizvode i u sustavu ekološke poljoprivredne proizvodnje (u daljnjem tekstu: tip operacije 3.1.1.).
(2) Javna potpora unutar ovog tipa operacije može se dodijeliti korisniku samo jednom u cijelom programskom razdoblju 2014. – 2020.
(3) Javna potpora odobrava se na period do pet godina u maksimalnom iznosu do 15.000 eura, odnosno maksimalno do 3.000 eura godišnje protuvrijednosti u kunama prema tečaju iz članka 14, stavka 6 ovoga Pravilnika, a čija se razina određuje u skladu s razinom prihvatljivih troškova iz Zahtjeva za potporu.
(4) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15 % udjela.
(5) Isplata godišnje javne potpore je jednokratna.
(6) Intenzitet javne potpore iznosi 100 % ukupno prihvatljivih troškova osim u slučaju članka 7. stavka 3. podstavka b) kada iznosi 25 % od troškova tiskanja etikete ili deklaracije u okviru koje je i znak kvalitete ili ekološki znak ili oznaka da je proizvod u prelaznom periodu.
(7) Korisnik temeljem Odluke o dodjeli sredstava svake godine dostavlja Zahtjev za isplatu sredstava, a najkasnije do 31. ožujka sljedeće godine.
Prihvatljivi korisnici
Članak 6.
Prihvatljivi korisnici su aktivni poljoprivrednici definirani člankom 28. Zakona o poljoprivredi, i uključeni u EU ili nacionalni sustav kvalitete iz članka 2. stavka 1., podstavka 4. ovoga Pravilnika ili u sustav ekološke poljoprivredne proizvodnje.
Prihvatljivi troškovi
Članak 7.
(1) Prihvatljivi troškovi za korisnike u sustavima kvalitete za poljoprivredne i prehrambene proizvode:
a) troškovi ulaska u sustav kvalitete
b) godišnji troškovi sudjelovanja u sustavu kvalitete
c) troškovi stručne kontrole i certifikacije ovlaštenog kontrolnog tijela i
d) troškovi tiskanja znaka kvalitete u svrhu označavanja proizvoda.
(2) Prihvatljivi troškovi za korisnike u sustavu ekološke poljoprivredne proizvodnje su troškovi tiskanja ekološkog znaka ili oznake da je proizvod u prelaznom periodu.
(3) Znak kvalitete, ekološki znak i oznaka da je proizvod u prelaznom periodu može se tiskati:
a) samostalno i
b) u okviru etikete ili deklaracije.
(4) Prihvatljivi troškovi tiskanja na računu moraju biti izdvojeni od troškova ambalaže koji nisu prihvatljivi.
Uvjeti prihvatljivosti
Članak 8.
(1) Korisnik mora imati prvu potvrdu o sukladnosti proizvoda sa specifikacijom o provedenoj kontroli u godini prije podnošenja Zahtjeva za potporu, ili potpisan Ugovor/Sporazum o poslovnoj suradnji s jednim od ovlaštenih kontrolnih tijela za potvrđivanje sukladnosti sa