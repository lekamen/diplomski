 sukladno odredbi čl. 45. UZUSRH u odnosu na izvršenje svih pojedinačnih akata i radnji koji se poduzimaju na temelju osporenih zakonskih odredaba jer je neupitno da će njihova primjena prouzročiti teške i nepopravljive posljedice, kako u odnosu na cjelokupnu društvenu zajednicu, tako i u odnosu na vjerovnike.
Posebno se naglašava da bi zastoj postupka po ovome prijedlogu do očitovanja Vlade RH, u skladu s odredbom čl. 42. UZUSRH, u ovome slučaju bilo nesvrsishodno, obzirom da je rok iz stavka 2. navedene odredbe (60 dana) duži od roka za provedbu konverzije (45 dana), imajući u vidu da su sporne odredbe stupile na snagu dana 30. 9. 2015. godine.
Stoga se predlaže naslovnom sudu da odredi predloženu mjeru privremene obustave izvršenja svih pojedinačnih akata i radnji koji se poduzimaju na temelju spornih zakonskih odredaba, prije zaprimanja očitovanja Vlade RH odnosno prije proteka roka iz odredbe čl. 42. st. 2. UZUSRH.«
12. ZABA u svom prijedlogu dodatno navodi:
»Istodobno, u vremenskoj dimenziji, mjere propisane Zakonima koji su stupili na snagu 30. rujna 2015. godine, dovest će do tog da će banke do 14. studenog 2015. godine, morati postupiti po Zakonima, a nakon toga će velika većina od 53.000 dužnika prihvatiti konverziju kredita. čime bi trajno nastupili učinci tih mjera u odnosu na tisuće građana izvorno zaduženih u CHF, koji proizlaze iz Zakona i njihove popratne provedene posljedice: jednokratno oduzimanje imovine banaka u iznosu od 8 milijardi kuna, kao i uzrokovanje svih drugih s time povezanih troškova. S relativno skromnim, odnosno nerazmjernim i dugoročno nepouzdanim učincima za dužnike.
U takvim okolnostima kasnija odluka Ustavnog suda o pokretanju postupka ocjene suglasnosti spornih Zakona s Ustavom, u kojem bi se utvrdila nesuglasnost navedenih Zakona s Ustavom pa bi oni bili ukinuti, izazvale bi potrebu uspostave izvornog stanja u pravnim odnosima izmijenjenim u skladu s ukinutim Zakonima.
Uspostava ranijeg stanja bila bi spojena s potrebom da se svi pravni odnosi, koji su stranke već počele ispunjavati po novim pravilima utvrđenim na temelju ukinutih Zakona, opet odviju unatrag.
A to bi uključivalo složeni postupak ponovnog reobračunavanja uplate po konvertiranim kreditima nakon stupanja na snagu Zakona, u izvornoj referentnoj valuti CHF.
Građani bi opet trebali vratiti primljene ‘preplate’, a glavnicu njihovog zaduženja trebalo bi tada opet povećati za iznos otpusta duga do kojeg je došlo primjenom Zakona. U međuvremenu primljene uplate trebalo bi, s time u vezi, opet dovesti u vezu s izvornim otplatnim planovima u CHF. Pri čemu bi se pokazalo da su dužnici zbog toga u zakašnjenju, ali ne svojom krivnjom. To bi otvorilo pitanje odgovornosti za zatezne kamate koje su iz toga proistekle.
S provedbene strane, to bi nadalje prouzrokovalo ponovnu potrebu valutnog usklađenja banaka, na način da bi se banke trebale razdužiti u EUR, i ponovno zadužiti u CHF, te s time u vezi snositi sve troškove tih operacija, sa sličnim posljedicama za devizne pričuve i stabilnost financijskog sustava, kao i u povodu predstojeće takve situacije.
Nadalje, zbog anuliranja preplate i otpisa duga, pokazala bi se potreba za posljedičnom intervencijom u ranija financijska i porezna izvješća banaka, po kojima je banka poslovala s gubitkom, itd.
Riječju, štetne posljedice bile bi nesagledive, u svim vidovima, pa predlagateljica pledira da Ustavni sud privremeno obustavi pojedinačne akte i radnje po osporenim Zakonima.«
I sve ostale banke predlagateljice na sličan način obrazlažu svoje prijedloge za izricanje privremenih mjera.
13. Predlagatelj Damir Jelušić u svom prijedlogu navodi:
»Naime, u Konačnom je prijedlogu Zakona, točka III., predlagatelj naveo da za njegovu provedbu nije potrebno osigurati sredstva u državnom proračunu ...
Po procjeni Ministarstva financija prihod od poreza na dobit bit će mani za cca 700 milijuna kuna, po predlagatelju posrijedi su milijarde kao i, primjerice, uglednom makroekonomistu Šonji koji barata