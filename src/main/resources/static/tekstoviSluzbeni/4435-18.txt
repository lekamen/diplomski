 potreban alat i opremu i koju je odobrila Agencija.
(2) Poslove održavanja bivšeg vojnog zrakoplova može obavljati organizacija koja ga je obnovila, u opsegu radova za koji posjeduje stručnu osposobljenost, alat i opremu.
(3) Specifične poslove održavanja bivšeg vojnog zrakoplova (obnova motora ili propelera, kalibriranje instrumenata, ispitivanje bez razaranja i sl.) može obavljati odgovarajuće osposobljena pravna ili fizička osoba, koja posjeduje potreban alat i opremu i koju je odobrila ili prihvatila Agencija.
Glava 6 IZMJENE BIVŠEG VOJNOG ZRAKOPLOVA
Odobrenje izmjene bivšeg vojnog zrakoplova
Članak 108.
Za odobrenje izmjene bivšeg vojnog zrakoplova operator podnosi zahtjev Agenciji. Uz zahtjev je potrebno priložiti prijedlog projekta, program obavljanja radova, prijedlog specijalista ili ovlaštene organizacije koji će obaviti izmjenu te po potrebi i program ispitivanja. Dokumente u prilogu mora ovjeriti ili izraditi ovlaštena organizacija ili zrakoplovni stručnjak.
Obavljanje izmjene zrakoplova
Članak 109.
Obavljanje izmjene bivšeg vojnog zrakoplova mora biti zabilježeno u tehničkom dnevniku zrakoplova i ovjereno od strane ovlaštene organizacije odnosno zrakoplovnog stručnjaka i kontrolora.
Ispitivanje prema programu
Članak 110.
U slučaju potrebe za ispitivanjem bivšeg vojnog zrakoplova nakon obavljanja izmjene, po završetku ispitivanja Agenciji se podnosi izvješće sastavljeno na temelju ishoda ispitivanja. Ispitivanje mora biti obavljeno prema programu ispitivanja priloženom uz zahtjev za odobrenje izmjene.
DIO ŠESTI MIKROLAKI AVIONI I MIKROLAKI HELIKOPTERI
Glava 1 OPĆE ODREDBE
Primjena
Članak 111.
Ovim Dijelom propisuje se projektiranje, prihvaćanje, gradnja, izmjene, kontinuirana plovidbenost te održavanje i popravci mikrolakih aviona i mikrolakih helikoptera (u daljnjem tekstu: MLZ).
Glava 2 PROJEKTIRANJE MLZ
Zahtjevi za plovidbenost
Članak 112.
(1) Popis prihvatljivih zahtjeva za plovidbenost sastavlja i na svojoj internetskoj stranici objavljuje Agencija.
(2) MLZ mora biti izrađen u skladu sa zahtjevima za plovidbenost iz stavka 1. ovog članka.
Glava 3 GRADNJA MLZ
Načini gradnje
Članak 113.
(1) MLZ se mogu graditi serijski ili kao amaterski građeni zrakoplovi.
(2) Svaki serijski proizvedeni MLZ mora imati potvrdu proizvođača o pripadnosti odgovarajućem tipu MLZ.
(3) Ako se MLZ gradi kao amaterski građeni zrakoplov, mora se graditi u skladu s odredbama ovoga Pravilnika koje se odnose na amatersku gradnju. Takav zrakoplov će se u smislu ovoga Pravilnika i nakon završetka gradnje smatrati amaterski građenim zrakoplovom.
(4) Ako se MLZ gradi amaterski, sklapanjem od kompleta dijelova, udio amaterskog rada u gradnji može biti manji od 51%.
Glava 4 PRIHVAĆANJE MLZ
Označavanje zrakoplova
Članak 114.
(1) Na MLZ-u se mora, na vidljivom mjestu na vanjskoj strani zrakoplova, osim drugih propisanih oznaka, najmanje sa dvije strane, na postojan način nalaziti natpis velikim latiničnim slovima visine najmanje 50 mm, u boji koja je u jasnom kontrastu s bojom pozadine:
»MIKROLAKI ZRAKOPLOV – MICROLIGHT AIRCRAFT«
(2) U unutrašnjosti zrakoplova mora se na mjestu vidljivom pilotu i putnicima nalaziti natpis velikim latiničnim slovima, visine najmanje 10 mm, bijele boje na crvenoj podlozi:
»OVAJ ZRAKOPLOV NIJE U SKLADU SA STANDARDNIM ZAHTJEVIMA ZA SIGURNOST ZRAKOPLOVA«
»THIS AIRCRAFT DOES NOT COMPLY WITH STANDARD REQUIREMENTS FOR AIRCRAFT SAFETY«
Dopuštenje za letenje
Članak 115.
Plovidbenost MLZ se dokazuje Dopuštenjem za letenje koje izdaje Agencija.
Izdavanje Dopuštenja za letenje
Članak 116.
(1) Dopuštenje za letenje Agencija izdaje vlasniku odnosno operatoru MLZ kada utvrdi sposobnost MLZ za sigurnu zračnu plovidbu i to na način da:
a) utvrdi udovoljavanje zahtjevima za plovidbenost iz članka 112. stavka 1. ovoga Pravilnika pojedinog zrakoplova, na temelju certifikata koji je izdala nadležna zrakoplovna vlast ili ovlašteni subjekt druge države,
b) provjerom plovidbenosti utvrdi tehničku ispravnost zrakoplova i ugrađenih uređaja,
