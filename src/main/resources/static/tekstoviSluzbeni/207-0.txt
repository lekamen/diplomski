10 28.01.2015 Pravilnik o izmjeni Pravilnika o postupku uzbunjivanja stanovništva
DRŽAVNA UPRAVA ZA ZAŠTITU I SPAŠAVANJE
208
Na temelju članka 35. stavka 2. Zakona o zaštiti i spašavanju (»Narodne novine«, broj 174/04, 79/07, 38/09 i 127/10) donosim
PRAVILNIK
O IZMJENI PRAVILNIKA O POSTUPKU UZBUNJIVANJA STANOVNIŠTVA
Članak 1.
U Pravilniku o postupku uzbunjivanja stanovništva (»Narodne novine« broj 47/06 i 110/11) članak 3. mijenja se i glasi:
»U jedinstveni sustav uzbunjivanja u Republici Hrvatskoj uključuju se:
– pravne osobe koje se bave djelatnošću koja svojom naravi može ugroziti život i zdravlje građana, materijalna i kulturna dobra i okoliš, a koje koriste velike količine opasnih tvari te su sukladno posebnim propisima na području zaštite okoliša dužne izrađivati izvješća o sigurnosti, a imaju uspostavljen sustav uzbunjivanja u svojoj okolini
– pravne osobe koje su vlasnici ili upravljaju akumulacijama vode i vodnim kanalima za proizvodnju električne energije i snabdijevanje vodom, a imaju uspostavljen sustav uzbunjivanja u svojoj okolini
– vlasnici i korisnici objekata u kojima se okuplja ili boravi veći broj ljudi, kao što su odgojne, obrazovne, zdravstvene i druge javne ustanove, prometni terminali, sportske dvorane, stadioni, trgovački centri, hoteli, veći proizvodni prostori i slično, koji imaju odgovarajući interni sustav za uzbunjivanje i obavješćivanje građana u tim objektima
– vatrogasne postrojbe
– ostali vlasnici i korisnici sirena
– vlasnici i korisnici razglasnih sustava, elektroničkih medija i davatelji telekomunikacijskih usluga.«.
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 012-02/14-03/13 Urbroj: 543-01-08-01-15-2 Zagreb, 15. siječnja 2015.
Ravnatelj dr. sc. Jadran Perinić, v. r.
