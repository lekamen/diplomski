70 24.06.2015 Rješenje Zavoda za unapređivanje zaštite na radu klasa: UP/I-115-01/15-01/63 urbroj: 425-01/1-15-2 od 17. lipnja 2015.
ZAVOD ZA UNAPREĐIVANJE ZAŠTITE NA RADU
1363
Na zahtjev ENERGO INSPEKTA d.o.o. iz Samobora, J. Jelačića 47a, OIB: 88528885326, a na temelju članka 30. stavka 2. i članka 82. stavka 7. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
ENERGO INSPEKT d.o.o. iz Samobora, J. Jelačića 47a, OIB: 88528885326, ispunjava uvjete za obavljanje poslova zaštite na radu, te se ovlašćuje za obavljanje sljedećih poslova:
1) obavljanje poslova zaštite na radu kod poslodavca koji zapošljava do uključivo 49 radnika;
2) osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu).
Navedena pravna osoba predmetne poslove obavlja samo s jednim zaposlenim: Iris Otmačić, OIB: 65220081727, a o obavljenim poslovima je obvezna voditi evidenciju.
II.
Poslove iz točke I. ovog Rješenja navedena pravna može obavljati dok ispunjava propisane uvjete, a o svim promjenama koje se odnose na ispunjavanje propisanih uvjeta, pravna osoba je dužna obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/15-01/63 Urbroj: 425-01/1-15-2 Zagreb, 17. lipnja 2015.
Ravnatelj Vitomir Begović, v. r.
