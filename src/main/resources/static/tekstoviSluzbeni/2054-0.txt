105 02.10.2015 Odluka o davanju prava priređivanja igara na sreću na automatima
VLADA REPUBLIKE HRVATSKE
2055
Na temelju članka 23. stavka 3. Zakona o igrama na sreću (»Narodne novine«, br. 87/09, 35/13, 158/13, 41/14 i 143/14), Vlada Republike Hrvatske je na sjednici održanoj 1. listopada 2015. godine donijela
ODLUKU
O DAVANJU PRAVA PRIREĐIVANJA IGARA NA SREĆU NA AUTOMATIMA
I.
Daje se pravo priređivanja igara na sreću na automatima, u trajanju od 15 godina računajući od dana potpisivanja ugovora o pravu priređivanja igara na sreću, sljedećim trgovačkim društvima:
1. ALTERA GAME d.o.o., Zagreb, Rudeška cesta 65, OIB: 67440208188
2. E-VENIO d.o.o., Zagreb, Ilica 241, OIB: 58408606697
3. GERMANIA SPORT d.o.o., Zagreb, Radnička cesta 34/A, OIB: 75632766837
4. MOKH d.o.o., Zagreb, Branimirova 29, OIB: 90416649365
5. MSFG d.o.o., Zagreb, Avenija Većeslava Holjevca 40, OIB: 03700154699
6. PARČINA EXPORT-IMPORT d.o.o., Umag, Šetalište Vladimira Gortana 36, OIB: 26112143670
7. REBUY STARS d.o.o., Pula, Kamenjak 7, OIB: 75327916219.
II.
Ugovore s trgovačkim društvima iz točke I. ove Odluke u kojima će se detaljno regulirati prava i obveze ugovornih strana, sklopit će ministar financija.
III.
Trgovačka društva iz točke I. ove Odluke bit će pozvana na potpisivanje ugovora o pravu priređivanja igara na sreću na automatima u roku od 60 dana od dana donošenja ove Odluke.
IV.
Trgovačkom društvu iz točke I. ove Odluke koje ne ispunjava obveze preuzete ugovorom o pravu priređivanja igara na sreću na automatima ili kod kojeg se utvrdi nastup neke od drugih zakonskih okolnosti koje su uvjet za oduzimanje prava priređivanja igara na sreću, Vlada Republike Hrvatske može odlukom oduzeti stečeno pravo priređivanja igara na sreću na automatima.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/442
Urbroj: 50301-05/16-15-2
Zagreb, 1. listopada 2015.
Predsjednik Zoran Milanović, v. r.
