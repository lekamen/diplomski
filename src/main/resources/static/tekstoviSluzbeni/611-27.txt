ministar donosi rješenje ili od Stručno-operativne radne skupine traži ponovno razmatranje zahtjeva. Rok za ponovno razmatranje zahtjeva je 30 dana.
(9) Kada Stručno-operativna radna skupina utvrdi da podneseni zahtjev u cijelosti odgovara odredbama Uredbe (EU) br. 1151/2012 i ovoga Zakona, Ministarstvo objavljuje Specifikaciju proizvoda na mrežnim stranicama Ministarstva, a u Službenom dijelu »Narodnih novina« obavijest o podnesenom zahtjevu čime počinje teći rok za prigovor na nacionalnoj razini.
(10) Rok za podnošenje prigovora je dva mjeseca. U fazi prigovora svaka fizička ili pravna osoba koja ima pravni interes i sjedište ili prebivalište u Republici Hrvatskoj može podnijeti prigovor na podneseni zahtjev, sukladno članku 10. Uredbe (EU) br. 1151/2012, uz dostavu cjelovite dokumentacije kojom se potvrđuje pravni interes, obrazlaže prigovor i dokazuje njegova opravdanost.
(11) Ako prigovor nije podnesen, na prijedlog Stručno-operativne radne skupine Povjerenstvo donosi prijedlog o prihvaćanju zahtjeva. Ministar donosi rješenje o prijelaznoj nacionalnoj zaštiti naziva ZOI, ZOZP i ZTS.
(12) Ako je prigovor podnesen u roku i Stručno-operativna radna skupina utvrdi u roku od 30 dana da je isti sukladan članku 10. Uredbe (EU) br. 1151/2012 i stavku 10. ovoga članka, Ministarstvo obavještava podnositelja zahtjeva o zaprimljenom prigovoru i dostavlja mu presliku dokumentacije prigovora.
(13) Ministarstvo poziva podnositelja zahtjeva da dostavi očitovanje na uloženi prigovor u roku od 15 dana od dana dostave obavijesti i dokumentacije iz stavka 12. ovoga članka, a nakon čega se pozivaju podnositelj zahtjeva i podnositelj prigovora na postupak postizanja sporazuma. Postupak postizanja sporazuma može trajati najviše dva mjeseca.
(14) Ako sporazum iz stavka 13. ovoga članka nije postignut na prijedlog Stručno-operativne radne skupine, Povjerenstvo predlaže ministru odbijanje ili prihvaćanje zahtjeva. Ministar donosi rješenje o odbijanju zahtjeva ili rješenje o prijelaznoj nacionalnoj zaštiti naziva ZOI, ZOZP i ZTS.
(15) Ako je prigovor podnesen i nije sukladan članku 10. Uredbe (EU) br. 1151/2012 i stavku 10. ovoga članka, na prijedlog Stručno-operativne radne skupine Povjerenstvo predlaže ministru, a ministar donosi rješenje o prijelaznoj nacionalnoj zaštiti naziva ZOI, ZOZP i ZTS. Rješenje se dostavlja podnositelju zahtjeva i podnositelju prigovora.
(16) Nakon donošenja rješenja iz stavaka 11., 14. i 15. ovoga članka o prijelaznoj nacionalnoj zaštiti naziva ZOI, ZOZP i ZTS proizvođač proizvoda s nazivom zaštićenim kao ZOI ili ZOZP ili ZTS, kao i svaki sudionik u lancu proizvodnje, prerade i distribucije iz specifikacije proizvoda, obvezan je u roku od 30 dana odabrati ovlašteno kontrolno tijelo iz članka 95. ovoga Zakona i pokrenuti postupak potvrđivanja sukladnosti proizvoda sa specifikacijom iz članka 96. ovoga Zakona.
(17) Evidenciju proizvoda čiji je naziv zaštićen prijelaznom nacionalnom zaštitom kao ZOI ili ZOZP ili ZTS Ministarstvo objavljuje na svojim mrežnim stranicama.
(18) Nacionalni postupak zaštite naziva ZOI, ZOZP i ZTS, obrasce i rokove, sadržaj i način vođenja evidencije te postupak i uvjete ovlašćivanja pravnih i fizičkih osoba za izradu specifikacija proizvoda ministar propisuje pravilnikom.
(19) Uvjete za skupine iz stavka 2. ovoga članka propisat će ministar pravilnikom.
(20) Protiv rješenja iz stavaka 8., 11., 14. i 15. ovoga članka nije dopuštena žalba, već se može pokrenuti upravni spor.
Prijelazna nacionalna zaštita
Članak 89.
(1) Ministar rješenjem o prijelaznoj nacionalnoj zaštiti naziva ZOI, ZOZP i ZTS sukladno članku 9. Uredbe (EU) br. 1151/2012, odobrava prijelaznu nacionalnu zaštitu naziva ZOI, ZOZP i ZTS u Republici Hrvatskoj, koja započinje danom kada je zahtjev iz članka 91. stavka 1. podnesen Europskoj komisiji.
(2) Nazivi proizvoda zaštićeni prijelaznom nacionalnom zaštitom kao ZOI, ZOZP i ZTS imaju jednaku zaštitu onoj koja je propisana u članku 13. stavku 1. i članku 24. stavku 1. Uredbe (EU)