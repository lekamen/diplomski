 radi se o najtežem obliku narušavanja tržišnog natjecanja iz članka 8. ZZTN-a, a predmetni sporazum se izravno odnosio na cijene usluga. Agencija je u obzir uzela i činjenicu da su stranke sudionici predmetnog zabranjenog sporazuma (ne računajući HGK) ostvarili udjel od 60% ukupnih prihoda svih luka nautičkog turizma od djelatnosti iznajmljivanja vezova u 2013. godini, te da je predmetni zabranjeni sporazum u zemljopisnom smislu obuhvaćao područje cijelog Jadrana odnosno cijelo obalno područje Republike Hrvatske.
Slijedom navedenog, izuzev u odnosu na HGK, Agencija nije u odnosu na ostale sudionike predmetnog zabranjenog sporazuma utvrdila postojanje okolnosti koje bi omogućavale da se istima izrekne simbolična upravno-kaznene mjera u smislu članka 64. stavka 8. ZZTN-a, a koja je sukladno članku 13. Uredbe o upravno-kaznenim mjerama predviđena samo u iznimnim slučajevima.
Iako je člankom 7. stavkom 1. Uredbe o upravno-kaznenim mjerama predviđena mogućnost da Agencija, u slučajevima kartelnih povreda kojima se dogovaraju cijene, dijele tržišta i ograničava proizvodnja, može osnovni iznos upravno-kaznene mjere, neovisno od vremena sudjelovanja poduzetnika u povredi ZZTN-a, uvećati za dodatni iznos do najviše 25% prihoda poduzetnika, Agencija smatra kako u konkretnom slučaju nije potrebno izvršiti dodatno uvećanje osnovnog iznosa upravno-kaznene mjere.
Vezano za trajanje predmetne povrede ZZTN-a, ono je za ACI, Tehnomont, Marinu Šibenik i Marinu Hramina utvrđeno kao razdoblje od 1 godine 2 mjeseca i 6 dana, a za Iliriju Marinu Punat, Brodogradilište i marinu, Marinu Dalmacija i Marinu Borik kao razdoblje od 1 godine 5 mjeseci i 6 dana, što u smislu članka 4. stavka 4. Uredbe o upravno-kaznenim mjera za sve stranke iznosi jednu i pol godinu.
Slijedom navedenog, za svakog pojedinog poduzetnika sudionika predmetnog zabranjenog sporazuma utvrđen je osnovni iznos upravno-kaznene mjere, u smislu članka 4. Uredbe o kriterijima za izricanje upravno-kaznene mjere, kako slijedi u Tablici 4.
Tablica 4. Osnovni iznos upravno-kaznene mjere
R. br. Poduzetnik Osnovni iznos upravno-kaznene mjere (u kunama) 1. ACI d.d. 11.167.000,00 2. Brodogradilište i marina d.o.o. 367.000,00 3. Ilirija d.d. 1.971.000,00 4. Marina Borik d.o.o. 404.000,00 5. Marina Dalmacija d.o.o. 3.257.000,00 6. Marina Hramina d.o.o. 953.000,00 7. Marina Punat d.o.o. 1.897.000,00 8. Marina Šibenik d.o.o. 1.328.000,00 9. Tehnomont d.d. 1.276.000,00
Nakon što utvrdi osnovni iznos upravno-kaznene mjere za svakog poduzetnika, Agencija tako utvrđeni iznos može smanjiti ili povećati ako utvrdi postojanje olakotnih i/ili otegotnih okolnosti, u smislu članka 64. ZZTN-a.
Prvenstveno, Agencija ističe kako je kao najznačajniju olakotnu okolnost kod svih stranaka uzela u obzir prirodu razmijenjenih informacija, odnosno činjenicu kako su stranke najavile da neće podizati cijene, a ukoliko to učine da će to biti za minimalni iznos.
Agencija je kao olakotnu okolnost uzela u obzir činjenicu da niti jedna od stranaka do sada nije kažnjavana za bilo koji oblik kršenja propisa o zaštiti tržišnog natjecanja.
Iako su sve stranke u potpunosti surađivale s Agencijom, ipak ta suradnja po načinu i u opsegu nije prelazila obveze utvrđene za primjenu oslobođenja ili umanjenja upravno-kaznene mjere iz članka 65. ZZTN-a, odnosno obveze utvrđene člankom 41. ZZTN-a, jer su prilikom dostave svojih očitovanja i dokumentacije, stranke postupale isključivo sukladno zakonskim obvezama, prvenstveno onima iz članka 41. stavka 1. točke 1. ZZTN-a. Stoga Agencija suradnju stranaka tijekom postupka nije razmatrala kao olakotnu okolnost.
Agencija nije prihvatila navode stranaka kako predmetni zabranjeni sporazum nije primjenjivan u praksi. Naime, samim činom međusobne razmjene stranke su otklonile neizvjesnost oko budućeg postupanja svojih konkurenata, te su prilikom određivanja vlastitog ponašanja mogli u obzir uzeti i razmijenjene informacije o budućem ponašanju svojih konkurenata. Činjenica da nisu sve stranke