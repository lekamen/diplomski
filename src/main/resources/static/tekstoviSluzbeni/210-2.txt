 suprotno odredbi članka 88. stavka 1. Zakona o lokalnoj i područnoj (regionalnoj) samoupravi koji propisuje iznimne situacije u kojima povjerenik može donositi ili mijenjati opće akte, a kako se u konkretnom slučaju nije radilo o takvoj iznimci, utvrđeno je da je osporeni opći akt donesen protivno zakonom propisanom postupku te ga je stoga trebalo temeljem odredbe članka 86. stavka 3. Zakona o upravnim sporovima ukinuti.
Što se tiče mišljenja na koje se poziva predsjednik skupštine Dubrovačko-neretvanske županije, valja istaći da iz navedenog mišljenja Ministarstva uprave, Uprave za politički sustav, državnu upravu te lokalnu i područnu (regionalnu) samoupravu od 12. travnja 2012. koje mišljenje je potpisao pomoćnik ministra, isto proizlazi, kako je to i u ovom postupku utvrđeno, da povjerenik Vlade može samo iznimno, ukoliko se radi o provedbi zakona ili usklađivanju sa zakonom ili drugim propisom izmijeniti odnosno donijeti opći akt, ali da je uloga povjerenika Vlade osiguravanje ostvarivanja prava i obveza građana i pravnih osoba u jedinici lokalne, odnosno područne (regionalne) samouprave do uspostavi njezinih tijela, pri čemu intencija Zakona nije donošenje ili izmjena općih akata od strane povjerenika već samo iznimno.
Stoga i navedeno mišljenje na koje se poziva predsjednik Županijske skupštine, upravo podržava i pravno shvaćanje ovoga Suda da je donošenje općih akata od strane povjerenika Vlade samo iznimka te da donošenje općih akata i njihova izmjena nije uloga povjerenika Vlade.
S obzirom na sve navedeno riješeno je kao u izreci.
Sukladno odredbi članka 86. stavka 4. Zakona o upravnim sporovima ukinuti opći akt prestaje važiti danom objave ove presude u »Narodnim novinama«.
Broj: Usoz-96/2012-8
Zagreb, 28. studenoga 2014.
Predsjednica vijeća Ljiljana Karlovčan-Đurović, v. r.
