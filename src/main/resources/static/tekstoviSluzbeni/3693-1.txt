 8., podijeli sa prosječnom godišnjom neto imovinom UCITS fonda i pomnoži sa 100.
(9) Pored izvještaja iz stavka 1. ovoga članka Agencija može od društva za upravljanje zatražiti dodatne podatke, informacije i objašnjenja pojedinih stavki u godišnjim i polugodišnjim izvještajima UCITS fonda.
IZVJEŠTAVANJE O KLASAMA UDJELA UCITS FONDA
Članak 4.
(1) Ako udjeli u UCITS fondu daju različita prava njihovim imateljima (klase udjela) u skladu s člankom 93. Zakona, društvo za upravljanje dužno je za svaku klasu udjela UCITS fonda u bilješkama uz godišnje i polugodišnje izvještaje iskazati:
– pojedinosti vezano uz prava koja daje svaka klasa udjela UCITS fonda,
– broj izdanih udjela po pojedinim klasama udjela UCITS fonda za datum sastavljanja godišnjih i polugodišnjih izvještaja te za datum prethodne poslovne godine,
– sve obveze UCITS fonda koje se odnose na pojedinu klasu udjela UCITS fonda za datum sastavljanja godišnjih i polugodišnjih izvještaja te za datum prethodne poslovne godine,
– vrijednost neto imovine pojedine klase udjela UCITS fonda za datum sastavljanja godišnjih i polugodišnjih izvještaja te za datum prethodne poslovne godine,
– cijenu udjela po pojedinoj klasi udjela UCITS fonda za datum sastavljanja godišnjih i polugodišnjih izvještaja te za datum prethodne poslovne godine u slučaju kada prava iz pojedine klase udjela rezultiraju različitom cijenom udjela,
– prihode i rashode po pojedinoj klasi udjela UCITS fonda za izvještajno razdoblje te za prethodno izvještajno razdoblje,
– novčani priljevi i odljevi po otkupu i izdavanju pojedinih klasa udjela UCITS fonda za izvještajno razdoblje te za prethodno izvještajno razdoblje,
– isplaćenu dobit po pojedinim klasama udjela UCITS fonda za godišnje i polugodišnje izvještajno razdoblje te za prethodno godišnje i polugodišnje izvještajno razdoblje.
(2) Ako prava iz pojedine klase udjela rezultiraju različitom cijenom udjela UCITS fonda društvo za upravljanje u Izvještaju o financijskom položaju UCITS fonda ne iskazuje podatke na pozicijama C Neto imovina fonda, D Broj izdanih udjela i E Cijena udjela UCITS fonda.
(3) Dodatne izvještaje iz članka 5. stavka 1. alineje 3. ovog Pravilnika društvo za upravljanje dužno je sastaviti za svaku pojedinu klasu udjela UCITS fonda.
DODATNI IZVJEŠTAJI UCITS FONDA
Članak 5.
(1) Dodatni izvještaji UCITS fonda su:
– izvještaj o realiziranim dobicima (gubicima) od prodaje financijskih instrumenata UCITS fonda, čiji je sadržaj propisan Prilogom 3 ovoga Pravilnika,
– izvještaj o nerealiziranim dobicima (gubicima) i umanjenju imovine UCITS fonda, čiji je sadržaj propisan Prilogom 4 ovoga Pravilnika,
– izvješće o udjelničarima UCITS fonda, čiji je sadržaj propisan Prilogom 5 ovoga Pravilnika, te
– statistička izvješća.
(2) Društvo za upravljanje dužno je za UCITS fond kojim upravlja sastaviti dodatne izvještaje iz stavka 1. alineje 1. i 2. ovog članka za razdoblje poslovne godine i za razdoblje prvih šest mjeseci poslovne godine.
(3) Društvo za upravljanje dužno je za UCITS fond kojim upravlja sastaviti dodatne izvještaje iz stavka 1. alineje 3. ovoga članka sa stanjem na 31. ožujka, 30. lipnja, 30. rujna i 31. prosinca.
(4) Statistička izvješća iz stavka 1. alineje 4. ovoga članka su izvješća o radu UCITS fondova čiji sadržaj, oblik i rokove dostave, ovisno o potrebi istraživanja/analize sustava nebankarskih financijskih usluga, izvještavanja javnosti i korisnika usluga te razmjene informacija s drugim nadzornim tijelima i/ili institucijama nadležnim za statistiku ili javni nadzor, kreira Agencija.
(5) Iznimno od stavka 4. ovoga članka, Agencija ne dovodeći u pitanje načela nadležnosti, tajnosti i zaštitite podataka, može prihvatiti statističke upitnike, odnosno način prikupljanja podataka kreirane od strane drugih nadzornih tijela i/ili institucija nadležnih za statistiku.
(6) Izvješća iz stavka 4. ovoga članka društvo za upravljanje dužno je sastavljati i dostavljati na način i u rokovima prema zahtjevu Agencije.
ROKOVI I NAČIN DOSTAVE
Članak 