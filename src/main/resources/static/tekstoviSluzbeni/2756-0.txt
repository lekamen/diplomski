7 22.01.2016 Pravilnik o sadržaju zahtjeva za izdavanje odobrenja za prijenos odnosno preuzimanje portfelja osiguranja društva za osiguranje odnosno društva za reosiguranje
HRVATSKA AGENCIJA ZA NADZOR FINANCIJSKIH USLUGA
105
Na temelju članka 86. stavka 11. Zakona o osiguranju (»Narodne novine« broj 30/15), Hrvatska agencija za nadzor financijskih usluga na sjednici Upravnog vijeća održanoj 15. siječnja 2016. donosi
PRAVILNIK
O SADRŽAJU ZAHTJEVA ZA IZDAVANJE ODOBRENJA ZA PRIJENOS ODNOSNO PREUZIMANJE PORTFELJA OSIGURANJA DRUŠTVA ZA OSIGURANJE ODNOSNO DRUŠTVA ZA REOSIGURANJE
Članak 1.
(1) Ovim Pravilnikom Hrvatska agencija za nadzor financijskih usluga (dalje u tekstu: Agencija) propisuje uvjete za prijenos i preuzimanje portfelja osiguranja odnosno:
– sadržaj zahtjeva za izdavanje odobrenja za prijenos ili preuzimanje portfelja osiguranja i
– dokumentaciju koja se dostavlja uz zahtjev za izdavanje odobrenja za prijenos ili  preuzimanje portfelja osiguranja.
(2) Portfelj osiguranja, u smislu ovoga Pravilnika, čine ugovori o osiguranju koje je, sklopilo društvo za osiguranje, a koji su predmet prijenosa odnosno preuzimanja.
Prijenos i preuzimanje portfelja osiguranja između društava za osiguranje sa sjedištem u Republici Hrvatskoj
Članak 2.
(1) Društvo za osiguranje sa sjedištem u Republici Hrvatskoj  može prenijeti sve ili dio ugovora o osiguranju (u daljnjem tekstu: portfelj osiguranja) na drugo društvo za osiguranje sa sjedištem u Republici Hrvatskoj pod uvjetom da društvo za osiguranje preuzimatelj prethodno ishodi odobrenje Agencije za preuzimanje tog portfelja osiguranja.
(2)   Zahtjev društva za osiguranje preuzimatelja portfelja osiguranja za izdavanje odobrenja za preuzimanje portfelja osiguranja mora sadržavati:
1. tvrtku, sjedište i OIB društva za osiguranje koje preuzima portfelja osiguranja i društva za osiguranje koje prenosi portfelj osiguranja,
2. preciziran zahtjev u kojim se traži izdavanje odobrenja iz kojega se može utvrditi traži li se odobrenje za preuzimanje cijelog ili dijela portfelja osiguranja navođenjem što obuhvaća taj portfelj osiguranja tako da:
– kada je predmet preuzimanja dio portfelja osiguranja potrebno je navesti preuzima li se portfelj osiguranja iz pojedine skupine ili vrste osiguranja odnosno pojedinog rizika unutar vrste osiguranja i jesu li u tom slučaju predmet prijenosa svi ili dio ugovora iz te skupine ili vrste osiguranja odnosno pojedinog rizika ili se preuzima cijeli portfelj osiguranja koji obuhvaća sve ugovore o osiguranju iz pojedine skupine osiguranja, jedne ili iz svih vrsta osiguranja ili iz pojedinog ili svih vrsta rizika unutar pojedine vrste osiguranja za koje društvo za osiguranje od kojeg se preuzima portfelj osiguranja ima sklopljene ugovore o osiguranju, a
– kada je predmet preuzimanja portfelj osiguranja koji čine ugovori o osiguranju sklopljeni na temelju prava poslovnog nastana ili na temelju slobode pružanja usluga, podatke iz prethodne alineje ove točke potrebno je posebno navesti za te ugovore o osiguranju,
3. očitovanje je li predmet prijenosa i imovina društva za osiguranje prenositelja,
4. očitovanje na koji način i u kojem roku će društvo za osiguranje preuzimatelj izvršiti obvezu obavještavanja ugovaratelja osiguranja i trećih osoba o izvršenom preuzimanju portfelja osiguranja.
(3) Uz zahtjev iz stavka 2. ovoga članka društvo za osiguranje preuzimatelj treba dostaviti:
1. ugovor o prijenosu i preuzimanju portfelja osiguranja sklopljen s društvom za osiguranje od kojeg preuzima portfelj osiguranja,
2. poslovni plan društva za osiguranje preuzimatelja s obzirom na preuzimanje portfelja osiguranja,
3. dokaz da društvo za osiguranje preuzimatelj ima potrebna prihvatljiva vlastita sredstva za pokriće potrebnog solventnog kapitala nakon preuzimanja portfelja osiguranja,
4. dokaze o plaćenoj naknadi i administrativnoj pristojbi propisanoj pravilnikom o vrsti i visini naknada i administrativnih pristojbi Agencije, koja se plaća za podneseni zahtjev.
Prijenos