 podataka u Registar osobe iz stavka 1. ovoga članka obvezne su, osim podataka propisanih Zakonom i posebnim propisom kojim se uređuje Registar, dostaviti i podatke iz članka 9., te Priloga XIV. ovoga Pravilnika.
(3) Fizička osoba – građanin dužna je neposredno ili putem nadležnog carinskog ureda prema mjestu prebivališta dostavljati podatke iz članka 12. ovog Pravilnika u Registar, kojeg vodi Fond.
(4) Fond je obvezan osigurati da Registar sadrži poveznice na nacionalne registre drugih država članica Europske unije.
Izvješćivanje prema Europskoj komisiji
Članak 28.
(1) Izvješće o provedbi Direktive 2000/53/EZ izrađuje Agencija u suradnji s Ministarstvom i Fondom, a sastavlja se na temelju Odluke 2001/753/EZ.
(2) Izvješće iz stavka 1. ovoga članka Agencija dostavlja Europskoj komisiji za trogodišnje razdoblje i to najkasnije devet mjeseci nakon isteka toga razdoblja.
(3) Prvo izvješće iz stavka 1. ovoga članka obuhvaća trogodišnje razdoblje počevši od 21. travnja 2015. godine.
(4) Izvješće o stopama ponovne uporabe/recikliranja/oporabe u Republici Hrvatskoj sukladno članku 7(2) Direktive 2000/53/EZ izrađuje Agencija u suradnji sa Ministarstvom i Fondom, a sastavlja se na temelju Odluke 2005/293/EZ.
(5) Izvješće iz stavka 4. ovoga članka Agencija dostavlja Europskoj komisiji na godišnjoj osnovi i to najkasnije 18 mjeseci nakon isteka godine koje izvješće pokriva.
VI. PRIJELAZNE I ZAVRŠNE ODREDBE
Članak 29.
(1) Do završetka javnog poziva za odabir najprihvatljivijeg programa za obavljanje usluge sakupljanja otpadnih vozila sukladno Zakonu i odredbama ovoga Pravilnika poslove gospodarenja otpadnim vozilima obavljaju pravne i fizičke osobe – obrtnici s kojima Fond ima sklopljene ugovore o obavljanju skupljanja otpadnih vozila na teritoriju Republike Hrvatske, na način i pod uvjetima reguliranim predmetnim ugovorima, sukladno naknadama iz članka 27. stavka 3., članka 28. stavaka 1. i 3. te članka 29. stavaka 2. i 3. Pravilnika o gospodarenju otpadnim vozilima (»Narodne novine« broj 136/06, 31/09, 156/09 53/12, 86/13 i 91/13) i odredbi članka II. Odluke o izmjenama naknada u sustavima gospodarenja otpadnim vozilima i otpadnim gumama (»Narodne novine« broj 40/15), a na temelju podataka iz obrasca OV3, OV4, OV5 i OV6 koje su dužni dostaviti do zadnjeg dana tekućeg mjeseca za prethodni mjesec.
(2) Obrada otpadnih vozila obavlja se sukladno Ugovoru o obavljanju poslova obrade i oporabe otpadnih vozila koji je obrađivač sklopio s Fondom.
Članak 30.
(1) Do uspostave Registra iz članka 27. ovoga Pravilnika proizvođač, sakupljač i obrađivač dužni su dostavljati Fondu podatke na obrascima OV1, OV3, OV4 i OV8 ovoga Pravilnika, a podatke na obrascu OV9 ovoga Pravilnika Fondu i Agenciji.
(2) Do uspostave Registra iz članka 27. ovog Pravilnika fizička osoba – građanin i pravna ili fizička osoba – obrtnik koja uvozi vozilo za vlastite potrebe dužne su do 5. dana u tekućem mjesecu za prethodni kalendarski mjesec podatke na obrascu OV1 ovog Pravilnika dostavljati Fondu putem nadležnog carinskog ureda prema mjestu prebivališta.
(3) Do uspostave Registra iz članka 27. ovog Pravilnika proizvođač je dužan dostavljati Fondu podatke na obrascu OV1 ovog Pravilnika do 5. dana u tekućem mjesecu za prethodni kalendarski mjesec, odnosno godišnje do 31. ožujka tekuće godine za prethodnu kalendarsku godinu.
(4) Do uspostave Registra iz članka 27. ovoga Pravilnika, na temelju podataka iz Obrasca OV1 dostavljenih sukladno stavcima 2. i 3. ovoga članka Fond donosi rješenje o visini naknade gospodarenja sukladno članku 21. Pravilnika o gospodarenju otpadnim vozilima (»Narodne novine« broj 136/06, 31/09, 156/09 53/12, 86/13 i 91/13) i točki II. Odluke o izmjenama naknada u sustavima gospodarenja otpadnim vozilima i otpadnim gumama (»Narodne novine« broj 40/15) te uredbi kojom se uređuje gospodarenje otpadnim vozilima.
(5) Do uspostave Registra iz članka 27. ovoga Pravilnika Fond donosi rješenje o povratu uplaćene naknade gospodarenja za izvezena vozila na koja je