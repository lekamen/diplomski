 korisniku mreže o mogućnosti otkaza ugovora o korištenju mreže i gubitka prava na korištenje mreže.
(4) U slučaju da korisnik mreže zahtijeva privremenu obustavu isporuke električne energije za razdoblje do uključivo 10 dana, dužan je u zahtjevu za privremenu obustavu isporuke električne energije navesti i dan ponovne uspostave isporuke električne energije.
(5) U slučaju da korisnik mreže zahtijeva privremenu obustavu isporuke električne energije za razdoblje dulje od 10 dana, dužan je podnijeti operatoru sustava zahtjev za ponovnu uspostavu isporuke električne energije najkasnije osam dana prije dana za koji je zatražena ponovna uspostava isporuke električne energije.
(6) Za obračunska mjerna mjesta na kojima je isporuka električne energije bila privremeno obustavljena dulje od tri godine, uz zahtjev iz stavka 5. ovoga članka, korisnik mreže dužan je priložiti potvrdu ovlaštenog instalatera o ispravnosti instalacije korisnika mreže.
(7) U slučaju da operator sustava ne odobri zahtjev za privremenu obustavu isporuke električne energije ili da nije moguće izvršiti privremenu obustavu isporuke električne energije, operator sustava dužan je o tome, u roku od osam dana od dana primitka zahtjeva, obavijestiti korisnika mreže te navesti razloge zbog kojih nije udovoljeno zahtjevu.
(8) Operator sustava dužan je dostaviti opskrbljivaču obavijest o privremenoj obustavi isporuke električne energije i obavijest o ponovnoj uspostavi isporuke električne energije u roku od 24 sata od sata privremene obustave isporuke električne energije odnosno od sata ponovne uspostave isporuke električne energije.
Članak 104.
(1) Privremena obustava isporuke električne energije iz članka 103. stavka 1. ovih Općih uvjeta ne smije se provoditi u cilju smetanja posjeda osobe koja ima valjanu pravnu osnovu za korištenje građevine ili dijela građevine.
(2) Ako se naknadno utvrdi da je privremena obustava isporuke električne energije bila u cilju smetanja posjeda osobe koja ima pravo korištenja građevine ili dijela građevine, operator sustava dužan je bez odgađanja ponovno uspostaviti isporuku električne energije, na temelju dostavljenog dokaza o pravu korištenja građevine ili dijela građevine ili na temelju sudske odluke.
Članak 105.
(1) Ponovna uspostava isporuke električne energije može se provesti samo u prisutnosti korisnika mreže ili njegovog ovlaštenog predstavnika, a iznimno bez prisustva korisnika mreže ili njegovog ovlaštenog predstavnika, pod uvjetom da je korisnik mreže dao izričitu suglasnost operatoru sustava za ponovnu uspostavu isporuke električne energije bez njegovog prisustva.
(2) Prilikom privremene obustave isporuke električne energije i/ili ponovne uspostave isporuke električne energije operator sustava dužan je očitati stanje brojila.
(3) Operator sustava dužan je u roku od osam dana od dana očitanja stanja brojila dostaviti korisniku mjernih podataka obračunske mjerne podatke iz stavka 2. ovoga članka.
(4) Operator sustava dužan je u roku od 30 dana od dana očitanja stanja brojila dostaviti korisniku mreže obračunske mjerne podatke iz stavka 2. ovoga članka.
(5) Operator sustava dužan je voditi evidenciju o vremenu potrebnom za ponovnu uspostavu isporuke električne energije korisniku mreže nakon podnesenog urednog zahtjeva za ponovnu uspostavu isporuke električne energije iz članka 101. ovih Općih uvjeta.
Članak 106.
(1) Trošak privremene obustave isporuke električne energije i trošak ponovne uspostave isporuke električne energije snosi korisnik mreže prema pravilima i cjeniku nestandardnih usluga operatora sustava.
(2) Iznimno od stavka 1. ovoga članka, opskrbljivač koji je zatražio privremenu obustavu isporuke električne energije snosi trošak privremene obustave isporuke električne energije i trošak ponovne uspostave isporuke električne energije prema pravilima i cjeniku nestandardnih usluga operatora sustava.
Članak 107.
Operator sustava dužan je o planiranoj privremenoj obustavi isporuke električne energije iz članaka 95. i 96. ovih