ispita iz članka 1. ovoga Pravilnika odredit će se prema odredbama stavka 3. ovog članka.
UVJETI ZA PRISTUPANJE ISPITU
Članak 5.
(1) Ispitu iz članka 1. točke 1. i 2. ovoga Pravilnika može pristupiti osoba koja je podnijela zahtjev za pristupanje ispitu na Obrascu broj 1. koji je sastavni dio ovog Pravilnika, podmirila naknadu i administrativnu pristojbu za pristupanje ispitu te priložila dokaze o završenom jednom od sljedećih studija:
a) preddiplomski i diplomski sveučilišni studij ili integrirani preddiplomski i diplomski sveučilišni studij ili stručni studij i specijalistički diplomski stručni studij, čijim završetkom je stečeno najmanje 300 ECTS bodova, ili
b) sveučilišni dodiplomski studij, čijim završetkom je stečena visoka stručna sprema, odnosno stručni dodiplomski studij, u trajanju od najmanje četiri godine čijim završetkom je stečena visoka stručna sprema, u skladu s posebnim propisima.
(2) Ispitu iz članka 1. točke 3. i 4. ovoga Pravilnika može pristupiti osoba koja je podnijela zahtjev za pristupanje ispitu na Obrascu broj 1. koji je sastavni dio ovog Pravilnika, podmirila naknadu i administrativnu pristojbu za pristupanje ispitu te priložila dokaze o završetku:
a) najmanje preddiplomskog sveučilišnog studija kojim se stječe akademski naziv »sveučilišni prvostupnik« ili stručnog studija čijim završetkom se stječe stručni naziv »stručni prvostupnik«, čijim završetkom je stečeno najmanje 180 ECTS bodova, ili
b) stručnog dodiplomskog studija čijim završetkom je stečena viša stručna sprema, u skladu s posebnim propisima.
(3) Odgovarajući stupanj obrazovanja iz stavka 1. i 2. ovoga članka dokazuje se ovjerenom preslikom diplome, odnosno inozemnom ispravom kojom se dokazuje potreban stupanj obrazovanja prevedenom na hrvatski jezik od ovlaštenog sudskog tumača i ovjerenom u skladu sa zakonom koji propisuje legalizaciju isprava u međunarodnom prometu i međunarodnim propisima (Apostille – Haška Konvencija o ukidanju potrebe legalizacije stranih javnih isprava, od 5. listopada 1961. godine) odnosno u skladu s propisima Europske unije koji uređuju izuzeće od legalizacije javnih isprava izdanih od strane država članica odnosno koji uređuju pojednostavljivanje postupka prihvaćanja isprava izdanih od strane država članica odnosno dokumentom o priznavanju inozemne visokoškolske kvalifikacije u svrhu zapošljavanja ili nastavka obrazovanja, izdanim od strane nadležnog tijela u Republici Hrvatskoj, kad je primjenjivo.
(4) Agencija prema pravovremeno zaprimljenim zahtjevima za pristupanje ispitu utvrđuje listu kandidata koji zadovoljavaju uvjete iz ovoga članka i objavljuje je na svojoj internetskoj stranici objavom šifre kandidata navedene u zahtjevu za pristupanje ispitu.
(5) Kandidat je prilikom pristupanja ispitu dužan predočiti važeći identifikacijski dokument s fotografijom, u protivnom neće biti u mogućnosti pristupiti ispitu. Važećim identifikacijskim dokumentom za državljane Republike Hrvatske smatraju se važeća osobna iskaznica, putovnica ili vozačka dozvola izdana od Ministarstva unutarnjih poslova Republike Hrvatske, a za strance putna isprava ili drugi dokument koji su važeći u skladu s propisima iz nadležnosti Ministarstva unutarnjih poslova Republike Hrvatske (npr. biometrijska boravišna iskaznica ili biometrijska posebna putovnica za strance).
(6) Ispitno razdoblje sastoji se od dva ispitna roka. Kandidat može podnijeti zahtjev za pristupanje ispitu u prvom ili drugom ispitnom roku, a drugom ispitnom roku mogu pristupiti i kandidati koji nisu položili ispit na prvom ispitnom roku.
(7) Kandidat koji nije u mogućnosti pristupiti ispitu dužan je o tome pisano obavijestiti Agenciju, najkasnije dva radna dana prije dana održavanja ispita, kako bi ostvario pravo na povrat uplaćene naknade i administrativne pristojbe za pristupanje ispitu.
NAKNADE I ADMINISTRATIVNE PRISTOJBE
Članak 6.
(1) Polaznici Obrazovnog programa plaćaju naknadu i administrativnu pristojbu za pohađanje Obrazovnog programa.
(2) Kandidati za pristupanje 