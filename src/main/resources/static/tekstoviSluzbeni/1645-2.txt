 obveze iz točke 2. izreke pobijanog rješenja nema uporišta u Zakonu te je suprotno zakonskim odredbama po kojim tužitelj ima pravo sam slobodno odrediti svoje tražbine koje prebija. Nastavno tuženik je zapravo mijenjao izreku rješenja od 28. veljače, odnosno osporeno rješenje je doneseno u istoj stvari koja je ranije donesena drugačijim rješenjem. Inspektor nije ovlašten mijenjati konačna rješenja koje je donijelo tuženikovo vijeće odnosno ta se rješenja ne mogu mijenjati u postupku inspekcijskog nadzora. Daljnju nezakonitost postupanja inspektora tužitelj vidi u činjenici da je inspektor zaprijetio tužitelju upravnom mjerom odnosno većom novčanom kaznom. Takva upravna mjera ne postoji u Zakonu o općem upravnom postupku, a novčana kazna iz članka 142. može biti određena samo u postupku prisilnog izvršenja, a osporeno rješenje nije rješenje o izvršenju. Isto tako obrazloženje osporenog rješenja u kojem se navodi da je tužitelj stavio H1 Telekom u otežanu situaciju prvenstveno je pogrešno a podredno potpuno irelevantno. Isto tako u cijelosti je neutemeljeno i pogrešno pozivanje na načelo dobre vjere i izigravanja rješenja kako to stoji u obrazloženju. Pri tome u obrazloženju nije navedeno u čemu je postupanje bilo u lošoj vjeri i čime je i kako određen sadržaj tog načela. Imajući u vidu sve gore navedeno tužitelj predlaže da Sud usvoji tužbeni zahtjev te osporeno rješenje poništi.
U odgovoru na tužbu tuženik navodi da ostaje u cijelosti kod obrazloženja osporenog rješenja, te u odnosu na navode tužitelja kako je inspektor pogrešno utvrdio da tužitelj nije u potpunosti postupio po točki 2. rješenja jer nije izvršio prijeboj tražbina prema H1 Telekomu d.d. i to po redoslijedu njihove dospjelosti tuženik navodi da je nepostupanje po rješenju HAKOM-a detaljno obrazloženo u rješenju, a sastoji se od izostanka tužitelja da prilikom izvršenja osporavanog rješenja uzme u obzir svrhu koju je bilo potrebno ostvariti djelomičnim i pobijanim rješenjem. Naime, HAKOM je kao prvi način ispunjenja obveze utvrđene rješenjem odredio plaćanje HT a podredno HAKOM je ostavio mogućnost svrhu rješenja postići i prijebojem. Nadzor je u postupku koji je prethodio donošenju osporavanog rješenja utvrdio da je tužitelj izigrao smisao i svrhu djelomičnog i privremenog rješenja jer je primijenio način provođenja prijeboja kojim je H1 doveo u znatno teži položaj nego što je bio da je tužitelj izvršio plaćanje. Iz djelomičnog i privremenog rješenja jasno proizlazi obveza tužitelja da izvrši prijeboj predmetnog iznosa sa svojim nespornim i dospjelim potraživanjima.
Iz toga je vidljivo da tuženik poziva HT kao vjerovnika izvršiti prijeboj svih dospjelih i nespornih potraživanja, a što je inspektor pravilno utvrdio u provedenom inspekcijskom nadzoru. HT je da bi izvršio svoju obvezu iz djelomičnog i privremenog rješenja bio obvezan pozvati H1 da u izjavi o prijeboju odredi redoslijed obaveza koje će se namiriti ili primijeniti članak 171. stavak 3. Zakona o obveznim odnosima te obveze namiriti onim redoslijedom koje su za dužnika najtegotnije. Naime, u postupku prijeboja HT je trebao biti vjerovnik jer istom je HAKOM naložio da izvrši prijeboj svojih nespornih i dospjelih potraživanja s H1 Telekomom za taj iznos. Dakle, pozicija HT bila je vjerovnička pozicija dok je pozicija H1 Telekoma bila dužnička, a ne kako to tužitelj pogrešno shvaća, te u tom slučaju sukladno članku 181. Zakona o obveznim odnosima HT je trebao namiriti one obveze koje mu je H1 kao dužnik odredio u svojoj izjavi. Nadalje, tuženik u odgovoru navodi da je na temelju članka 112. stavka 6. Zakona o elektroničkim komunikacijama određeno da ako inspektor u obavljanju inspekcijskog nadzora utvrdi povrede odredaba ovog zakona, obvezan je donijeti rješenje ili poduzeti druge propisane mjere iz stavka 1. ovog članka, a najkasnije u roku od 30 dana od dana završetka inspekcijskog nadzora. Na temelju članka 7. inspektor može predložiti Agenciji podnošenje optužnog prijedloga radi pokretanja