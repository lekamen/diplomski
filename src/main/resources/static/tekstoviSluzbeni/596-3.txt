opravdana vjerojatnost da neće sudjelovati u natjecanju, odnosno da glasovi ili komentari pozivatelja neće sudjelovati u oblikovanju programa.
(2) Pružatelj medijske usluge je kod provedbe glasovanja, bez obzira kako se ono provodi (pozivanjem, slanjem poruka ili korištenjem drugih usluga elektroničkih komunikacijskih mreža), dužan objaviti broj glasova koji je prikupio pojedini prijedlog ili iskazati ukupan broj pristiglih glasova svaki puta kod objave rezultata.
Članak 20.
(1) Pružatelji medijskih usluga dužni su prije početka nagradnih natjecanja i sudjelovanja objaviti nedvosmislena pravila o sadržaju te novčanim dobicima, robama, pravima ili uslugama koje se mogu ostvariti, te ih provoditi pravično.
(2) Pružatelji medijskih usluga dužni su objaviti pravila iz stavka 1. ovoga članka na svojim web-stranicama, teletekstu ili na drugi odgovarajući način koji je dostupan širokoj javnosti.
Članak 21.
(1) Pružatelji medijskih usluga koji natjecanja i sudjelovanja provode putem elektroničkih komunikacijskih usluga s posebnim tarifama dužni su prije početka nagradnih natjecanja i sudjelovanja dostaviti Vijeću za elektroničke medije zahtjev za suglasnost i pravila iz članka 21. stavka 1. ovoga Pravilnika. Pružatelji medijskih usluga koji su ishodili odobrenje za provedbu nagradne igre od Ministarstva financija dužni su isto odmah dostaviti Vijeću.
(2) Vijeće za elektroničke medije će u roku od 15 dana od zaprimanja zahtjeva izdati svoju suglasnost.
(3) Ako Vijeće utvrdi da su pravila suprotna zakonskim propisima kao i odredbama ovoga Pravilnika, izvijestit će o tome pružatelja medijskih usluga te mu dati primjereni rok za otklanjanje uočenih nedostataka.
III. OZNAČAVANJE REPRIZA I OSTALIH PROGRAMA
Članak 22.
(1) Pod reprizom se smatra ponovno objavljivanje programa nakon proteka perioda od sedam (7) dana. Ponovno objavljivanje individualnih glazbenih spotova odnosno pjesama ne smatra se reprizom.
(2) Reprize audiovizualnog programa koji u sebi sadrže elemente interakcije s gledateljima i/ili poziv gledateljima na akciju ili ih mogu dovesti u zabunu (reality show i druga natjecanja s pozivom na glasovanje, interaktivni kvizovi, rasprava o političkim i/ili društvenim temama, i sl.) označeni su slovom R u gornjem kutu ekrana, veličine ne manje od logotipa pružatelja medijske usluge, i to cijelo vrijeme objavljivanja bez obzira na vrijeme koje je proteklo od premijernog objavljivanja.
(3) Reprize i snimke sportskih prijenosa obavezno se označavaju riječju SNIMKA tijekom cijelog trajanja.
(4) Audiovizualni sadržaji čiji se dijelovi ponovno objavljuju u sklopu novoproizvedenih emisija, a mogu se povezati s aktualnim događanjima ili ilustriraju aktualni događaj, obvezno se moraju označiti riječima ARHIVA ili ARHIVSKI MATERIJAL tijekom cjelokupnog trajanja tog dijela emisije.
(5) Svaku reprizu kod koje je od premijernog objavljivanja proteklo manje od 12 mjeseci, osim u slučajevima iz stavaka 3. i 4., označava se slovom R i prilikom svake najave i u rasporedu programa na teletekstu, elektroničkom programskom vodiču, webu i u drugim oblicima komuniciranja.
(6) Najave i raspored programa na teletekstu, elektroničkim programskom vodiču, webu i u drugim oblicima komuniciranja za serijski program obavezno mora sadržavati redni broj epizode i sezonu serije.
(7) Obveza iz stavka 5. i 6. ovoga članka na odgovarajući se način primjenjuje i na pružatelje medijske usluge radija.
Članak 23.
Pružatelji medijskih usluga odgovorni su za primjenu odredaba ovoga Pravilnika, a krajnja odgovornost za ono što maloljetnici gledaju i slušaju počiva na roditeljima i starateljima.
Članak 24.
Do kraja 2015. godine Vijeće će donijeti detaljne preporuke za provedbu odredaba ovog Pravilnika.
Članak 25.
(1) Pružatelji medijskih usluga dužni su uskladiti emitiranje programa s odredbama ovoga Pravilnika u roku od trideset (30) dana od dana stupanja Pravilnika na snagu.
(2) Izuzetno od stavka 1. ovoga članka, pružatelji medijskih usluga dužni su zvučnu najavu propisanu