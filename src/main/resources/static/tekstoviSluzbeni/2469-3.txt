 člankom 61. ZEK. Međutim, tuženik ističe da dosadašnja konstantna kašnjenja u realizaciji veleprodajnih usluga te povećani broj pritužbi operatora korisnika na preuranjenu deaktivaciju usluga od strane tužitelja, zasigurno nisu nesrazmjerne zaštiti djelotvornog tržišnog natjecanja, a koja je glavna zadaća tuženika, a u prilog toj tezi govori podatak da je samo u 2013. pred tuženikom pokrenuto deset regulatornih sporova radi kašnjenja tužitelja u realizaciji veleprodajnih usluga. Tuženik se nadalje u odgovoru na tužbu detaljno očitovao na nepostupanje prema pravilima postupka i nepravilno utvrđeno činjenično stanje te smatra da takvih povreda nije bilo. Predlaže da Sud tužbu odbije kao neosnovanu.
Zainteresirana osoba OT-Optima Telekom d.d. iz Zagreba, u odgovoru na tužbu u bitnom navodi da se objavljivanjem standardne ponude odnosno uvjeta, rokova i cijena sprječava nastanak prepreka pri ulasku na tržište novih operatora, a istovremeno se postojećim operatorima olakšava djelovanje te osigurava sigurnost elektroničkih komunikacijskih mreža i usluga te je restriktivno tumačenje obveze transparentnosti od strane tužitelja na način da se ista ispunjava samo pukom objavom uvjeta, rokova i cijena, i to bez istovremenog ispunjavanja usko povezane obveze nediskriminacije, protivno samom cilju regulacije tržišta od strane tuženika kojem je jedna od glavnih ovlasti upravo sprječavanje narušavanja ili ograničavanja tržišnog natjecanja. Nadalje, opširno navodi razloge zbog kojih smatra da tuženik nije postupio protivno odredbi članka 171. Zakona o obveznim odnosima i članku 11. stavku 1. i 2. Zakona o financijskom poslovanju i predstečajnoj nagodbi te smatra da su prigovori tužitelja u tom pravcu neosnovani. U pogledu propisivanja ugovorne kazne za slučaj nepravovremene realizacije usluga ističe kako tužitelj pogrešno tumači Zakon o obveznim odnosima, kao lex generalis i ZEK kao lex specialis, jer ovdje nije riječ o ugovornoj kazni koje su dvije ugovorne strane slobodnom voljom ugovorile. Naime, predmetna naknada za nepravovremenu realizaciju određena je tužitelju temeljem ZEK-a i to članka 61. stavka 4. (tužitelj namjerno navodi samo članak 61. stavak 1. ZEK-a) u okviru regulatorne obveze pristupa i korištenja posebnih dijelova mreže, sukladno kojim tuženik jest pobijanom odlukom odredio tužitelju i dodatne uvjete koji se odnose na ispunjavanje načela pravičnosti, razumnosti i pravodobnosti. Tuženik je tako pobijanom odlukom odredio tužitelju i obvezu da osigura osnovnu razinu ostvarivanja usluge, što između ostalog obuhvaća rokove, realizacije usluga i naknade za nepoštivanje rokova. Stoga naknada za nepravovremenu realizaciju nije slobodno ugovorena pa da bi trebalo primjenjivati odredbe Zakona o obveznim odnosima o ugovornoj kazni na koju se tužitelju u tužbi poziva, već ju je na temelju odredbi ZEK-a kao lex specialis, odredio tuženik, pa se stoga ista u smislu Zakona o obveznim odnosima jedino može smatrati zakonom određenom naknadom, kako je to propisano člankom 356. Zakona o obveznim odnosima. U pogledu prigovora da je tuženik odredio nesrazmjerno visoku naknadu ističe kako je tuženik predmetnu obvezu odredio upravo sukladno članku 56. stavku 3. ZEK-a kojim je propisano da se regulatorne obveze moraju temeljiti na prirodi utvrđenog nedostatka na tržištu te moraju biti razmjerne i opravdane s obzirom na regulatorna načela i ciljeve iz članka 5. ZEK-a. Tuženik je utvrdio da je iz dosadašnjeg ponašanja tužitelja vidljivo kako i postojanje regulacije ne ograničava tužitelja da uspostavlja uslugu u duljim rokovima od propisanih, pa je imao osnove za određivanje jedinstvenog iznosa naknade za nepravovremenu realizaciju u iznosu od 50,00 kn za kašnjenje unutar prvih deset dana, odnosno 75,00 kn za kašnjenje od jedanaest dana nadalje. Navod tužitelja da je tuženik u pobijanoj odluci izmijenio obvezu tužitelja koja nije bila predmet javne rasprave o analizi predmetnog tržišta, točnije obvezu tužitelja u slučaju postojanja interesa za