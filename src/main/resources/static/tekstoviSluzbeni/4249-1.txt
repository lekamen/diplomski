 između Hrvatske agencije za okoliš i prirodu i Europske komisije mogu se koristiti i podaci o koncentracijama onečišćujućih tvari u zraku s mjernih postaja državne mreže za trajno praćenje kvalitete zraka iz članka 5. ove Uredbe.
Članak 5.
(1) Lokacije postojećih mjernih postaja u državnoj mreži za trajno praćenje kvalitete zraka, koje su u funkciji danom stupanja na snagu ove Uredbe su:
– Zona HR 01: lokacije Kopački rit, Desinić, Bilogora, Varaždin
– Zona HR 02: lokacije Slavonski Brod-1, Slavonski Brod-2, Sisak-1 i Kutina-1
– Zona HR 03: lokacije Plitvička jezera, Parg, Karlovac
– Zona HR 04: lokacije Višnjan, Pula Fižela
– Zona HR 05: lokacije Polača (Ravni kotari), Vela straža (Dugi otok), Hum (otok Vis), Opuzen (delta Neretve), Žarkovica (Dubrovnik)
– Aglomeracija HR ZG: lokacije Zagreb-1, Zagreb-2, Zagreb-3
– Aglomeracija HR ZG: lokacija Zagreb, Ksaverska cesta za PPI PM2,5
– Aglomeracija HR OS: lokacija Osijek-1
– Aglomeracija HR RI: lokacija Rijeka-2
– Aglomeracija HR RI: lokacija Rijeka-2 za PPI PM2,5.
(2) Lokacije novih mjernih postaja u državnoj mreži za trajno praćenje kvalitete zraka su:
– Aglomeracija HR ZG: lokacija Zagreb-4
– Aglomeracija HR OS: lokacija Osijek-2
– Aglomeracija HR RI: lokacija Omišalj (otok Krk)
– Aglomeracija HR ST: lokacije Split-2 i Split-3
– Aglomeracija HR ST: lokacija Split za PPI PM2,5
– Aglomeracija HR OS: lokacija Osijek za PPI PM2,5.
(3) Lokacije novih mjernih postaja u državnoj mreži za praćenje kvalitete zraka prema Protokolu uz Konvenciju o prekograničnom onečišćenju zraka na velikim udaljenostima iz 1979. o dugoročnom financiranju Programa suradnje za praćenje i procjenu prekograničnog prijenosa onečišćujućih tvari u zraku na velike udaljenosti u Europi (EMEP) (»Narodne novine – Međunarodni ugovori«, broj 12/93) su:
– Aglomeracija HR ZG: lokacija Puntijarka za program EMEP – Razina 1
– Zona HR 03: lokacija Zavižan za program EMEP – Razina 1
– Zona HR 03: lokacija Polača (Ravni kotari) za program EMEP – Razina 2.
(4) Nove mjerne postaje iz stavaka 2. i 3. ovoga članka uspostavit će se do 31. prosinca 2019. godine.
Članak 6.
Mjernim mjestima u smislu članaka 4. i 5. ove Uredbe podrazumijevaju se i mjerne postaje koje nisu sastavni dio državne mreže ali se koriste za potrebe državne mreže do uspostave novih postaja iz članka 5. stavka 2. ove Uredbe, i to:
ZONA/ AGLOMERACIJA LOKACIJA MJERNE POSTAJE JEDINICA LOKALNE SAMOUPRAVE HR ZG Velika Gorica Grad Velika Gorica HR ST Split-1 Grad Split HR ST Kaštel Sućurac Grad Kaštela HR ZG Zagreb, Ksaverska cesta Grad Zagreb
Članak 7.
Stupanjem na snagu ove Uredbe prestaje važiti Uredba o utvrđivanju Popisa mjernih mjesta za praćenje koncentracija pojedinih onečišćujućih tvari u zraku i lokacija mjernih postaja u državnoj mreži za trajno praćenje kvalitete zraka (»Narodne novine«, broj 22/14).
Članak 8.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/16-03/30
Urbroj: 50301-05/25-16-2
Zagreb, 13. srpnja 2016.
Predsjednik Tihomir Orešković, v. r.
