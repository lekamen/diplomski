122 06.11.2015 Odluka o minimalnim financijskim standardima, kriterijima i mjerilima za decentralizirano financiranje domova za starije i nemoćne osobe u prvom tromjesečju 2016. godine
VLADA REPUBLIKE HRVATSKE
2319
Na temelju članka 120. stavka 3. Zakona o socijalnoj skrbi (»Narodne novine«, br. 157/13, 152/14 i 99/15), Vlada Republike Hrvatske je na sjednici održanoj 5. studenoga 2015. godine donijela
ODLUKU
O MINIMALNIM FINANCIJSKIM STANDARDIMA, KRITERIJIMA I MJERILIMA ZA DECENTRALIZIRANO FINANCIRANJE DOMOVA ZA STARIJE I NEMOĆNE OSOBE U PRVOM TROMJESEČJU 2016. GODINE
OPĆE ODREDBE
I.
Ovom Odlukom utvrđuju se minimalni financijski standardi, kriteriji i mjerila za decentralizirano financiranje djelatnosti domova za starije i nemoćne osobe u prvom tromjesečju 2016. godine, nad kojima su prenijeta osnivačka prava s Republike Hrvatske na jedinice područne (regionalne) samouprave, odnosno Grad Zagreb, a koje čine rashodi za zaposlene, materijalni i financijski rashodi, rashodi za nabavu nefinancijske imovine i hitne intervencije.
II.
Jedinica područne (regionalne) samouprave, odnosno Grad Zagreb za domove za starije i nemoćne osobe koji imaju sjedište na njihovom području, a na koje su prenijeta osnivačka prava, osigurava sredstva za obavljanje djelatnosti doma u visini razlike između ukupnih rashoda i prihoda za posebne namjene doma.
Ukupni rashodi doma su:
– rashodi za zaposlene,
– materijalni rashodi,
– financijski rashodi,
– hitne intervencije (investicijsko održavanje, oprema i nabava nefinancijske imovine) i
– rashodi za nabavu nefinancijske imovine (materijalna i nematerijalna imovina, građevinski objekti, postrojenja i oprema, prijevozna sredstva isključivo za obavljanje osnovne djelatnosti, nematerijalna proizvedena imovina informatizacija, dodatna ulaganja u nefinancijsku imovinu i dr.).
Prihod za posebne namjene je prihod koji dom za starije i nemoćne osobe ostvari naplatom cijene skrbi izvan vlastite obitelji, temeljem ugovora o skrbi izvan vlastite obitelji između doma i korisnika, odnosno obveznika plaćanja cijene skrbi izvan vlastite obitelji ili rješenja centra za socijalnu skrb, ostalih usluga ili na drugi način.
KRITERIJI I MJERILA
III.
Rashodi za zaposlene su:
– plaće,
– ostali rashodi za zaposlene,
– doprinosi na plaće.
Kriteriji za financiranje rashoda za zaposlene utvrđuju se prema:
1. Pravilniku o minimalnim uvjetima za pružanje socijalnih usluga,
2. Zakonu o plaćama u javnim službama i Uredbi o nazivima radnih mjesta i koeficijentima složenosti poslova u javnim službama,
3. Osnovici za izračun plaće radnika u javnim službama utvrđenoj kolektivnim ugovorom ili odlukom Vlade Republike Hrvatske,
4. Odredbama Temeljnog kolektivnog ugovora za službenike i namještenike u javnim službama i Kolektivnog ugovora za djelatnost socijalne skrbi koje se primjenjuju kao pravna pravila.
Mjerila za financiranje rashoda za zaposlene utvrđuju se prema broju zaposlenih, odnosno po korisniku (stalnog smještaja, korigiranog koeficijenta od 20% za korisnike pomoći u kući i dostave i pripreme obroka za vanjske korisnike).
Minimalni financijski standard rashoda za zaposlene u domovima za starije i nemoćne osobe za prvo tromjesečje 2016. godine, sukladno stavcima 1., 2. i 3. ove točke, po jedinicama područne (regionalne) samouprave, odnosno Gradu Zagrebu iznosi:
ŽUPANIJA Broj korisnika Iznos po korisniku Iznos u prvom tromjesečju 2016. g. 1 2 3 4 SISAČKO-MOSLAVAČKA ŽUPANIJA 468 1.754 2.462.500 KARLOVAČKA ŽUPANIJA 268 1.792 1.440.500 VARAŽDINSKA ŽUPANIJA 361 1.741 1.885.250 KOPRIVNIČKO-KRIŽEVAČKA ŽUPANIJA 270 2.032 1.646.250 BJELOVARSKO-BILOGORSKA ŽUPANIJA 279 1.675 1.402.000 PRIMORSKO-GORANSKA ŽUPANIJA 931 2.271 6.341.750 LIČKO-SENJSKA ŽUPANIJA 342 2.120 2.175.000 POŽEŠKO-SLAVONSKA ŽUPANIJA 327 2.190 2.148.500 BRODSKO-POSAVSKA ŽUPANIJA 264 2.337 1.851.000 ZADARSKA ŽUPANIJA 371 2.009 2.236.000 OSJEČKO-BARANJSKA ŽUPANIJA 775 1.917 4.456.250 ŠIBENSKO-KNINSKA ŽUPANIJA 387 2.401 2.787.000 VUKOVARSKO-SRIJEMSKA ŽUPANIJA 330 2.375 2.351.000