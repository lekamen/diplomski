 točke 3., 4., 5. i 6. ovoga Pravilnika na hrvatskom jeziku. Certifikat o sjemenu uz otpremnicu, odnosno službeni dokument nije neophodan ako su ti podaci neizbrisivo otisnuti na pakiranju ili ako je pakiranje označeno certifikatom smještenim unutar prozirnog pakiranja, certifikatom u vidu naljepnice ili certifikatom od nepoderivog materijala s kojeg se podaci ne mogu obrisati.
(2) Ako se upotrebljava certifikat s perforacijom takav certifikat se treba pričvrstiti za pakiranje uzicom koja se pri tome mora plombirati.
(3) Pakiranje sjemena povrća može se označiti i Certifikatom o sjemenu na pakiranju u obliku naljepnice koja mora biti pričvršćena tako da se njeno skidanje ili zamjena ne može izvršiti bez oštećenja Certifikata o sjemenu na pakiranju ili pakiranja.
(4) Iznimno od stavka 1. ovoga članka, na tržište se može staviti pakiranje sjemena kategorija osnovno i certificirano svih generacija na kojemu su podaci iz Certifikata o sjemenu na pakiranju u obliku neizbrisivog otiska na pakiranju.
(5) Zavod može ovlastiti dobavljača za tiskanje Certifikata o sjemenu na pakiranju u obliku neizbrisivog otiska na pakiranju u okviru nadzora pod stručnom kontrolom.
(6) Označavanje prema stavcima 3. i 4. ovoga članka Zavod može odobriti dobavljaču koji stavlja na tržište sjeme pakirano i plombirano u skladu s člankom 16. stavcima 1. i 4. ovoga Pravilnika uz uvjet da dobavljač osigurava pouzdan sustav evidentiranja broja otisnutih certifikata i o tome izvještava Zavod.
(7) U označavanju prema stavku 4. ovoga članka na pakiranju se trebaju otisnuti sljedeći podaci iz Certifikata o sjemenu na pakiranju:
– broj partije
– mjesec i godina plombiranja
– naznaka »plombirano….«.
(8) Dobavljač i Zavod vode evidenciju o označavanju iz stavka 7. ovoga članka s podacima o količini sjemena koje je označeno na način iz stavka 3. ovoga članka, uključivo broj i sadržaj pakiranja svake partije, kao i dodijeljene serijske brojeve.«.
Članak 8.
U članku 19. stavak 10. mijenja se i glasi: »Ne dovodeći u pitanje odredbe posebnih propisa vezanih uz označavanje tretiranog sjemena, pakiranje sjemena povrća kategorija osnovno, certificirano ili standardno sjeme koje je tretirano bilo kojim kemijskim sredstvom na Certifikatu o sjemenu na pakiranju i Certifikatu proizvođača na pakiranju ili s unutarnje strane pakiranja mora sadržavati naznaku: »tretirano« i naziv aktivne tvari. Sitna pakiranja sjemena naznaku: »tretirano i naziv aktivne tvari« mogu imati otisnutu izravno na pakiranju ili s unutarnje strane pakiranja.«.
Članak 9.
U članku 22. u stavku 2. iza riječi: »plombiranja sjemena povrća« dodaju se riječi: », osim sitnih pakiranja,«.
Stavak 4. mijenja se i glasi:
»(4) Na Certifikatu o sjemenu na pakiranju i Certifikatu proizvođača koji su izdani nakon ponovnog plombiranja mora se staviti naznaka: »prepakirano«, uz navođenje originalnog broja partije, datuma ponovnog plombiranja, pakiranja i naziva nadležnog tijela koje je obavilo nadzor nad postupkom.«
U stavku 5. iza riječi: »certificirano« dodaju se riječi: »i kategorije standard«, a iza riječi: »nadzorom« dodaju se riječi: »ili nadzorom pod stručnom kontrolom.«.
Iza stavka 5. dodaje se stavak 6. koji glasi:
»(6) Pakiranje lučice luka i češnjeva češnjaka bez utvrđene kategorije iz država članica Europske unije dobavljač smije otvarati, pakirati u sitna pakiranja, plombirati i označavati samo u slučaju kada su sitna pakiranja namijenjena krajnjim neprofesionalnim korisnicima.«.
Članak 10.
U članku 23. dodaje se stavak 4. koji glasi:
»(4) Dobavljač vodi evidenciju o označavanju iz stavka 2. ovoga članka s podacima o količinama sjemena uključujući broj i veličinu pakiranja svake partije sjemena.«.
Članak 11.
U članku 24. stavak 1. mijenja se i glasi:
»(1) Dobavljač će, ako je iz ponovljenog ispitivanja kvalitete sjemena kategorije osnovno i certificirano utvrđeno da sjeme ispunjava zahtjeve iz Dodatka 1. ovoga Pravilnika, uz Certifikat o sjemenu na pakiranju staviti naznaku: »ponovno ispitano« te u nastavku