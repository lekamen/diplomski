 članica koje čine federaciju, ili javno međunarodno tijelo kojemu pripadaju jedna ili više država članica,
b) izdalo ih je društvo čijim se vrijednosnim papirima trguje na uređenim tržištima iz točke 1. ovoga stavka,
c) izdao ih je ili za njih jamči subjekt koji podliježe bonitetnom nadzoru nadležnog tijela države članice u skladu s kriterijima definiranim pravom Europske unije ili subjekt koji podliježe ili udovoljava pravilima nadzora koja su prema mišljenju Agencije barem jednako stroga kao ona propisana pravom Europske unije, ili
d) izdala ih je druga osoba svrstana u kategorije koje može propisati Agencija, pod uvjetom da ulaganja u takve instrumente podliježu zaštiti ulagatelja jednakoj onoj propisanoj podtočkama a), b) ili c) ove točke, te pod uvjetom da je izdavatelj društvo čiji kapital i rezerve iznose najmanje 80 milijuna kuna i koje sastavlja i objavljuje svoje godišnje financijske izvještaje u skladu s propisima kojima se uređuje računovodstvo poduzetnika i primjena standarda financijskog izvještavanja, da je izdavatelj subjekt koji se, unutar grupe društava koja obuhvaća jednu ili nekoliko društava čije su dionice uvrštene na neko od uređenih tržišta, bavi financiranjem te grupe, ili da je izdavatelj subjekt čiji je predmet poslovanja financiranje posebnih subjekata za sekuritizaciju koja koriste bankovne kreditne linije,
8. roba kojima se trguje na robnim burzama,
9. ostalih prenosivih vrijednosnih papira i instrumenata tržišta novca koji nisu navedeni u točkama 1., 2., 3. i 7. ovoga stavka,
10. nekretnina iz članka 14. stavka 1. točke a) ovoga Pravilnika:
a) koje se nalaze na geografskim područjima naznačenim u prospektu i/ili pravilima AIF-a,
b) za koje je UAIF od strane vanjskog procjenitelja iz članka 193. Zakona zaprimio izvještaj koji sadrži procjenu vrijednosti nekretnine, u roku od 15 dana od dana izrade istoga, a koji sadržava eventualnu opterećenost hipotekama i izjavu da bi nekretnina na zahtjev UAIF-a mogla u primjereno kratkom roku biti otuđena po procijenjenoj vrijednosti,
c) koje moraju biti stečene ili čije stjecanje mora biti ugovoreno u roku od 6 mjeseci od dana zaprimanja izvještaja iz podtočke b) ove točke i po cijeni ne većoj od 105% procijenjene vrijednosti, ukoliko upravitelju nisu poznate okolnosti koje upućuju da izvještaj iz podtočke b) ove točke više nije primjenjiv,
d) koje se mogu steći izravno ili posredstvom jednog ili više društava posebne namjene čiji je imatelj u cijelosti AIF (osim ako propisi države članice ili treće države ne predviđaju da imatelj određenog postotka udjela bude subjekt iz države članice ili treće države) i čija je jedina svrha ostvarivanje prava vlasništva nad nekretninom za račun AIF-a. Takvo ulaganje se u smislu ovoga Pravilnika smatra izravnim ulaganjem u nekretnine. Društvo posebne namjene obavlja stjecanje, otuđivanje i upravljanje nekretninom za račun AIF-a u skladu s investicijskom strategijom i ciljevima AIF-a. Kada je primjenjivo, društvo posebne namjene treba imati istog revizora i sastavljati financijske izvještaje za ista izvještajna razdoblja na isti izvještajni datum kao i AIF. Financijski izvještaji društva posebne namjene moraju se konsolidirati s financijskim izvještajima AIF-a.
(3) Ako je imovina AIF-a uložena u nekretnine iz stavka 2. točke 10. ovoga članka na odgovarajući način se primjenjuje odredba članka 13. stavka 4. ovoga Pravilnika.
(4) Na imovinu iz stavka 2. točaka 1., 2., 3., 6. i 7. ovoga članka se na odgovarajući način primjenjuju odredbe zakona koji uređuje osnivanje i poslovanje otvorenih investicijskih fondova s javnom ponudom i propisa donesenih na temelju tog zakona, u dijelu koji se odnosi na dozvoljena ulaganja ulaganja i utvrđivanje vrijednosti imovine i cijene udjela fonda.
(5) Ulaganje u udjele drugih investicijskih fondova kojima upravlja isti UAIF mora biti predviđeno prospektom AIF-a s javnom ponudom.
(6) Imovina AIF-ova može se držati u novcu na računu.«.
Članak 5.
Iza članka 10. dodaje se novi članak 10.a koji