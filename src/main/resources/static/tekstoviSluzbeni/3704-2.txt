 Pravilnika, koji se sastavljaju za razdoblje prvih šest mjeseci poslovne godine, dostavljaju se Agenciji u roku od 2 mjeseca od završetka prvih šest mjeseci poslovne godine.
(2) Revidirani godišnji izvještaji AIF-a iz članka 3. stavka 1. ovog Pravilnika koji se sastavljaju za poslovnu godinu, dostavljaju se Agenciji u roku od 4 mjeseca od završetka poslovne godine za AIF s javnom ponudom te u roku od 6 mjeseci od završetka poslovne godine za AIF s privatnom ponudom.
(3) Dodatni izvještaji iz članka 5. stavka 1. alineje 1. i 2. ovoga Pravilnika, za razdoblje prvih šest mjeseci poslovne godine, dostavljaju se Agenciji u roku od 2 mjeseca od završetka prvih šest mjeseci poslovne godine, dok se za razdoblje poslovne godine dostavljaju u roku od 4 mjeseca od završetka poslovne godine za AIF s javnom ponudom te u roku od 6 mjeseci od završetka poslovne godine za AIF s privatnom ponudom.
(4) Rok za dostavu dodatnih izvještaja iz članka 5. stavka 1. alineje 3. ovoga Pravilnika je mjesec dana od proteka izvještajnog datuma iz članka 5. stavka 3. ovoga Pravilnika.
Članak 7.
(1) UAIF je dužan za AIF kojim upravlja dostaviti Agenciji izvještaje iz članka 3. stavka 1., članka 5. stavka 1. alineje 1., 2. i 3. te članka 5. stavka 4. ovog Pravilnika u elektroničkom obliku na način definiran tehničkom uputom Agencije.
(2) Izvještaji iz stavka 1. ovog članka moraju biti potpisani naprednim elektroničkim potpisom u skladu s tehničkom uputom Agencije.
(3) Smatra se da je UAIF dostavio izvještaje iz stavka 1. ovog članka u trenutku kada je izvještaj prihvaćen na poslužitelju Agencije za zaprimanje izvještaja.
(4) U opravdanim slučajevima nemogućnosti dostave na način propisan stavkom 1. ovog članka, UAIF je dužan izvještaje dostaviti u pisanom obliku, neposredno ili poštom u svrhu pravodobnog izvještavanja. UAIF je dužan dostaviti izvještaje na način propisan stavkom 1. ovog članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(5) UAIF je dužan za AIF-ove kojim upravlja godišnje izvještaje iz članka 3. stavka 1. ovog Pravilnika dostaviti i u pisanom obliku zajedno s revizorskim izvješćem o obavljenoj reviziji godišnjih izvještaja i godišnjim izvješćem AIF-a.
OBJAVA IZVJEŠTAJA
Članak 8.
(1) UAIF je dužan je za AIF s javnom ponudom objaviti revidirane godišnje izvještaje i polugodišnje izvještaje iz članka 3. stavka 1. ovog Pravilnika, na svojim internetskim stranicama u rokovima istovjetnim rokovima iz članka 6. stavaka 1. i 2. ovog Pravilnika.
(2) UAIF je dužan na svojim internetskim stranicama imati objavljene izvještaje iz stavka 1. ovog članka najmanje za zadnjih 5 poslovnih godina ili od početka osnivanja AIF s javnom ponudom, ako AIF s javnom ponudom posluje kraće od 5 godina.
Članak 9.
Ovaj Pravilnik stupa na snagu osmoga dana od dana objave u Narodnim novinama, a prvi put se primjenjuje na polugodišnje izvještaje i dodatne izvještaje sa stanjem na dan 30. lipnja 2016. godine.
Članak 10.
Danom početka primjene ovog Pravilnika prestaje važiti Pravilnik o strukturi i sadržaju godišnjih i polugodišnjih izvještaja i drugih izvještaja alternativnog investicijskog fonda (»Narodne novine«, br. 142/13 i 81/14).
Klasa: 011-02/16-02/04
Urbroj: 326-01-440-16-1
Zagreb, 21. travnja 2016.
Predsjednik Upravnog vijeća
Petar-Pierre Matek, v. r.
PRILOG 1 – PRILOG 6


