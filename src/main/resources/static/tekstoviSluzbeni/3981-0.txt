49 30.05.2016 Metodologija utvrđivanja cijene energije uravnoteženja plinskog sustava
HRVATSKA ENERGETSKA REGULATORNA AGENCIJA
1330
Na temelju članka 88. stavka 4. Zakona o tržištu plina (»Narodne novine«, broj 28/13 i 14/14), Hrvatska energetska regulatorna agencija je na sjednici Upravnog vijeća održanoj 24. svibnja 2016. donijela
METODOLOGIJU
UTVRĐIVANJA CIJENE ENERGIJE URAVNOTEŽENJA PLINSKOG SUSTAVA
I. OPĆE ODREDBE
Članak 1.
Ovom Metodologijom utvrđivanja cijene energije uravnoteženja plinskog sustava (u daljnjem tekstu: Metodologija) utvrđuju se:
– jednadžbe za utvrđivanje cijene energije uravnoteženja plinskog sustava,
– referentna cijena plina.
Članak 2.
Izrazi koji se koriste u ovoj Metodologiji imaju značenja utvrđena zakonima kojima se uređuje energetski sektor i regulacija energetskih djelatnosti, kao i propisima donesenim na temelju tih zakona.
II. JEDNADŽBE ZA UTVRĐIVANJE CIJENE ENERGIJE URAVNOTEŽENJA PLINSKOG SUSTAVA
Članak 3.
(1) Operator tržišta plina dnevno utvrđuje cijenu pozitivne energije uravnoteženja i cijenu negativne energije uravnoteženja, prema sljedećim jednadžbama:
CEnUr,POZ = CREF + ΔEnUr,POZ [kn/MWh],
CEnUr,NEG = CREF – ΔEnUr,NEG [kn/MWh],
gdje je
CEnUr,POZ – cijena pozitivne energije uravnoteženja za plinski dan [kn/MWh], CEnUr,NEG – cijena negativne energije uravnoteženja za plinski dan [kn/MWh], CREF – referentna cijena plina za plinski dan [kn/MWh], ΔEnUr,POZ – odstupanje cijene pozitivne energije uravnoteženja od referentne cijene [kn/MWh], ΔEnUr,NEG – odstupanje cijene negativne energije uravnoteženja od referentne cijene [kn/MWh].
(2) Referentna cijena plina za plinski dan izračunava se prema sljedećoj jednadžbi:
CREF = CCEGH × tEUR / kNCV/GCV + ΔHR [kn/MWh],
gdje je:
CCEGH – iznos službenog cjenovnog indeksa »CEGHIX®« plinske burze Central European Gas Hub AG (CEGH) za trgovinski dan u kojem započinje plinski dan za koji se utvrđuje cijena energije uravnoteženja [EUR/MWh], tEUR – srednji dnevni tečaj za devize u kn/EUR, prema tečajnoj listi Hrvatske narodne banke (HNB), važeći za dan u kojem započinje plinski dan za koji se utvrđuje cijena energije uravnoteženja, kNCV/GCV – koeficijent za pretvorbu cijene plina iz gornje ogrjevne vrijednosti u donju ogrjevnu vrijednost, koji iznosi 0,901, ΔHR – prilagodba referentne cijene plina uvjetima veleprodajnog tržišta plina u Republici Hrvatskoj [kn/MWh].
(3) Odstupanje cijene pozitivne energije uravnoteženja od referentne cijene (ΔEnUr,POZ), kao i odstupanje cijene negativne energije uravnoteženja od referentne cijene (ΔEnUr,NEG) iz stavka 1. ovoga članka iznosi 50 kn/MWh, dok prilagodba referentne cijene plina uvjetima veleprodajnog tržišta plina u Republici Hrvatskoj (ΔHR) iz stavka 2. ovoga članka iznosi 30 kn/MWh.
(4) Cijena pozitivne energije uravnoteženja, cijena negativne energije uravnoteženja i referentna cijena plina zaokružuju se na dvije decimale, a svi iznosi u postupku njihovog izračuna zaokružuju se na četiri decimale, osim iznosa službenog cjenovnog indeksa »CEGHIX®« koji se zaokružuje na tri decimale i srednjeg dnevnog tečaja za devize u kn/EUR koji se zaokružuje na šest decimala.
(5) Operator tržišta plina objavljuje referentnu cijenu plina, cijenu pozitivne energije uravnoteženja i cijenu negativne energije uravnoteženja za plinski dan na svojim internetskim stranicama najkasnije do 20:00 sati prethodnog plinskog dana.
(6) U slučaju da u prethodnom plinskom danu nije objavljen iznos službenog cjenovnog indeksa »CEGHIX®« ili srednji dnevni tečaj za devize u kn/EUR za plinski dan, za izračun referentne cijene za taj plinski dan primjenjuje se zadnji objavljeni iznos navedenih veličina.
III. CIJENA PLINA ZA NADOKNADU GUBITAKA PLINA U DISTRIBUCIJSKOM SUSTAVU
Članak 4.
Jedinična cijena plina za izračun nadoknade gubitaka plina u distribucijskom sustavu prema Mrežnim pravilima plinskog distribucijskog sustava, za pojedini mjesec jednaka je aritmetičkoj sredini iznosa referentne cijene plina za sve plinske dane u tom mjesecu.
IV.