50 01.06.2016 Zakon o provedbi Uredbe (EZ) br. 1060/2009 Europskog parlamenta i Vijeća od 16. rujna 2009. o agencijama za kreditni rejting
HRVATSKI SABOR
1335
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O PROVEDBI UREDBE (EZ) BR. 1060/2009 EUROPSKOG PARLAMENTA I VIJEĆA OD 16. RUJNA 2009. O AGENCIJAMA ZA KREDITNI REJTING
Proglašavam Zakon o provedbi Uredbe (EZ) br. 1060/2009 Europskog parlamenta i Vijeća od 16. rujna 2009. o agencijama za kreditni rejting, koji je Hrvatski sabor donio na sjednici 13. svibnja 2016. godine.
Klasa: 011-01/16-01/19 Urbroj: 71-06-01/1-16-2 Zagreb, 20. svibnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O PROVEDBI UREDBE (EZ) BR. 1060/2009 EUROPSKOG PARLAMENTA I VIJEĆA OD 16. RUJNA 2009. O AGENCIJAMA ZA KREDITNI REJTING
I. OPĆE ODREDBE
Svrha Zakona
Članak 1.
Ovim se Zakonom utvrđuje nadležno tijelo, sektorska nadležna tijela i prekršajne odredbe za provedbu uredbe Europske unije iz članka 2. ovoga Zakona.
Pravo Europske unije
Članak 2.
Ovim se Zakonom osiguravaju pretpostavke za provedbu Uredbe (EZ) br. 1060/2009 Europskog parlamenta i Vijeća od 16. rujna 2009. o agencijama za kreditni rejting (SL L EU 302, 17. 11. 2009.), kako je posljednji put izmijenjena Direktivom 2014/51/EU Europskog parlamenta i Vijeća od 16. travnja 2014. o izmjeni direktiva 2003/71/EZ i 2009/138/EZ te uredbi (EZ) br. 1060/2009, (EU) br. 1094/2010 i (EU) br. 1095/2010 u pogledu ovlasti Europskog nadzornog tijela (Europskog nadzornog tijela za osiguranje i strukovno mirovinsko osiguranje) i Europskog nadzornog tijela (Europskog nadzornog tijela za vrijednosne papire i tržišta kapitala) (SL L EU 153, 22. 5. 2014.) (u daljnjem tekstu: Uredba (EZ) br. 1060/2009).
Pojmovi
Članak 3.
(1) U smislu ovoga Zakona pojedini pojmovi imaju sljedeće značenje:
1. Agencija je Hrvatska agencija za nadzor financijskih usluga čije su nadležnosti i djelokrug propisani zakonom kojim se uređuje područje rada i nadležnosti Agencije.
2. HNB je Hrvatska narodna banka čije su nadležnosti i djelokrug propisani zakonom kojim se uređuje područje rada i nadležnosti HNB-a.
3. Esma je Europsko nadzorno tijelo za vrijednosne papire i tržište kapitala, osnovano Uredbom (EU) br. 1095/2010 Europskog parlamenta i Vijeća od 24. studenoga 2010. o osnivanju europskog nadzornog tijela (Europskog nadzornog tijela za vrijednosne papire i tržište kapitala), izmjenom Odluke br. 716/2009/EZ i stavljanju izvan snage Odluke Komisije br. 2009/77/EZ (SL L EU 331, 15. 12. 2010.).
(2) Ostali pojmovi u smislu ovoga Zakona imaju istovjetno značenje kao pojmovi upotrijebljeni u Uredbi (EZ) br. 1060/2009.
II. NADLEŽNO TIJELO I SEKTORSKA NADLEŽNA TIJELA
Nadležno tijelo i sektorska nadležna tijela
Članak 4.
(1) Nadležno tijelo za provedbu ovoga Zakona i Uredbe (EZ) br. 1060/2009 je Agencija.
(2) Sektorska nadležna tijela iz članka 3. stavka 1. točke r. Uredbe (EZ) br. 1060/2009 su Agencija i HNB.
Subjekti nadzora sektorskih nadležnih tijela
Članak 5.
(1) Subjekti nadzora Agencije kao sektorskog nadležnog tijela su:
1. investicijska društva, kako su određena zakonom kojim se uređuje tržište kapitala
2. društva za osiguranje, kako su određena zakonom kojim se uređuje osiguranje
3. društva za reosiguranje, kako su određena zakonom kojim se uređuje osiguranje
4. društva za upravljanje dobrovoljnim mirovinskim fondovima, kako su određena zakonom kojim se uređuje osnivanje i upravljanje dobrovoljnim mirovinskim fondovima
5. mirovinska osiguravajuća društva, kako su određena zakonom kojim se uređuje osnivanje i poslovanje mirovinskih osiguravajućih društava
6. društva za upravljanje otvorenim investicijskim fondovima s javnom ponudom, kako su određena zakonom kojim se uređuje osnivanje i upravljanje otvorenim investicijskim fondovima s javnom ponudom
7. društva za upravljanje alternativnim investicijskim fondovima, kako su određena zakonom kojim se uređuje osnivanje i upravljanje alternativnim investicijskim fondovima
8.