35 27.03.2015 Pravilnik o dodjeljivanju ostavinskih predmeta u rad javnim bilježnicima
MINISTARSTVO PRAVOSUĐA
726
Na temelju članka 245. stavka 2. Zakona o nasljeđivanju (»Narodne novine«, broj 48/03., 163/03., 35/05., 127/13. i 33/15.) ministar pravosuđa donosi
PRAVILNIK
O DODJELJIVANJU OSTAVINSKIH PREDMETA U RAD JAVNIM BILJEŽNICIMA
Članak 1.
Ovim Pravilnikom određuju se područja za dodjelu ostavinskih predmeta u rad javnim bilježnicima.
Članak 2.
Sud će javnim bilježnicima sa sjedištem na području njegove nadležnosti ostavinske predmete povjeravati u rad prema područjima za dodjelu ostavinskih predmeta u rad određenim ovim Pravilnikom.
Područje za dodjelu ostavinskih predmeta čini područje općina/gradova/gradskih četvrti koje je ovim Pravilnikom za pojedino mjesto službenog sjedišta javnog bilježnika određeno kao područje za dodjelu ostavinskih predmeta u rad.
Članak 3.
Ako na pojedinom području za dodjelu ostavinskih predmeta u rad javnim bilježnicima određenom ovim Pravilnikom javni bilježnik nije imenovan ili je imenovani javni bilježnik spriječen obavljati javnobilježničku službu, sud će ostavinske predmete dodijeliti u rad javnom bilježniku na drugom području vodeći računa o blizini mjesta prema kojem je zasnovana mjesna nadležnost suda za provođenje ostavinskog postupka i mjesta u kojem javni bilježnik ima sjedište.
Članak 4.
Raspored područja za dodjelu ostavinskih predmeta u rad javnim bilježnicima sastavni je dio ovoga Pravilnika.
Članak 5.
Ovaj Pravilnik objavit će se u »Narodnim novinama« a stupa na snagu 1. travnja 2015.
Klasa: 011-01/15-01/37
Urbroj: 514-04-01-01-15-16
Zagreb, 26. ožujka 2015.
Ministar Orsat Miljenić, v. r.
RASPORED PODRUČJA ZA DODJELU OSTAVINSKIH PREDMETA U RAD JAVNIM BILJEŽNICIMA
Općinski sud Službeno sjedište javnog bilježnika Područje za dodjelu ostavinskih predmeta u rad javnim bilježnicima Općinski sud u Bjelovaru Bjelovar Čazma Općine: Ivanska, Kapela, Nova Rača, Rovišće, Severin, Šandrovac, Štefanje, Velika Pisanica, Veliko Trojstvo i Zrinski Topolovac te gradovi: Bjelovar i Čazma. Daruvar Garešnica Grubišno Polje Pakrac Općine: Berek, Dežanovac, Đulovac, Hercegovac, Končanica, Sirač, Velika Trnovitica i Veliki Grđevac te gradovi: Daruvar, Garešnica, Grubišno Polje, Lipik i Pakrac. Križevci Općine: Gornja Rijeka, Kalnik, Sveti Ivan Žabno i Sveti Petar Orehovec te Grad Križevci. Općinski sud u Čakovcu Čakovec Mursko Središće Prelog Općine: Belica, Dekanovec, Domašinec, Donja Dubrava, Donji Kraljevec, Donji Vidovec, Goričan, Gornji Mihaljevec, Kotoriba, Mala Subotica, Nedelišće, Orehovica, Podturen, Pribislavec, Selnica, Strahoninec, Sveta Marija, Sveti Juraj na Bregu, Sveti Martin na Muri, Šenkovec, Štrigova i Vratišinec te gradovi: Čakovec, Mursko Središće i Prelog. Općinski sud u Dubrovniku Blato Korčula Općine: Blato, Lastovo, Lumbarda, Orebić, Smokvica, Trpanj i Vela Luka te Grad Korčula. Dubrovnik Općine: Dubrovačko Primorje, Janjina, Konavle, Mljet, Ston i Župa Dubrovačka te Grad Dubrovnik. Metković Ploče Vrgorac Općine: Kula Norinska, Pojezerje, Slivno i Zažablje te gradovi: Metković, Opuzen, Vrgorac i Ploče. Općinski sud u Gospiću Gospić Korenica Otočac Općine: Brinje, Donji Lapac, Gračac, Karlobag, Lovinac, Perušić, Plitvička Jezera, Udbina i Vrhovine te gradovi: Gospić i Otočac. Općinski sud u Karlovcu Duga Resa Karlovac Ozalj Slunj Općine: Barilović, Bosiljevo, Cetingrad, Draganić, Generalski Stol, Kamanje, Krnjak, Lasinja, Netretić, Rakovica, Ribnik, Vojnić i Žakanje te gradovi: Duga Resa, Karlovac, Ozalj i Slunj. Ogulin Općine: Josipdol, Plaški, Saborsko i Tounj te gradovi: Ogulin i Vrbovsko. Općinski sud u Koprivnici Đurđevac Koprivnica Općine: Drnje, Đelekovec, Ferdinandovac, Gola, Hlebine, Kalinovac, Kloštar Podravski, Koprivnički Bregi, Koprivnički Ivanec, Legrad, Molve, Novigrad Podravski, Novo Virje, Peteranec, Podravske Sesvete, Rasinja, Sokolovac i Virje te gradovi: Đurđevac i Koprivnica. Općinski sud u Osijeku Beli Manastir Darda Općine: Bilje, Čeminac, Darda, Draž, 