 standardne ponude derogirao prisilne odredbe Zakona o poštanskim uslugama. Standardna ponuda jest zakonski preduvjet za sklapanje ugovora o pristupu poštanskoj mreži, međutim, ona je, a kako joj i samo ime govori, ponuda te ni u kom slučaju mu nije bila namjera derogirati njome prisilne odredbe Zakona o poštanskim uslugama, niti je to naravno mogao učiniti. Za razliku od prisilnih odredbi Zakona, odredba ponude obvezuje drugu stranu tek u trenutku njezinog prihvaćanja. Dakle, ostavljena je mogućnost da ugovorne strane suglasnošću volja ostvare ili ne ostvare pravni posao, a on opetovano navodi da je odredbom članka 53. stavka 5. Zakona o poštanskim uslugama eksplicite propisano da se međusobna prava i obveze davatelja univerzalne usluge i korisnika pristupa uređuju ugovorom. Prvotužitelj predlaže da Sud poništi osporenu odluku tuženika i sam odluči o ovoj pravnoj stvari.
Tužitelj City EX d.o.o. Zagreb (dalje: drugotužitelj) u tužbi navodi da osporava u cijelosti odluku tuženika kao nezakonitu jer se ista temelji na pogrešnoj primjeni materijalno pravnih odredaba Zakona o poštanskim uslugama. Tuženik nije riješio spor između prvotužitelja i drugotužitelja u svezi pristupa poštanskoj mreži ni u formi, a ni sadržajno s obzirom na to da pobijana odluka svojom formom ni sadržajno nije u skladu s odredbom članka 27. stavka 4. Pravilnika o obavljanju univerzalne usluge na način da zamjenjuje ugovor o pristupu poštanskoj mreži. Pobijanom odlukom nezakonito su odbijeni njegovi zahtjevi prema prvotužitelju u postupku rješavanja spora vezanim uz pristup poštanskoj mreži, a koji spor odnosno zahtjevi su se odnosili na cijene pristupa, ograničavanje pristupa, najavu pristupa, označavanje pošiljaka, bankovnu garanciju i način rješavanja spornih pitanja. Tuženik je donošenjem pobijane odluke prihvatio osporavanu standardnu ponudu kao vjerodostojan i relevantan akt suprotno odredbama Zakona o poštanskim uslugama i odredbama Pravilnika o obavljanju univerzalne usluge koje se odnose na pristup poštanskoj mreži davatelja univerzalne usluge te ju nezakonito primijenio na ugovorni odnos između prvotužitelja i drugotužitelja. Smatra da je neosnovano i nezakonito odbijen njegov zahtjev u odnosu na cijenu pristupa poštanskoj mreži jer se prilikom donošenja pobijane odluke kao prethodno pitanje nije utvrdilo je li prvotužitelj ispunio svoju zakonsku obvezu računovodstvenog odvajanja sukladno odredbi članka 47. Zakona o poštanskim uslugama. S obzirom na to da prvotužitelj nije ispunio svoju obvezu računovodstvenog razdvajanja, nije bilo osnove da cijene pristupa poštanskoj mreži u kontekstu cjenika davatelja univerzalne usluge bude zakonita i transparentna. Nadalje, u potpunosti osporava tumačenje prvotužitelja vezano uz primjenu standardne ponude prvotužitelja u kontekstu rješavanja sporova između prvotužitelja i drugotužitelja, jer je netočna tvrdnja tuženika da bi odredbe standardne ponude između stranaka bile mjerodavne samo u onoj mjeri u kojoj su u skladu s odredbama Zakona o poštanskim uslugama i Pravilnika o obavljanju univerzalne usluge iz razloga što odredbe standardne ponude mogu biti mjerodavne između stranaka samo ako obje ugovorne strane prihvate njihovu primjenu. Drugotužitelj predlaže da Sud osporenu odluku poništi.
Prvotužitelju i drugotužitelju je kao zainteresiranim osobama dostavljena na odgovor tužba protivne strane te su i prvotužitelj i drugotužitelj kao zainteresirane osobe u predmetima UsII-25/14, odnosno UsII-23/14 dali odgovore na tužbu, u kojima sadržajno iznose iste navode kao i u svojim tužbama protiv osporene odluke, te prvotužitelj predlaže da se odbije tužba drugotužitelja, a drugotužitelj predlaže da Sud odbije tužbu prvotužitelja.
Tuženo tijelo u odgovoru na tužbu u predmetu UsII-23/14 ostalo je kod razloga navedenih u pobijanoj odluci te je istaknulo da je prvotužitelj pogrešno ocijenio da se standardnom ponudom nedopušteno derogiraju prisilne odredbe Zakona o poštanskim uslugama, jer je tuženik utvrdio da odredbe