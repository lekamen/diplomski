izrada i ispisivanje pregleda s trenutačnim stanjem gotovine i čekova koji glase na stranu valutu u blagajni te izvješća o broju ispisivanja Potvrda o otkupu odnosno Potvrda o prodaji i
6. izvoz kodiranih podataka za potrebe nadzornog tijela.
(2) Brojčane oznake i slovne kratice valuta bilježe se na tečajnim listama, potvrdama o otkupu i potvrdama o prodaji, potvrdama o uplatama i isplatama strane gotovine i gotovine u kunama te potvrdama o isplatama čekova koji glase na stranu valutu, kao i u izvješćima propisanima u stavku 1. podtočki 4. ove točke u skladu s Popisom novčanih jedinica i njihovih oznaka, koji je sastavni dio Odluke o načinu otvaranja transakcijskih računa.
II.1. Funkcije zaštićenog programa vezane uz tečajnu listu
(1) Zaštićeni program mora omogućiti izradu i pohranjivanje te automatski ispis tečajne liste na pisaču nakon izrade tečajne liste.
(2) Zaštićeni program ne smije omogućiti evidentiranje prve transakcije u radnom danu (uplata ili isplata ili otkup ili prodaja) prije izrade prve tečajne liste za taj dan. Zaštićeni program također ne smije omogućiti evidentiranje transakcije nakon izrade konačnog izvješća »Obračun dnevne blagajne – stanje blagajničkog dnevnika« za prvu tečajnu listu, a prije izrade druge tečajne liste u istom radnom danu odnosno prve tečajne liste u sljedećem radnom danu. Za potrebe ove Upute radnim danom smatra se dan na koji ovlašteni mjenjač izradi jednu odnosno dvije tečajne liste, a koji može trajati od 00:00 do 24:00 sata.
(3) Zaštićeni program može omogućiti izmjenu tečajeva na tečajnoj listi samo prije evidentiranja prve transakcije koja se provodi na temelju primjene te tečajne liste.
(4) Zaštićeni program mora dodijeliti tečajnoj listi redni broj i datum primjene. Zaštićeni program mora dodijeliti tečajnoj listi redni broj na sljedeći način: prvoga radnog dana u kalendarskoj godini tečajnoj listi dodjeljuje se redni broj jedan (1), dok se broj svake sljedeće tečajne liste uvećava za jedan (1).
(5) Datum na tečajnoj listi mora biti istovjetan datumu njezine primjene.
(6) Ako ovlašteni mjenjač kupuje odnosno prodaje stranu gotovinu odnosno otkupljuje čekove koji glase na stranu valutu po povoljnim tečajevima, zaštićeni program mora omogućiti da tečajna lista, uz podatak o iznosu povoljnih tečajeva, sadržava i podatak o minimalnim iznosima u kunama ili u stranoj valuti na koje se primjenjuju povoljni kupovni odnosno prodajni tečajevi.
(7) Zaštićeni program ne smije omogućiti da temeljni odnosno povoljni kupovni tečaj za stranu valutu bude jednak ili veći od temeljnoga odnosno povoljnoga prodajnog tečaja strane valute.
(8) Ako ovlašteni mjenjač primjenjuje više povoljnih kupovnih tečajeva za istu stranu valutu, zaštićeni program ne smije omogućiti da povoljni kupovni tečaj koji se primjenjuje na manji iznos kunske protuvrijednosti strane valute ili na manji iznos u stranoj valuti bude jednak ili veći od povoljnoga kupovnog tečaja koji se primjenjuje na veći iznos kunske protuvrijednosti strane valute ili na veći iznos strane valute.
(9) Ako ovlašteni mjenjač primjenjuje više povoljnih prodajnih tečajeva za istu stranu valutu, zaštićeni program ne smije omogućiti da povoljni prodajni tečaj koji se primjenjuje na manji iznos kunske protuvrijednosti strane valute ili na manji iznos u stranoj valuti bude jednak ili manji od povoljnoga prodajnog tečaja koji se primjenjuje na veći iznos kunske protuvrijednosti strane valute ili na veći iznos strane valute.
(10) Zaštićeni program ne smije omogućiti izradu sljedeće tečajne liste prije izrade konačnog izvješća »Obračun dnevne blagajne – stanje blagajničkog dnevnika« za prethodnu tečajnu listu.
(11) Zaštićeni program mora imati ugrađen koder u izvršnom programu koji je izradila Hrvatska narodna banka i s pomoću kodera omogućiti kodiranje podataka u tečajnoj listi, čime se može utvrditi jesu li podaci na tečajnoj listi nakon provođenja prve transakcije na temelju te tečajne liste brisani, mijenjani ili dopunjavani. Kodiraju se sljedeći