 odgovarajućeg praćenja razvoja kod korisnika proračuna i prikupljanja informacija za njegovo poboljšanje
i) provjeru kvalitete aktivnosti unutarnje revizije kod korisnika proračuna radi odgovarajućeg praćenja usklađenosti aktivnosti unutarnje revizije s ovim Zakonom i drugim propisima kojima se uređuje unutarnja revizija u javnom sektoru Republike Hrvatske i s metodologijom rada unutarnje revizije te u svrhu prikupljanja informacija za poboljšanje metodologije rada.
(3) Način vođenja registara iz stavka 2. točke g) ovoga članka te način obavljanja provjere kvalitete aktivnosti unutarnje revizije iz stavka 2. točke i) ovoga članka uredit će se pravilnicima koje donosi ministar financija.
Članak 42.
(1) Objedinjeno godišnje izvješće iz članka 41. stavka 2. točke f) ovoga Zakona izrađuje se na temelju analize Upitnika o fiskalnoj odgovornosti i Mišljenja unutarnje revizije o sustavu unutarnjih kontrola za područja koja su bila revidirana u prethodnoj godini, koja se dostavljaju Ministarstvu financija, te na temelju obavljenih aktivnosti vezano uz koordinaciju iz članka 41. stavka 2. ovoga Zakona.
(2) O nacrtu objedinjenoga godišnjeg izvješća iz stavka 1. ovoga članka raspravlja Vijeće, nakon čega ga odobrava ministar financija i podnosi Vladi Republike Hrvatske do 31. srpnja tekuće godine za prethodnu godinu.
(3) Objedinjeno godišnje izvješće iz stavka 1. ovoga članka objavljuje se na mrežnoj stranici Ministarstva financija.
VI. PODUZIMANJE RADNJI PROTIV NEPRAVILNOSTI
Članak 43.
(1) Odgovorna osoba institucije obvezna je sprječavati rizik nepravilnosti te poduzimati mjere u slučaju utvrđenih nepravilnosti.
(2) Odgovorna osoba institucije imenovat će osobu za nepravilnosti.
(3) Ministar financija pravilnikom propisuje kriterije za imenovanje osobe za nepravilnosti, obveze i način postupanja osobe za nepravilnosti, način i rokove izvještavanja o nepravilnostima u upravljanju sredstvima državnog proračuna, proračuna jedinica lokalne i područne (regionalne) samouprave, proračunskih i izvanproračunskih korisnika državnog proračuna i proračuna jedinica lokalne i područne (regionalne) samouprave, sredstvima trgovačkih društava u vlasništvu Republike Hrvatske, odnosno jedne ili više jedinica lokalne i područne (regionalne) samouprave i drugih pravnih osoba kojima je osnivač Republika Hrvatska, odnosno jedna ili više jedinica lokalne i područne (regionalne) samouprave.
(4) Svi zaposlenici institucije obavijestit će o nepravilnostima osobu za nepravilnosti koja obavještava odgovornu osobu institucije, koja je dužna poduzeti mjere.
(5) Pravilnikom iz stavka 3. ovoga članka propisat će se i način postupanja ako se prijavljuje nepravilnost koja se odnosi na odgovornu osobu institucije.
(6) Zaposlenicima institucije iz stavka 4. ovoga članka koji osobu za nepravilnosti obavijeste o nepravilnostima jamči se zaštita identiteta i stečenih prava u radnom odnosu na temelju zakona Republike Hrvatske.
VII. PREKRŠAJNE ODREDBE
Članak 44.
(1) Novčanom kaznom od 5000,00 kuna do 25.000,00 kuna kaznit će se zaprekršaj odgovorna osoba institucije koja ne uspostavi unutarnju reviziju i to ustrojavanjem neovisne jedinice za unutarnju reviziju ili imenovanjem unutarnjeg revizora ili osnivanjem zajedničke jedinice za unutarnju reviziju ili potpisom sporazuma o obavljanju poslova unutarnje revizije ovisno o kriterijima za uspostavu unutarnje revizije (članak 23. i članak 24. stavak 1. i 2.).
(2) Inspektor proračunskog nadzora koji je u postupku nadzora utvrdio radnje kojima je ostvaren prekršaj sastavlja optužni prijedlog protiv počinitelja prekršaja i podnosi ga nadležnom područnom uredu Ministarstva financija Porezne uprave.
(3) Prekršajni postupak za prekršaje propisane ovim Zakonom u prvom stupnju vodi nadležni područni ured Ministarstva financija Porezne uprave.
VIII. PRIJELAZNE I ZAVRŠNE ODREDBE
Provedba Zakona
Članak 45.
(1) Ministar financija će u roku od šest mjeseci od dana stupanja na snagu ovoga Zakona donijeti:
a) pravilnik kojim će propisati