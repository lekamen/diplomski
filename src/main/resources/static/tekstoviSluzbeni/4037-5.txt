 stupanja na snagu Zakona do 1. siječnja 2014. godine u smislu odredbe članka 13. stavka 2. Zakona, za usklađenje s dužnikom kamatne stope, određivanjem parametra i fiksne marže, te razdoblja promjene kamatnih stopa. Iz obrazloženja prijedloga i mišljenja koje predlagatelj nije prihvatio, a vezano uz članke 13. i 15. Zakona, vidljivo je da Prijedlog Odbora za zakonodavstvo da se ujednači stupanje na snagu svih odredbi Zakona nije prihvaćen iz razloga što je usvojeno mišljenje Ureda za zakonodavstvo prema kojem obveza (u konkretnom slučaju za vjerovnika) može nastati tek nakon stupanja na snagu Zakona, dok je za izvršenje obveze određen rok do 1. siječnja 2014. godine, a prijedlog Hrvatske udruge banaka zaprimljen putem Odbora za financije i državni proračun Hrvatskog sabora da rok iznosi 90 dana od dana stupanja na snagu zakona, ocijenjen je nepotrebnim.
Iz tog dijela obrazloženja Konačnog prijedloga Zakona o izmjenama i dopunama Zakona o potrošačkom kreditiranju, vidljivo je da je izraženo mišljenje Ureda za zakonodavstvo u skladu s ustavnim načelom prava na zakonito suđenje, jer iz njega proizlazi da obveza za vjerovnika može nastati tek nakon stupanja na snagu Zakona, pri čemu je za rok za izvršenje obveze određen do 1. siječnja 2014. godine. Ovaj sud smatra da bi objavom Zakona u 'Narodnim novinama' i njegovim stupanjem na snagu osmog dana od dana objave, s danim rokom usklađenja u smislu odredbe članka 11a. stavka 5. Zakona do 1. siječnja 2014. godine, kao što je to bilo navedeno u Konačnom prijedlogu Zakona o izmjenama i dopunama Zakona o potrošačkom kreditiranju, predmetni Zakon u odnosu na vremensko važenje propisa, bio suglasan odredbi članka 31. stavka 1. Ustava Republike Hrvatske i odredbi članka 7.1. stavka 1. Konvencije za zaštitu ljudskih prava i temeljnih sloboda.
... Kako je Zakon stupio na snagu dana 1. siječnja 2014. godine, vrlo je dvojbena sa stajališta ovog suda, primjena kaznene odredbe članka 26. stavka 1. točke 28. Zakona o potrošačkom kreditiranju, s obzirom da okrivljenici nisu do stupanja na snagu Zakona bili u obvezi sklapati anekse ugovora s dužnicima, a naročito to nisu bili u obvezi činiti retroaktivno, i to stoga što su prema ranijem Zakonu bili u obvezi samo definirati parametre, za koje propuštanje je bila propisana i prekršajna sankcija, dok je sankcija za propuštanje ugovaranja propisana tek od 1. siječnja 2014. godine, kada je Zakon o izmjenama i dopunama Zakona o potrošačkom kreditiranju ('Narodne novine' broj: 143/13) stupio na snagu.«
Zbog takve izravne primjene članka 13. stavka 2. ZIDZoPKred-a:143/13 u pogledu vremena počinjenja prekršaja, prvostupanjski sud je u navedenom konkretnom predmetu, proglasio okrivljenike krivima i kaznio za prekršaj iz članka 26. stavka 1. alineje 28. i stavka 2. ZoPKred-a:75/09-102/15, »jer su postupali protivno odredbi članka 11a. stavka 5. Zakona, koji u vrijeme počinjenja prekršaja (do 1. siječnja 2014. godine) još nije bio propisan kao prekršaj.«.
6.2. O posljedicama takvog normiranja na prekršajne postupke, podnositelj dalje navodi:
»Ovaj sud drži prihvatljivim da se odredba članka 11a. stavka 5. Zakona o potrošačkom kreditiranju retroaktivno odnosi na sve ugovore o kreditu sklopljene do stupanja na snagu Zakona, u smislu obrazloženja Konačnog prijedloga Zakona, i to stoga što je očita intencija zakonodavca bila izjednačavanje svih potrošača u njihovoj zaštiti kod sklapanja ugovora o kreditu, i to kako za ugovore o kreditu sklopljene nakon stupanja na snagu Zakona, tako i za ugovore o kreditu sklopljene prije stupanja na snagu Zakona, a u skladu s Direktivom 2008/48/EZ od 23. travnja 2008. godine.
Međutim, na takvu suštinsku retroaktivnost zakona, nikako se ne bi mogla, a niti smjela nadovezati vremenska retroaktivnost zakona u odnosu na kažnjivu odredbu, jer je to u suprotnosti s opće prihvaćenim načelom zakonitosti suđenja u Republici Hrvatskoj, koje se garantira Ustavom Republike Hrvatske i Konvencijom za zaštitu ljudskih prava i temeljnih