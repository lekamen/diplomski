43 05.05.2016 Obvezatne upute broj LS I i LN I - redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
1124
Na osnovi članka 48. Zakona o lokalnim izborima (»Narodne novine«, broj 144/12, dalje: Zakon), Državno izborno povjerenstvo Republike Hrvatske donijelo je
OBVEZATNE UPUTE BROJ LS I i LN I
REDOSLIJED IZBORNIH RADNJI I TIJEK ROKOVA
1. Odlukom Vlade Republike Hrvatske od 5. svibnja 2016. (»Narodne novine«, broj 43/16) raspisani su prijevremeni izbori za Gradsko vijeće Grada Vrgorca i gradonačelnika te zamjenika gradonačelnika Grada Vrgorca.
Odluka Vlade Republike Hrvatske stupa na snagu 5. svibnja 2016.
Izbori će se održati u nedjelju, 5. lipnja 2016.
2. Rokovi teku od
6. svibnja 2016. u 00:00 sati.
3. Prijedlozi kandidacijskih lista za izbor članova Gradskog vijeća Grada Vrgorca i prijedlozi kandidatura za izbor gradonačelnika te zamjenika gradonačelnika Grada Vrgorca, moraju biti zaprimljeni u Gradskom izbornom povjerenstvu Grada Vrgorca u roku od 14 dana od dana stupanja na snagu odluke o raspisivanju izbora, dakle
19. svibnja 2016. do 24:00 sata
(članak 21. stavak 1. Zakona).
4. Gradsko izborno povjerenstvo Grada Vrgorca sastavit će i u lokalnim sredstvima javnog priopćavanja i tisku, na oglasnoj ploči i internetskim stranicama jedinice objaviti sve pravovaljano predložene kandidacijske liste i zbirnu listu za izbor članova Gradskog vijeća Grada Vrgorca, te zbirnu listu pravovaljano predloženih kandidatura za izbor gradonačelnika te zamjenika gradonačelnika Grada Vrgorca, u roku od 48 sati od isteka roka za kandidiranje, dakle
21. svibnja 2016. do 24:00 sata
(članak 26. stavak 1. Zakona).
5. Izborna promidžba počinje danom objave zbirne liste kandidacijskih lista i kandidatura, te traje zaključno do 24 sata prije dana održavanja izbora, dakle do
3. lipnja 2016. u 24:00 sata
(članak 35. stavak 1. Zakona).
6. Zabrana izborne promidžbe /izborna šutnja/, kao i objavljivanje privremenih rezultata ili procjena rezultata izbora traje tijekom cijelog dana koji prethodi danu održavanja izbora kao i na dan održavanja izbora do zaključno 19:00 sati, dakle od
4. lipnja 2016. u 00:00 sati do
5. lipnja 2016. u 19:00 sati
(članak 35. stavak 3. Zakona).
7. Gradsko izborno povjerenstvo Grada Vrgorca objavit će koja su biračka mjesta određena s naznakom koji birači imaju pravo glasovati na pojedinim biračkim mjestima, najkasnije 15 dana prije dana održavanja izbora, dakle
20. svibnja 2016. do 24:00 sata
(članak 69. Zakona).
8. Političke stranke dužne su odrediti članove pojedinih biračkih odbora i dostaviti njihova imena Gradskom izbornom povjerenstvu Grada Vrgorca najkasnije 12 dana prije održavanja izbora, dakle
23. svibnja 2016. do 24:00 sata
(članak 42. stavak 6. Zakona).
Ne odrede li ih, odnosno ukoliko prijedlozi ne prispiju Gradskom izbornom povjerenstvu Grada Vrgorca, Gradsko izborno povjerenstvo Grada Vrgorca samostalno će odrediti članove biračkih odbora.
(članak 42. stavak 6. Zakona).
9. Gradsko izborno povjerenstvo Grada Vrgorca mora imenovati članove biračkih odbora najkasnije 10 dana prije dana održavanja izbora, dakle
25. svibnja 2016. do 24:00 sata
(članak 44. stavak 2. Zakona).
10. Glasovanje traje neprekidno
5. lipnja 2016. od 7:00 do 19:00 sati.
Biračka mjesta se zatvaraju u 19:00 sati. Biračima koji su se zatekli na biračkom mjestu omogućit će se glasovanje i nakon 19:00 sati.
(članak 74. Zakona).
11. Birački odbor mora u što kraćem roku dostaviti zapisnik o svom radu s ostalim izbornim materijalom Gradskom izbornom povjerenstvu Grada Vrgorca, a najkasnije u roku od 12 sati od zatvaranja biračkog mjesta, dakle
6. lipnja 2016. do 7:00 sati
(članak 65. Zakona).
12. Gradsko izborno povjerenstvo Grada Vrgorca utvrdit će rezultate glasovanja na biračkim mjestima na svom području najkasnije u roku 24 sata od zatvaranja biračkih mjesta, dakle
6. lipnja 2016. do 19:00 sati
13. Kad Gradsko izborno povjerenstvo Grada Vrgorca utvrdi rezultate glasovanja bez odgode će objaviti rezultate izbora 