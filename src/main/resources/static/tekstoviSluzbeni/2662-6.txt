o porezu na dodanu vrijednost i fiskalizaciji u prometu gotovinom ili
4. se utvrdi da je korisnik prava postupao protivno trošarinskim i poreznim propisima.
IV. NADZOR I UPRAVNE MJERE
Članak 20.
(1) Nadzor nad provedbom odredaba ovoga Pravilnika obavlja Carinska uprava, ministarstvo nadležno za poljoprivredu i ribarstvo u okviru propisa iz svoje nadležnosti te druga tijela ovlaštena za obavljanje nadzora sukladno posebnim propisima (u daljnjem tekstu: tijela nadzora).
(2) Nadzor iz stavka 1. ovoga članka provodi se primjenom odredbi Zakona o trošarinama, Općeg poreznog zakona te primjenom odredbi o nadzoru sukladno propisima kojima se uređuju poslovi i ovlasti carinske službe te ministarstva nadležnog za poljoprivredu i ribarstvo.
(3) Korisnici prava i s njima povezane osobe su dužni u svakom trenutku tijelima nadzora predočiti, omogućiti uvid i dostaviti sve evidencije, isprave i podatke te osigurati nesmetano obavljanje nadzora. Tijela nadzora mogu provjeravati trgovačke, knjigovodstvene, tehnološke i druge evidencije, isprave i podatke koji se odnose na poslovanje korisnika prava i svake druge osobe koja je izravno ili neizravno poslovno i na drugi način uključena u radnje s označenim plinskim uljem obojanim plavom bojom koji se koriste ili se mogu koristiti za namjene u poljoprivredi, ribolovu, ribogojstvu i akvakulturi sukladno članku 92. stavcima 1. i 2. Zakona, kao i provjeravati radnje s bezolovnim motornim benzinom za pogon koji se koristi za namjene u ribolovu.
(4) Tijela nadzora mogu pregledati poljoprivredne površine, usjeve, nasade, brojčano stanje stoke, ulaziti i pregledavati poslovne i proizvodne prostore te objekte, pregledavati uređaje, strojeve, motore, prijevozna sredstva, plovila, plovne objekte, robu, poslovnu dokumentaciju i druge stvari, sve spremnike energenata korisnika prava, kao i označena plinska ulja obojana plavom bojom i uzeti uzorke za analizu ili drugo odgovarajuće ispitivanje te od korisnika prava i drugih osoba tražiti dostavu računa, otpremnica, izdatnica, popratnica, komercijalnih, trgovačkih, službenih i drugih isprava te drugih dokaza potrebnih za pravilno i potpuno utvrđivanje činjenica u postupku nadzora.
(5) Ovisno o okolnostima slučaja, izdana kartica goriva će se blokirati ako se utvrdi da sukladno ovome Pravilniku i posebnim propisima nisu postojali uvjeti za njeno izdavanje i/ili korištenje ili da ti uvjeti više ne postoje ili da se ona na drugi način zloupotrebljava te će se sukladno Zakonu korisniku prava za iskorištene količine plinskog ulja obračunati trošarina.
(6) Ako se u nadzoru ili na drugi način utvrdi da korisnik prava iz članka 6. i 7. ovoga Pravilnika ima nenamirenih dospjelih obveza s naslova javnih davanja o tome se obavještava FINU koja će izdanu karticu goriva blokirati do podmirenja obveza s naslova javnih davanja.
V. PRAĆENJE PRIMJENE PRAVILNIKA
Članak 21.
Carinska uprava i ministarstvo nadležno za poljoprivredu i ribarstvo kontinuirano prate i analiziraju primjenu ovoga Pravilnika i zakonitost ostvarivanja prava na potrošnju plinskog ulja obojanog plavom bojom za namjene u poljoprivredi, ribolovu, ribogojstvu i akvakulturi te bezolovnog motornog benzina za namjene u ribolovu i predlažu i provode mjere radi sprječavanja i suzbijanja zlouporaba.
Članak 22.
Nadležni carinski ured za svaku kalendarsku godinu vodi posebnu evidenciju korisnika prava upisanih u registar korisnika povrata, njihovim odobrenim godišnjim kvotama potrošnje, stanju iskorištene i preostale godišnje kvote potrošnje, podnesenim zahtjevima za povratom trošarine, donesenim rješenjima u povodu tih zahtjeva s naznakom količina bezolovnog motornog benzina na koje se zahtjevi i rješenja odnose i iznosima traženog i odobrenog povrata trošarine.
VI. PRIJELAZNE I ZAVRŠNE ODREDBE
Članak 23.
Nepridržavanje odredaba ovoga Pravilnika podliježe prekršajnim odredbama Zakona o trošarinama (»Narodne novine«, br. 22/13, 32/13, 81/13 i 100/15).
Članak 24.
Danom stupanja na snagu ovoga Pravilnika prestaje važiti 