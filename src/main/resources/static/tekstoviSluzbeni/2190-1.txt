 podrazumijeva da su poligoni koji ih opisuju zatvoreni, da se poligoni u istom sloju ne preklapaju međusobno, niti da između njih postoje praznine, te da se linija sastoji od jednog neprekinutog dijela
− vektorski oblik dokumenata je digitalni zapis grafičkih dokumenata u obliku matematičkih funkcija koje opisuju prostorne objekte – elemente prikaza (točke, linije, krivulje i poligone)
− Web Feature Service Interface Standard (WFS) podrazumijeva sučelje za traženje i otkrivanje pojedinačnih prostornih objekata i atributa putem Interneta koristeći pozive neovisne o platformi
− Web Map Service (WMS) je standardni protokol za razmjenu georeferenciranih karata i drugih digitalnih rasterskih dokumenata putem interneta.
DIO DRUGI SADRŽAJ, NAČIN RADA, OBLIK, STRUKTURA I ELEKTRONIČKI STANDARD INFORMACIJSKOG SUSTAVA PROSTORNOG UREĐENJA
Sadržaj, povezivanje i uloga informacijskog sustava prostornog uređenja
Članak 4.
(1) Informacijski sustav prostornog uređenja (u daljnjem tekstu: ISPU) je državni interoperabilni i multiplatformni sustav za unos, verifikaciju, javnu objavu i razmjenu prostornih podataka za potrebe izrade, donošenja, provedbe i nadzora prostornih planova, trajnog praćenja stanja u prostoru i području prostornog uređenja, izrade izvješća o stanju u prostoru, te obavljanje poslovnih procesa propisanih zakonom koji uređuje područje prostornog uređenja i posebnim propisima.
(2) U ISPU se povezuju informacijski sustavi javnopravnih tijela koja na temelju zakona kojim se uređuje područje prostornog uređenja i posebnih propisa izrađuju i/ili održavaju prostorne podatke i druge podatke značajne za prostorno uređenje ili sudjeluju u izradi i provedbi prostornih planova.
(3) ISPU-om se osigurava:
− objedinjavanje i razmjena podataka o izradi, donošenju, provedbi i nadzoru prostornih planova
− prikupljanje i objedinjavanje podataka i/ili informacija za izradu prostornih planova, uključivo i povezivanje sustava i internetskih servisa za razmjenu podataka javnopravnih tijela u čijoj su nadležnosti prostorni podaci potrebni za obavljanje ili vođenje poslova iz stavka 1. ovoga članka i
− pristup javnosti podacima i informacijama vezanim uz prostorno uređenje, te ovlaštenim korisnicima u skladu s razinom ovlasti za potrebe prostornog planiranja i praćenja stanja u prostoru.
(4) ISPU se povezuje s geoportalom NIPP-a u cilju omogućavanja pristupa uslugama pronalaženja, pregledavanja, preuzimanja i drugim uslugama NIPP-a.
(5) ISPU je niz međusobno povezanih računalnih aplikacija za prihvat, obradu i prikaz podataka o prostoru iz raznih izvora, koji obuhvaća osobito:
− podatke o postojećem i planiranom načinu korištenja zemljišta (namjeni prostora, uvjetima provedbe zahvata u prostoru i drugim uvjetima korištenja i zaštite prostora) propisanih prostornim planovima i posebnim propisima
− metapodatke o važećim prostornim planovima, prostornim planovima koji su u postupku izrade i donošenja, te o prostornim planovima koji su prestali važiti, do razine propisane ovom Uredbom
− podatke o upravnim i drugim aktima nadležnih tijela koji se izdaju i koji su izdani u svrhu provedbe prostornih planova, građenja, uporabe i uklanjanja građevina
− podatke o približnim vrijednostima zemljišta i druge nužne podatke potrebne za izradu procjene vrijednosti nekretnina
− podatke o sektorskim strategijama, planovima, studijama i drugim dokumentima propisanim posebnim zakonima značajnim za prostorno uređenje i
− druge podatke i informacije od utjecaja na praćenje stanja u prostoru i prostornog uređenja na svim razinama.
Struktura ISPU-a
Članak 5.
(1) ISPU se organizira kao sustav samostalnih funkcionalnih cjelina – modula za unos i verifikaciju podataka koji se mogu međusobno povezivati.
(2) Moduli iz stavka 1. ovoga članka su:
− modul ePlanovi u koji se unose tekstualni i grafički dijelovi elaborata prostornih planova, izrađeni sukladno zakonu koji uređuje područje prostornog uređenja i pravilnikom kojim se propisuje sadržaj prostornih planova, metapodaci