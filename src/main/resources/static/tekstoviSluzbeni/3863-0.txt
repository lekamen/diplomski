47 20.05.2016 Uredba o izmjeni Uredbe o uvjetima, načinu i postupku raspolaganja tražbinama s naslova poreznog duga u predstečajnom i stečajnom postupku
VLADA REPUBLIKE HRVATSKE
1212
Na temelju članka 211.a Općeg poreznog zakona (»Narodne novine«, br. 147/08, 18/11, 78/12, 136/12, 73/13, 26/15 i 44/16), Vlada Republike Hrvatske je na sjednici održanoj 18. svibnja 2016. godine donijela
UREDBU
O IZMJENI UREDBE O UVJETIMA, NAČINU I POSTUPKU RASPOLAGANJA TRAŽBINAMA S NASLOVA POREZNOG DUGA U PREDSTEČAJNOM I STEČAJNOM POSTUPKU
Članak 1.
U Uredbi o uvjetima, načinu i postupku raspolaganja tražbinama s naslova poreznog duga u predstečajnom i stečajnom postupku (»Narodne novine«, broj 122/15), članak 4. mijenja se i glasi:
»(1) O pravima poreznog tijela iz porezno dužničkog odnosa u predstečajnom i stečajnom postupku čija vrijednost predmeta, odnosno visina ukupne obveze dužnika ne prelazi iznos od 10.000.000,00 kuna odlučuje čelnik poreznog tijela na prijedlog Savjetodavnog vijeća poreznog tijela.
(2) Članove Savjetodavnog vijeća poreznog tijela iz stavka 1. ovoga članka odlukom imenuje čelnik poreznog tijela.
(3) U Savjetodavno vijeće poreznog tijela imenuje se 9 stalnih članova. Članovi moraju biti hrvatski državljani, zaposlenici tijela državne uprave sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem – pravne ili ekonomske struke te imati 5 godina radnog iskustva.
(4) Odlukom iz stavka 2. ovoga članka, čelnik poreznog tijela iz reda stalnih članova Savjetodavnog vijeća poreznog tijela imenuje predsjednika Savjetodavnog vijeća poreznog tijela i njegova zamjenika. Predsjednik Savjetodavnog vijeća poreznog tijela, odnosno u odsutnosti predsjednika njegov zamjenik, saziva sjednice Savjetodavnog vijeća poreznog tijela te u ime Savjetodavnog vijeća poreznog tijela potpisuje sva pismena proizašla iz rada Savjetodavnog vijeća poreznog tijela, usmjerena prema drugim tijelima i institucijama u svrhu izrade prijedloga odluke u predstečajnim i stečajnim postupcima.
(5) Odlukom iz stavka 2. ovoga članka mogu se imenovati zamjenski članovi Savjetodavnog vijeća poreznog tijela i pridruženi članovi, koji će sudjelovati u radu Savjetodavnog vijeća poreznog tijela kao ravnopravni članovi. U slučaju spriječenosti stalnih članova, na sjednicama Savjetodavnog vijeća poreznog tijela mogu sudjelovati zamjenski članovi, dok će pridruženi članovi sudjelovati na sjednicama Savjetodavnog vijeća poreznog tijela prema potrebi.
(6) Na sjednici Savjetodavnog vijeća poreznog tijela mora biti prisutno najmanje 5 članova imenovanih odlukom iz stavka 2. ovoga članka, koji odluku donose većinom glasova prisutnih članova.
(7) O pravima poreznog tijela iz porezno dužničkog odnosa u predstečajnom i stečajnom postupku čija vrijednost predmeta, odnosno visina ukupne obveze dužnika prelazi iznos od 10.000.000,00 kuna odlučuje ministar financija na prijedlog Savjetodavnog vijeća Ministarstva financija.
(8) Članove Savjetodavnog vijeća Ministarstva financija iz stavka 7. ovoga članka odlukom imenuje ministar financija.
(9) U Savjetodavno vijeće Ministarstva financija imenuje se 9 stalnih članova. Članovi moraju biti hrvatski državljani, zaposlenici tijela državne uprave i drugih tijela sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem – pravne ili ekonomske struke te imati 5 godina radnog iskustva.
(10) Zaposlenicima državne uprave i drugih tijela iz stavka 9. ovoga članka smatraju se zaposlenici užeg dijela Ministarstva financija, Porezne i Carinske uprave te drugih resornih ministarstava, kao i zaposlenici pravnih osoba s javnim ovlastima i drugih državnih tijela koja su nadležna za upravljanje državnom imovinom.
(11) Odlukom iz stavka 8. ovoga članka, ministar financija iz reda stalnih članova Savjetodavnog vijeća