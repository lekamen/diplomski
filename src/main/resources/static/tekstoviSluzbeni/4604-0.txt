91 12.10.2016 Presuda Visokoga upravnog suda Republike Hrvatske broj: Usoz-61/16-7 od 27. rujna 2016.
VISOKI UPRAVNI SUD REPUBLIKE HRVATSKE
1953
PRESUDA
Visoki upravni sud Republike Hrvatske u vijeću sastavljenom od sudaca toga suda mr. sc. Inge Vezmar Barlek, predsjednice vijeća, Eveline Čolović Tomić, Lidije Vukičević, Mirjane Čačić i Marine Kosović Marković, članica vijeća, uz sudjelovanje više sudske savjetnice Marine Zagorec, zapisničarke, u postupku ocjene zakonitosti općeg akta pokrenutog u povodu zahtjeva Marije Vibovec iz Pribislavca, Nikole Tesle 46, i Vladimira Vibovca iz Lopara, Lopar 305, na sjednici održanoj 27. rujna 2016.
presudio je
Zahtjev se djelomično usvaja.
Ukida se odredba članka 14. stavka 6. Odluke o komunalnom doprinosu Općine Lopar (Službene novine Primorsko-goranske županije, broj 11/12. i 6/13.) u dijelu koji glasi: »Kao dokaz mjesta prebivališta na području Općine Lopar, podnositelj zahtjeva dužan je dostaviti uvjerenje Policijske postaje Rab«.
U preostalom dijelu zahtjev se odbija.
Obrazloženje
Podnositelji su Upravnom sudu u Rijeci podnijeli tužbu kojom osporavaju rješenje Primorsko-goranske županije, Upravnog odjela za graditeljstvo i zaštitu okoliša klasa: UP/II-363-02/15-01/156, urbroj: 2170/01-03-08/5-16-2 od 9. veljače 2016. i zahtjev za ocjenu zakonitosti članka 13. i članka 14. Odluke o komunalnom doprinosu koji je donijelo Općinsko vijeće Općine Lopar (Službene novine Primorsko-goranske županije, broj 11/12. i 6/13. – dalje: Odluka). Upravni sud u Rijeci je rješenjem, poslovni broj: UsI-645/16 od 2. lipnja 2016. proslijedio zahtjev za ocjenu zakonitosti ovom sudu na nadležno rješavanje.
U zahtjevu podnositelji smatraju nezakonitima osporene odredbe Odluke navodeći da nezakonito omogućuju oslobađanje od plaćanja komunalnog doprinosa po osobnom statusu, odnosno kriteriju prebivališta. Smatraju da su takvom odredbom stavljeni u nejednak položaj s obveznicima koji imaju prebivalište na području općine Lopar. Pozivaju se na stajalište ovoga Suda izraženo u presudama poslovni broj: Usoz-342/13 od 28. ožujka 2014. i Usoz-102/14 od 28. travnja 2015. i predlažu Sudu da ukine osporene odredbe Odluke.
Donositelj općeg akta nije Sudu dostavio očitovanje na navode zahtjeva, iako je uredno pozvan dopisom ovog Suda od 13. lipnja 2016. Očitovanje je dostavio pročelnik Jedinstvenog upravnog odjela Općine Lopar koji je izvijestio Sud da su osporene odredbe i dalje na pravnoj snazi, a prema njima podnositelji zahtjeva nemaju pravo na djelomično oslobađanje od plaćanja komunalnog doprinosa.
Zahtjev je djelomično osnovan iz razloga ove presude.
Osporenim odredbama Odluke određene su fizičke i pravne osobe kojima se pod određenim uvjetima, u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa, a iz sadržaja zahtjeva proizlazi da se osporavaju odredbe kojima je omogućeno oslobađanje od plaćanja komunalnog doprinosa po osnovi trajanja kontinuiranog prebivališta ili ranijeg prebivališta odnosno prebivališta s prekidima na području općine Lopar.
Člankom 14. stavkom 1. Odluke propisano je:
Vlasnici građevinske čestice odnosno investitori koji imaju mjesto prebivališta na području Općine Lopar (dosadašnjem području Grada Raba) u kontinuitetu zadnjih petnaest ili više godina ostvaruju pravo na djelomično oslobađanje od plaćanja komunalnog doprinosa samo za izgradnju stambenih, poslovno-stambenih i stambeno-poslovnih objekata kako slijedi:
– za 90% za građevine obujma do 450m3
– za 80% za građevine obujma od 450m3 do 900m3
– za 70% za građevine obujma od 900m3 do 1.200m3
– za 60% za građevine obujma od 1.200m3 do 1.500m3
– za 50% za građevine preko 1.500m3.
Odredbom članka 14. stavka 5. Odluke propisano je:
Vlasnici građevinske čestice odnosno investitori koji nemaju mjesto prebivališta na području Općine Lopar (dosadašnjem području Grada Raba) u kontinuitetu zadnjih petnaest ili više godina, ali su imali prije prebivalište ili s prekidima duže od 15 godina