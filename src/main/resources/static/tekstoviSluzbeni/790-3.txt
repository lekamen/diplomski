 postupak izvlačenja slučajnim odabirom u prisutnosti javnog bilježnika.
Administrativna kontrola postupka javne nabave
Članak 16.
(1) Agencija za plaćanja vrši administrativnu kontrolu provedbe postupka javne nabave.
(2) Administrativna kontrola provedbe postupka javne nabave provodi se u fazi:
1. administrativne kontrole zahtjeva za potporu
2. dovršetka postupka javne nabave
3. završne isplate.
(3) Zajedno sa zahtjevom za potporu korisnik dostavlja Agenciji obveznu dokumentaciju za nadmetanje s prilozima te popratnom dokumentacijom koja se propisuje natječajem.
(4) Po dovršetku postupka javne nabave, a najkasnije u roku od osam mjeseci od dana donošenja odluke o prihvatljivosti zahtjeva za potporu, korisnik dostavlja Agenciji za plaćanja dokumentaciju iz provedenog postupka javne nabave.
(5) Zajedno sa zahtjevom za isplatu korisnik dostavlja dokumentaciju vezano uz postupak javne nabave i izvršenje ugovora koja se propisuje natječajem iz članka 12. ovoga Pravilnika.
(6) Korisnik je u obvezi dostaviti dokumentaciju iz postupka javne nabave u elektronskom obliku na CD-u/DVD-u. Popis dokumentacije i način predaje dokumentacije na elektronskom mediju propisuje se natječajem.
(7) Ukoliko je potrebno tražiti dodatna obrazloženja vezano uz dostavljenu dokumentaciju navedenu u stavku 4. i 5. ovoga članka Agencija za plaćanja će korisniku dostaviti zahtjev za dopunu/obrazloženje/ispravak.
(8) Ukoliko korisnik nije preuzeo zahtjev za dopunu/obrazloženje/ispravak prilikom prve dostave, dostava preporučene pošiljke bit će ponovljena još jednom. Ukoliko korisnik ne preuzme zahtjev za dopunu niti nakon ponovljene dostave, zahtjev se objavljuje na oglasnoj ploči u sjedištu Agencije za plaćanja te se dostava smatra obavljenom istekom osmoga dana od dana stavljanja zahtjeva na oglasnu ploču.
(9) Korisnik je dužan u roku od deset dana od dana zaprimanja zahtjeva za dopunu/obrazloženje/ispravak dostaviti dopunu/obrazloženje/ispravak.
(10) U slučaju da dokumentacija iz postupka javne nabave nije prihvatljiva, Agencija za plaćanja donosi odluku o odbijanju zahtjeva za potporu čime se prethodno donesena odluka o prihvatljivosti zahtjeva za potporu stavlja izvan snage.
(11) Ukoliko dokumentacija vezano uz postupak javne nabave i izvršenje ugovora koja se dostavlja sa zahtjevom za isplatu nije prihvatljiva, Agencija donosi odluku o odbijanju zahtjeva za isplatu.
(12) Administrativna kontrola postupka javne nabave koju temeljem ovog Pravilnika provodi Agencija za plaćanja ne može se smatrati kontrolnim mehanizmima u smislu posebnih propisa koji uređuju postupak javne nabave.
Donošenje odluka
Članak 17.
(1) U slučaju kada se nakon zaprimanja svih zahtjeva za potporu i provjere ukupnoga traženog iznosa potpore utvrdi da ima dovoljno raspoloživih sredstava, Agencija za plaćanja donijet će odluke po završetku administrativne kontrole svakog pojedinačnog zahtjeva za potporu.
(2) Agencija za plaćanja će nakon obrade zahtjeva za potporu donijeti:
1. odluku o prihvatljivosti zahtjeva za potporu, u slučaju pozitivne eliminacijske provjere zahtjeva za potporu
2. odluku o dodjeli sredstava, u slučaju:
– ispunjavanja uvjeta i kriterija propisanih ovim Pravilnikom i natječajem iz članka 12. ovoga Pravilnika
– prihvatljivosti dokumentacije iz provedenog postupka javne nabave dostavljene od strane korisnika prema obvezi sukladno članku 16. stavku 4. ovog Pravilnika.
3. odluku o odbijanju, u slučaju:
– neispunjavanja uvjeta i kriterija propisanih ovim Pravilnikom i natječajem iz članka 12. ovoga Pravilnika
– nepravovremeno podnesenih zahtjeva za potporu i nepravovremeno/nepotpuno/neodgovarajuće dopunjenih zahtjeva za potporu
– utvrđene nepravilnosti
– da se utvrdi da su informacije dostavljene od strane korisnika lažne ili pogrešne
– sprječavanja posjeta ulaganju ovlaštenih djelatnika Agencije za plaćanja od strane korisnika
– da se utvrdi da je ulaganje za koje je podnesen zahtjev za potporu financirano iz drugih sredstava javne potpore, odnosno u slučaju