 partnersko vijeće za urbano područje.
(2) Prilikom osnivanja i djelovanja partnerskog vijeća za urbano područje posebno se vodi briga o zastupljenosti različitih dionika razvoja iz jedinica lokalne samouprave koje čine urbano područje kao i o zastupljenosti interesa većine stanovništva koje živi na urbanom području.
(3) Partnersko vijeće za urbano područje osniva se kao savjetodavno tijelo, s ciljem utvrđivanja zajedničkih prioriteta na razini urbanog područja, predlaganja strateških projekata te obavljanja drugih poslova u skladu sa Zakonom i ovom Uredbom.
(4) Administrativne i stručne poslove za potrebe rada partnerskog vijeća urbanog područja obavlja jedinica lokalne samouprave koja je nositelj izrade strategije razvoja urbanog područja.
Članovi partnerskog vijeća
Članak 7.
(1) Partnersko vijeće sastavljeno je od predstavnika različitih dionika razvoja na području statističke regije, jedinice područne (regionalne) samouprave odnosno urbanog područja.
(2) Član partnerskog vijeća za područje županije i partnerskog vijeća za urbano područje imenuje se za razdoblje trajanja planskog dokumenta politike regionalnog razvoja.
(3) Član partnerskog vijeća ima zamjenika koji zamjenjuje člana u slučaju njegove spriječenosti. Zamjenik člana ima sva ovlaštenja člana partnerskog vijeća.
(4) Zamjenik člana partnerskog vijeća imenuje se na isti način i u istom postupku kao i član partnerskog vijeća.
(5) Odredbe ove Uredbe koje se odnose na članove partnerskih vijeća na odgovarajući se način primjenjuju i na njihove zamjenike.
Predsjednik i zamjenik predsjednika partnerskog vijeća
Članak 8.
(1) Partnersko vijeće ima predsjednika i zamjenika koji ga zamjenjuje u slučaju spriječenosti.
(2) Predsjednika i zamjenika partnerskog vijeća bira partnersko vijeće iz reda svojih članova na rok od dvije godine.
(3) Predsjednik i zamjenik mogu biti ponovno birani.
Sastav partnerskih vijeća statističkih regija
Članak 9.
(1) U radu partnerskog vijeća statističke regije sudjeluju predstavnici tijela državne uprave, jedinica područne (regionalne) samouprave te jedinica lokalne samouprave, regionalnih koordinatora, gospodarskih subjekata, znanstvene zajednice, socijalnih partnera i organizacija civilnog društva s područja statističke regije.
(2) Članove partnerskog vijeća statističke regije predlažu partnerska vijeća za područje županije s područja statističke regije iz reda svojih članova.
(3) Članovi partnerskog vijeća statističke regije biraju se na rok od dvije godine dana s mogućnošću ponovnog izbora.
(4) Partnersko vijeće za područje županije na čijem području se nalazi urbana aglomeracija, bira pet članova iz reda svojih članova u partnersko vijeće statističke regije, dok partnerska vijeća za područje ostalih županija s područja statističke regije biraju po četiri svoja člana u Partnersko vijeće statističke regije.
(5) Predstavnike središnjih tijela državne uprave i drugih javnih tijela središnje razine posebno bitnih za razvoj statističke regije imenuju ta tijela na temelju poziva koje im upućuje ministarstvo nadležno za regionalni razvoj.
Podvijeće partnerskog vijeća statističke regije
Članak 10.
(1) Na zajedničku inicijativu najmanje tri županije s područja jedne statističke regije može se ustrojiti partnersko vijeće zajednice županija koje djeluje kao podvijeće partnerskog vijeća statističke regije (u daljnjem tekstu: podvijeće).
(2) U slučaju ustrojavanja podvijeća jedna jedinica područne (regionalne) samouprave može istovremeno biti u dva podvijeća ako za to postoje posebno opravdani razlozi razvojne prirode odnosno ako se radi o području koje je posebno značajno za područje dva podvijeća.
(3) Prilikom osnivanja podvijeća potrebno je poštovati prostorni kontinuitet i zajedničke potrebe razvoja jedinica područne (regionalne) samouprave koje iniciraju osnivanje podvijeća.
(4) Podvijeće se ustrojava nakon osnivanja partnerskog vijeća statističke regije. Županije koje iniciraju osnivanje podvijeća o tome obavještavaju ministarstvo nadležno za