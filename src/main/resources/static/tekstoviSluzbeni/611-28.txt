 br. 1151/2012, ali je važeća samo na području Republike Hrvatske.
(3) Za vrijeme trajanja prijelazne nacionalne zaštite na tržištu sa zaštićenim nazivom, oznakom i nacionalnim znakom mogu biti označeni samo proizvodi za koje je izdana potvrda o sukladnosti proizvoda sa specifikacijom iz članka 96. stavka 7. ovoga Zakona.
(4) Prijelazna nacionalna zaštita prestaje danom donošenja odluke Europske komisije sukladno članku 9. Uredbe (EU) br. 1151/2012 o čemu ministar donosi rješenje.
(5) U slučaju povlačenja zahtjeva od strane podnositelja zahtjeva ili odbijanja zahtjeva od strane Europske komisije proizvodi za koje je izdana potvrda o sukladnosti proizvoda sa specifikacijom iz članka 96. ovoga Zakona mogu se nalaziti na tržištu do dana prestanka važenja potvrde o sukladnosti proizvoda sa specifikacijom.
(6) U nacionalnom postupku prigovora ministar na prijedlog Povjerenstva iz članka 88. stavka 3. ovoga Zakona može, sukladno članku 15. stavku 4. Uredbe (EU) br. 1151/2012, odobriti prijelazno razdoblje zaštite u trajanju do najviše deset godina.
Nacionalni znak ZOI, ZOZP i ZTS
Članak 90.
(1) Poljoprivredni ili prehrambeni proizvodi čiji su nazivi zaštićeni kao ZOI ili ZOZP ili ZTS i za koje je izdana potvrda o sukladnosti proizvoda sa specifikacijom iz članka 96. stavka 7. ovoga Zakona mogu biti označeni odgovarajućim nacionalnim znakom.
(2) Nacionalni znak iz stavka 1. ovoga članka dozvoljeno je koristiti nakon što je Ministarstvo dostavilo Europskoj komisiji zahtjev iz članka 91. stavka 1. ovoga Zakona, odnosno za vrijeme trajanja prijelazne nacionalne zaštite.
(3) Uvjete za dobivanje, izgled i način korištenja nacionalnog znaka propisat će ministar pravilnikom.
Registracija oznaka na razini Europske unije
Članak 91.
(1) Nakon provedenoga nacionalnog postupka zaštite naziva ZOI, ZOZP i ZTS podnositelj zahtjeva iz članka 88. stavka 2. ovoga Zakona dostavlja Ministarstvu dokumentaciju potrebnu za registraciju naziva ZOI, ZOZP i ZTS na razini Europske unije, sukladno člancima 8. i 20. Uredbe (EU) br. 1151/2012, najkasnije u roku od dva mjeseca od dana dobivanja rješenja o prijelaznoj nacionalnoj zaštiti naziva ZOI, ZOZP i ZTS.
(2) Zahtjev iz stavka 1. ovoga članka Ministarstvo dostavlja Europskoj komisiji sukladno članku 49. Uredbe (EU) br. 1151/2012, kao i informaciju iz članka 89. stavka 6. ovoga Zakona ako je dodijeljena prijelazna nacionalna zaštita u nacionalnom postupku prigovora.
(3) U postupku registracije naziva ZOI, ZOZP i ZTS na razini Europske unije, ako je potrebna jedna ili više značajnijih izmjena specifikacije proizvoda sukladno članku 53. stavku 2. Uredbe (EU) br. 1151/2012, Ministarstvo pokreće i provodi postupak nacionalnog prigovora.
(4) Rok za nacionalni prigovor iz stavka 3. ovoga članka je 15 dana.
(5) Postupak prigovora iz stavka 3. ovoga članka propisat će ministar pravilnikom.
Izmjena specifikacije proizvoda na razini Europske unije
Članak 92.
(1) Podnositelj zahtjeva može podnijeti Ministarstvu zahtjev za odobrenje izmjene specifikacije proizvoda registriranih naziva ZOI ili ZOZP ili ZTS na razini Europske unije sukladno članku 53. Uredbe (EU) br. 1151/2012.
(2) Zahtjev iz stavka 1. ovoga članka Ministarstvo dostavlja Europskoj komisiji.
Poništenje registracije oznaka na razini Europske unije
Članak 93.
(1) Zahtjev za poništenje registrirane oznake sukladno članku 54. Uredbe (EU) br. 1151/2012 dostavlja se Ministarstvu, koje isti dostavlja Europskoj komisiji.
(2) U slučajevima iz članka 54. Uredbe (EU) br. 1151/2012 ministar donosi rješenje o poništenju registrirane oznake.
(3) U slučaju donošenja rješenja iz stavka 2. ovoga članka proizvodi za koje je izdana potvrda o sukladnosti proizvoda sa specifikacijom iz članka 96. ovoga Zakona mogu se nalaziti na tržištu do dana prestanka važenja potvrde o sukladnosti proizvoda sa specifikacijom iz članka 96. stavka 7. ovoga Zakona.
(4) Protiv rješenja iz stavka 2. ovoga članka nije dopuštena žalba, već se može pokrenuti upravni spor.
Povlačenje zahtjeva na