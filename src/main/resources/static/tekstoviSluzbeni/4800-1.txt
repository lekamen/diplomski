 kojim se omogućuje jasno i jednoznačno očitavanje izmjerene vrijednosti bez optičkog povećavanja i bez faktora množenja, s rezolucijom očitanja ne većom od jedne petine duljine najmanjeg podjeljka ljestvice.
Uvjeti iz prethodnog stavka zadovoljeni su ako:
– vrh kazaljke ima oblik jednakokračnog trokuta čiji kut pri vrhu ne prelazi 60°;
– debljina onog dijela kazaljke koji pokriva podjelnu crtu ne prelazi debljinu najuže podjelne crte;
– vrh kazaljke pokriva 1/3 do 2/3 duljine najkraćih podjelnih crta;
– razmak između kazaljke i površine brojčanika nije veći od 0,02 x L + 1 mm, pri čemu je L udaljenost u mm između rotacijske osi kazaljke i njezina vrha;
– duljina podjeljka ljestvice nije manja od 1,5 mm;
– je debljina oznaka stalna i ne prelazi jednu petinu (1/5) duljine podjeljka ljestvice;
– je svaka peta oznaka dulja od ostalih;
– je svaka peta ili deseta oznaka obrojčana.
– je radno područje mjerne ljestvice jednoznačno i vidljivo označeno;
– su oznake ljestvice na brojčaniku vidljive i lako čitljive s udaljenosti od najmanje 0,6 m bez optičkog sustava za uvećavanje.
1.4. Digitalni pokazni uređaj tlakomjera za gume
Kod digitalnih pokaznih uređaja, mjerna jedinica bar mora biti ispisana u neposrednoj blizini decimalnog mjesta najmanje numeričke vrijednosti.
Digitalni pokazni uređaj tlakomjera za gume mora zadovoljavati sljedeće zahtjeve:
– pokazni uređaj mora sadržavati znamenke jednake veličine, koje omogućuju točno očitavanje;
– veličina, boja i kontrast znamenki i ostalih oznaka, kojima se izražava izmjerena vrijednost tlaka moraju biti usklađeni na način kojim se osigurava jednoznačno očitavanje; pokazni uređaj mora pokazati stvarnu veličinu izmjerenog tlaka, bez primjene faktora množenja.
Pomoćni indikatori na pokaznom uređaju (npr. znak za povećavanje ili smanjivanje tlaka te informacija o priključenoj cijevi za punjenje guma) su dopušteni pod uvjetom da ne ometaju sigurno očitavanje izmjerenog tlaka.
1.5. Vrijednost najmanjeg podjeljka ljestvice kod analognog tlakomjera za gume, odnosno razlučivosti kod digitalnog tlakomjera za gume ne smije biti veća od 0,1 bar.
2. NAJVEĆE DOPUŠTENE POGREŠKE
2.1. Referentno temperaturno područje
Tlakomjeri za gume moraju zadovoljavati kriterij najveće dopuštene pogreške u referentnom temperaturnom području.
Referentno temperaturno područje je područje od 15 °C do 25 °C.
2.2. Najveće dopuštene pogreške
Najveće navedene dopuštene pozitivne ili negativne pogreške, definirane su kao apsolutne vrijednosti u skladu s mjerenim tlakom i to:
a) kod prve i izvanredne ovjere:
– +/– 0,08 bar u području do uključujući 4 bar
– +/– 0,16 bar u području od 4 bar do uključujući 10 bar
– +/– 0,25 bar u području iznad 10 bar.
b) kod redovne ovjere:
– +/– 0,1 bar u području do uključujući 4 bar
– +/– 0,2 bar u području od 4 bar do uključujući 10 bar
– +/– 0,3 bar u području iznad 10 bar.
2.3. Uključivanje servisnog (kalibracijskog) načina rada
Ako tlakomjer za gume radi na principu pretvorbe djelovanja tlaka u električni signal, dopušteno je uključivanje servisnog (kalibracijskog) načina rada s većom rezolucijom, pod uvjetom da navedena opcija bude nakon ovjeravanja zaštićena i nedostupna pri normalnoj uporabi tlakomjera za gume.
2.4. Promjene u vrijednostima pokazivanja tlakomjera za gume pri temperaturama izvan referentnoga područja
Promjene u vrijednostima pokazivanja tlakomjera za gume pri temperaturama izvan referentnoga područja (20±5 °C) ne smiju prelaziti ± 0,4% gornje granice mjerenja za svakih 10 °C.
2.5. Histerezna pogreška
Histerezne pogreške su razlike u pokazivanju koje nastaju pri mjerenju istog tlaka u uvjetima porasta ili snižavanja tlaka.
Pri konstantnoj temperaturi unutar referentnog temperaturnog područja pogreške uzrokovane histerezom ne smiju prelaziti apsolutne vrijednosti najveće dopuštene pogreške.
Određivanje histerezne pogreške provodi se kod tlakomjera za gume čija tehnička izvedba to omogućuje.
2.6. Ništični položaj
Pri atmosferskom tlaku kazaljka mehaničkog uređaja