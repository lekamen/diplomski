 dokumentacija iz stavka 2. ovoga članka nije dostupna nadležnom tijelu, podnositelj zahtjeva je dužan istu dostaviti.
(4) Po podnesenom zahtjevu, Uprava nadležna za poslove poljoprivrede i prehrambene industrije donosi rješenje o osnivanju stručnog povjerenstva koje obavlja pregled objekta. Stručno povjerenstvo sastoji se od tri člana, djelatnika Uprave nadležne za poslove poljoprivrede i prehrambene industrije, od kojih najmanje dvoje mora biti prisutno pri obavljanju pregleda objekta.
(5) U postupku odobravanja stručno povjerenstvo obavlja pregled objekta koji mora udovoljavati odredbama članka 47. stavaka 2. i 3. ovoga Pravilnika u pogledu dokumentacije, infrastrukture i opreme. Stručno povjerenstvo, iz stavka 4. ovoga članka, dostavlja Upravi nadležnoj za poslove poljoprivrede i prehrambene industrije zapisnik o nalazu na licu mjesta u objektu sa prijedlogom za izdavanje odobrenja.
(6) Uprava nadležna za poslove poljoprivrede i prehrambene industrije na temelju zapisnika i prijedloga za izdavanje odobrenja iz stavka 5. ovoga članka donosi rješenje o odobrenju i objekt upisuje u Upisnik odobrenih objekata za proizvodnju klica te mu se dodjeljuje odobreni broj.
(7) Ako objekt ne udovoljava propisanim zahtjevima, nadležno tijelo postupa u skladu s odredbama Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja.
(8) Upisnik odobrenih objekata za proizvodnju klica vodi Uprava nadležna za poslove poljoprivrede i prehrambene industrije i objavljuje se na mrežnim stranicama ministarstva nadležnog za poljoprivredu.
Objekti za proizvodnju klica koji podliježu odobravanju
Članak 47.
(1) Odobravanje u skladu s odredbama ovoga Pravilnika obvezna je za objekte u kojima se proizvode klice što uključuje proizvodnju, skladištenje, pakiranje i prijevoz na mjestu proizvodnje.
(2) Subjekti u poslovanju s hranom dužni su osigurati da objekti iz stavka 1. ovoga članka udovoljavaju odredbama Uredbe (EZ) br. 852/2004 i Uredbe Komisije (EU) br. 210/2013 od 11. ožujka 2013. o odobravanju objekata za proizvodnju klica u skladu s Uredbom (EZ) br. 852/2004 Europskog parlamenta i Vijeća (SL L 68, 12. 03. 2013.).
(3) Subjekti u poslovanju s hranom koji proizvode klice dužni su osim udovoljavanja odredbama Uredbi iz stavka 2. ovoga članka osigurati udovoljavanje i odredbama:
1. Provedbene uredba Komisije (EU) br. 208/2013 od 11. ožujka 2013. o zahtjevima za sljedivošću klica i sjemena namijenjenog proizvodnji klica (SL L 68, 12.03.2013.)
2. Uredbe Komisije (EU) br. 209/2013 od 11. ožujka 2013. o izmjeni Uredbe (EZ) br. 2073/2005 u pogledu mikrobioloških kriterija za klice i pravila uzorkovanja za trupove peradi i svježe meso peradi (SL L 68, 12.03.2013.)
3. Uredbe Komisije (EU) br. 211/2013 od 11. ožujka 2013. o zahtjevima u pogledu certificiranja za uvoz u Uniju klica i sjemena namijenjenog za proizvodnju klica (SL L 68, 12.03.2013.).
Zabrana rada
Članak 48.
(1) Ako službena osoba prilikom provođenja službenih kontrola u objektu utvrdi nedostatke ili ne udovoljavanje propisanim zahtjevima, može zabraniti obavljanje odobrene djelatnosti u objektu te odrediti rok za otklanjanje nedostataka.
(2) U slučaju da se utvrđeni nedostaci ne otklone u zadanom roku, objekt se po službenoj dužnosti na prijedlog službene osobe briše iz Upisnika odobrenih objekata za proizvodnju klica.
(3) Službena osoba koja provodi službene kontrole, a radi evidentiranja u Upisniku odobrenih objekata za proizvodnju klica, dostavlja Upravi nadležnoj za poslove poljoprivrede i prehrambene industrije u roku od 8 dana presliku rješenja o zabrani rada u objektu.
Brisanje iz Upisnika odobrenih objekata za proizvodnju klica na zahtjev subjekta
Članak 49.
(1) U slučaju kada subjekt u poslovanju s hranom prestaje poslovati u objektu, službena osoba subjekta u poslovanju s hranom dostavlja Upravi nadležnoj za poslove poljoprivrede i prehrambene industrije zahtjev za brisanje objekata iz Upisnika odobrenih objekata za