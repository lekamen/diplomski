ovoga članka sadrži ugrađenu izvedenicu na način kako se navodi u članku 12. ovoga pravilnika, na tu izvedenicu primjenjivat će se uvjeti i ograničenja Zakonom propisani za financijske izvedenice.
Instrumenti tržišta novca
Članak 5.
(1) Instrumentima tržišta novca u smislu Zakona smatraju se instrumenti koji ispunjavaju jedan od sljedećih uvjeta:
1. imaju dospijeće ili preostalo dospijeće od 397 dana ili manje ili
2. imaju preostalo dospijeće kraće od dvije godine, a njihova kamatna stopa je varijabilna i najmanje svakih 397 dana podliježe redovitom usklađivanju prinosa ovisno o promjenama tržišne kamatne stope ili indeksa.
(2) Instrumenti iz stavka 1. ovoga članka su:
1. instrumenti tržišta novca koji su uvršteni ili kojima se trguje na jednom od tržišta iz članka 249. stavka 1. točke 1. Zakona i,
2. instrumenti tržišta novca kojima se ne trguje na uređenim tržištima iz članka 249. stavka 1. točke 1. Zakona, a čije je izdanje ili izdavatelj reguliran u svrhu zaštite ulagatelja i štednih uloga, kako je to opisano Zakonom.
Članak 6.
(1) UCITS fondu dozvoljeno je ulagati u instrumente tržišta novca iz članka 5. stavka 2. točke 1. ovoga pravilnika koji su likvidni i čija se vrijednost u svakom trenutku može precizno utvrditi.
(2) Instrumenti tržišta novca koji su likvidni i čija se vrijednost može u svakom trenutku precizno utvrditi su oni financijski instrumenti koji se mogu prodati uz ograničeni trošak u odgovarajućem kratkom vremenskom roku radi ispunjavanja Zakonom i/ili prospektom propisanih uvjeta i rokova isplate pri otkupu udjela i za koje su dostupni precizni i pouzdani sustavi i metodologije vrednovanja koji ispunjavaju sljedeće kriterije:
1. omogućavaju da se izračuna vrijednost neto imovine UCITS fonda u skladu s vrijednošću po kojoj bi financijski instrument koji se drži u imovini mogao biti predmet transakcije po tržišnim uvjetima sklopljene između informiranih i nepovezanih strana koje su voljne obaviti transakciju,
2. zasnivaju se na tržišnim podacima ili na modelima vrednovanja, uključujući metode koje se temelje na amortiziranim troškovima.
(3) Prilikom procjene likvidnosti instrumenata tržišta novca društvo za upravljanje treba uzeti u obzir sljedeće elemente:
1. na razini instrumenta tržišta novca:
– učestalost izvršavanja transakcija i kotiranja cijena ponude i potražnje za predmetni instrument,
– broj sudionika koji su spremni kupiti i prodati instrument, spremnost sudionika održavati tržište za taj instrument, prirodu tržišnih transakcija (vrijeme potrebno za prodaju instrumenta, metode prikupljanja ponuda i mehanike prijenosa),
– veličinu izdanja odnosno programa izdanja,
– mogućnost prodaje instrumenta tržišta novca u kratkom roku po ograničenom trošku, u smislu niskih naknada i cijena ponude i potražnje i s vrlo kratkim rokom odgode namire.
2. na razini UCITS fonda:
– strukturu imatelja udjela u UCITS fondu,
– svrhu ulaganja imatelja udjela u UCITS fondu,
– informacije o tijeku novca UCITS fonda.
(4) Prilikom ulaganja imovine UCITS fonda društvo za upravljanje dužno je voditi računa o likvidnosti instrumenata tržišta novca i njihovom graničnom utjecaju na ukupnu likvidnost portfelja UCITS fonda, kao i kontinuirano voditi računa o likvidnosti portfelja UCITS fonda na način da periodično procjenjuje nalazi li se u portfelju UCITS fonda dovoljno likvidne imovine, a sve u smislu mogućnosti ispunjavanja Zakonom i/ili prospektom propisanih uvjeta i rokova isplate pri otkupu udjela.
(5) Za instrumente tržišta novca iz članka 5. stavka 2. točke 1. ovoga pravilnika se smatra da su likvidni i da im se vrijednost može u svakom trenutku precizno utvrditi, osim ako su društvu za upravljanje dostupne informacije koje upućuju na drugačiji zaključak.
(6) Kada su društvu za upravljanje dostupne informacije koje ukazuju da bi instrumenti tržišta novca iz članka 5. stavka 2. točke 1. ovoga pravilnika mogli ugroziti sposobnost UCITS fonda da ispunjava Zakonom i/ili prospektom propisane uvjete i rokove isplate pri otkupu