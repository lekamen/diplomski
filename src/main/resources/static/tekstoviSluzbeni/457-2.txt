 poslovima na izvršenju zadaća turističke zajednice, temeljem zahtjeva kandidata državljana država Europskog gospodarskog prostora i Švicarske konfederacije, koji je stručne kvalifikacije stekao izvan država Europskog gospodarskog prostora i Švicarske konfederacije.
(2) Kandidat koji želi trajno obavljati reguliranu profesiju u Republici Hrvatskoj podnosi zahtjev za izdavanje rješenja o priznavanju inozemne stručne kvalifikacije.
(3) Zahtjev za priznavanje inozemnih stručnih kvalifikacija podnosi se u pisanom obliku, elektronički ili poštom Jedinstvenoj kontaktnoj točki ili Ministarstvu, na obrascu – Prilog I.
(4) Zahtjevu iz stavka 2. ovoga članka za priznavanje inozemnih stručnih kvalifikacija prilaže se sljedeća dokumentacija:
– dokaz o državljanstvu,
– dokaz o prethodno završenom obrazovanju,
– dokaz o formalnoj osposobljenosti ili drugi dokaz o završenom formalnom obrazovanju,
sukladno Zakonu,
– dokaz o stručnoj kvalifikaciji sukladno članku 11. Zakona,
– dopunsku ispravu o studiju (diploma supplement) iz koje je vidljiv obrazovni program (predmeti, sati, vježbe, predavanja),
– dokaz o stručnom usavršavanju i osposobljavanju,
– dokaz o stručnom iskustvu,
– dokaz o kompetencijama,
– dokaz da u trenutku podnošenja zahtjeva nema zabranu obavljanja profesije za koju je podnio prijavu.
(5) U slučaju kada je druga država Europskog gospodarskog prostora i Švicarske konfederacije državljaninu države Europskog gospodarskog prostora i Švicarske konfederacije, već priznala kvalifikaciju stečenu izvan država Europskog gospodarskog prostora i Švicarske konfederacije za priznavanje inozemnih stručnih kvalifikacija potrebno je uz zahtjev iz stavka 2. ovoga članka za priznavanje inozemnih stručnih kvalifikacija, priložiti sljedeću dokumentaciju:
– EU potvrdu,
– dokaz o državljanstvu,
– dokaz o formalnoj osposobljenosti ili drugi dokaz o završenom formalnom obrazovanju sukladno Zakonu,
– odluku države Europskog gospodarskog prostora i Švicarske konfederacije o priznavanju stručne kvalifikacije,
– potvrdu iste države Europskog gospodarskog prostora i Švicarske konfederacije o tri godine stručnog iskustva unutar njezinih granica u profesiji za koju se traži priznavanje kvalifikacije i sukladno važećim propisima predmetne države,
– dokaz da u trenutku podnošenja zahtjeva nema zabranu obavljanja profesije za koju je podnio prijavu.
(6) Dokumenti iz stavaka 4. i 5. ovoga članka podnose se u originalima ili ovjerenim preslikama i ovjerenom prijevodu na hrvatski jezik sačinjenom od ovlaštenog stalnog sudskog tumača, osim dokaza o državljanstvu koji se podnosi u običnoj preslici i neovjerenom prijevodu.
(7) Tijekom provođenja postupka priznavanja inozemnih stručnih kvalifikacija za kandidate iz stavka 1. ovoga članka Ministarstvo može izvršiti usporedbu između obrazovanja, stručnog usavršavanja, osposobljavanja i načina obavljanja profesije u državi u kojoj je stručna kvalifikacija stečena i uvjeta u Republici Hrvatskoj.
Članak 7.
(1) Ministarstvo provodi opći sustav priznavanja inozemnih stručnih kvalifikacija iz područja poslovanja turističke agencije za voditelja poslovnice turističke agencije i iz područja poslovanja turističke zajednice za direktora turističkog ureda turističke zajednice, direktora predstavništva, voditelja ispostave, radnika zaposlenog na rukovodećim poslovima i radnika na stručnim poslovima na izvršenju zadaća turističke zajednice, temeljem zahtjeva kandidata državljana treće države koji je stručne kvalifikacije stekao u državi Europskog gospodarskog prostora i Švicarske konfederacije.
(2) Kandidat koji želi trajno obavljati reguliranu profesiju u Republici Hrvatskoj podnosi zahtjev za izdavanje rješenja o priznavanju inozemne stručne kvalifikacije.
(3) Zahtjev za priznavanje inozemnih stručnih kvalifikacija podnosi se u pisanom obliku, elektronički ili poštom Jedinstvenoj kontaktnoj točki ili Ministarstvu, na obrascu – Prilog I.
(4) Zahtjevu iz stavka 2. ovoga članka za priznavanje inozemnih stručnih kvalifikacija prilaže