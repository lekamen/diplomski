 potrošačima po cijenama iznad maksimalnih kako se određuje u smislu članka 7. stavka 4. ovog Ugovora«, te bi se brisao dio odredbe u kojem je navedeno da Navela ima pravo raskinuti ugovor ako servis rezervne dijelove nabavlja mimo Navele i protivno odredbama Ugovora.
Navela se obvezuje na sklapanje aneksa ugovora u roku od 2 mjeseca od donošenja rješenja Agencije.
Također, Navela se obvezuje da ugovori koje će ubuduće sklapati s predstavnicima svoje ovlaštene mreže servisa neće sadržavati odredbe koje bi mogle predstavljati kršenje propisa o tržišnom natjecanju.
Člankom 49. stavkom 5. ZZTN-a propisano je da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedbi, stavova i mišljenja u roku od 20 (dvadeset) dana od dana objave poziva.
Stoga je Agencija 3. kolovoza 2016., sukladno članku 49. točki 5. ZZTN-a, na mrežnim stranicama Agencije: www.aztn.hr, objavila namjeru prihvaćanja preuzimanja izvršenja mjera i uvjeta, uz javni poziv svim zainteresiranim stranama za dostavljanje pisanih primjedbi, stavova i mišljenja na prijedlog Navele za preuzimanje obveze izvršenja određenih mjera i uvjeta te rokova u kojima će to učiniti. Rok za stavljanje primjedbi istekao je 23. kolovoza 2016., pri čemu Agencija nije zaprimila primjedbe na objavljeni javni poziv.
3. Analiza prijedloga Navele o namjeri preuzimanja obveze izvršenja mjera i uvjeta te rokova u kojima će to učiniti
Vezano uz prethodno navedeno, Agencija je utvrdila kako prijedlog preuzimanja obveze izvršenja mjera i uvjeta te rokova u kojima će to Navela učiniti udovoljava formalnim uvjetima iz članka 49. stavka 1. ZZTN-a, odnosno da je podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija, u smislu članka 49. stavka 4. ZZTN-a, može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
U predmetnom postupku Navela je surađivala s Agencijom te je prijedlog mjera i uvjeta podnijela nakon pokretanja postupka, a prije dostave Obavijesti o preliminarno utvrđenim činjenicama u postupku.
Prijedlog Navele predstavlja dobrovoljnu mjeru i otklanja moguće negativne učinke koje bi predmetni ugovori u neizmijenjenom sadržaju imali na tržišno natjecanje.
Također, prijedlog Navele dovodi do bržeg uspostavljanja tržišnog natjecanja na mjerodavnom tržištu bez dugotrajnog vođenja postupka.
Osim toga, kako je već ranije navedeno, na objavljenu namjeru Agencije o prihvaćanju preuzimanja izvršenja mjera i uvjeta uz javni poziv svim zainteresiranim stranama za dostavljanje pisanih primjedaba, stavova i mišljenja na prijedlog Navele za preuzimanje obveze izvršenja određenih mjera i uvjeta te rokova u kojima će to učiniti, nitko nije dostavio primjedbe.
Slijedom svega navedenog, Agencija je prihvatila predložene mjere i uvjete poduzetnika Navela na način na koji su one konkretizirane u podnesku Navele zaprimljenom u Agenciji 29. srpnja 2016.
4. Odluka Vijeća za zaštitu tržišnog natjecanja
Na temelju dostavljenih očitovanja i dokumentacije, Vijeće za zaštitu tržišnog natjecanja (dalje: Vijeće), sukladno ovlastima iz članaka 27. i 30. točke 2. ZZTN-a te članka 31. ZZTN-a, na sjednici 26/2016, održanoj 15. rujna 2016., razmatralo je navedeni predmet te je donijelo odluku da se, u smislu članka 49. stavka 2. ZZTN-a, predložene mjere, uvjeti i rokovi Navele prihvaćaju kao dostatni za otklanjanje negativnih učinaka i