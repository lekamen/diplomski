 događaji čiji se učinci nisu mogli predvidjeti, izbjeći ili umanjiti. Uzimajući u obzir sve navedeno, tužitelj smatra da se vrijeme unutar kojeg tužitelj ne može stupiti u kontakt s krajnjim korisnikom operatora korisnika, kao i kada krajnji korisnik alternativnog operatora ne dozvoljava pristup lokaciji odnosno kad iz navedenih razloga tehničar tužitelja ne može pristupiti krajnjoj točki mreže, ne uračunava u rok za realizaciju usluge i otklon smetnje. Nadalje, navodi da u osporenom rješenju nisu određeni niti parametri za izračunavanje iznosa koji tužitelj mora platiti po osporenom rješenju, te da iz tog razloga izreka osporenog rješenja nije određena sukladno odredbi članka 98. stavka 3. Zakona o općem upravnom postupku, a niti sukladno odredbi članka 20. Zakona o elektroničkim komunikacijama jer se njome ne rješava spor već generira novi spor – je li tužitelj pravilno izračunao svoju obvezu.
Navodi da ako sud zauzme stajalište da pogrešna primjena materijalnog prava te formalni i procesno-pravni nedostaci nisu sami za sebe dostatni da Sud rješenje poništi ili oglasi ništavim, predlaže održavanje rasprave.
Tuženik u odgovoru na tužbu smatra tužbene navode neosnovanim, pri čemu u bitnome ističe da HT pogrešno navodi promašenost odlučivanja i da je umjesto odlučivanja o zahtjevu plaćanja ugovorne kazne za zakašnjenje u pružanju veleprodajnih usluga te otklanjanju smetnji – kvarova veleprodajnih usluga, odlučeno o osnovanosti prava na navedenu naknadu i naloženo izvršenje te da isplata naknade za zakašnjenje o ispunjenju određenih ugovornih obveza, nije obveza iz ZEK-a, već ugovora i Zakona o obveznim odnosima. Također, smatra da se u predmetnom postupku radi o sporu operatora u vezi s regulatornom obvezom pristupa i korištenjem posebnih dijelova mreže prema članku 61. ZEK-a, a koja obveza je određena HT-u na tržištima veleprodajnog širokopojasnog pristupa, tržištu veleprodajnog (fizičkog pristupa mrežnoj infrastrukturi) na fiksnoj lokaciji i tržištu pristupa javnoj komunikacijskoj mreži na fiksnoj lokaciji za privatne i poslovne korisnike. Navodi da tužitelj u potpunosti pogrešno tumači nadležnost i isključivu nadležnost sudske odluke koju tužitelj navodi u prilog svojih tvrdnji obzirom da nisu mjerodavne za ocjenu ovog pitanja. Vezano za prigovor tužitelja da se na smetnje koje ne može otkloniti, jer nisu u području njegove odgovornosti i da se ne primjenjuju rokovi iz članka 8. točka 5.1. SPBA jer se odnosi isključivo na slučajeve kada je smetnja odgovornosti HT-a, tuženik navodi da je prema članku 25. točka 1. RUO-a koja je bila u primjeni do 1. listopada 2013. razvidno da operator korisnika prije podnošenja zahtjeva za otklon kvara/smetnji HT-u mora izvršiti provjere je li možda uzrok kvara u domeni njegove odgovornosti, ali nije preduvjet da operator podnese zahtjev za uklanjanje kvara – smetnji HT-u. U provedenom upravnom postupku u predmetnom slučaju je utvrđeno da HT u vezi s propisanim odredbama, nije aktivno surađivao s H1 po pitanju otklona/rješavanje navedenih kvarova iz razloga što HT nije pravovremeno obavijestio H1 da se radi o smetnjama koje nisu u odgovornosti HT-a. S obzirom na utvrđeno, u provedenom upravnom postupku riješeno je da H1 ima pravo na naknadu za zakašnjenje u otklonu kvarova/smetnji koji nisu u domeni odgovornosti HT-a, jer je HT propustio na vrijeme obavijestiti H1 o toj okolnosti. Tuženik, nadalje, ističe da s obzirom na odredivost obveze donesenim rješenjem su neosnivani i netočni navodi HT-a o nametnutoj obvezi budući da je obveza određena rješenjem odrediva, što potvrđuje i činjenica da je tuženik među istim strankama riješio više regulatornih sporova te se ni jedna od njih nije obratila tuženiku zbog nemogućnosti izračuna odredive obveze, već je prema saznanjima tuženika izvršeno plaćanje od strane HT-a i u odnosu na takvo rješenje nije generiran novi spor. Iznoseći i druge razloge zbog kojih smatra da je osporeno rješenje na zakonu utemeljeno, tuženik ostaje kod razloga navedenih u