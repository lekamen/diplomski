34 25.03.2015 Naredba o poduzimanju mjera za sprječavanje širenja i suzbijanje sredozemne voćne muhe - Ceratitis capitata (Wiedemann)
MINISTARSTVO POLJOPRIVREDE
709
Na temelju članka 14. stavka 4. i članka 50. Zakona o biljnom zdravstvu (»Narodne novine« br. 75/2005, 25/2009 i 55/2011), ministar poljoprivrede donosi
NAREDBU
O PODUZIMANJU MJERA ZA SPRJEČAVANJE ŠIRENJA I SUZBIJANJE SREDOZEMNE VOĆNE MUHE – Ceratitis capitata (Wiedemann)
I.
Ovom Naredbom propisuju se mjere za sprječavanje širenja i suzbijanje sredozemne voćne muhe – Ceratitis capitata (Wiedemann) (u daljnjem tekstu: sredozemna voćna muha).
II.
Glavne biljke domaćini sredozemne voćne muhe, u smislu ove Naredbe jesu: Citrus reticulata – mandarina, Citrus reticultata x Citrus aurantium – klementina, Citrus sinensis – naranča, Diospyros kaki – kaki, Eryobotria japonica – nešpula, Ficus carica – smokva, Malus domestica – jabuka, Prunus armeniaca – marelica, Prunus domestica – šljiva, Prunus persica – breskva i nektarina, Prunus salicina – japanska šljiva, Pyrus communis – kruška.
Biljke domaćini sredozemne voćne muhe, u smislu ove Naredbe, jesu i druge kultivirane, ukrasne i divlje vrste iz porodica: Ericaceae, Myrtaceae, Rhamnaceae, Rosaceae, Rutaceae i Solanaceae.
III.
Ugrožena područja u smislu ove Naredbe jesu uzgojna područja biljnih vrsta iz točke II. ove Naredbe u sljedećim županijama: Dubrovačko-neretvanskoj, Splitsko-dalmatinskoj, Šibensko-kninskoj, Zadarskoj i Istarskoj.
Područje od posebnog gospodarskog značaja u smislu ove Naredbe jest područje doline rijeke Neretve.
IV.
Radi sprječavanja širenja i suzbijanja sredozemne voćne muhe na ugroženim područjima, posjednici biljaka domaćina sredozemne voćne muhe obvezni su:
– provoditi higijenske mjere skupljanja svih otpalih plodova s tla te skupljanje trulih, oštećenih i drugih zaostalih plodova sa biljaka domaćina sredozemne voćne muhe tijekom berbe ili najkasnije u roku od 24 sata nakon berbe te ih zbrinjavati na način kojim će se učinkovito uništiti ličinke sredozemne voćne muhe (skupljanjem plodova i zakopavanjem u roku od 24 sata te pokrivanjem slojem zemlje debljine minimalno 30 centimetara ili skupljanjem plodova u plastične vreće i čuvanjem u zatvorenim vrećama najmanje 10 dana),
– omogućiti fitosanitarnim inspektorima pristup biljkama domaćinima sredozemne voćne muhe u svrhu kontrole provođenja higijenskih mjera,
– omogućiti stručnjacima Hrvatskog centra za poljoprivredu, hranu i selo pristup biljkama domaćinima sredozemne voćne muhe u svrhu praćenja populacije sredozemne voćne muhe,
– tijekom cijele godine provoditi i druge propisane mjere suzbijanja.
V.
Na mjestima otkupa i pakiranja plodova domaćina sredozemne voćne muhe koja se nalaze na području od posebnog gospodarskog značaja:
– dopušteno je sortirati, pakirati ili prepakiravati samo plodove koji potječu iz tog područja,
– obvezno je voditi evidenciju o mjestima zbrinjavanja i uništavanja zaraženih, oštećenih i odbačenih plodova biljaka domaćina.
VI.
Radi sprječavanja širenja i suzbijanja sredozemne voćne muhe odgovorne osobe posjednika bilja upisanih u Fitoupisnik koji obavljaju djelatnost proizvodnje, otkupa ili prikupljanja u skladišta s namjerom distribucije plodova mandarina na području od posebnog gospodarskog značaja, obvezne su:
– osigurati učinkovito provođenje Naredbe na svim mjestima proizvodnje, skladištenja i otkupa te mjestima zbrinjavanja i uništavanja zaraženih, oštećenih i odbačenih plodova,
– obavijestiti nadležnog fitosanitarnog inspektora o mjestima na kojima će se zakapati plodovi; obavijest s brojevima katastarskih čestica i lokacijama na kojima se ta mjesta nalaze dostavlja se u pisanom obliku prije početka otkupa,
– osigurati provođenje higijenskih mjera prikupljanja i zbrinjavanja svih zaraženih, oštećenih i odbačenih plodova te njihovog uništavanja na učinkovit način (držanjem u hladnjačama na temperaturi od minimalno 0 °C najmanje 10 dana ili zakopavanjem u roku od 24 sata i pokrivanjem slojem zemlje debljine minimalno