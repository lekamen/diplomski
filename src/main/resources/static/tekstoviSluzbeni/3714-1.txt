 komisije i Stalnog odbora za prekursore o Uredbi (EU) br. 98/2013 koje sadrže informacije o tome kako prepoznati i prijaviti sumnjive transakcije, nestanke i krađe tvari ili smjesa te ostale informacije koje mogu biti korisne gospodarskim subjektima za postupanje po Uredbi (EU) br. 98/2013 nadležna tijela dužna su objaviti na svojim službenim mrežnim stranicama na hrvatskom jeziku.
IV. ZAŠTITA PODATAKA
Članak 8.
Obrada osobnih podataka u okviru provedbe Uredbe br. 98/2013 obavlja se u skladu s propisima kojima se u Republici Hrvatskoj uređuje tajnost i informacijska sigurnost podataka te zaštita osobnih podataka.
V. NADZOR
Članak 9.
Inspekcijski nadzor nad provedbom odredbi Uredbe (EU) br. 98/2013 provode inspektori nadležnih tijela, svaki u okviru svog propisanog djelokruga, u skladu s propisima kojima se uređuje inspekcijski nadzor.
VI. PREKRŠAJNE ODREDBE
Članak 10.
(1) Novčanom kaznom u iznosu od 40.000 do 100.000 kuna kaznit će se za prekršaj pravna osoba ili fizička osoba obrtnik ako:
1. omogući stavljanje na raspolaganje, uvođenje, posjedovanje ili korištenje ograničenih prekursora eksploziva pojedincima (članak 3. stavak 1.)
2. svaku transakciju ograničenih prekursora eksploziva iz članka 4. stavka 3. Uredbe (EU) br. 98/2013 ne registrira u skladu s postupkom propisanim člankom 8. Uredbe (članak 3. stavak 2.)
3. ne osigura odgovarajuću oznaku na pakiranju (članak 5. Uredbe (EU) br. 98/2013)
4. nacionalnoj točki za kontakt ne prijavi svaku sumnjivu transakciju ili pokušaj transakcije (članak 9. stavak 3. Uredbe (EU) br. 98/2013)
5. nacionalnoj točki za kontakt ne prijavi značajne nestanke i krađe tvari s popisa u prilozima ili smjese ili tvari koje ih sadrže (članak 9. stavak 4. Uredbe (EU) br. 98/2013).
(2) Za prekršaj iz stavka 1. ovoga članka novčanom kaznom u iznosu od 5000 do 15.000 kuna kaznit će se i odgovorna osoba u pravnoj osobi.
Članak 11.
Novčanom kaznom u iznosu od 10.000 do 30.000 kuna kaznit će se za prekršaj pravna osoba ili fizička osoba obrtnik ako ne vodi evidenciju o registraciji transakcija u skladu s člankom 8. stavcima 2. i 4. Uredbe (EU) br. 98/2013.
Članak 12.
Novčanom kaznom u iznosu od 30.000 do 50.000 kuna kaznit će se za prekršaj fizička osoba ako uvodi, nabavlja, posjeduje ili uporabljuje ograničene prekursore eksploziva (članak 3. stavak 1.).
VII. ZAVRŠNA ODREDBA
Članak 13.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/26
Zagreb, 21. travnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
