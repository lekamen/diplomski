 poslovnoj građevini te preslik katastarskog plana s podlogom trase kanalizacije.
Nadalje, u predmetu je održana usmena rasprava te iz zapisnika od 24. veljače 2012. proizlazi da su prisustvovali predstavnici tužitelja i nadzirane osobe, da je predmet rasprave bilo utvrđivanje da li projektirana trasa iz projekta mreže Šibenik i Ražine i hotelsko naselje Solaris odgovara stvarnom stanju trase kabelske kanalizacije koja prolazi kroz česticu na kojoj nadzirana osoba gradi građevinski objekt, pa je, nakon izlaganja stranaka, predstavnik nadzirane osobe predložio izmještanje dijela kabelske trase te je predložio shemu buduće trase.
Zaključkom, klasa: UP/I-344-08/12-04/01, urbroj: 376-10/EB-12-8 od 13. ožujka 2012. inspektor elektroničkih komunikacija odredio je vještačenje u predmetu sa zadaćom da se utvrdi sukladnost postojeće trase elektroničke komunikacijske infrastrukture operatora u čestici broj 3487/8 k.o. Šibenik, Vidici, Šibenik i projekta kabelske kanalizacije P-533/72 u pitanju, odnosno da li je kabelska kanalizacija operatora izvedena prema rješenju o odobrenju za građenje od 7. lipnja 1974. i rješenju o uporabi od 30. prosinca 1977. u odnosu na navedenu česticu.
Iz nalaza sudskog vještaka za geodeziju, Zorana Marina, dipl. ing. geodezije od 23. ožujka 2012. proizlazi da je vještak imao u vidu kopije plana u digitalnom obliku iz Ureda za katastar Šibenik, da je izvršio snimanje stvarnog stanja na terenu geodetskim instrumentom te je uklop stvarnog stanja u kopiji katastarskog plana izvršen pomoću originalnih koordinata i time definiran stvari položaj predmetnog kabela u prostoru na način kako je u naveden u nalazu. Prema zaključku vještaka proizlazi da predmetni kabel ne ide prema projektiranoj trasi nego prolazi cca 20 m sjeverno od iste.
Imajući na umu cjelokupne rezultate provedenog postupka, sadržaj spisa predmeta i priložene isprave te vodeći računa o odredbi članka 26. Zakona o elektroničkim komunikacijama sve to u smislu odredbe članka 55. Zakona o upravnim sporovima, Sud je ocijenio tužbeni zahtjev neosnovanim.
Prema odredbi članka 26. stavku 4. Zakona o elektroničkim komunikacijama, ako je nužno zaštiti ili premjestiti elektroničku komunikacijsku infrastrukturu i drugu povezanu opremu u svrhu izvršenja radova ili gradnje nove građevine, investitor je obvezan o vlastitom trošku osigurati zaštitu ili premještanje iste koja je izgrađena u skladu s ovim Zakonom i posebnim propisima, a u protivnome, trošak njezine zaštite ili premještanja snosi infrastrukturni operator.
S obzirom da iz rezultata provedenog postupka proizlazi da je postojeća trasa EKI-a izvedena mimo odobrenoga projekta, odobrenja za građenje te mimo uporabne dozvole, pravilno je određeno da troškovi izmještanja padaju na teret infrastrukturnog operatora. Pri tome se ne mogu prihvatiti osnovanim navodi o manjim odstupanjima kao opravdanju za oslobođenje od troškova izmještanja, odnosno za terećenje investitora jer je očito prednik tužitelja izgradio trasu neovisno o projektu s obzirom da stvarno stanje u znatnom dijelu ne odgovara projektiranoj trasi.
Pri tome također nisu osnovani navodi tužbe vezani uz preispitivanje pravomoćnih dokumenta o uvjetima građenja i uporabnoj dozvoli budući da je iz sadržaja spisa jasno proizlazi da se ispitivala usklađenost stvarnog stanja kabelske kanalizacije i projektirane trase. S obzirom na znatno odstupanje osnovano je, i po ocjeni Suda, zaključeno da je stvarna, na terenu zatečena trasa EKI-a izvedena bez valjane dokumentacije o odobrenju građenja, dakle suprotno zakonu, pa je osnovano tužitelj terećen troškovima njenog premještanja i zaštite.
Na osnovi izloženog Sud ne nalazi osnove za uvažavanje tužbenog zahtjeva s obzirom da je protivno navodima tužbe činjenično stanje potpuno i pravilno utvrđeno i pravilno primijenjen materijalni propis, uz valjano obrazloženje, slijedom čega se isti odbija kao neosnovan, u smislu odredbe članka 57. stavka 1. Zakona o upravnim sporovima »Narodne novine« 20/10., 143/12. i