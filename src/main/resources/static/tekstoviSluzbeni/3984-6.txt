 stavka 1. ovoga članka kaznit će se i odgovorna osoba u upravitelju platnog sustava za mala plaćanja novčanom kaznom u iznosu od 5000,00 do 50.000,00 kuna.
(3) Odgovornom osobom iz stavka 2. ovoga članka smatra se odgovorna osoba iz uprave upravitelja platnog sustava za mala plaćanja, odnosno ako upravitelj platnog sustava za mala plaćanja obavlja i drugu djelatnost, osoba odgovorna za upravljanje platnim sustavom za mala plaćanja, odnosno ako je upravitelj platnog sustava za mala plaćanja podružnica pravne osobe iz druge države sa sjedištem u Republici Hrvatskoj, osoba odgovorna za poslovanje podružnice.
Prekršaji kartične platne sheme
Članak 12.
(1) Za prekršaj kaznit će se kartična platna shema novčanom kaznom od 20.000,00 do 500.000,00 kuna:
1. ako sudjeluje u zaobilaženju primjene gornje granice međubankovne naknade iz članka 3. stavka 1. ili članka 4. Uredbe (EU) 2015/751, čime postupa protivno članku 5. Uredbe (EU) 2015/751
2. ako teritorijalno ograničuje ili primjenjuje pravila s istim učinkom na izdavatelja ili prihvatitelja, čime postupa protivno članku 6. stavku 1. Uredbe (EU) 2015/751
3. ako postupi protivno zabrani iz članka 6. stavka 2. Uredbe (EU) 2015/751
4. ako postupi protivno odredbama o razdvajanju kartične platne sheme i izvršitelja obrade iz članka 7. stavka 1. Uredbe (EU) 2015/751
5. ako na zahtjev nadležnog tijela iz članka 4. stavka 4. ovoga Zakona ne dostavi neovisno izvješće kojim se potvrđuje njezina usklađenost s člankom 7. stavkom 1. Uredbe (EU) 2015/751, čime postupa protivno članku 7. stavku 2. Uredbe (EU) 2015/751
6. ako ne predviđa mogućnost iz članka 7. stavka 3. Uredbe (EU) 2015/751
7. ako u pravilima o obradi koja primjenjuje postupa protivno zabrani teritorijalne diskriminacije u skladu s člankom 7. stavkom 4. Uredbe (EU) 2015/751
8. ako donosi ili primjenjuje pravila poslovanja kojima se ograničuje interoperabilnost među izvršiteljima obrade, čime postupa protivno članku 7. stavku 5. Uredbe (EU) 2015/751
9. ako ne ispunjava zahtjeve kojima se osigurava da je kartična platna shema neovisna u smislu računovodstva, ustroja i postupaka donošenja odluka iz regulatornih tehničkih standarda donesenih u skladu s člankom 7. stavkom 6. Uredbe (EU) 2015/751
10. ako ometa ili sprječava izdavatelja u co-badgingu dvaju ili više različitih platnih brendova ili aplikacija za plaćanje na platnom instrumentu na temelju kartica, čime postupa protivno članku 8. stavku 1. Uredbe (EU) 2015/751
11. ako u sporazumu o davanju ovlasti ili u pravilima kartične platne sheme primjenjuje diskriminirajuće i objektivno neopravdane razlike u postupanju prema izdavateljima ili prihvatiteljima u vezi s co-badgingom platnih brendova ili aplikacija za plaćanje na platnom instrumentu na temelju kartica, čime postupa protivno članku 8. stavku 3. Uredbe (EU) 2015/751
12. ako izdavatelju ili prihvatitelju nameće obveze izvješćivanja, obveze plaćanja naknada ili slične obveze s istom svrhom ili učinkom za transakcije izvršene bilo kojim uređajem na kojemu postoji njezin platni brend u vezi s transakcijama za koje se njezina shema ne koristi, čime postupa protivno članku 8. stavku 4. Uredbe (EU) 2015/751
13. ako su načela usmjeravanja ili ekvivalentne mjere koje kartična platna shema primjenjuje diskriminirajući ili ih se primjenjuje na diskriminirajući način, čime postupa protivno članku 8. stavku 5. Uredbe (EU) 2015/751
14. ako umeće automatske mehanizme, softver ili uređaje na platni instrument ili na opremu koja se koristi na prodajnom mjestu, kojima se platitelju ili primatelju plaćanja ograničuje izbor platnog brenda ili aplikacije za plaćanje, pri uporabi platnog instrumenta s povezanim platnim brendovima, čime postupa protivno članku 8. stavku 6. Uredbe (EU) 2015/751
15. ako primjenjuje pravilo koje primatelja plaćanja, koji prihvaća platni instrument na temelju kartica koji je izdao jedan izdavatelj, obvezuje da prihvati i drugi platni instrument na temelju kartica koji je izdan u okviru iste kartične platne sheme, čime 