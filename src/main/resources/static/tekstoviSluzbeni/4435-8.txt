 latiničnim slovima visine najmanje 50 mm u boji koja je u jasnom kontrastu s bojom pozadine:
»ISTRAŽIVAČKI ZRAKOPLOV – RESEARCH AIRCRAFT«
odnosno
»EKSPERIMENTALNI ZRAKOPLOV – EXPERIMENTAL AIRCRAFT«
odnosno
»ZNANSTVENI ZRAKOPLOV – SCIENTIFIC AIRCRAFT«
(2) U unutrašnjosti zrakoplova mora se na mjestu vidljivom pilotu i putnicima nalaziti natpis velikim latiničnim slovima, visine najmanje 10 mm, bijele boje na crvenoj podlozi:
»OVAJ ZRAKOPLOV NIJE U SKLADU SA STANDARDNIM ZAHTJEVIMA ZA SIGURNOST ZRAKOPLOVA«
»THIS AIRCRAFT DOES NOT COMPLY WITH STANDARD REQUIREMENTS FOR AIRCRAFT SAFETY«
Glava 5 KONTINUIRANA PLOVIDBENOST
Obveza održavanja plovidbenosti
Članak 43.
Vlasnik odnosno operator istraživačkih, eksperimentalnih i znanstvenih zrakoplova mora brinuti da zrakoplov bude održavan u plovidbenom stanju, u skladu s primjenjivim propisima i standardima.
Program održavanja
Članak 44.
(1) Istraživački, eksperimentalni i znanstveni zrakoplovi se moraju održavati prema Programu održavanja zrakoplova kojeg je odobrila Agencija.
(2) Program održavanja se odobrava istovremeno s postupkom izdavanja Dopuštenja za letenje.
(3) Ako je istraživački, eksperimentalni i znanstveni zrakoplov građen izmjenom gotovog zrakoplova, Program održavanja mora biti izrađen uzevši u obzir dostupna iskustva i upute za gotovi zrakoplov (npr. priručnici proizvođača, priručnici razvijeni za vrijeme službe u oružanim snagama, prethodni program održavanja) te očekivane potrebe za održavanjem ugrađenih uređaja i opreme.
(4) Ako je istraživački, eksperimentalni i znanstveni zrakoplov građen prema vlastitom projektu, ili ako nisu dostupni iskustva i upute, Program održavanja je potrebno razviti prema pravilima struke uz pomoć ovlaštene organizacije ili zrakoplovnog stručnjaka.
(5) U Programu održavanja moraju se predvidjeti redoviti pregledi obzirom na nalet, broj letova i kalendarske rokove. U redovitim pregledima mora se predvidjeti provjeravanje statusa provedbe izdanih naredbi o plovidbenosti i servisnih biltena koji se odnose na istraživački, eksperimentalni i znanstveni zrakoplov (ako je građen izmjenom postojećeg zrakoplova) odnosno na njega ugrađene uređaje i opremu.
(6) U Programu održavanja moraju biti navedene komponente i pregledi koje imaju od proizvođača ili Agencije određene rokove trajanja, obnove ili ispitivanja.
Naredbe o plovidbenosti
Članak 45.
(1) Vlasnik odnosno operator istraživačkog, eksperimentalnog i znanstvenog zrakoplova mora osigurati praćenje i provođenje naredbi o plovidbenosti koje su objavile zrakoplovne vlasti projektiranja uređaja i opreme ugrađenih na zrakoplov.
(2) Ako je istraživački, eksperimentalni i znanstveni zrakoplov građen izmjenom postojećeg zrakoplova, vlasnik odnosno operator mora osigurati praćenje i vrednovanje naredbi o plovidbenosti koje su za taj tip i model objavile zrakoplovne vlasti zemlje projektiranja.
(3) Naredbe o plovidbenosti koje izdaje Agencija mogu se odnositi i na istraživačke, eksperimentalne i znanstvene zrakoplove ili na njih ugrađene uređaje i opremu.
(4) Naredbe o plovidbenosti koje izdaje Agencija mogu se odnositi i na uređaje i opremu koja nije certificirana, a upotrebljava se na istraživačkom, eksperimentalnom i znanstvenom zrakoplovu.
Glava 6 ODRŽAVANJE I POPRAVCI ISTRAŽIVAČKIH, EKSPERIMENTALNIH I ZNANSTVENIH ZRAKOPLOVA
Upute za održavanje
Članak 46.
(1) Ako je istraživački, eksperimentalni i znanstveni zrakoplov građen prema vlastitom projektu, crtežima i proračunima, uz korištenje sirovog materijala, poluproizvoda, uređaja i opreme te dijelova postojećih zrakoplova, vlasnik odnosno operator zrakoplova mora dostaviti Agenciji na prihvaćanje upute za održavanje tog zrakoplova.
(2) Ako je istraživački, eksperimentalni i znanstveni zrakoplov građen izmjenom postojećeg zrakoplova, vlasnik odnosno operator zrakoplova mora brinuti da poslovi održavanja i popravci zrakoplova budu obavljani prema uputama proizvođača zrakoplova. Pri tome je potrebno obratiti pažnju na izmjene zrakoplova, ugrađene