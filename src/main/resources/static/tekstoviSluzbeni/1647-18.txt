 12. do 16. ovoga članka, u istom ugostiteljskom objektu, pravna osoba i fizička osoba – obrtnik kaznit će se novčanom kaznom od 5000,00 do 40.000,00 kuna.
(4) Za prekršaje iz stavka 1. ovoga članka turistički inspektor može pravnoj osobi i fizičkoj osobi – obrtniku naplatiti novčanu kaznu na mjestu izvršenja prekršaja u iznosu od 1500,00 kuna, a odgovornoj osobi u pravnoj osobi u iznosu od 1000,00 kuna, osim u slučaju iz stavka 3. ovoga članka.
(5) Za prekršaje iz stavka 1. točke 16. ovoga članka policijski službenik može pravnoj osobi i fizičkoj osobi – obrtniku naplatiti novčanu kaznu na mjestu izvršenja prekršaja u iznosu od 1500,00 kuna, a odgovornoj osobi u pravnoj osobi u iznosu od 1000,00 kuna.
Članak 48.
(1) Novčanom kaznom od 2500,00 do 10.000,00 kuna kaznit će se za prekršaj iznajmljivač, ako:
1. pruža usluge smještaja u više od deset soba, odnosno 20 kreveta, u koji broj se ne ubrajaju pomoćni kreveti (članak 30. stavak 3. točka 1.)
2. pruža usluge smještaja u kampu u više od deset smještajnih jedinica, odnosno za više od 30 gostiju istodobno, u koji broj se ne ubrajaju djeca u dobi do 12 godina (članak 30. stavak 3. točka 2.)
3. pruža usluge doručka, polupansiona ili punog pansiona osobama koje nisu gosti kojima pruža usluge smještaja u sobi, apartmanu i kući za odmor (članak 30. stavak 3. točka 3.)
4. nudi i prodaje usluge iz članka 30. stavka 3. ovoga Zakona protivno članku 30. stavku 4. ovoga Zakona (članak 30. stavak 4.)
5. objekt u kojem pruža usluge ne ispunjava minimalne uvjete za vrstu i uvjete za kategoriju (članak 31. stavak 1.)
6. pruža usluge iz članka 30. stavka 3. ovoga Zakona suprotno izdanom rješenju o odobrenju ili suprotno izdanom privremenom rješenju (članak 34. stavci 1. i 4.).
(2) U slučaju ponavljanja prekršaja iz stavka 1. točaka 1. do 4. i 6. ovoga članka kaznit će se iznajmljivač novčanom kaznom od 5000,00 do 20.000,00 kuna.
(3) Za prekršaje iz stavka 1. ovoga članka turistički inspektor može naplatiti novčanu kaznu na mjestu izvršenja prekršaja u iznosu od 1000,00 kuna, osim u slučaju iz stavka 2. ovoga članka.
Članak 49.
(1) Novčanom kaznom od 2000,00 do 5000,00 kuna kaznit će se za prekršaj iznajmljivač ako:
1. vidno ne istakne na ulazu u objekt ili u neposrednoj blizini, na propisani način, natpis s oznakom vrste i kategorije objekta, utvrđene rješenjem nadležnog ureda (članak 32. stavak 1. točka 1.)
2. ne istakne u svakom objektu naznaku vrste i kategorije objekta, cijene usluga koje nudi, informaciju o plaćanju boravišne pristojbe te se ne pridržava istaknutih cijena (članak 32. stavak 1. točka 2.)
3. ne utvrdi normative namirnica, pića i napitaka za pojedina jela, pića i napitke, ako takve usluge pruža, ne pruži usluge po utvrđenim normativima, normativ za vrijeme rada nema u objektu ili na zahtjev normativ ne predoči gostu (članak 32. stavak 1. točka 3.)
4. ne izda gostu čitljiv i točan račun s naznačenom vrstom, količinom i cijenom, odnosno odobrenim popustom, pruženih usluga za svaku pruženu uslugu ili račun za pružene usluge gostu ne izda turistička agencija (članak 32. stavak 1. točka 4.)
5. ne vodi popis gostiju na propisani način ili popis gostiju za iznajmljivača ne vodi turistička agencija (članak 32. stavak 1. točka 5.)
6. ne omogući gostu podnošenje pisanih prigovora u objektu ili bez odgađanja pisanim putem ne potvrditi njegov primitak ili ne omogući gostu podnošenje pisanog prigovora putem pošte, telefaksa ili elektroničke pošte ili u objektu vidljivo ne istakne obavijest o načinu podnošenja pisanog prigovora ili u pisanom obliku ne odgovori na prigovor u roku od 15 dana od dana zaprimljenog prigovora, ili ne vodi i/ili čuva pisanu evidenciju prigovora najmanje godinu dana od dana primitka pisanog prigovora (članak 32. stavak 1. točka 6.)
7. ne pruža ugostiteljske usluge koje su utvrđene rješenjem nadležnog ureda (članak 32. stavak 1. točka 8.)
8. prilikom oglašavanja i reklamiranja usluga i isticanja poruka u promidžbenim materijalima koristi oznaku propisane vrste i