 PRIHODA OD AUTOMATA ZA IGRE NA SREĆU
1. Pojam igara na sreću na automatima
Članak 18.
(1) Igre na sreću na automatima jesu igre koje se igraju na elektromehaničkim ili elektroničkim uređajima programski upravljanima, a na kojima igrači uplatom određenog iznosa imaju mogućnost stjecanja dobitka koji ovisi o slučaju ili nekom drugom neizvjesnom događaju.
(2) Igre na sreću iz stavka 1. ovoga članka mogu priređivati samo priređivači koji su stekli pravo priređivanja igara na sreću u casinima i igara na sreću na automatima.
2. Postupak izrade dnevnog obračuna
Članak 19.
(1) Priređivač koji priređuje igre na sreću na automatima mora za pravilno utvrđivanje osnovice za obračun mjesečne naknade izrađivati dnevni obračun po pojedinom automatu za igre na sreću.
(2) Dnevni obračun pojedinog automata za igre na sreću utvrđuje se tako da se iznos svih uplata umanji za iznos isplaćenih dobitaka igračima, a razlika predstavlja dnevni obračun za pojedini automat za igre na sreću. Automati s više sjedećih mjesta smatraju se zasebnom vrstom igre i za njih se vodi zaseban dnevni obračun.
3. Oblik i sadržaj obveznih obrazaca za dnevni obračun prihoda od igara na sreću na automatima
Članak 20.
Priređivač koji priređuje igre na sreću na automatima dužan je za izradu dnevnog obračuna prihoda od igara na sreću na automatima voditi sljedeće obrasce:
1. Dnevni obračun po pojedinom automatu za igre na sreću
2. Obračun gotovine po pojedinom automatu za igre na sreću
3. Blagajnički izvještaj
Obrazac za dnevni obračun po pojedinom automatu za igre na sreću
Članak 21.
(1) Obrazac Dnevni obračun po pojedinom automatu za igre na sreću (obrazac br. 10) obvezno mora sadržavati sljedeće:
1. podatke o tvrtki i sjedištu društva
2. osobni identifikacijski broj priređivača (OIB)
3. adresu prostora u kojemu se priređuju igre na sreću
4. datum
5. inventurni broj automata za igre na sreću
6. serijski broj automata za igre na sreću
7. ukupan ulaz u kunama
8. ukupan izlaz u kunama
9. jack-pot
10. razliku (ulaz-izlaz-jack-pot).
(2) Za obračun automata za igre na sreću s više sjedećih mjesta, priređivač je dužan izraditi zaseban obrazac za dnevni obračun, na obrascu propisanom stavkom 1. ovoga članka.
(3) Obrazac Dnevni obračun po pojedinom automatu za igre na sreću mora biti numeriran, a potpisuju ga najmanje dvije ovlaštene osobe priređivača.
(4) Priređivač koji je automate za igre na sreću povezao radi dobivanja kumulativnih dobitaka (jack-pot) dužan je voditi dnevnu evidenciju o eventualnom dobitku jack-pota i to na kojem je automatu ostvaren, datum kada je ostvaren i iznos dobitka.
(5) Ako je priređivač povezao više automata za igre na sreću u jack-pot liniju, dužan je naznačiti u obrascu koji se automati za igre na sreću nalaze u jednoj jack-pot liniji.
Obrazac br. 10 – Dnevni obračun po pojedinom automatu
PODACI O TVRTKI I SJEDIŠTU DRUŠTVA ___________________
OIB _______________________________________________
ADRESA ___________________________________________
DATUM __________
DNEVNI OBRAČUN PO POJEDINOM AUTOMATU ZA IGRE NA SREĆU N°__
Red. br. INVENTURNI BROJ AUTOMATA SERIJSKI BROJ AUTOMATA UKUPAN ULAZ UKUPAN IZLAZ JACK-POT RAZLIKA UKUPNO
_______________________                         _______________________
Ovlaštena osoba priređivača                          Ovlaštena osoba priređivača
Obrazac obračun gotovine po pojedinom automatu
Članak 22.
(1) Obrazac Obračun gotovine po pojedinom automatu za igre na sreću (obrazac br. 11) sastavlja se prilikom izrade dnevnog obračuna na automatima za igre na sreću.
(2) Obrazac Obračun gotovine po pojedinom automatu za igre na sreću obvezno mora sadržavati sljedeće:
1. podatke o tvrtki i sjedištu društva
2. osobni identifikacijski broj priređivača (OIB)
3. adresu prostora u kojemu se priređuju igre na sreću
4. datum
5. inventurni broj automata za igre na sreću
6. serijski broj automata za igre na sreću
7. stanje gotovine.
(3) Obrazac Obračun gotovine po pojedinom automatu za igre na sreću mora biti numeriran, a potpisuju ga