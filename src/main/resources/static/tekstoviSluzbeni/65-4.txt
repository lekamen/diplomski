 javnom prikazivanju audiovizualnog djela koje je proizveo tijekom prethodne tri godine,
– za dugometražni igrani film – potvrda distributera/kinoprikazivača o prikazivanju i isječak iz dnevnih novina kojim se dokazuje prikazivanje u redovnoj distribuciji ili potvrda nakladnika televizijskog programa na nacionalnoj razini o emitiranju navedenog djela,
– za animirani, kratkometražni igrani i dokumentarni film – dokaz o prikazivanju u okviru programa barem jednog međunarodnog filmskog festivala,
4. scenarij i kratki sadržaj (sinopsis) audiovizualnog djela iz članka 3. ovoga Pravilnika za čiju proizvodnju traži financijski poticaj,
5. cjelokupni proračun (troškovnik) audiovizualnog djela za koje se traži državna potpora, u slučaju domaće produkcije ili koprodukcije, te međunarodne ili prekogranične koprodukcije u kojoj je hrvatska pravna osoba koproducent, ili podatak o visini iznosa cjelokupnog proračuna audiovizualnog djela za koje se traži državna potpora, u slučaju izvršenja usluge proizvodnje inozemnog djela,
6. plan financiranja proizvodnje cjelokupnog audiovizualnog djela u kojem su navedeni svi izvori financiranja (bez obzira jesu li domaći ili inozemni), uključujući točan iznos državnih potpora Republike Hrvatske i zemalja članica Europskog gospodarskog prostora, kao i postotak sudjelovanja svakog pojedinog izvora u cjelokupnom proračunu audiovizualnog djela,
7. financijski plan proizvodnje audiovizualnog djela u Republici Hrvatskoj,
8. popis svih autora i djelatnika angažiranih u proizvodnji audiovizualnog djela u Republici Hrvatskoj (Popis ekipe), naznačujući njihovu nacionalnost te poreznu rezidentnost;
9. operativni plan proizvodnje audiovizualnog djela u Republici Hrvatskoj i plan snimanja;
10. operativni plan proizvodnje audiovizualnog djela s konačnim datumom završetka cjelokupne proizvodnje audiovizualnog djela,
11. plan priljeva i potrošnje sredstava za proizvodnju audiovizualnog djela u Republici Hrvatskoj,
12. dokaz o tome da je osigurano 70% sredstava predviđenih za pokrivanje troškova proizvodnje audiovizualnog djela iz članka 3. ovoga Pravilnika u Republici Hrvatskoj (npr. ugovor, predugovor, pismo namjere s točnim iznosom, bankarska garancija),
13. dokaz o udovoljavanju uvjetima iz članka 4. stavka 2. ovog Pravilnika,
14. ispunjeni obrazac Kvalifikacijskog testa iz Dodatka 1 ovoga Pravilnika,
15. potpisanu izjavu Producenta.
(2) U slučaju međunarodne ili prekogranične koprodukcije, domaći koproducent ili koproducent iz država Europskog gospodarskog prostora uz Zahtjev je dužan priložiti i ovjereni preslik predugovora ili ugovora o koprodukciji, zajedno s dokazom o potvrđenim izvorima financiranja.
(3) U slučaju inozemne produkcije, izvršitelj usluge proizvodnje inozemnog djela uz Zahtjev je dužan priložiti i ovjereni preslik predugovora ili ugovora o suradnji s inozemnim subjektom (tzv. servisni ugovor).
(4) Svi dokumenti iz stavka 1. ovoga članka, predaju se na hrvatskom jeziku, a predugovor/ugovor iz stavka 2. i 3. ovoga članka u ovjerenom prijevodu na hrvatski jezik.
Ostvarivanje prava na državnu potporu
Članak 11.
(1) Centar na prijedlog Povjerenstva donosi rješenje kojim jamči podnositelju Zahtjeva ostvarivanje prava na državnu potporu u određenom novčanom iznosu temeljem planiranog proračuna proizvodnje djela i dokumentacije određene ovim Pravilnikom, koji će biti isplaćen podnositelju Zahtjeva po završetku proizvodnje audiovizualnog djela u Republici Hrvatskoj u okviru osiguranih sredstava namijenjenih za mjere poticaja.
(2) U slučaju udovoljavanja uvjetima za izdavanje rješenja o jamstvu inozemnom trgovačkom društvu koje nije dostavilo dokaz o osnivanju podružnice sukladno važećim propisima u Republici Hrvatskoj te sukladno odredbama ovog Pravilnika Centar će podnositelju zaključkom dati primjeren rok za ispunjenje navedenog uvjeta, koji rok ne smije biti kraći od 15 (petnaest) dana. Protekom danog roka, bez dostave dokaza o ispunjenju danog uvjeta zahtjev podnositelja bit će odbačen kao nepotpun.
