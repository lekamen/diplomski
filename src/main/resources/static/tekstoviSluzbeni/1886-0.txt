97 11.09.2015 Pravilnik o izmjenama i dopunama Pravilnika o priznavanju i potporama za početak rada proizvođačkih organizacija
MINISTARSTVO POLJOPRIVREDE
1887
Na temelju članka 8. stavka 2. i članka 58. stavka 6. Zakona o poljoprivredi (»Narodne novine« broj 30/15) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PRIZNAVANJU I POTPORAMA ZA POČETAK RADA PROIZVOĐAČKIH ORGANIZACIJA
Članak 1.
U Pravilniku o priznavanju i potporama za početak rada proizvođačkih organizacija (»Narodne novine« br. 81/15) u članku 1. stavku 2. alineja 1. mijenja se i glasi:
»– Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.) (u daljnjem tekstu: Uredba (EU) br. 1308/2013) i njenih provedbenih uredbi u odnosu na priznavanje proizvođačkih organizacija.«
Članak 2.
U članku 2. točki 1. iza riječi: »na prostornom području Europske unije« dodaju se riječi »i registriran je u Republici Hrvatskoj,«.
U točki 2. riječi »pravni subjekt ili jasno definirani dio pravnog subjekta« zamjenjuju se riječima: »pravna osoba ili jasno definirani dio pravne osobe«.
Članak 3.
U članku 4. stavku 1. riječi: »Pravni subjekt ili jasno definirani dio pravnog subjekta« zamjenjuju se riječima: »Pravna osoba ili jasno definirani dio pravne osobe«.
U stavku 1. podstavku (a) riječi: »ima minimalan broj članova i/ili pokriva minimalni obujam ili minimalnu vrijednost utržive proizvodnje« zamjenjuju se riječima: »ima minimalan broj članova i pokriva minimalni obujam ili minimalnu vrijednost utržive proizvodnje«.
U stavku 4. riječi: »pravni subjekt ili jasno definirani dio pravnog subjekta koji ima minimalni broj članova i/ili pokriva minimalni obujam ili minimalnu vrijednost utržive proizvodnje« zamjenjuju se riječima: »pravna osoba ili jasno definirani dio pravne osobe koja ima minimalni broj članova i pokriva minimalni obujam ili minimalnu vrijednost utržive proizvodnje«.
Stavak 7. mijenja se i glasi:
»(7) Iznimno od stavka 2. ovoga članka Ministarstvo će priznati proizvođačku organizaciju u sektoru voća i povrća pod uvjetom da djeluje na postizanju barem jednog od ciljeva iz stavka 2. podstavka c. točaka 1. 2. i 3. ovoga članka.«
Članak 4.
U članku 5. stavku 3. podstavku (a) riječi: »iz članka 4. stavka 2. podstavaka (b) i (c) točaka 1., 2. i 3. ovoga Pravilnika« zamjenjuju se riječima: »iz članka 4. stavka 3. ovoga Pravilnika«.
U stavku 3. podstavku (b) riječi: »imaju minimalan broj članova i/ili pokrivaju minimalan obujam utržive proizvodnje« zamjenjuju se riječima »imaju minimalan broj članova i pokrivaju minimalan obujam utržive proizvodnje«.
Iza stavka 3. dodaje se stavak 4. koji glasi:
»(4) Iznimno u sektoru voća i povrća statut uređuje uvjete prema kojima proizvođači moraju tržiti proizvodnju putem proizvođačke organizacije prema članku 160. Uredbe (EU) br. 1308/2013 i članku 230. stavku 1. točki (ca) u odnosu na koji se utvrđuje da se članu proizvođačke organizacije može dozvoliti da izvan proizvođačke organizacije može prodati najviše 20% svoje proizvodnje i/ili svojih proizvoda.«
Članak 5.
Članak 10. mijenja se i glasi:
»Članak 10.
(1) Proizvođačkoj organizaciji koju je na temelju članka 4. ovoga Pravilnika priznalo Ministarstvo odobrava potporu iz članka 9. stavka 1. ovoga Pravilnika odobravanjem poslovnog plana.
(2) Potpora iz članka 9. stavka 1. točke (a) ovoga Pravilnika će se dodijeliti u skladu s člankom 19. Uredbe Komisije (EU) br. 702/2014, a namijenjena je proizvođačkim organizacijama iz stavka 1. ovoga članka.
(3) Poslovni plan sastavlja se u skladu s Prilogom III ovoga Pravilnika i dostavlja Ministarstvu na odobravanje. Poslovni plan se sastavlja na godišnjoj razini za petogodišnje razdoblje, s početkom planiranja najranije od mjesečnog razdoblja u kojem se poslovni plan podnosi Ministarstvu na