 podstavaka (a), (b) i (c) nadležna su i za:
– informiranje javnost o važnosti voća i povrća u pravilnoj prehrani
– promoviranje konzumiranja voća i povrća na jednostavan i zanimljiv način.
Područje provedbe
Članak 5.
Shema školskog voća i povrća provodi se na čitavom teritoriju Republike Hrvatske.
Prihvatljivi proizvodi
Članak 6.
Lista prihvatljivih proizvoda koje je u okviru Sheme školskog voća i povrća potvrdilo ministarstvo nadležno za zdravlje nalazi se u Prilogu I ovoga Pravilnika.
Prihvatljivi troškovi
Članak 7.
(1) Troškovi prihvatljivi za potporu u okviru Sheme školskog voća i povrća su:
(a) troškovi za voće i povrće franco škola koji su nastali u dane održavanja nastave u skladu sa školskim kalendarom tijekom razdoblja provedbe Sheme školskog voća i povrća;
(b) troškovi izravno vezani uz provedbu Sheme školskog voća i povrća, a uključit će samo:
(I) troškove za aktivnosti monitoringa i evaluacije u skladu s člankom 12. Uredbe Komisije (EZ) br. 288/2009;
(II) troškove za komunikaciju direktno vezane uz informiranje šire javnosti o Shemi školskog voća i povrća, uključujući plakat u skladu sa člankom 14. stavkom 1. Uredbe Komisije (EZ) br. 288/2009. Ovi troškovi mogu uključiti i jednu ili više sljedećih mjera i aktivnosti komunikacije:
– emitiranje informativnih kampanja, elektroničku komunikaciju, novine i slična sredstva komunikacije
– informativne sjednice, konferencije, seminare i radionice posvećene informiranju šire javnosti o Shemi školskog voća i povrća i slična događanja
– informativni i promotivni materijal, kao što su pisma, leci, brošure, pribor i slično;
(III) troškove za prateće mjere u skladu sa člankom 23. stavkom 1. podstavkom (b) Uredbe (EU) br. 1308/2013 Europskog parlamenta i Vijeća, a posebno:
– troškove za organiziranje satova degustacije, kušaonica, održavanje nastave u vrtu, posjet poljoprivrednom gospodarstvu koje se bavi proizvodnjom voća i povrća, proizvođačkim organizacijama, kapacitetima za skladištenje, sortiranje i pakiranje te seljačkim tržnicama i slične aktivnosti usmjerene na povezivanje djece s poljoprivredom
– troškove za mjere s ciljem edukacije djece o poljoprivredi, zdravim prehrambenim navikama i zaštiti okoliša koji se odnose na proizvodnju, distribuciju i potrošnju voća i povrća
– troškove za mjere koje se provode u cilju podrške distribuciji proizvoda i koji su u skladu s ciljevima Sheme školskog voća i povrća.
Ove mjere mogu uključiti i roditelje i učitelje.
(2) Troškovi za komunikaciju i prateće mjere iz stavka 1. podstavka (b) točaka (II) i (III) ovoga članka ne mogu se financirati iz drugih programa potpore Europske unije.
(3) U skladu s člankom 5. stavkom 2. Uredbe Komisije (EZ) br. 288/2009 troškovi iz stavka 1. podstavka (b) točaka (I), (II) i (III) neće prelaziti postotak godišnjeg iznosa potpore Europske unije dodijeljene Republici Hrvatskoj.
(4) Iznos potpora za troškove prihvatljive u okviru Sheme školskog voća i povrća isplatit će se u skladu s Uredbom Komisije (EZ) br. 1913/2006.
(5) Iznos potpore po učeniku izračunava se na osnovi broja učenika upisanih u 1. do 8. razred u osnovnim školama koje sudjeluju u provedbi Sheme školskog voća i povrća i iznosa planiranog za troškove za voće i povrće franco škola.
(6) Prilikom isporuke školi dobavljač će isporučiti voće i povrće u količini dovoljnoj da se raspodijeli na ukupan broj učenika u školi koji sudjeluju u provedbi Sheme školskog voća i povrća, a da masa obroka po učeniku iznosi od 100 do 150 g.
(7) Za količine voća i povrća koje iznose iznad 150 g ili ispod 100 g mase obroka po učeniku na mjesečnoj razini neće se isplatiti potpora.
(8) Administrativna kontrola isporučenih količina voća i povrća obavlja se na mjesečnoj razini.
(9) Za sve prihvatljive troškove u okviru Sheme školskog voća i povrća porez na dodanu vrijednost (PDV) isplatit će se iz Državnog proračuna Republike Hrvatske.
(10) Troškovi iz stavka 1. ovoga članka isplatit će se u iznosu do:
– 90 % iz Europskog poljoprivrednog jamstvenog fonda i
– 10 %