59 29.06.2016 Pravilnik o zaštiti i korištenju arhivskog i registraturnog gradiva Državne geodetske uprave
DRŽAVNA GEODETSKA UPRAVA
1502
Na temelju odredbi Zakona o arhivskom gradivu i arhivima (»Narodne novine«, broj 105/97, 64/00, 65/09 i 125/11) i na temelju članka 17. stavka 1. Pravilnika o zaštiti i čuvanju arhivskog i registraturnog gradiva izvan arhiva (»Narodne novine«, broj 63/04 i 106/07) i članka 11. stavka 3. Pravilnika o vrednovanju te postupku odabiranja i izlučivanja arhivskog gradiva (»Narodne novine«, broj 90/02), ravnatelj Državne geodetske uprave, uz suglasnost Hrvatskog državnog arhiva, donosi
PRAVILNIK
O ZAŠTITI I KORIŠTENJU ARHIVSKOG I REGISTRATURNOG GRADIVA DRŽAVNE GEODETSKE UPRAVE
DIO PRVI UVODNE ODREDBE
Članak 1.
(1) Ovim se Pravilnikom uređuje prikupljanje, odlaganje, način i uvjeti čuvanja, obrada, odabiranje i izlučivanje, zaštita i korištenje arhivskoga i registraturnog gradiva koje je nastalo, zaprimljeno ili se koristi u poslovanju Državne geodetske uprave i njenih ustrojstvenih jedinica: Središnjeg ureda, Područnih ureda za katastar i Ispostava/Odjela (u daljnjem tekstu: Državna geodetska uprava), kao i predaja gradiva nadležnom arhivu.
(2) Poseban popis arhivskoga i registraturnog gradiva Središnjeg ureda Državne geodetske uprave s rokovima čuvanja i Poseban popis arhivskog i registraturnog gradiva Područnih ureda za katastar Državne geodetske uprave koje nastaje u poslovanju Državne geodetske uprave u prilogu su ovoga Pravilnika i njegov su sastavni dio koji se ne objavljuje u »Narodnim novinama«.
Članak 2.
(1) Cjelokupno arhivsko i registraturno gradivo Državne geodetske uprave od interesa je za Republiku Hrvatsku i ima njezinu osobitu zaštitu bez obzira je li registrirano ili evidentirano.
(2) Za cjelokupno arhivsko i registraturno gradivo Državne geodetske uprave odgovoran je ravnatelj Državne geodetske uprave, a za arhivsko i registraturno gradivo Područnih ureda za katastar odgovoran je pročelnik područnog ureda.
Članak 3.
(1) Definicije pojmova za potrebe ovoga Pravilnika:
1. Arhivska jedinica gradiva je najmanja logičko-sadržajna jedinica organizacije gradiva (predmet, dosje, spis, periodički definiran upisnik, zapisnik)
2. Knjiga pismohrane je evidencija ulaska gradiva u pismohranu, prema vrstama i količinama
3. Registraturno gradivo je cjelina zapis ili dokumenata nastalih ili primljenih djelovanjem i radom pojedine pravne ili fizičke osobe. Registraturno gradivo smatra se arhivskim gradivom u nastajanju
4. Gradivo je svaki zapis, bilo koje vrste, oblika i tehnike izrade (rukopis, tisak, crtež, slika, zvučni zapis, filmski ili videozapis, elektronički zapis i dr.)
5. Dosje je jedinica koju čine predmeti ili dokumenti koji se odnose na istu osobu, stvar, pojavu ili vrstu aktivnosti
6. Izlučivanje je postupak kojim se iz neke cjeline gradiva izdvajaju jedinice čiji je utvrđeni rok čuvanja istekao
7. Elektronički dokument je dokument proslijeđen ili pohranjen pomoću računalnih uređaja u obliku koji pretpostavlja upotrebu takvih uređaja pri obradi i korištenju
8. Klasificirani podatak je onaj koji je nadležno tijelo, u propisanom postupku takvim označilo i za koji je utvrđen stupanj tajnosti, kao i podatak kojeg je Republici Hrvatskoj tako označenog predala druga država, međunarodna organizacija ili institucija s kojom Republika Hrvatska surađuje
9. Konvencionalno gradivo je gradivo za čije iščitavanje nisu potrebni posebni uređaji
10. Nekonvencionalno gradivo je ono za čije su iščitavanje potrebni posebni uređaji. Ono može biti na optičko-magnetskim medijima, na mikrofilmu ili na CD-u
11. Odabiranje arhivskoga gradiva je postupak kojim se iz registraturnoga gradiva temeljem utvrđenih propisa odabire arhivsko gradivo za trajno čuvanje
12. Odgovorna osoba za pismohranu je voditelj ustrojstvene jedinice u čijem je sastavu organizirana pismohrana, odnosno osoba na koju takove ovlasti prenese ravnatelj
13. Pisarnica je jedinica u kojoj se obavljaju poslovi: zaprimanja i pregleda