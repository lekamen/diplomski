78 17.07.2015 Odluka o sudjelovanju Oružanih snaga Republike Hrvatske u združenoj humanitarnoj operaciji Europske unije "TRITON" u Sredozemlju
HRVATSKI SABOR
1499
Na temelju članka 54. stavka 2. Zakona o obrani (»Narodne novine«, br. 73/13.), na prijedlog Vlade Republike Hrvatske i uz prethodnu suglasnost Predsjednice Republike Hrvatske, Hrvatski sabor na sjednici 10. srpnja 2015. donio je
ODLUKU
O SUDJELOVANJU ORUŽANIH SNAGA REPUBLIKE HRVATSKE U ZDRUŽENOJ HUMANITARNOJ OPERACIJI EUROPSKE UNIJE »TRITON« U SREDOZEMLJU
I.
U združenu humanitarnu operaciju Europske unije »TRITON« u Sredozemlju upućuje se u kolovozu 2015. godine, na rok do tri mjeseca, do 50 pripadnika Oružanih snaga Republike Hrvatske s brodom Hrvatske ratne mornarice »Andrija Mohorovičić«.
II.
Obvezuje se Vlada Republike Hrvatske da do 31. prosinca 2015. izvijesti Hrvatski sabor o sudjelovanju Oružanih snaga Republike Hrvatske u združenoj humanitarnoj operaciji iz točke I. ove Odluke.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/96
Zagreb, 10. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
