 ukidanja pojedinih radnih mjesta, smanjenje broja izvršitelja na pojedinim radnim mjestima, otvaranje novih radnih mjesta kroz drugačiji organizacioni proces rada i sl. Sukladno tome smatra da se osporenim Pravilnikom ne utječe na već stečena prava iz radnog odnosa kao i da se ne bi smatrao odlukom važnom za položaj radnika.
Zahtjev je osnovan.
Osporeni Pravilnik o unutarnjem redu Jedinstvenog upravnog odjela Općine Marina, klasa: 023-05/15-20/01, urbroj: 2184/02-03/01-15-1 koji je donio načelnik Općine Marina dana 30. travnja 2015., objavljen je u Službenom glasniku Općine Marina, broj 9/15 dana 11. svibnja 2015., te je stupio na snagu osmog dana od dana objave. Pravilnik je donesen temeljem članka 48. stavak 1. točka 5. Zakona o lokalnoj i područnoj (regionalnoj) samoupravi i upravi (»Narodne novine«, broj 33/01., 60/01., 129/05., 109/07., 125/08., 36/09., 150/11., 144/12., 19/13.), članka 4. Zakona o službenicima i namještenicima u lokalnoj i područnoj (regionalnoj) samoupravi (»Narodne novine«, broj 86/08., 61/11.) i članka 4. Odluke o osnivanju i ustroju Jedinstvenog upravnog odjela Općine Marina (Službeni glasnik općine Marina, broj 27/13.).
U međuvremenu je načelnik Općine Marina na temelju odredbe članka 50. Statuta Općine Marina donio Izmjenu Pravilnika o unutarnjem redu Jedinstvenog upravnog odjela Općine Marina objavljenog u Službenom glasniku Općine Marina, broj 22/15 dana 11. studenog 2015., kojim je izmijenjen članak 9. Pravilnika, dok je u preostalom dijelu Pravilnik ostao na snazi.
Osporenim Pravilnikom uređeni su unutarnji ustroj, nazivi i opisi poslova radnih mjesta, stručni i drugi uvjeti za raspored na radna mjesta, druga prava službenika i namještenika i druga pitanja od značaja za rad upravnih tijela Općine Marina. U prijelaznim i zaključnim odredbama osporenog Pravilnika, propisano je da će se službenici i namještenici čije je radno mjesto ovim Pravilnikom ukinuto rasporediti na slobodno radno mjesto utvrđeno ovim Pravilnikom za koje službenik ispunjava uvjete, kao i da će se prometni redari koji zbog organizacijskih promjena prelaze iz Vlastitog pogona u Jedinstveni upravni odjel Općine Marina rasporediti u roku od 30 dana. Nakon stupanja na snagu ovog Pravilnika u roku 30 dana donijet će se izmjena i dopuna rješenja samo za radno mjesto komunalnog referenta u Jedinstvenom upravnom odjelu kojem su dodati poslovi komunalnog redara i nova rješenja za radna mjesta Prometnih redara preuzetih iz Vlastitog pogona.
Za ocjenu zakonitosti osporenog Pravilnika nije mjerodavna odredba članka 48. stavak 1. točka 5. Zakona o lokalnoj i područnoj (regionalnoj) samoupravi i upravi, jer se ista odredba ne odnosi na donošenje pravilnika o unutarnjem redu upravnih tijela jedinice lokalne samouprave.
Za ocjenu zakonitosti osporenog Pravilnika, mjerodavne su odredbe članka 3. stavka 1. i 3. i članka 4. Zakona o službenicima i namještenicima u lokalnoj i područnoj (regionalnoj) samoupravi koje glase:
»Članak 3.
Prava, obveze i odgovornosti službenika i namještenika u upravnim tijelima lokalnih jedinica uređuju se zakonom i na temelju zakona donesenim propisima.
(…)
Na pitanja koja nisu uređena ovim ili posebnim zakonom, propisima donesenim na temelju zakona ili kolektivnim ugovorom primjenjuju se opći propisi o radu.
Članak 4.
Službenici i namještenici se primaju u službu i raspoređuju na slobodna radna mjesta utvrđena pravilnikom o unutarnjem redu.
Pravilnik o unutarnjem redu donosi se posebno za svako upravno tijelo ili kao zajednički pravilnik za više upravnih tijela lokalne jedinice.
Pravilnik o unutarnjem redu za upravna tijela općine donosi općinski načelnik, za upravna tijela grada gradonačelnik, a za upravna tijela županije župan. Pravilnik se donosi na prijedlog pročelnika upravnih tijela.
Pravilnikom o unutarnjem redu utvrđuju se unutarnje ustrojstvo upravnih tijela, nazivi i opisi poslova radnih mjesta, stručni i drugi uvjeti za raspored na radna mjesta, broj izvršitelja i druga pitanja od značaja za rad