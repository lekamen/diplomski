uporabu radiofrekvencijskog spektra određuje se prema dodijeljenom radiofrekvencijskom spektru, vrsti i namjeni radijske postaje ili mreže te području pokrivenosti emisijom.
Plaćanje naknade
Članak 10.
(1) Naknada se plaća unaprijed za razdoblje od jedne godine od dana valjanosti dozvole, najkasnije prigodom preuzimanja dozvole za uporabu radiofrekvencijskog spektra, odnosno prema dospijeću računa. Svaka sljedeća uplata dospijeva dvadeseti dan nakon isteka prethodnog razdoblja za koje je naknada plaćena, odnosno u roku dospijeća navedenom u računu.
(2) U slučaju izdavanja dozvole čiji je rok valjanosti kraći od jedne godine, naknada se razmjerno smanjuje.
(3) Ako se nositelj dozvole u pisanom obliku ne odrekne uporabe dodijeljenih radijskih frekvencija u skladu sa Zakonom o elektroničkim komunikacijama prije početka sljedećeg obračunskog razdoblja, obvezan je platiti godišnju naknadu za uporabu radiofrekvencijskog spektra za sljedeće obračunsko razdoblje.
(4) Ako naknada nije plaćena u roku određenom u opomeni iz članka 27. stavka 5. ovog Pravilnika, HAKOM će donijeti odluku o oduzimanju dozvole.
(5) Ako se utvrdi da se radiofrekvencijski spektar upotrebljava bez valjane dozvole, HAKOM će donijeti odluku o plaćanju naknade za razdoblje uporabe radiofrekvencijskog spektra bez valjane dozvole u visini propisanoj ovim Pravilnikom.
(6) U slučaju nemogućnosti utvrđivanja razdoblja uporabe radiofrekvencijskog spektra bez valjane dozvole, visina naknade iz stavka 7. ovog članka ne može biti manja od visine odgovarajuće godišnje naknade propisane ovim Pravilnikom.
Izuzimanje od plaćanja naknade
Članak 11.
Naknada za uporabu radiofrekvencijskog spektra se ne plaća:
1. pri uporabi u skladu s člankom 86. Zakona o elektroničkim komunikacijama
2. pri uporabi u skladu s općom dozvolom iz članka 87. Zakona o elektroničkim komunikacijama
3. za potrebe zdravstvenih ustanova
4. pri uporabi u svrhu znanstvenih, istraživačkih i obrazovnih projekata isključivo u nekomercijalne svrhe
5. pri uporabi isključivo prijamnih postaja
6. pri uporabi bežičnih mikrofona
7. pri uporabi pričuvnih radijskih postaja
8. pri uporabi radio-fara za osobnu uporabu (PLB)
9. pri uporabi za potrebe diplomatskih predstavništva
10. pri uporabi za potrebe HAKOM-a
11. pri uporabi radijskih postaja u amaterskoj službi.
Naknada za usmjerene veze točka – točka
Članak 12.
(1) Za uporabu radiofrekvencijskog spektra iznad 1 GHz u usmjerenim vezama točka-točka (sa i bez prenosivih krajnjih postaja) i ENG/OB, koje koriste spektar širine veće od 2 MHz, naknada iznosi 1.000,00 kuna.
(2) Za uporabu radiofrekvencijskog spektra iznad 1 GHz u usmjerenim vezama točka – točka (sa i bez prenosivih krajnjih postaja) i ENG/OB, koje koriste spektar širine 2 MHz ili manje, naknada se ne naplaćuje.
(3) Za uporabu radiofrekvencijskog spektra iznad 1 GHz u usmjerenim vezama točka – točka za koje se dozvola izdaje prema pojednostavljenom postupku, ako je to predviđeno planom dodjele radiofrekvencijskog spektra za taj frekvencijski pojas, naknada iznosi 200 kuna.
Naknada za ENG/OB ispod 1 GHz
Članak 13.
Za uporabu radiofrekvencijskog spektra u vezama za ENG/OB primjenu u frekvencijskim područjima ispod 1 GHz, naknada se određuje prema vrsti uporabe u skladu s Tablicom 1.
Tablica 1.
Br. Vrsta Godišnja naknada (u kunama) 1. Pokretna usmjerena veza ili kamera za ENG/OB i pokretna usmjerena veza za ENG/OB koja se upotrebljava isključivo za prijenos zvuka 100,00
Naknada za satelitsku službu
Članak 14.
(1) Za satelitske veze naknada za uporabu radiofrekvencijskog spektra iznosi 1.500,00 kuna.
(2) Naknada za uporabu radiofrekvencijskog spektra za nepokretnu radijsku postaju na Zemlji koja se koristi za komunikaciju sa satelitima i/ili sa zrakoplovima (komplementarna zemaljska sastavnica (CGC) pokretne satelitske mreže) iznosi 1.500,00 kn.
Naknada za mrežu za vlastite potrebe
Članak 15.
(1) Naknada za uporabu radiofrekvencijskog spektra za mrežu za vlastite potrebe utvrđuje se prema vrsti i namjeni radijske