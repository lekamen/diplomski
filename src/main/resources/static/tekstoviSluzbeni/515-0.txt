24 04.03.2015 Presuda Upravnog suda u Zagrebu broj: UsI-4043/13-7 od 19. veljače 2015.
UPRAVNI SUD U ZAGREBU
516
PRESUDA
Upravni sud u Zagrebu, po sucu toga suda Željki Zrilić Ježek, kao sucu pojedincu, uz sudjelovanje Sanje Kobilšek, zapisničarke, upravnom sporu tužitelja Hrvatski Telekom d.d., Zagreb, Roberta Frangeša Mihanovića 9, protiv tuženika Hrvatske agencije za poštu i elektroničke komunikacije, Zagreb, Roberta Frangeša Mihanovića 9, uz sudjelovanje zainteresirane osobe Imenik d.o.o., Zagreb, Petra Grgeca 9, koju zastupa opunomoćenica Irena Mesiček, odvjetnica iz Zagreba, Margaretska 3, radi inspekcijskog nadzora, nakon održane javne i usmene rasprave, 19. veljače 2015.,
presudio je
Poništava se odluka Hrvatske agencije za poštu i elektroničke komunikacije, klasa: UP/I-344-07/12-01/92, urbroj: 376-04/MB-12-3 (DM) od 23. studenoga 2012., te se predmet vraća na ponovni postupak.
Obrazloženje
Osporenom odlukom Hrvatske agencije za poštu i elektroničke komunikacije, klasa: UP/I-344-07/12-01/92, urbroj: 376-04/MB-12-3 (DM) od 23. studenoga 2012. u toč. 1. utvrđuje se da je trgovačko društvo Hrvatski Telekom d.d., Zagreb, Savska cesta 32 povrijedilo odredbe članka 47. stavak 9. ZEK-a jer Imeniku d.o.o., Zagreb, Petra Grgeca 9, operatoru univerzalne usluge pristupa krajnjih korisnika usluga sveobuhvatnom imeniku svih pretplatnika javno dostupnih telefonskih usluga nije omogućilo pristup podacima o svojim pretplatnicima u prikladnom obliku. Toč. 2. nalaže se trgovačkom društvu iz točke 1. ovog rješenja da u roku od 8 dana po primitku ovog rješenja poduzme sve potrebne radnje za ispunjenje obveze iz članka 47. stavak 9. ZEK-a i omogući Imeniku d.o.o., Zagreb, Petra Grgeca 9, pristup podacima o svojim pretplatnicima, odnosno podacima koje posjeduje u svom javnom imeniku pretplatnika za svoje vlastite potrebe., toč. 3. u slučaju ne postupanja prema točki 2. rješenja, u propisanom roku, trgovačkom društvu Hrvatski telekom d.d. izreći će se upravna mjera u iznosu deseterostruke prosječne plaće u Republici Hrvatskoj u proteklom tromjesečju. Svaka sljedeća upravna mjera bit će izrečena u dvostrukom iznosu.
Tužitelj u tužbi navodi da je operator javno dostupnih telefonskih usluga a trgovačko društvo Imenik d.o.o. (dalje u tekstu: Imenik) pravna osoba koja obavlja djelatnost izdavanja javnog imenika pretplatnika. Inspektor je u podnesku klasa: UP/I-344-07/12-01/85, urbroj: 376-04/MB-12-01 (DM) od 20. rujna 2012., kojim je započet postupak inspekcijskog nadzora, na temelju dva dopisa Imenika u bitnom utvrdio spornim sljedeće očitovanje tužitelja na zahtjev Imenika:
– da tužitelj pristaje na nadopunu formata datoteke za dostavu podataka s poljem »opis kontakta« uz uvećanje godišnje naknade propisane odlukom HAKOM-a od 22. prosinca 2010. u iznosu od 4.229,28 kn
– da tužitelj odbija prijedlog za »nadopunu formata datoteke« za dostavu podataka s poljem »interni primarni ključ« koji sadrži jedinstveni broj ili oznaku u bazi podataka o pretplatnicima tužitelja navodeći da nije u mogućnosti isto ispuniti jer u navedenoj bazi ne postoji jedinstveni broj ili poveznica koja jednoznačno definira određenu pravnu ili fizičku osobu.
Tužitelj ističe kako tuženik u Obrazloženju pobijanog rješenja polazi od toga da iz članka 47. stavak 9. ZEK-a proizlazi kako je sve podatke o pretplatnicima koje tužitelj objavljuje za svoje potrebe obvezan dostaviti Imeniku te da postupanje pri kojem baza podataka o pretplatnicima za vlastite potrebe tužitelja sadrži više podataka u odnosu na onu koja se dostavlja Imeniku predstavlja kršenje članka 47. stavka 9. ZEK-a. U točki 2. Izreke pobijanog rješenja tuženik je naložio tužitelju da poduzme sve potrebne radnje za ispunjenje obveze iz članka 47. stavak 9. ZEK-a. U točki 2. izreke pobijanog rješenja tuženik je naložio tužitelju da poduzme sve potrebne radnje za ispunjenje obveze iz članka 47. stavka 9. ZEK-a i omogući imeniku pristup podacima o svojim pretplatnicima odnosno podacima koje posjeduje u svom javnom