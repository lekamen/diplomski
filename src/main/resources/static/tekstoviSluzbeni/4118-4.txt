 stavka 2. ovog članka prilaže potvrde o pohađanju edukacija iz članka 28. ovog Pravilnika.
(4) Postupak obnove ispunjavanja uvjeta iz stavka 1. ovog članka obuhvaća provjeru ostalih uvjeta propisanih člancima 8. i 9., tehničke sastavnice iz članka 16., stavka 1. podstavaka 3 – 5, uvjeta koje moraju ispunjavati voditelji stručnih poslova propisanih člankom 5. te uvjeta koje moraju ispunjavati ostali stručnjaci sukladno članku 6. ovog Pravilnika.
Članak 22.
Na postupak donošenja rješenja iz članaka 18. i 19. ovog Pravilnika primjenjuju se odredbe Zakona o općem upravnom postupku.
Članak 23.
(1) Središnje tijelo državne uprave nadležno za poslove civilne zaštite će Ovlašteniku po službenoj dužnosti rješenjem oduzeti suglasnost ako u propisanom roku ne podnese zahtjev za produženje roka važenja suglasnosti.
(2) U slučaju iz stavka 1. ovog članka Ovlaštenika će se danom isteka roka na koji mu je suglasnost izdana brisati iz evidencije Ovlaštenika.
Članak 24.
(1) Ovlašteniku će središnje tijelo državne uprave nadležno za poslove civilne zaštite oduzeti suglasnost u sljedećim slučajevima:
– ako se inspekcijskim nadzorom utvrdi da je Ovlaštenik prestao udovoljavati propisanim uvjetima iz Zakona i ovog Pravilnika, odnosno ako u roku određenom rješenjem o inspekcijskim nadzoru ne ispuni propisane mjere
– ako se inspekcijskim nadzorom stručnih poslova u području planiranja civilne zaštite koje je jedinica lokalne i područne (regionalne) samouprave povjerila Ovlašteniku, na zahtjev naručitelja utvrdi da sadržaj dokumenata nije sukladan važećim zakonskim i podzakonskim aktima iz područja civilne zaštite te ako dva puta ne provede mjere naložene rješenjem nadležnog inspektora civilne zaštite u određenim rokovima
– kada naručitelj izvijesti središnje tijelo državne uprave nadležno za poslove civilne zaštite kako Ovlaštenik ne poštuje obveze preuzete ugovorom, osim u opravdanim razlozima koje u pokrenutom postupku utvrđuju inspektori civilne zaštite
– postupi suprotno odredbama akata kojima se utvrđuje poslovna i službena tajna.
(2) Suglasnost koja se Ovlašteniku oduzima u slučajevima propisanim u stavku 1. ovog članka, prestaje važiti danom pravomoćnosti rješenja kojim je suglasnost oduzeta.
Članak 25.
(1) Ovlaštenik kojemu je oduzeta suglasnost ponovni zahtjev može podnijeti nakon proteka roka od tri godine ako ispunjava uvjete propisane Zakonom i ovim Pravilnikom.
(2) Suglasnost se pored pravne osobe/obrta oduzima i odgovornim osobama Ovlaštenika na rok od tri godine.
V. ZAVRŠNE ODREDBE
Članak 26.
Ovlaštenici upisani u očevidnik dužni su središnjem tijelu državne uprave nadležnom za poslove civilne zaštite, najkasnije u roku od 10 dana od dana nastanka, prijaviti sve nastale promjene koje mogu imati utjecaja na status Ovlaštenika te o tome priložiti dokaze.
Članak 27.
Ovlaštenici kojima je središnje tijelo državne uprave nadležno za poslove civilne zaštite izdalo suglasnost prije stupanja na snagu ovog Pravilnika, dužni su u roku od 90 dana po njegovom stupanju na snagu podnijeti zahtjev za izdavanje suglasnosti, sukladno odredbama ovog Pravilnika.
Članak 28.
(1) Voditelji i stručnjaci zaposleni kod Ovlaštenika mogu prisustvovati edukacijama koje organizira središnje tijelo državne uprave nadležno za poslove civilne zaštite.
(2) Sadržaj i termini edukacija objavljuju se na internetskoj stranici središnjeg tijela državne uprave nadležnog za poslove civilne zaštite.
Članak 29.
Radnim iskustvom na stručnim poslovima u području planiranja civilne zaštite iz članaka 5., 6. i 7. ovog Pravilnika smatra se radno iskustvo:
– na poslovima civilne zaštite u tijelima uprave središnjih tijela državne uprave i tijelima uprave jedinica lokalne i područne (regionalne) samouprave
– na poslovima civilne zaštite u pravnim osobama
– rada na poslovima planiranja zaštite i spašavanja od dana izdavanja ovlaštenja fizičkim osobama na temelju odredbi Pravilnika o uvjetima koje moraju ispunjavati ovlaštene osobe za obavljanje stručnih poslova u području planiranja