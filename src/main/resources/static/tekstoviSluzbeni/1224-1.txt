 postupku izdavanja vozačke dozvole ne može se izjaviti žalba, ali se može pokrenuti upravni spor.«.
Članak 10.
U članku 232. stavku 1. riječi: »kojima je upravljanje vozilom osnovno zanimanje« zamjenjuju se riječima: »koji upravljaju vozilom u profesionalne svrhe«.
Članak 11.
U članku 236. stavku 3. iza riječi: »policijski službenici,« dodaju se riječi: »inspektori cestovnog prometa i inspektori cesta«.
Članak 12.
U članku 241. iza stavka 5. dodaje se novi stavak 6. koji glasi:
»(6) Protiv rješenja donesenog u postupku izdavanja izvoznih pločica ne može se izjaviti žalba, ali se može pokrenuti upravni spor.«.
Dosadašnji stavci 6. i 7. postaju stavci 7. i 8.
Članak 13.
U članku 250. stavci 3. i 4. mijenjaju se i glase:
»(3) U slučaju prodaje ili drugog načina promjene vlasništva na vozilu, novi vlasnik vozila dužan je u roku od 15 dana od stjecanja vozila registrirati vozilo na svoje ime ili ga odjaviti, a ako ga ne registrira na svoje ime ili ne odjavi, ministarstvo nadležno za unutarnje poslove će, na zahtjev osobe na koju je vozilo registrirano, rješenjem ukinuti registraciju vozila.
(4) Protiv rješenja iz stavka 3. ovoga članka ne može se izjaviti žalba, ali se može pokrenuti upravni spor.«.
Članak 14.
U članku 252. stavak 3. briše se.
Dosadašnji stavci 4., 5., 6., 7., 8., 9., 10. i 11. postaju stavci 3., 4., 5., 6., 7., 8., 9. i 10.
Iza dosadašnjeg stavka 12., koji postaje stavak 11., dodaje se novi stavak 12. koji glasi:
»(12) Protiv rješenja donesenog u postupku registracije vozila, produženja važenja prometne dozvole, izdavanja pokusnih pločica, izdavanja i ukidanja odobrenja za izdavanje pokusnih pločica, izdavanja odobrenja za korištenje prenosivih pločica i oduzimanja prenosivih pločica ne može se izjaviti žalba, ali se može pokrenuti upravni spor.«.
Članak 15.
U članku 284. stavak 5. mijenja se i glasi:
»(5) Policijska uprava, odnosno policijska postaja odbit će izdati vozačku dozvolu kandidatu za vozača, odnosno oduzet će vozačku dozvolu vozaču ili instruktoru vožnje čija je zdravstvena sposobnost različito ocijenjena u jednoj ili više zdravstvenih ustanova, sve dok drugostupanjsko zdravstveno povjerenstvo iz članka 234. stavka 1. ovoga Zakona ne utvrdi da je zdravstveno sposoban za upravljanje vozilima kategorija za koje se vozačka dozvola izdaje, odnosno oduzima.«.
Iza stavka 5. dodaje se stavak 6. koji glasi:
»(6) Protiv rješenja iz stavka 1., 3., 4. i 5. ovoga članka ne može se izjaviti žalba, ali se može pokrenuti upravni spor.«.
Članak 16.
U članku 285. stavku 1. točka 3. briše se.
Dosadašnje točke 4., 5., 6. i 7. postaju točke 3., 4., 5. i 6.
Članak 17.
U članku 287. stavku 3. riječi: »članka 216. stavka 6.« zamjenjuju se riječima: »članka 216. stavka 3.«.
Članak 18.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/15-01/58
Zagreb, 29. svibnja 2015.
HRVATSKI SABOR
Predsjednik Hrvatskoga sabora Josip Leko, v. r.
