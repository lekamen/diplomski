 iskaznice osobe koja uzima gradivo na korištenje (uz naznaku institucije ukoliko se gradivo uzima za potrebe iste), vlastoručni potpis osobe koja preuzima gradivo, datum preuzimanja i rok vraćanja gradiva.
Evidenciju iz stavka 4. ovog članka vodi zadužena osoba za arhiv, a njezin sadržaj odobrava tajnik Povjerenstva.
Korištenje arhivskog gradiva može se uskratiti u slučajevima propisanim Zakonom o pravu na pristup informacijama (»Narodne novine«, broj 25/13 i 85/15).
Članak 15.
Zadužena osoba za arhiv krajem svake godine provjerava da li je gradivo izdano tijekom godine sukladno članku 14. st. 3. ovog Pravilnika vraćeno u pismohranu.
Nadzor nad provjerom iz stavka 1. ovog članka obavlja tajnik Povjerenstva.
Utvrdi li se da izdano gradivo nije vraćeno, tajnik Povjerenstva tražit će povrat gradiva.
Korisnik gradiva dužan je bez odgode vratiti gradivo u arhiv ili tajniku Povjerenstva dati obrazloženi zahtjev da mu zaduženo gradivo treba i u sljedećoj godini.
O obrazloženom zahtjevu tajnik Povjerenstva donosi odluku pisanim putem bez odgode.
Članak 16.
O čuvanju arhivskog gradiva iz članka 11. st. 2. ovog Pravilnika koje se čuva u pismohranama jedinica lokalne i područne (regionalne) samouprave, brinu se ovlaštene osobe u tim jedinicama, na odgovarajući način primjenjujući odredbe članaka 14. i 15. ovog Pravilnika.
V. POSTUPAK ODABIRANJA I IZLUČIVANJA
Članak 17.
Organizacija postupka izlučivanja gradiva temelji se na Posebnom popisu gradiva Povjerenstva s rokovima čuvanja (u daljnjem tekstu: Posebni popis) i Općem popisu za izlučivanje registraturnog gradiva iz članka 9. Pravilnika o vrednovanju te postupku odabiranja i izlučivanja arhivskog gradiva (»Narodne novine«, broj 90/02, u daljnjem tekstu: Opći popis).
Poseban popis je sastavni dio ovog Pravilnika.
Bezvrijedno registraturno gradivo izlučuje se u skladu s rokovima čuvanja utvrđenima u Posebnom popisu i Općem popisu.
Članak 18.
Do isteka rokova za čuvanje gradiva, gradivo se čuva u prostorijama Povjerenstva u Zagrebu, Visoka 15, odnosno u prostorijama jedinica lokalne i područne (regionalne) samouprave.
Nakon isteka rokova za čuvanje gradiva, nadležno tijelo upućuje prijedlog za izlučivanje nadležnom državnom arhivu.
Prijedlog za izlučivanje registraturnog gradiva iz članka 2. točaka 1., 2., 3., 8., 10., 11. i 12. ovog Pravilnika, Povjerenstvo podnosi Hrvatskom državnom arhivu.
Prijedlog za izlučivanje registraturnog gradiva iz članka 2. točaka 4., 5., 6., 7. i 9. ovog Pravilnika, nadležno izborno povjerenstvo odnosno povjerenstvo za provedbu referenduma podnosi područnom državnom arhivu.
Prijedlog iz stavka 3. i 4. ovog članka sadrži: naziv i sjedište predlagatelja, redni broj, sadržaj-naziv-oznaka gradiva, vrijeme nastanka gradiva, poziv na redni broj stavke iz Posebnog popisa, te količinu gradiva.
Članak 19.
Po primitku odobrenja Hrvatskog državnog arhiva za izlučivanje gradiva, za gradivo iz članka 2. točaka 1., 2., 3., 8., 10. i 12. ovog Pravilnika, Povjerenstvo donosi Odluku o izlučivanju koju prosljeđuje nadležnom izbornom povjerenstvu odnosno povjerenstvu za provedbu referenduma na čijem području se nalazi gradivo koje se izlučuje ili Komisiji za izlučivanje gradiva imenovanoj od strane Povjerenstva (dalje: Komisija za izlučivanje gradiva u Povjerenstvu).
Nadležno izborno povjerenstvo odnosno povjerenstvo za provedbu referenduma na čijem području se nalazi gradivo iz stavka 1. ovog članka koje se izlučuje ili Komisija za izlučivanje gradiva u Povjerenstvu provodi postupak izlučivanja.
Po primitku odobrenja Hrvatskog državnog arhiva za izlučivanje gradiva, za gradivo iz članka 2. točke 11. ovog Pravilnika, Povjerenstvo donosi Odluku o izlučivanju koju prosljeđuje ovlaštenoj osobi pismohrane jedinice lokalne odnosno područne (regionalne) samouprave odnosno Komisiji za izlučivanje gradiva u Povjerenstvu, ovisno o tome nalazi li se gradivo u prostorijama jedinice lokalne odnosno područne (regionalne) samouprave ili u prostorijama Povjerenstva.
Ovlaštena osoba