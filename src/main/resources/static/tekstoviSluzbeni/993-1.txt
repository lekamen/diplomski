 nadležno za poslove pravosuđa i Agencija za plaćanja u poljoprivredi, ribarstvu i ruralnom razvoju obvezni su Agenciji dostavljati podatke kojima raspolažu, bez naknade.
(5) U svrhu izrade programa iz stavka 1. ovoga članka Agencija je ovlaštena bez naknade pristupati podacima i koristiti podatke o poljoprivrednom zemljištu iz evidencija tijela državne uprave, zavoda i pravnih osoba čiji je osnivač Republika Hrvatska, kao i drugih javnih evidencija. Pristup podacima iz evidencija uspostavit će se i izravno, elektroničkim putem.
(6) Višegodišnje programe donosi Hrvatski sabor, a godišnje programe Vlada Republike Hrvatske.
(7) Višegodišnji programi donose se za razdoblje od pet godina, a objavljuju se u »Narodnim novinama«.
(8) Sredstva potrebna za izvršenje programa iz stavka 1. ovoga članka osiguravaju se u državnome proračunu Republike Hrvatske, proračunu jedinica lokalne i područne (regionalne) samouprave, iz sredstava fondova Europske unije, sredstava donacija te drugih sredstava zainteresiranih pravnih i fizičkih osoba.
Članak 5.
(1) Komasacija se može pokrenuti ako:
− se zbog rascjepkanosti i nepravilnog oblika zemljište ne može svrhovito obrađivati
− se zbog postojećih stvarnopravnih odnosa ili zbog velike rascjepkanosti zemljišta ne može organizirati proizvodnja koja osigurava svrhovitost uloženih sredstava na području na kojem se izgrađuju ili su već izgrađene vodne građevine za melioracije
− izgradnja nove prometne infrastrukture (prometnice, željezničke pruge) ili drugih građevina (nasipi, kanali i slično), kao i uređenje većih vodotoka izaziva ili će izazvati daljnje rascjepkavanje postojećih katastarskih čestica i poremećaj putne i kanalske mreže.
(2) Ako se komasacija predlaže zbog izgradnje vodnih građevina za melioracije, komasacija se može pokrenuti ako su među ostalim uvjetima ispunjeni i uvjeti za izgradnju tih sustava propisani posebnim zakonima.
Članak 6.
Komasacija se neće pokrenuti ako:
− se utvrdi da bi se njezinim provođenjem mogli pogoršati uvjeti za poljoprivrednu proizvodnju sudionika komasacije
− troškovi komasacije ne bi bili razmjerni koristima koje se očekuju od komasacije
− se bez istodobne melioracije ne mogu postići zadovoljavajući rezultati u poljoprivrednoj proizvodnji
− nisu osigurane propisane mjere zaštite tla, bioraznolikosti i krajobrazne raznolikosti.
Članak 7.
(1) Komasacija obuhvaća poljoprivredno zemljište jedne katastarske općine.
(2) Ako to zahtijevaju gospodarski ili drugi opravdani razlozi, komasacija može obuhvatiti poljoprivredno zemljište u više katastarskih općina, odnosno njihovih dijelova.
(3) Ako se komasacija provodi na području iz stavka 2. ovoga članka, na prijedlog Državne geodetske uprave komasacijsko područje može obuhvatiti i onaj dio katastarske općine na kojem se ne predviđa novo okrupnjavanje posjeda, ali na kojem je nakon provedbe komasacije potrebno provesti postupak katastarske izmjere u svrhu izrade novog katastarskog operata i osnivanja ili obnove zemljišne knjige.
Članak 8.
(1) Na poljoprivrednom zemljištu koje je po načinu uporabe vinograd, voćnjak, maslinik i ribnjak komasacija se može provoditi samo ako na to pristane natpolovična većina njihovih vlasnika.
(2) Iznimno, komasacija se može provoditi bez pristanka vlasnika i na poljoprivrednom zemljištu iz stavka 1. ovoga članka ako se radi o katastarskim česticama površine do 0,5 ha čije bi izdvajanje ometalo pravilno provođenje komasacije ili ako se na tom zemljištu grade vodne građevine za melioracije.
Članak 9.
Prilikom provedbe komasacije osobito se mora voditi računa o zaštiti tla i voda, bioraznolikosti i krajobraznoj raznolikosti te zaštiti prirodnih staništa biljnih i životinjskih vrsta, u skladu s posebnim propisima.
Članak 10.
Zemljišta u komasacijskom području koja su zbog svoje namjene i načina iskorištavanja vezana za postojeći položaj (prometnice, željezničke pruge i slično) nisu predmet komasacije, ali mogu biti predmetom pojedinih radnji u postupku komasacije (utvrđivanje