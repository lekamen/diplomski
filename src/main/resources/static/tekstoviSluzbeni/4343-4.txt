 novčana sredstva dužnika otvorene kod svih obveznika, a za koje je prethodno upisana oznaka »3«, mijenja oznaku »3« u oznaku »1«.
Za dužnika za kojeg je objavljeno rješenje da je sklopljena predstečajna nagodba odnosno pravomoćno rješenje kojim se potvrđuje predstečajni sporazum, Agencija za sve transakcijske račune i novčana sredstva dužnika otvorene kod svih obveznika, a za koje je prethodno upisana oznaka »3«, mijenja oznaku »3« u oznaku »1«.
Agencija upisuje oznaku »4« nakon upisa privremene mjere sukladno Zakonu o financijskom poslovanju i predstečajnoj nagodbi u Očevidnik redoslijeda osnova za plaćanje kojeg vodi sukladno članku 6. Zakona.
Agencija upisuje oznake »5«, »6«, »7« i »9« na temelju vjerodostojnih podataka dostavljenih od nadležnog tijela koje je temeljem Zakona o osobnom identifikacijskom broju nadležno za postupak dodjeljivanja osobnog identifikacijskog broja i za vođenje evidencije o osobnim identifikacijskim brojevima. Ako se naknadno utvrdi da je podatak koji je Agencija upisala temeljem vjerodostojnih podataka dostavljenih od nadležnog tijela koje je temeljem Zakona o osobnom identifikacijskom broju nadležno za postupak dodjeljivanja osobnog identifikacijskog broja i za vođenje evidencije o osobnim identifikacijskim brojevima pogrešan, Agencija će po primitku promjene odnosno ispravka podataka u Jedinstvenom registru računa ažurirati status vlasnika transakcijskih računa i novčanih sredstava.«.
Članak 5.
U članku 11. stavku 4. točki 1. iza riječi: »broj« briše se zarez i riječ: »pečat«.
Članak 6.
U članku 15. stavak 5. mijenja se i glasi:
»(5) Obveznici su dužni, bez odgode, nakon što Agencija podatak o stečaju upiše u Jedinstveni registar računa, zatvoriti sve transakcijske račune koji su otvoreni u svrhu obavljanja djelatnosti prije otvaranja stečajnog postupka prema Stečajnom zakonu, a za koje je Agencija sukladno članku 7. stavku 1. točki 2. ovoga Pravilnika dostavila oznaku stečaja.«.
PRIJELAZNE I ZAVRŠNE ODREDBE
Članak 7.
Obveznici su dužni uskladiti podatke o nazivima transakcijskih računa specifične namjene iz članka 3. stavka 1. točke 4. Pravilnika u roku 60 dana od dana stupanja na snagu ovoga Pravilnika.
Članak 8.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/16-01/44
Urbroj: 513-06-03-16-8
Zagreb, 19. srpnja 2016.
Ministar financija dr. sc. Zdravko Marić, v. r.
