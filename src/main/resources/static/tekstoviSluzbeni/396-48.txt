 ako je Europsko nadzorno tijelo za bankarstvo donijelo odluku, Hrvatska narodna banka donijet će odluku u skladu s tom odlukom. Rok od četiri mjeseca odnosno rok od mjesec dana smatra se rokom za mirenje u smislu Uredbe (EU) br. 1093/2010.«.
Članak 130.
U članku 288. stavku 5. točki 4. riječ: »iz« zamjenjuje se riječima: »na temelju«.
Članak 131.
U članku 289. stavku 1. točki 2. riječ: »većeg« zamjenjuje se riječju: »dodatnog«.
Članak 132.
U članku 295. stavku 2. točka 2. mijenja se i glasi:
»2) omogućiti ovlaštenim osobama nadležnog tijela druge države članice obavljanje neposrednog nadzora nad poslovanjem na temelju pisane suglasnosti guvernera Hrvatske narodne banke dane u skladu sa sporazumom ili«.
Članak 133.
Članak 296. mijenja se i glasi:
»Ako financijski holding, mješoviti financijski holding, mješoviti holding ili odgovorne osobe u tim društvima krše propise kojima se uređuje provedba supervizije na konsolidiranoj osnovi, Hrvatska narodna banka naložit će supervizorske mjere.«.
Članak 134.
U članku 303. stavku 4. točki 11. iza riječi: »za to« riječ: »i« briše se.
U točki 12. iza riječi: »kredita« dodaje se riječ: »i«.
Iza točke 12. dodaje se točka 13. koja glasi:
»13) vrste troškova koji mogu nastati nakon otkaza kredita i/ili aktiviranja instrumenata osiguranja i/ili pokretanja postupka prisilne naplate.«.
Članak 135.
U članku 305. iza stavka 1. dodaje se novi stavak 2. koji glasi:
»(2) Kreditna institucija dužna je u trenutku otkaza kredita bez naknade obavijestiti korisnika kredita, sudužnika i jamca o:
– ukupnom iznosu i strukturi dugovanja prema sljedećim stavkama: glavnica, kamata, naknade i drugi troškovi i
– osnovanosti pojedinačnih stavki za koje se traži naplata, uz naznaku koje su stavke podložne uvećanju i po kojoj pripadajućoj kamatnoj stopi.«.
Dosadašnji stavci 2., 3., 4. i 5. postaju stavci 3., 4., 5. i 6.
Članak 136.
Članak 312. mijenja se i glasi:
»Osim na temelju odredbi članaka 300. do 311. ovoga Zakona, zaštita prava potrošača kreditne institucije provodi se i na temelju posebnih zakona kojima se uređuje zaštita potrošača, pri čemu je potrebno postupati u skladu s odredbama ovoga Zakona koje se odnose na obvezu čuvanja bankovne tajne.«.
Članak 137.
Iza članka 312. dodaje se naslov glave i glava XXIII.a, naslovi iznad članaka i članci 312.a, 312.b i 312.c koji glase:
»XXIII.a ZAŠTITA DEPONENATA
Isplata depozita
Članak 312.a
(1) Kreditna institucija koja donese odluku o isplatama kojima se smanjuju stavke redovnog osnovnog kapitala iz članka 26. stavka 1. točke c), e) i f) Uredbe (EU) br. 575/2013 dužna je na svojim mrežnim stranicama i u najmanje dva dnevna lista u Republici Hrvatskoj bez odgode objaviti obavijest o toj odluci i ta obavijest mora sadržavati najmanje sljedeće:
1) odluku o smanjenju stavki redovnog osnovnog kapitala
2) iznos redovnog osnovnog kapitala kreditne institucije prije odluke o smanjenju
3) iznos za koji kreditna institucija smanjuje redovni osnovni kapital
4) iznos redovnog osnovnog kapitala kreditne institucije nakon odluke o smanjenju
5) postotak za koji se smanjuje redovni osnovni kapital kreditne institucije
6) izjavu uprave kreditne institucije da će nakon smanjenja redovnog osnovnog kapitala kreditna institucija ispunjavati sve svoje obveze prema deponentima i ispunjavati sve zahtjeve iz propisa kojima se uređuje poslovanje kreditnih institucija i
7) uputu deponentima o načinu ostvarivanja njihovih prava iz stavka 2. ovoga članka.
(2) Kreditna institucija dužna je deponentu koji to zatraži isplatiti depozit i kamate koje su obračunate do dana isplate, bez naplate naknada i troškova, sve u roku od 30 dana od dana podnošenja zahtjeva deponenta, pod uvjetom da je zahtjev deponenta podnesen u roku od šest mjeseci od dana posljednje objave obavijesti o smanjenju stavki redovnog osnovnog kapitala iz stavka 1. ovoga članka kao i da depozit ispunjava sve sljedeće uvjete:
1) ugovor o depozitu sklopljen je prije objave obavijesti iz stavka 1. ovoga članka
2) depozit nije dospio