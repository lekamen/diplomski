 koordinira aktivnosti i pruža podršku područnim jedinicama u obavljanju upravnih i stručnih poslova koji se odnose na upise i brisanje pomorskih objekata, vođenje upisnika i očevidnika pomorskih objekata; izdavanje pomorskih knjižica i odobrenja za ukrcanje, vođenje evidencije o izdanim pomorskim knjižicama i odobrenjima za ukrcanje; utvrđivanje stručne osposobljenosti pomoraca, kao i poslove utvrđivanja stručne osposobljenosti za upravljanje brodicama i jahtama, vođenje evidencije o izdanim svjedodžbama i uvjerenjima o osposobljenosti; vođenje evidencije ukrcaja i iskrcaja hrvatskih pomoraca, obavljanju prijava i odjava hrvatskih pomoraca u mirovinski i zdravstveni sustav Republike Hrvatske. Sektor koordinira aktivnosti područnih jedinica u provedbi prekršajnih postupaka i sankcioniranja pomorskih prekršaja. Obavlja poslove vezane za nautički turizam koji se odnose na dolazak i boravak stranih jahti i brodica, djelatnost iznajmljivanja jahti i brodica, koordinira aktivnosti i pruža podršku područnim jedinicama u obavljanju upravnih i stručnih poslova evidencije dolaska i boravka stranih jahti i brodica. Sektor prati primjene propisa vezanih za djelokrug rada, predlaže unaprjeđenja, priprema i objedinjava mišljenja područnih jedinica na nacrte prijedloga zakona i podzakonskih propisa u pitanjima koja ulaze u djelokrug Sektora, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, sudjeluje u pripremi prijedloga provedbenih propisa i naputaka u okviru svoga djelokruga. Sektora u suradnji s ostalim ustrojstvenim jedinicama Uprave i područnim jedinicama planira i provodi aktivnosti vezano za realizaciju novih tehničkih projekata, planira i organizira nadogradnju i održavanje informacijskog sustava sigurnosti plovidbe, planira i organizira tekuće i investicijsko održavanje poslovnih prostora, vodi evidenciju o postojećoj opremi i uređajima, te planira potrebe i nabavu nove opreme i uređaja, kao i ostalog potrošnog materijala za obavljanje redovitih aktivnosti Uprave i područnih jedinica. Sektor obavlja poslove vezane za održavanje, korištenje, obnovu i opremanje brodova i brodica lučkih kapetanija (u daljnjem tekstu: flota). Sektor u suradnji s ostalim ustrojstvenim jedinicama Uprave i područnim jedinicama, te stručnim službama Ministarstva definira strateške ciljeve i pokazatelje uspješnosti iz nadležnosti Uprave, utvrđuje rizike, nadzire provedbu postavljenih ciljeva, priprema izvještaje o realizaciji postavljenih ciljeva, priprema prijedlog proračuna za aktivnosti i projekte iz nadležnosti Uprave, te izrađuje i ažurira plan nabave i financijski plan. Sektor radi analizu i kontrolu financijskih prihoda i rashoda Uprave i područnih jedinica, obavlja obračun i/ili naplatu naknada za javne usluge koje se odnose na pomorce i pomorske objekte, a prihod su državnog proračuna, proračuna jedinica regionalne (područne) samouprave ili drugih pravnih osoba s javnim ovlastima, koordinira aktivnosti uspostave, održavanja i ažuriranja evidencija o realizaciji proračunskih sredstava za provedbu programa, aktivnosti i projekata iz nadležnosti Uprave, obavlja stručno-tehničke poslove vezano za održavanje sustava upravljanja kvalitetom sukladno zahtjevima međunarodne norme ISO 9001. Sektor nadzire rad pomorskih učilišta ovlaštenih za obavljanje izobrazbe i naobrazbe pomoraca, nadzire rad posrednika pri zapošljavanju pomoraca. Obavlja potrebnu stručnu i administrativnu suradnju s nadležnim tijelima državne uprave u provedbi poslova iz svoje nadležnosti. Sektor sudjeluje u radu međunarodnih organizacija, tijela i agencija Europske unije i drugih međunarodnih organizacija vezanih uz djelokrug rada.
Za obavljanje poslova Sektora upravnih i stručno-tehničkih poslova, ustrojavaju se sljedeće službe:
4.3.1. Služba upravnih i općih poslova
4.3.2. Služba stručno-tehničkih poslova.
4.3.1. Služba upravnih i općih poslova
Članak 64.
Služba upravnih i općih poslova koordinira aktivnosti i pruža