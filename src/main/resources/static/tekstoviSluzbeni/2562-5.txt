 EGP-a pod uvjetom da djeluju preko podružnice osnovane u EGP-u i
(c) nacionalne središnje banke država članica i ESB;
pod uvjetom da subjekti iz točaka (a) i (b) ovog stavka nisu podvrgnuti mjerama ograničavanja koje je donijelo Vijeće Europske unije ili države članice u skladu s člankom 65. stavkom 1. točkom (b), člankom 75. ili člankom 215. Ugovora o funkcioniranju Europske unije, čija je provedba, prema mišljenju Hrvatske narodne banke nakon obavješćivanja ESB-a, nespojiva s nesmetanim funkcioniranjem sustava TARGET2.
2. Hrvatska narodna banka može prema vlastitoj ocjeni prihvatiti sljedeće subjekte kao izravne sudionike:
(a) financijske odjele središnjih ili regionalnih vlada država članica koji su aktivni na tržištu novca;
(b) tijela javnog sektora država članica ovlaštena za vođenje računa klijenata,
(c) investicijska društva osnovana u EGP-u,
(d) subjekte koji upravljaju sporednim sustavima i koji djeluju u tom svojstvu i
(e) kreditne institucije ili bilo koju vrstu subjekata navedenih u točkama od (a) do (d) ovog stavka, u oba slučaja kada su osnovani u zemlji s kojom je Unija sklopila monetarni sporazum kojim se odobrava pristup bilo kojem od tih subjekata platnim sustavima Unije, pridržavajući se uvjeta iz monetarnog sporazuma i pod uvjetom da je relevantni pravni režim na snazi u toj zemlji jednakovrijedan relevantnom zakonodavstvu Unije.
Takvo diskrecijsko pravo Hrvatske narodne banke ostvaruje se Dodatkom VII. ove Odluke.
3. Institucije za elektronički novac u smislu Zakona o elektroničkom novcu nisu ovlaštene sudjelovati u sustavu TARGET2-HR.
Članak 6.
Izravni sudionici
1. Izravni sudionici u sustavu TARGET2-HR pridržavaju se zahtjeva utvrđenih u članku 9. stavcima 1. i 2. ove Odluke te moraju imati najmanje jedan PM račun kod Hrvatske narodne banke.
2. Imatelji PM računa mogu odrediti dostupne imatelje BIC-a, neovisno o mjestu gdje su osnovani.
3. Imatelji PM računa mogu odrediti subjekte kao neizravne sudionike, pod uvjetom da se ispune uvjeti utvrđeni u članku 7. ove Odluke.
4. Pristup za više adresata preko podružnica može se pružiti na sljedeći način:
(a) Kreditna institucija u smislu članka 5. stavka 1. točke (a) ili (b) ove Odluke, koja je prihvaćena kao imatelj PM računa, može odobriti pristup svojem PM računu jednoj ili više svojih podružnica osnovanih u EGP-u radi izravnog dostavljanja naloga za plaćanje i/ili primanja plaćanja, pod uvjetom da je Hrvatska narodna banka o tome obaviještena.
(b) Kada je podružnica kreditne institucije prihvaćena kao imatelj PM računa, druge podružnice istog osnivača i/ili njezin osnivač, u oba slučaja ako su osnovane u EGP-u, mogu pristupiti PM računu podružnice, pod uvjetom da je Hrvatska narodna banka o tome obaviještena.
Članak 7.
Neizravni sudionici
1. Kreditne institucije osnovane u EGP-u mogu sklopiti ugovor s jednim imateljem PM računa koji je kreditna institucija u smislu članka 5. stavka 1. točke (a) ili (b) ove Odluke ili SB, radi dostavljanja naloga za plaćanje i/ili primanja plaćanja te radi njihova namirenja preko PM računa tog imatelja PM računa. Sustav TARGET2-HR priznaje neizravnog sudionika registriranjem tog neizravnog sudionika u imeniku sustava TARGET2, koji je uređen u članku 10. ove Odluke.
2. Ako imatelj PM računa, koji je kreditna institucija u smislu članka 5. stavka 1. točke (a) ili (b) ove Odluke, i neizravni sudionik pripadaju istoj grupi, imatelj PM računa može izričito ovlastiti neizravnog sudionika da upotrebljava njegov PM račun za izravnu dostavu naloga za plaćanje i/ili primanje plaćanja putem pristupa za više adresata povezanog s grupom.
Članak 8.
Odgovornost imatelja PM računa
1. Radi otklanjanja dvojbi, nalozi za plaćanje koje su podnijeli ili plaćanja koja su primili neizravni sudionici u skladu s člankom 7. ove Odluke i podružnice na temelju članka 6. stavka 4. ove Odluke uzimaju se dostavljenima ili primljenima od strane samog imatelja PM računa.
2. Imatelj PM računa obvezan je tim nalozima za plaćanje neovisno o sadržaju ugovora