potencijalima Ministarstva u sjedištu.
Ako za to postoje opravdani razlozi, policijski službenik može se, na osobni zahtjev, vratiti na rad u Ministarstvo prije isteka roka utvrđenog rješenjem iz članka. 15. ovoga Pravilnika.
2. Sudjelovanje policijskog službenika u međunarodnom projektu
Članak 17.
Suglasnost za kandidiranje Ministarstva za sudjelovanje u međunarodnom projektu daje ministar, na prijedlog glavnog ravnatelja policije odnosno nadležnog pomoćnika ministra.
Nakon zaprimanja obavijesti nadležnog tijela ili organizacije o prihvaćanju kandidature za sudjelovanje u međunarodnom projektu, ministar donosi Odluku o sudjelovanju u međunarodnom projektu.
Članak 18.
Policijski službenik u međunarodnom projektu može sudjelovati u svojstvu:
– voditelja projekta,
– stalnog savjetnika za provedbu projekta,
– dugoročnog/glavnog stručnjaka za provedbu projekta, ili
– kratkoročnog stručnjaka za provedbu projekta.
Članak 19.
Policijski službenik u svojstvu voditelja projekta sudjeluje u planiranju, pripremi, provedbi i upravljanju projektnim aktivnostima te obavlja i druge poslove ovisno o pravilima pod kojima je projekt ugovoren. Za vrijeme trajanja projekta policijski službenik povremeno boravi u inozemstvu neprekidno do 30 dana.
Policijski službenik u svojstvu stalnog savjetnika za provedbu projekta izravno sudjeluje u pripremi i provedbi projekta, koordinira operativnu i administrativnu provedbu svih komponenti projekta u zemlji korisnici projekta te u tu svrhu boravi u inozemstvu neprekidno duže od 30 dana.
Policijski službenik u svojstvu dugoročnog/glavnog stručnjaka za provedbu projekta koordinira i nadzire operativnu provedbu jedne ili više komponenti projekta te neposredno sudjeluje u provedbi aktivnosti. Ovisno o pojedinom projektu i njegovom trajanju, policijski službenik može boraviti u inozemstvu neprekidno duže od 30 dana.
Policijski službenik u svojstvu kratkoročnog stručnjaka za provedbu projekta neposredno provodi aktivnosti iz radnog plana projekta te za vrijeme trajanja projekta boravi u inozemstvu neprekidno do 30 dana.
Članak 20.
Za voditelja projekta može se predložiti policijski službenik koji ima najmanje 10 godina radnog iskustva na poslovima policijskog službenika, najmanje 5 godina radnog iskustva u rukovođenju na poslovima iz opisa projekta te koji ima iskustvo na radu u projektnim aktivnostima.
Za stalnog savjetnika za provedbu projekta i dugoročnog/glavnog stručnjaka za provedbu projekta, ovisno o uvjetima pojedinog projekta, može se predložiti policijski službenik koji ima najmanje 7 godina radnog iskustva na poslovima policijskog službenika, najmanje 3 godine radnog iskustva u rukovođenju na poslovima iz opisa projekta te koji ima iskustvo na radu u projektnim aktivnostima.
Za kratkoročnog stručnjaka za provedbu projekta, ovisno o uvjetima i zahtjevima pojedinog projekta, može se predložiti policijski službenik koji ima najmanje 5 godina radnog iskustva na poslovima policijskog službenika te neposredno radno iskustvo u obavljanju stručnih poslova u području koje pokriva pojedini projekt.
Uz ispunjavanje uvjeta iz stavka 1., 2. i 3. ovoga članka neophodno je znanje zahtijevanog stranog jezika te je poželjno znanje jezika države u kojoj se provodi projekt.
Članak 21.
Voditelja projekta, na prijedlog glavnog ravnatelja policije odnosno nadležnog pomoćnika ministra, imenuje ministar. Voditelj projekta predlaže članove projektnog tima koji sudjeluju u pripremi i provedbi projekta.
Odluku o imenovanju policijskih službenika u projektni tim donosi ministar.
Za sudjelovanje u međunarodnom projektu potrebna je suglasnost policijskog službenika.
Članak 22.
S policijskim službenikom koji sudjeluje u međunarodnom projektu u svojstvu stalnog savjetnika za provedbu projekta ili dugoročnog/glavnog stručnjaka za provedbu projekta Ministarstvo sklapa ugovor kojim se reguliraju međusobna prava i obveze.
Ugovorom iz stavka 1. ovoga članka policijskom službeniku utvrđuju se prava i obveze ovisno o pravilima upravljanja