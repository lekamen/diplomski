 jedinstvenu primjenu Odluke o izvješćivanju o planovima financiranja, koja je sastavni dio ove Odluke.
(2) Izvještaji iz članka 3. točaka od 1. do 12. ove Odluke dostavljaju se u skladu s informatičkim rješenjima iz Odluke o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013.
(3) Izvještaj iz članka 3. točaka od 13. do 16. ove Odluke dostavlja se u obliku dokumenta u excelu na e-adresu bonitetno.izvjescivanje@hnb.hr.
(4) Smatra se da je kreditna institucija Hrvatskoj narodnoj banci dostavila izvještaje iz članka 3. ove Odluke ako su ispunjeni svi sljedeći uvjeti:
1) izvještaji su zaprimljeni u Hrvatskoj narodnoj banci u rokovima iz članka 5. ove Odluke,
2) svi izvještaji koje je dostavila kreditna institucija ispunjavaju tehničke zahtjeve i kontrole propisane Uputom za jedinstvenu primjenu Odluke o izvješćivanju o planovima financiranja i Uputom za sastavljanje i dostavljanje izvještaja iz Uredbe koja je sastavni dio Odluke o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 i
3) izvještaji su zadovoljili validacijska pravila koja objavljuje Europsko nadzorno tijelo za bankarstvo na svojoj internetskoj stranici i koja vrijede za određeni izvještajni datum.
(5) Kreditna institucija dužna je, ako Hrvatska narodna banka utvrdi pogreške u obrascu, sastaviti i dostaviti novo, ispravljeno izvješće u roku koji odredi Hrvatska narodna banka, a koji ne može biti duži od pet radnih dana.
(6) Zahtjev za naknadnu izmjenu izvještaja iz članka 3. nakon rokova iz članka 5. ove Odluke može uložiti samo uprava kreditne institucije ili osoba koju je ona za to u pismenom obliku ovlastila.
Rokovi dostavljanja izvještaja
Članak 5.
Kreditna institucija dužna je izvještaje iz članka 3. ove Odluke dostavljati Hrvatskoj narodnoj banci najkasnije do 31. ožujka tekuće godine, a sa stanjem na dan 31. prosinca prethodne kalendarske godine.
Kvalitativni zahtjevi za planove financiranja
Članak 6.
(1) Kreditna institucija dužna je uspostaviti internu politiku za transakcije koje smatra inovativnima.
(2) Kreditna institucija dužna je donijeti interni dokument o procjeni cijena u kojemu će pojasniti makroekonomske faktore koji utječu na stope koje ulaze u obuhvat tablica 2B – Određivanje cijena.
(3) Kreditna institucija dužna je odrediti specifične interne postupke koji materijalno utječu na cjenovnu strategiju pri provođenju poslovanja (npr. sužavanje/širenje marži, materijalno povećanje izvora sredstava pružajući kompetitivne cijene).
Prijelazne i završne odredbe
Članak 7.
Iznimno od članka 5. ove Odluke, prve izvještaje iz članka 3. ove Odluke kreditna institucija dužna je dostaviti do 30. rujna 2015. prema stanju na dan 30. lipnja 2015.
Stupanje na snagu
Članak 8.
Ova Odluka stupa na snagu osmog dana od dana objave u »Narodnim novinama«.
O.br: 186-020/07-15/BV
Zagreb, 2. srpnja 2015.
Guverner prof. dr. sc. Boris Vujčić, v. r.
UPUTA ZA JEDINSTVENU PRIMJENU ODLUKE O IZVJEŠĆIVANJU O PLANOVIMA FINANCIRANJA
Ovom se Uputom pobliže propisuju sadržaj, oblik i način popunjavanja izvještaja u vezi s planovima financiranja, koje je kreditna institucija dužna dostavljati na temelju Odluke o izvješćivanju o planovima financiranja (u nastavku teksta: Odluka).
1. OPĆE ODREDBE
Obrasci su dani u prilogu ove Upute i njezin su sastavni dio. Kreditna institucija dostavlja Hrvatskoj narodnoj banci izvješća propisana ovom Odlukom u obliku dokumenta u excelu i telekomunikacijskim putem (ili na magnetnom mediju), pridržavajući se pritom u cjelini propisanog formata pojedinog izvješća.
1. Struktura i pravila
1.1. Struktura
Općenito okvir izvješćivanja o planovima financiranja čine četiri skupine obrazaca:
a) Bilanca – Prvi dio za cilj ima stjecanje ukupnog pregleda planiranih bilančnih kretanja, a obuhvaća projekcije pozicija o aktivi 