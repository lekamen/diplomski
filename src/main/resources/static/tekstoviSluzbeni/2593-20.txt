 u Glavi III-A Priloga 6 ovoga Pravilnika.
Članak 4.03 – Zabranjeni zvučni znakovi
(1) Zabranjeno je upotrebljavati zvučne znakove koji nisu predviđeni ovim Pravilnikom kao i upotrebljavati znakove iz ovoga Pravilnika na nepropisan i nedopušten način.
(2) Za sporazumijevanje među plovilima ili između plovila i kopna, dozvoljena je upotreba drugih zvučnih znakova, pod uvjetom da se ne mogu zamijeniti sa znakovima koji su navedeni u ovom Pravilniku.
Članak 4.04 – Znakovi u slučaju nesreća
(1) Kada plovilo koje se nalazi u nevolji treba pomoć, ono se može oglašavati zvonom ili ponavljati dugi zvučni znak.
(2) Znakovi iz stavka 1. ovoga članka zamjenjuju ili služe kao dodatak vizualnim znakovima iz članka 3.30 ovoga Pravilnika.
Članak 4.05 – Radiotelefonija
(1) Svi radiotelefonski uređaji i instalacije koji se nalaze na plovilu, plutajućem tijelu ili plutajućem objektu moraju se upotrebljavati i biti u skladu s odredbama »Regionalnog sporazuma koji se odnosi na radiotelefonsku službu na unutarnjim vodnim putovima – RAINWAT«.
(2) Motorna plovila, osim čamaca, mogu ploviti samo ako su opremljeni ispravnim radiotelefonskim uređajem za komunikaciju u kategorijama službe »plovilo-plovilo«, »nautičke informacije« i »plovilo-službe u luci«. Za vrijeme plovidbe radiotelefonski uređaj za kanale u kategorijama službe »plovilo-plovilo« i »nautičke informacije« mora biti neprestano u stanju spremnosti za predaju i prijem. Kanal dodijeljen za kategoriju službe »nautičke informacije« može se samo kratkotrajno napustiti radi predaje ili prijema na drugim kanalima.
Radiotelefonski uređaj mora omogućiti da se najmanje dva od kanala za navedene kategorije službe mogu pratiti istovremeno.
Brodski radiotelefonski uređaj koji se upotrebljava u radiotelefonskoj službi na unutarnjim vodnim putovima može se sastojati od posebne opreme za svaku kategoriju službe ili opreme koja omogućuje kombinaciju nekoliko navedenih kategorija službe. Prilog 12 ovoga Pravilnika sadrži popis kanala u kategorijama službe.
(3) Skele i motorna plutajuća postrojenja mogu ploviti samo ako su opremljeni ispravnim radiotelefonskim uređajem. Za vrijeme plovidbe radiotelefonski uređaj za kanal u kategoriji službe »plovilo-plovilo« mora biti neprestano u stanju spremnosti za predaju i prijem. Navedeni kanal može se samo kratkotrajno napustiti radi predaje ili prijema na drugim kanalima. Prva i druga rečenica primjenjuju se na navedena plovila i tijekom njihova rada.
(4) Plovila opremljena radiotelefonskim uređajem moraju se javljati na kanalu dodijeljenom za komunikaciju u kategoriji službe »plovilo-plovilo« prije ulaska u nepregledna područja, uske plovne putove ili otvore mostova kao i područja određena od lučke kapetanije.
(5) Znak B.11 (Prilog 7) ovoga Pravilnika označava da lučka kapetanija zahtijeva korištenje radiotelefonske komunikacije.
Članak 4.06 – Radar
(1) Plovila smiju upotrebljavati radarsku i Inland ECDIS opremu koja može biti upotrijebljena za dobivanje slike koja se preklapa preko radarske slike (navigacijski režim rada) samo ako:
a) su opremljeni radarskom i Inland ECDIS opremom koja je prilagođena potrebama unutarnje plovidbe i pokazivačem otklona. Oprema mora biti u odgovarajućem radnom stanju i tipa odobrenog za potrebe unutarnje plovidbe u skladu sa zahtjevima nadležnih tijela, kao i u skladu s Tehničkim pravilima za statutarnu certifikaciju plovila unutarnje plovidbe. Skele bez vlastitog pogona ne moraju biti opremljene pokazivačem otklona,
b) se na plovilu nalazi član posade koji posjeduje svjedodžbu o osposobljenosti za upotrebu radara koje je u skladu sa zahtjevima nadležnih tijela. Bez obzira na odredbe članka 1.09 stavka 3. ovoga Pravilnika, radar se može upotrebljavati za potrebe obuke noću i danju pri dobroj vidljivosti čak i bez ukrcanog člana posade koji posjeduje navedenu svjedodžbu,
c) su opremljeni uređajem za odašiljanje tritonskog zvučnog signala, uz izuzetak čamaca i skela.
(2) U sastavima odredbe stavka 1. ovoga članka odnose se samo na