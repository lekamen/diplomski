 podnesu učinke štetnog događaja do određenog stupnja i da ne budu određeno vrijeme pogođeni negativnim djelovanjem
– transparentnost – mora biti jasno vidljivo i razumljivo kako se elementi rizika spajaju i kako funkcioniraju, da bi se u slučaju štetnog događaja brzo popravili ili zamijenili
– ovisnost o posebnim uvjetima okoliša – infrastruktura radi pod okolnim uvjetima koji prevladavaju na lokaciji i ako ovisi o tim specifičnim okolnim uvjetima ranjiva je u odnosu na potencijalne promjene tih uvjeta.
5. Međusektorska mjerila
Članak 11.
(1) U postupku analize rizika poslovanja kritičnih infrastruktura koriste se međusektorska mjerila, definirana u odnosu na posljedice negativnog događaja:
1. posljedice po ljudske živote i ljudsko zdravlje – procjenjuje se broj smrtno stradalih osoba, ozlijeđenih osoba, oboljelih osoba, osoba sa trajnim tjelesnim invaliditetom, broj premještenih i/ili raseljenih osoba
2. posljedice u gospodarstvu, okolišu i financijama – procjenjuju se i iskazuju kvantitativno kao troškovi prekida gospodarskih aktivnosti, vrijednosti isplaćenih premija osiguranja, troškovi liječenja i medicinskih postupaka, troškovi neposrednih i/ili dugoročnih hitnih mjera, troškovi obnove i/ili izgradnje građevina, prometne i druge infrastrukture, javnog prijevoza, poštanskog i bankarskog prometa i usluga, troškovi ekološke obnove i drugi ekološki troškovi koji uključuju i nenadoknadive (trajne) ekološke štete, troškovi obnove kulturne baštine koji uključuju štete nastale uništenjem nenadoknadive kulturne baštine, druge specifične izravne i neizravne štete i troškove
3. socio-političke posljedice i utjecaj na javnost – procjena uključuje kategorije kao što su gubitak povjerenja javnosti, javni red i mir te sigurnost građana, socio-psihološki utjecaj, narušavanje svakodnevnog života koje uključuje osnovne i/ili javne usluge te političke posljedice.
(2) Pored mjerila iz stavka 1. ovog članka, u pojedinim sektorima u postupku analize rizika poslovanja kritičnih infrastruktura koriste se posebna sektorska mjerila i elementi rizika koja utvrđuju nadležna tijela državne uprave u suradnji s nadležnim regulatornim agencijama.
6. Metode za izračun rizika
Članak 12.
(1) Metode za izračun rizika mogu biti:
– kvalitativne – koje daju grube procjene rizika u obliku teksta, bez izrade i mogućnosti numeričke usporedivosti (Prilog 1.)
– polu – kvantitativne – koje koriste klasifikaciju sustava za procjenu vrijednosti pojedinačnih faktora rizika tako da se oni mogu uspoređivati u numeričkom obliku
– kvantitativne – kojima se matematički izračunavaju faktori rizika.
(2) Odabir metode za izračun rizika ovisan je o specifičnostima sektora i svojstvima kritičnih infrastruktura.
7. Analiza jednostrukog i višestrukog rizika
Članak 13.
(1) Analizom jednostrukog rizika utvrđuje se mogućnost i posljedice određenog štetnog događaja/prijetnje koji se pojavljuje u nekom zemljopisnom području u određenom vremenskom razdoblju odvojeno od drugih štetnih događaja. Nakon utvrđivanja svih značajnih pojedinačnih rizika može se provesti ukupna evaluacija rizika.
(2) Analizom višestrukih rizika utvrđuje se ukupni učinak svih rizika na objekte, mreže i sustave, uzimajući u obzir međusobno djelovanje mogućih opasnosti i osjetljivosti.
(3) U analizi višestrukih rizika, kada jedan štetni događaj uzrokuje jedan ili više naknadnih štetnih događaja, uzimaju se u obzir naknadni učinci štetnih događaja (sekundarni učinak, domino učinak, kaskadno djelovanje).
8. Vrednovanje rizika
Članak 14.
(1) Vrednovanje rizika je proces usporedbe rezultata analize rizika s kriterijima rizika da bi se utvrdilo da li je rizik prihvatljiv, odnosno da li je prihvatljiva njegova veličina.
(2) U slučaju da je rizik veći od predviđenog, vlasnik/upravitelj kritične infrastrukture utvrđuje mjere za smanjenje rizika.
(3) Vrednovanje rizika treba pokazati može li biti postignuta unaprijed definirana i planirana razina zaštite kritičnih infrastruktura i/ili njezinih dijelova u odnosu na