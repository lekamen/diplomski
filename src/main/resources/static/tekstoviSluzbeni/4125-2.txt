 Žerjav. Rješenjem Općinskog suda I u Zagrebu, broj: R1-807/02-10 od 28. listopada 1963. (tri godine poslije donošenja rješenja o nacionalizaciji iz 1960.) proglašen je umrlim, a kao dan njegove smrti smatra se 16. svibnja 1946. Budući da je taj suvlasnik u trenutku nacionalizacije 1960. bio mrtav, na temelju rješenja o nasljeđivanju Općinskog suda I u Zagrebu broj: O-1797/63 od 25. veljače 1964. određeno je da su njegovi nasljednici brat Ivan Žerjav i sestra Vera Šporiš rođ. Žerjav, svaki u 1/2 ostaviteljeva dijela, dok je Olgi Žerjav ostao njezin suvlasnički dio.
Po toj su osnovi nadležna upravna tijela utvrdila kako prijašnjem vlasniku Ivici (Ivanu) Žerjavu, odnosno prijašnjoj vlasnici Veri Šporiš/Štimac rođ. Žerjav na temelju rješenja o nasljeđivanju iza njihova pokojnog brata Viktora pripada po 1/4 dijela, dok Olgi Žerjav pripada »preostali dio«, to jest 2/4 vlasničkog dijela poslovnih prostora.
10. Sukladno navedenom, na dan stupanja na snagu Zakona o naknadi 1. siječnja 1997., ovlaštenici prava na povrat poslovnih prostora bili su:
– Jasna Crkvenčić Bojić (kćer; nasljednica Vere Šporiš/Štimac rođ. Žerjav),
– Željka Guttman (kćer; nasljednica Vere Šporiš/Štimac rođ. Žerjav),
– Ivan Žerjav (prijašnji vlasnik).
10.1. Nakon smrti Ivana Žerjava 2000. godine, ovlaštenici prava na povrat oduzete imovine su:
– Jasna Crkvenčić Bojić (kćer; nasljednica Vere Šporiš/Štimac rođ. Žerjav),
– Željka Guttman (kćer; nasljednica Vere Šporiš/Štimac rođ. Žerjav),
– Senka Žerjav (supruga; nasljednica Ivana Žerjava), i
– Viktor Žerjav (sin; nasljednik Ivana Žerjava).
Ti su nasljednici ujedno i podnositelji ustavne tužbe u ovom ustavnosudskom postupku.
1) Prvotni upravni postupak (1998.)
11. Činjenice i okolnosti vezane uz prvotni upravni postupak pravomoćno okončan 1998. godine prikazuju se prema rješenju Gradskog ureda za imovinsko-pravne poslove, Odjela za upravno-pravne poslove, Prvog područnog odsjeka, klasa: UP/I-942-01/97-02/178, ur.broj: 251-18-04/03-98-05 od 26. lipnja 1998. (u daljnjem tekstu: rješenje o povratu/1998).
Kao što je prethodno rečeno, zahtjev za povrat u vlasništvo poslovnih prostora podnijeli su hrvatski državljani Ivan Žerjav 1. travnja 1997. (predmet klasa: UP/I-942-01/97-02/178) te Jasna Crkvenčić-Bojić i Željka Guttman 24. lipnja 1997. (predmet klasa: UP/I-942-01/97-01/838). Radi ekonomičnosti postupka na raspravi održanoj 15. lipnja 1998. zaključkom su ti predmeti spojeni, pri čemu su se oba zahtjeva nastavila rješavati pod klasom: UP/I-942-01/97-02/178.
12. Upravni postupak proveden je uz sudjelovanje Državnog pravobraniteljstva Grada Zagreba (danas Općinskog državnog odvjetništva u Zagrebu; u daljnjem tekstu: ODO Zagreb).
13. U rješenju o povratu/1998 utvrđeno je »uvidom u rodne listove« da su nasljednici iza prijašnje vlasnice Olge Žerjav koja je umrla 23. srpnja 1975.:
– sin Ivica (Ivan) Žerjav, i
– unuke Jasna Crkvenčić-Bojić i Željka Guttman (kćerke Vere Šporiš/Štimac rođ. Žerjav).
14. Na raspravi održanoj 15. lipnja 1998. saslušani su svi korisnici poslovnih prostora u zgradi u Preradovićevoj 1 u Zagrebu koji su se odazvali pozivu.
a) Pravomoćno rješenje o povratu (1998.)
15. Sukladno utvrđenim činjenicama, nadležno upravno tijelo donijelo je rješenje o povratu/1998, sa sljedećom izrekom:
»RJEŠENJE
I. Posebni dijelovi zgrade u Zagrebu, Preradovićeva br. 1, izgrađene na z.k.č.br. 3223, upisane u z.k.ul.br. 3360 k.o. Grad Zagreb i to:
a) poslovni prostor u dvorišnom prizemlju, površine 145,90 m² – zakupnik ‘Naprijed knjižarstvo i trgovina’ d.d.,
b) poslovni prostor u prizemlju ulične zgrade, površine 57,03 m² – zakupnik ‘Diona’ d.d.
c) poslovni prostor u uličnom prizemlju, površine 14,92 m² – zakupnik Široka Genoveva,
d) poslovni prostor u uličnom prizemlju, površine 23,73 m² – zakupnik Pačić Vladimir
e) poslovni prostor u dvorišnom prizemlju, površine 42,00 m² – zakupnik Kačinari Albina
f) poslovni prostor u uličnom prizemlju, površine 46,00 m² – zakupnik Šola Pero
daju se u vlasništvo:
– ŽERJAV IVANU u 2/4