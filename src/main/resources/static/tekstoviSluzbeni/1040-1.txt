 je, dopisom od 21. siječnja 2015., pozvao donositelja osporenog akta na dostavu očitovanja o zahtjevu podnositeljice. Općinsko vijeće Općine Sv. Filip i Jakov nije dostavilo očitovanje na podeseni zahtjev, već je isto učinio načelnik Općine, koji je u očitovanju, klasa: 700-01/15-01/18 od 29. siječnja 2015., izvijestio ovaj Sud da je citirana Odluka na snazi, uključujući i osporenu odredbu članka 17. iste, nakon čega je naglasio da je Općina Sv. Filip i Jakov kod donošenja predmetne Odluke imala u vidu stajalište Ustavnog suda Republike Hrvatske izraženo u odluci, broj U-II-577/2002 od 12. ožujka 2003., a prema kojem je autonomno pravo jedinice lokalne samouprave utvrđivati uvjete za oslobađanje od dužnosti snašanja neke obveze ako se radi o sredstvima koja čine originarni prihod proračuna jedinice lokalne samouprave, ako su ti uvjeti propisani na zakonom utvrđeni način te ako se postojanje određenih uvjeta na strani pojedinca ostvaruje u propisanom postupku. U nastavku očitovanja citira dijelove obrazloženja navedene odluke Ustavnog suda Republike Hrvatske, nakon čega zaključuje kako u toj odluci Ustavni sud konstatira da je, s obzirom da je obavljanje poslova komunalne djelatnosti Ustavom i zakonima stavljena u nadležnost jedinica lokalne samouprave te da je komunalni doprinos prihod jedinice lokalne samouprave, pravo jedinice lokalne samouprave odreći se dijela tog prihoda u slučaju kada određene osobe samostalno i svojim sredstvima rješavaju pitanje stanovanja, uz pretpostavku da su kroz dosadašnje vrijeme prebivanja na određenom području kroz druge vidove doprinosa doprinijele izgradnji komunalne infrastrukture. Stoga, propisivanje vremenskog trajanja prebivanja na određenom teritoriju, kao jedan od općih uvjeta za djelomično oslobađanje od dužnosti snašanja komunalnog doprinosa, ne izlazi iz okvira utvrđenih člankom 31. stavkom 7. alineje 4. Zakona o komunalnom gospodarstvu. Na kraju, neosnovanom ocjenjuje tvrdnju podnositeljice zahtjeva da se osporenom odredbom Odluke o komunalnom doprinosu neposredno stavlja u nepovoljniji položaj od grupe građana koji imaju prebivalište na području Općine, jer je iz citirane odredbe razvidno da se na temelju u njoj propisanih uvjeta na strani stanovnika Općine Sveti Filip i Jakov konstituira samo podnošenje određenog zahtjeva, dok se pravo na djelomično oslobađenje od plaćanja komunalnog doprinosa ostvaruje kroz odgovarajući postupak u kojem se donosi pojedinačni pravni akt. Slijedom izloženog, predlaže zahtjev podnositeljice ocijeniti neosnovanim.
Zahtjev je osnovan.
Općinsko vijeće Općine Sv. Filip i Jakov, na sjednici održanoj dana 23. siječnja 2002. godine, donijelo je Odluku o komunalnom doprinosu (»Službeni glasnik Općine Sv. Filip i Jakov«, broj 1/02.). Na sjednici održanoj 20. ožujka 2013. Općinsko vijeće Općine Sv. Filip i Jakov donijelo je Odluku o izmjenama i dopunama Odluke o komunalnom doprinosu (»Službeni glasnik Općine Sv. Filip i Jakov«, broj 1/13.), kojom je izmijenjena odredba članka 17. Odluke o komunalnom doprinosu (»Službeni glasnik Općine Sv. Filip i Jakov«, broj 1/02., 6/03., 15/05., 6/11. i 4/12.).
Osporena odredba članka 17. stavka 1. Odluke o komunalnom doprinosu glasi:
Općina Sv. Filip i Jakov će djelomično osloboditi od plaćanja komunalnog doprinosa vlasnika stambene, stambeno-poslovne ili poslovne građevine kada ishoduje rješenje o izvedenom stanju stambene zgrade koju stalno koristi (legalizacija građevine prema Zakonu o postupanju s nezakonito izgrađenim zgradama), a koji ima prebivalište na području Općine Sv. Filip i Jakov i to na način da će za svaku navršenu godinu neprekidnog prebivanja na području Općine Sv. Filip i Jakov dobiti popust od 9% od obračunate vrijednosti komunalnog doprinosa po odredbi čl. 7. Odluke o komunalnom doprinosu, s tim da je najviši popust 90% za stanovnike s prebivalištem u trajanju od 10 godina i više na području Općine Sv. Filip i Jakov. Prebivalište se dokazuje potvrdom nadležnog tijela (MUP). Ovo oslobođenje vrijedi za 