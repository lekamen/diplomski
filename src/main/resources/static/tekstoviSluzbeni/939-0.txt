48 30.04.2015 Odluka o izmjeni Odluke o raspisivanju izbora za predstavnike nacionalnih manjina u jedinicama lokalne i područne (regionalne) samouprave
VLADA REPUBLIKE HRVATSKE
940
Na temelju članka 59.b i 59.c stavka 2. Zakona o izboru članova predstavničkih tijela jedinica lokalne i područne (regionalne) samouprave (»Narodne novine«, br. 33/2001, 10/2002, 155/2002, 45/2003, 43/2004, 40/2005, 44/2005 – pročišćeni tekst, 109/2007 i 144/2012), a u vezi s člankom 136. Zakona o lokalnim izborima (»Narodne novine«, broj 144/2012), Vlada Republike Hrvatske je na sjednici održanoj 30. travnja 2015. godine donijela
ODLUKU
O IZMJENI ODLUKE O RASPISIVANJU IZBORA ZA PREDSTAVNIKE NACIONALNIH MANJINA U JEDINICAMA LOKALNE I PODRUČNE (REGIONALNE) SAMOUPRAVE
I.
U Odluci o raspisivanju izbora za predstavnike nacionalnih manjina u jedinicama lokalne i područne (regionalne) samouprave (»Narodne novine«, broj 47/2015), u točki I., pod rednim brojem 20. U Međimurskoj županiji, u podtočki 20.1. U gradovima:, riječi: »Grad Mursko Središće – za romsku nacionalnu manjinu« brišu se.
II.
Ova Odluka stupa na snagu danom objave u »Narodnim novinama«.
Klasa: 022-03/15-04/146 Urbroj: 50301-09/09-15-4 Zagreb, 30. travnja 2015.
Predsjednik Zoran Milanović, v. r.
