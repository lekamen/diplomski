 je 30. travanj tekuće godine,
– šestomjesečno razdoblje sa stanjem na dan 30. lipnja tekuće godine je 31. srpanj tekuće godine,
– devetomjesečno razdoblje sa stanjem na dan 30. rujna tekuće godine je 31. listopad tekuće godine.
(2) Rok za dostavu revidiranih godišnjih financijskih izvještaja i izvještaja iz članka 4. ovoga Pravilnika sa stanjem na dan 31. prosinca je 30. travnja sljedeće godine.
Članak 6.
(1) Mirovinsko društvo dostavlja Agenciji izvještaje iz članka 3. i članka 4. ovoga Pravilnika u elektroničkom obliku s naprednim elektroničkim potpisom u skladu s tehničkom uputom Agencije.
(2) Smatra se da je mirovinsko društvo dostavilo izvještaje iz stavka 1. ovoga članka u trenutku kada su izvještaji prihvaćeni na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovoga članka, mirovinsko društvo dužno je izvještaje sastavljene za razdoblja tijekom poslovne godine dostaviti u pisanom obliku, neposredno ili poštom u svrhu pravodobnog izvješćivanja. Mirovinsko društvo dužno je dostaviti izvještaje na način propisan stavkom 1. ovoga članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Mirovinsko društvo dužno je izvještaje iz članka 3. stavak 3. ovoga Pravilnika dostaviti i u pisanom obliku zajedno s izvješćem ovlaštenog revizora o obavljenoj reviziji godišnjih financijskih izvještaja i godišnjim financijskim izvještajima.
OBJAVA FINANCIJSKIH IZVJEŠTAJA
Članak 7.
Mirovinsko društvo dužno je objaviti godišnje financijske izvještaje, kao i financijske izvještaje za razdoblja tijekom poslovne godine na svojim internetskim stranicama, u rokovima jednakim rokovima za dostavu iz članka 5. ovoga Pravilnika.
Članak 8.
Ovaj Pravilnik stupa na snagu osmoga dana od dana objave u »Narodnim novinama«, a prvi put se primjenjuje na polugodišnje financijske i dodatne izvještaje sa stanjem na dan 30. lipnja 2016. godine.
Članak 9.
Danom početka primjene ovog Pravilnika prestaje važiti Pravilnik o strukturi i sadržaju financijskih izvještaja i drugih izvještaja mirovinskog društva koje upravlja obveznim mirovinskim fondovima (»Narodne novine« broj 86/14).
Klasa: 011-02/16-03/03
Urbroj: 326-01-440-16-1
Zagreb, 21. travnja 2016.
Predsjednik Upravnog vijeća Petar-Pierre Matek, v. r.
PRILOG 1 – PRILOG 3
