103 28.09.2015 Naredba o izmjenama i dopunama Naredbe o načinu uplaćivanja prihoda proračuna, obveznih doprinosa te prihoda za financiranje drugih javnih potreba u 2015. godini
MINISTARSTVO FINANCIJA
2017
Na temelju članka 22. Zakona o izvršavanju Državnog proračuna Republike Hrvatske za 2015. godinu (»Narodne novine«, broj 148/14), ministar financija donosi
NAREDBU
O IZMJENAMA I DOPUNAMA NAREDBE O NAČINU UPLAĆIVANJA PRIHODA PRORAČUNA, OBVEZNIH DOPRINOSA TE PRIHODA ZA FINANCIRANJE DRUGIH JAVNIH POTREBA U 2015. GODINI
I.
U Naredbi o načinu uplaćivanja prihoda proračuna, obveznih doprinosa te prihoda za financiranje drugih javnih potreba u 2015. godini (»Narodne novine«, broj 12/15) u glavi II. VLASTITI PRIHODI PRORAČUNA u točki 1. PRIHODI DRŽAVNOG PRORAČUNA u podtočki 1.1. Opći prihodi i primici te namjenski prihodi, u podtočki 1.1.5. Pristojbe i naknade, mijenja se naziv brojčane oznake vrste prihoda 5240 koji sada glasi:
– 5240 – Naknada za sigurnost plovidbe i izobrazbu pomoraca i
U istoj glavi, istoj točki i istoj podtočki brojčana oznaka vrste prihoda 5258 premješta se u istu glavu i istu točku, u podtočku 1.1.7. Ostali prihodi državnog proračuna, iza brojčane oznake vrste prihoda 5126 i mijenja naziv:
– 5258 – Prihodi od obveza utvrđenih u postupku nadzora Carinske uprave, kod pravnih i fizičkih osoba koje bez ugovora o koncesiji obavljaju djelatnost za koju je potrebna koncesija.
U istoj glavi i istoj točki, iza podtočke 1.1.5. Pristojbe i naknade, dodaje se nova podtočka:
»1.1.5.1. Naknada za sigurnost plovidbe i izobrazbu pomoraca
Vrsta prihoda Podvrsta prihoda Naziv – 5240 019 Naknada za sigurnost plovidbe – 5240      027 Naknada za povjeravanje izobrazbe ili izdavanja suglasnosti pomorskim učilištima, izdavanja svjedodžbi i uvjerenja o osposobljenosti pomoraca i nautičara.
Dosadašnja podtočka 1.1.5.1. Upisivanje podataka u polje »poziv na broj primatelja« koja postaje podtočka 1.1.5.2., mijenja i glasi:
»1.1.5.2. Upisivanje podataka u polje »poziv na broj primatelja«
Za uplate s brojčanim oznakama vrsta prihoda od 5002 do 5940, na nalozima za plaćanje u polje »model« i polje »poziv na broj primatelja« upisuju se oznake sukladno Prilogu 3 i sadržaju modela iz Priloga 2.
Za uplatu na brojčanu oznaku vrste prihoda 5509 na nalozima za plaćanje u polje »model« upisuje se broj modela »HR68« ili »HR24«. Ako se u polje model upisuje broj modela »HR68« tada se u polje »poziv na broj primatelja« kao podatak prvi upisuje brojčana oznaka vrste prihoda 5509, kao podatak drugi OIB dodijeljen od Ministarstva financija – Porezne uprave te kao podatak treći oznaka podvrste prihoda (tri znamenke uključujući kontrolni broj). Ako se u polje model upisuje broj modela »HR24« tada se u polje »poziv na broj primatelja« kao podatak prvi upisuje brojčana oznaka vrste prihoda 5509, dok podatak drugi, treći i četvrti nisu obavezni, a ako su upisani nisu pod kontrolom.
Za uplate na brojčanu oznaku vrste prihoda 5118 na nalozima za plaćanje u polje »model« upisuje se broj modela »HR68«,a u polje »poziv na broj primatelja« kao podatak prvi brojčana oznaka vrste prihoda 5118, kao podatak drugi OIB dodijeljen od Ministarstva financija – Porezne uprave te kao podatak treći oznaka izvješća JOPPD prema kojemu se vrši uplata (5 znamenaka).
Za uplate naknade za sigurnost plovidbe i izobrazbu pomoraca na nalozima za plaćanje u polje »model« upisuje se broj modela »HR65«, a u polje »poziv na broj primatelja« kao podatak prvi brojčana oznaka vrste prihoda (4 znamenke uključujući kontrolni broj), kao podatak drugi odgovarajuća podvrsta prihoda (3 znamenke uključujući kontrolni broj) te kao podatak treći redni broj iz RKP-a za koji je prihod namijenjen (najviše do 5 znamenaka uključujući kontrolni broj pri čemu prva znamenka ne može biti nula). Podatak četvrti može i ne mora biti upisan, a ako je upisan nije pod kontrolom.«
U istoj glavi, istoj točki i istoj podtočki, u podtočki 1.1.6. Novčane kazne i troškovi postupka, mijenja se naziv brojčane oznake vrste 