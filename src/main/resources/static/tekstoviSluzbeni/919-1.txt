 rezultate za izbor članova Državnog sudbenog vijeća iz reda sudaca kao što je navedeno u izreci.
Nakon pravomoćnosti Povjerenstvo će donijeti odluku u kojoj će objaviti imena i prezimena kandidata koji su izabrani za članove Državnog sudbenog vijeća iz reda sudaca.«
4. Protiv točke IV. izreke prvostupanjske odluke Povjerenstva DSV-a podnositelj je podnio prigovor u kojem je, između ostalog, naveo:
»Dana 27. siječnja 2015. putem medija sam saznao za činjenice da je sudac Nediljko Boban imenovan za člana Državnog sudbenog vijeća odlukom Hrvatskog sabora, broj Klasa: 021-13/05-08/01 od 15. srpnja 2005. objavljeno u NN 90/05 od 25. srpnja 2005.
Sudac Nediljko Boban je imenovan za člana Državnog sudbenog vijeća odlukom Hrvatskog sabora, broj klasa: 021-13/09-08/39 od 10. srpnja 2009. objavljeno u NN 83/09 od 15. srpnja 2009.
S obzirom da je Nediljko Boban bio dva puta član Državnog sudbenog vijeća sukladno odredbama članka 124. Ustava RH i članka 5. ZDSV-a te ne može ponovno biti izabran za člana Državnog sudbenog vijeća, nije mogao biti niti kandidat.
Povjerenstvo je o navedenim odredbama Ustava RH i ZDSV-a i naprijed navedenim činjenicama moralo voditi računa po službenoj dužnosti prilikom sastavljanja liste kandidata za članove Državnog sudbenog vijeća, a što je propustilo učiniti.«
4.1. O prigovoru podnositelja očitovao se sudac Nediljko Boban, prvi kandidat na listi predloženih kandidata iz redova sudaca specijaliziranih sudova (v. točku 3.1. obrazloženja ove odluke i rješenja). U očitovanju je naveo:
»Član Državnog sudbenog vijeća bio sam od 15. srpnja 2005. godine do 15. srpnja 2009. godine temeljem Odluke o izboru članova Državnog sudbenog vijeća, klasa: 021-13/05-08/01 od 15. srpnja 2005. godine, te od 15. srpnja 2009. godine do 2. ožujka 2011. godine temeljem Odluke o izboru članova Državnog sudbenog vijeća klasa: 021-13/09-08/39 od 10. srpnja 2009. godine.
(...)
Kako sam bio član Državnog sudbenog vijeća u prvom mandatu prije stupanja na snagu promjena Ustava RH od 16. lipnja 2010. godine, ne postoje zapreke da budem kandidat za člana Državnog sudbenog vijeća budući je navedeni, prvi mandat istekao prije ustavnih promjena koje su ograničile mogućnost da se članom Državnog sudbenog vijeća može biti samo dva puta, dok prije navedenih ustavnih promjena ograničenje odnosilo samo na to da se ne može biti više od dva puta uzastopce, a nakon jednog prekida, moglo se ponovno biti članom Državnog sudbenog vijeća.
Ujedno napominjem da mandat člana Državnog sudbenog vijeća traje četiri godine, a član Državnog sudbenog vijeća kada sam imenovan dana 10. srpnja 2009. godine nisam bio četiri godine već oko godinu i pol.«
5. Odlučujući o prigovoru podnositelja, Povjerenstvo za izbor članova Državnog sudbenog vijeća odbilo je drugostupanjskim rješenjem taj prigovor podnositelja. U obrazloženju je istaknuto:
»Uvidom u Odluku Hrvatskog sabora KLASA: 021-13/05-08/01 od 15. srpnja 2005. ('Narodne novine' broj 90/05.) utvrđeno je da je Nediljko Boban, sudac Prekršajnog suda u Zagrebu izabran za člana DSV-a, a uvidom u Odluku Hrvatskog sabora KLASA: 021-13/09-08/39 od 10. srpnja 2009. ('Narodne novine' broj 83/09.) utvrđeno je da je Nediljko Boban sudac Prekršajnog suda u Zagrebu ponovno izabran za člana DSV-a. Zbog ustavnopravnih promjena i donošenja ZDSV ('Narodne novine' broj 116/10.) koji je stupio na snagu 21. listopada 2010., provedeni su izbori za članove DSV-a te su Odlukom Povjerenstva o izboru članova Državnog sudbenog vijeća iz reda sudaca URBR: 1/DSV-76 od 15. veljače 2011. izabrani članovi novog DSV-a, čime je ranijim članovima DSV-a pa i sucu Nediljku Bobanu prestao mandat. U tim izborima za DSV kao kandidat nije sudjelovao sudac Nediljko Boban.
Iz navedenog slijedi da je sudac Nediljko Boban jednom bio član DSV-a u punom mandatu dok je drugi mandat obnašao u razdoblju kraćem od dvije godine.
Promjenom Ustava ('Narodne novine' broj 76/10., dalje: Promjena Ustava) izmijenjen je čl. 123. tako da je u st. 8. propisano da se članovi