 ulaganja u proizvodnju, što izravno promiče tehnološki razvoj te pospješuje gospodarski rast,
2. pružaju potrošačima razmjernu korist – omogućuje se opstanak proizvoda za koje postoji potražnja na tržištu,
3. poduzetnicima ne nameću ograničenja koja nisu neophodna za postizanje navedenih ciljeva – poduzetnici ne smiju nuditi robu ispod razine pokrića troškova, što ih nikako ne oštećuje, nego ih onemogućava u zlouporabi tržišne snage formiranjem pretjerano niskih maloprodajnih cijena kakvo bi bilo na štetu ostalih sudionika tržišnog natjecanja i proizvođača, a time kaskadnim učinkom i na štetu gospodarstva te samih krajnjih potrošača te
4. poduzetnicima ne omogućuju isključivanje znatnog dijela konkurencije s tržišta, za robe koje su predmetom sporazuma – upravo suprotno, prodaja robe po cijenama koje nisu nerealno niske preduvjet je postojanja i opstanka zdrave tržišne konkurencije.
S obzirom na izloženo, Kraš predlaže da Agencija u konačnoj ocjeni utvrdi da u ovom postupku izdvojene odredbe međusobnih ugovora Kraša i NTL-a ne predstavljaju zabranjeni sporazum koji za cilj ima sprečavanje, ograničavanje ili narušavanje tržišnog natjecanja u smislu članka 8. ZZTN-a.
6.2. Očitovanje NTL-a
NTL u svom očitovanju od 19. veljače 2014. u bitnome navodi kako je Agencija tijekom upravnog postupka dužna utvrđivati sve činjenice koje su bitne za donošenje zakonite i pravilne odluke, pri čemu je s jednakom pažnjom dužna utvrditi i one činjenice koje idu u prilog stranaka u postupku, prema načelu ravnopravnosti stranaka u postupku, s jednakom pozornošću.
Međutim, NTL smatra kako Agencija nije tijekom postupka uvažila tvrdnje i činjenice koje su nedvojbeno ukazivale na suprotan zaključak od njenog, zbog čega nije postupala na način da se činjenice utvrđuju prema njihovoj gospodarskoj biti, već je usmjerila nadzor isključivo u smjeru traženja formalnih pogrešaka na predmetnom nikada primjenjivanom ugovoru, a ne na stvarnom činjeničnom stanju.
NTL ističe kako je slobodno formirao prodajnu cijenu proizvoda kupljenih od Kraša te ničim nije bio ograničavan. Prodajna cijena proizvoda tijekom poslovne suradnje s Krašem u pojedinim je slučajevima bila niža od spornog cjenika Kraša, a ponekad i viša.
7. Usmena rasprava
Radi pružanja mogućnosti strankama da se u postupku očituju o činjenicama i okolnostima koje su od važnosti za donošenje rješenja, Agencija je 15. travnja 2014., sukladno odredbi članka 50. stavka 1. ZZTN-a, održala usmenu raspravu.
Na usmenoj raspravi prisustvovali su Kraš i NTL, koji su u potpunosti ostali kod svojih očitovanja iznijetih u tijeku postupka.
Opunomoćenik Kraša dodatno je naveo kako bez obzira na gramatičko tumačenje ugovora o prodaji sklopljenog između Kraša i NTL-a, poslovna praksa bila je takva da se Kraš nikada nije koristio ovlaštenjima iz članka 6. predmetnih ugovora niti je prilikom sklapanja tih ugovora namjera Kraša bila takva da se određuju minimalne cijene. Prilikom sklapanja tih ugovora nije bilo nikakvog utjecaja jer u zadnjih pet godina Kraš nije bio u mogućnosti postavljati uvjete trgovcima, već je u pravilu bilo obrnuto. Iz podataka dostavljenih u spis jasno je da se NTL nije pridržavao te odredbe te da Kraš nije poduzeo nikakve radnje usmjerene na pridržavanje te odredbe, što predstavlja dokaz da prava namjera nije bila pridržavanje minimalnih cijena već zaštita nabavne cijene.
Opunomoćenik NTL-a posebno je istaknuo da se NTL nikada nije pridržavao odredbi članka 6. te je o tom članku tek počeo razmišljati i analizirati ga početkom ovog postupka, što upućuje na zaključak da mu nije bio ni od kakvog značenja. NTL je cijene Kraševih proizvoda formirao slobodno i samostalno, bez ikakva Kraševog utjecaja te ih je kao takve prosljeđivao svojim članicama i kupcima. NTL zaključno smatra da bi se cijeli postupak prvenstveno trebao odrediti prema gospodarskoj biti, kao i pravoj volji stranaka, a što svakako podrazumijeva slobodno i samostalno formiranje cijena.
8. Zabranjeni sporazum
Na temelju provedenog