ne poštuje Statut ABB-a ili odluke nadležnih tijela i dužnosnika ABB-a;
• svojim ponašanjem, djelovanjem ili postupanjem nanese štetu interesima ili ugledu pojedinog tijela ABB-a ili ABB-u u cjelini;
• u javnosti učestalo iznosi političke stavove koji su u suprotnosti s Statutom ABB-a i odlukama nadležnih tijela i dužnosnika ABB-a;
• u svojim javnim istupima učestalo vrijeđa ili kleveće drugog člana ABB-a.
Prijedlog za isključenje iz članstva ABB-a podnosi se Stautarnoj komisiji ABB-a.
Prijedlog za isključenje može podnijeti svaki član ABB-a uz pisanu podršku četiri člana ABB-a, predsjednik ogranka ABB-a, Izvršni odbor ogranka ABB-a, nadzorni odbor ogranka ABB-a.
Ako je član ABB-a čije se isključenje predlaže dužnosnik ili član tijela ABB-a, a njegovo isključenje nije predložilo tijelo ABB-a čiji je on član, nadležna statutarna komisija ne može donijeti prvostupanjsku odluku bez prethodno pribavljenog mišljenja navedenog tijela o prijedlogu za isključenje.
Mišljenje iz prethodnog stavka ovoga članka donosi se u roku od 15 dana od zaprimljenog zahtjeva nadležne statutarne komisije ABB-a.
Županijska Statutarna komisija ABB-a donosi prvostupanjsku odluku o isključenju u roku od 30 dana od dana podnošenja prijedloga. Ako Statutarna komisija ne donese odluku u propisanom roku, smatrat će se da je prijedlog za isključenje odbijen.
Kad statutarna komisija donese prvostupanjsku odluku o isključenju člana ABB-a koji je istodobno dužnosnik ili član tijela ABB-a, obnašanje dužnosti odnosno članstvo u tijelu ABB-a prestaje danom donošenja odluke o isključenju, neovisno o eventualnoj žalbi člana podnesenoj Statutarnoj komisiji ABB-a.
Žalba protiv isključenja iz članstva
Članak 19.
Protiv odluke nadležne statutarne komisije ABB-a odnosno protekom roka za donošenje odluke iz članka 18. stavak 6. ovoga Statuta, nezadovoljna strana (član ABB-a protiv kojega je podnesen prijedlog za isključenje odnosno predlagatelj isključenja) ima pravo žalbe.
Žalba iz prethodnog stavka podnosi se središnjoj Statutarnoj komisiji ABB-a u roku od 7 dana od dana primitka prvostupanjske odluke odnosno u roku od 7 dana od dana proteka roka iz članka 18. stavka 6. ovog Statuta.
Statutarna komisija ABB-a rješava žalbu u roku od 30 dana od dana njezina primitka.
Odluka Statutarne komisije ABB-a je konačna.
Osoba koja je isključenjem prestala biti član ABB-a ne može se ponovno učlaniti prije isteka roka od 2 godine od dana donošenja odluke o isključenju niti može, kao kandidat na izborima, biti istaknuta od strane ABB-a prije isteka toga roka.
SREDIŠNJA TIJELA AKCIJE BJELOVARSKO-BILOGORSKE
USTROJ I ZADAĆE
Ustroj
Članak 20.
Središnja tijela jesu:
1. Sabor
2. Središnji odbor
3. Nadzorni odbor
4. Statutarna komisija
Sabor AKCIJE BJELOVARSKO-BILOGORSKE
Članak 21.
Sabor ABB-e čine:
članovi središnjeg tijela stranke, predsjednici i dopredsjednici županijskih, gradskih, odnosno općinskih organizacija, predsjednici temeljnih ogranaka, vijećnici u općinskim odnosno gradskim vijećima i vijećnici županijske skupštine, te izabrani predstavnici ogranka po jedan predstavnik na svakih započetih 15 članova.
Djelokrug Sabora AKCIJE BJELOVARSKO-BILOGORSKE
Članak 22.
1. utvrđuje temeljna načela politike ABB-a
2. donosi i mijenja Statut i Program stranke
3. razmatra i usvaja izvješća o radu središnjih tijela ABB-a
4. bira i razrješava predsjednika, dopredsjednika, glavnog tajnika i glavnog rizničara ABB-a
5. bira članove Središnjeg odbora ABB-a
6. bira i razrješava članove Nadzornog odbora i Statutarne komisije na prijedlog Središnjeg odbora ABB-a
7. donosi preporuke, smjernice i odluke
8. odlučuje o imovini stranke
9. donosi odluku o prestanku rada ABB-a
10. proglašava počasne članove ABB-a
11. djeluje po poslovniku kojeg sam donosi, te druge akte iz svoje nadležnosti
12. obavlja i druge poslove utvrđene Statutom.
Sazivanje Sabora ABB-e i donošenje odluka
Članak 23.
Sabor se saziva u redovnom i izvanrednom zasjedanju.
1. Redovno zasjedanje Sabora saziva predsjednik ABB-a, odnosno