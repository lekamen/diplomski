 sveučilišta i istraživačkih instituta, nerijetka preklapanja u područjima istraživanja
• relativno mali broj međunarodnih znanstveno-istraživačkih i tehnologijskih projekata te, u pravilu, nedovoljno razvijena infrastruktura za administrativno vođenje međunarodnih projekata na sveučilištima i institutima
• izostanak motivacije i nedovoljna pripremljenost značajnog dijela akademske zajednice za prijavu domaćih i međunarodnih kompetitivnih projekata
• ispodprosječna razina kvalitete istraživača, istraživačkih skupina i ustanova prema međunarodnim mjerilima uspješnosti
• nedovoljna primjena međunarodnih mjerila u sustavu vrednovanja postignuća pojedinih znanstvenika, bez prepoznatljive međunarodne istraživačke komponente
• nedostatak jasnih smjernica kojima se određuju prioritetna područja istraživanja
• nedovoljna odlazna, a posebno dolazna mobilnost istraživača
• slaba povezanost akademske zajednice s gospodarstvom
• izostanak primjene rezultata temeljnih istraživanja na razvojno-inovacijska istraživanja, kao i transfera tehnologije sa znanstveno-istraživačkih institucija na gospodarstvo
• nedostatak protoka doktoranada iz znanosti u gospodarstvo i obrnuto, izostanak prakse i ustaljenih mehanizama osnivanja start-up, spin-off i spin-out tvrtki
• nedovoljan broj kvalitetnih interdisciplinarnih istraživačkih projekata.
Mogućnosti/prilike:
• uspostava manjeg broja međunarodno kompetitivnih istraživačkih projekata i programa
• korištenje odgovarajućih EU strukturnih fondova, integriranje u europski istraživački prostor (European Research Area, ERA)
• poticanje sudjelovanja hrvatskih znanstvenika i znanstvenih organizacija u projektima europskih i međunarodnih fondova za znanost i inovacije
• intenzivnija suradnja znanstvenih organizacija s gospodarskim subjektima
• čvršće povezivanje s inozemnim zakladama za znanost
• povezivanje s hrvatskom znanstvenom dijasporom, podupiranje suradnje inozemnih znanstvenika hrvatskog podrijetla s domaćim znanstveno-istraživačkim ustanovama
• povezivanje istraživača, znanstvene opreme i prostora te time razvoj znanstvenih kapaciteta.
Prijetnje/opasnosti:
• nedovoljna proračunska izdvajanja za znanost
• nestabilna ekonomska situacija u zemlji te posljedično upitan i nedovoljno jasan način financiranja znanosti u budućnosti
• nestabilan zakonodavni okvir s propisima koji se često mijenjaju
• ograničena mogućnost zapošljavanja mladih znanstvenika na sveučilištima i institutima, uz istovremenu slabu apsorpcijsku mogućnost gospodarskih subjekata u okruženju
• nesklonost mladih istraživača za nastavkom istraživačke karijere u privatnom sektoru
• nepovoljna struktura gospodarstva sa slabo izraženom inovativnom komponentom.
Strateški ciljevi Zaklade u razdoblju 2014. – 2018.
Suština je strategije Hrvatske zaklade za znanost, u skladu s njenom vizijom i misijom, u postizanju utvrđenih ciljeva znanstveno-istraživačkog razvoja RH. Ovim dokumentom određuje se plan financiranja znanstvenih istraživanja u RH u dijelu projektnog financiranja, a u skladu s mjerom 2.6. Strategije obrazovanja, znanosti i tehnologije Republike Hrvatske. Zaklada će podupirati temeljna, primijenjena i razvojna istraživanja, kao i uravnoteženu raspodjelu sredstava između znanstvenih područja.
Strateški plan Zaklade temelji se na pet općih strateških ciljeva koji se ostvaruju određenim aktivnostima. Za svaki strateški cilj osmišljeni su i pokazatelji uspješnosti za provođenje aktivnosti predviđenih u okviru danog cilja.
Strateški plan Zaklade 2014. – 2018. godine pretpostavlja nastavak dijela uspješnih programa te uvođenje novih. Novi programi uključivat će i financiranje razvoja karijera mladih istraživača, od doktorskih studija do poslijedoktorskih specijalizacija, kao i aktivnog poticanja mobilnosti iz akademskog u gospodarski sektor.
CILJ 1. Osigurati stabilno financiranje kompetitivnih istraživačkih i uspostavnih istraživačkih projekata u redovitim i predvidljivim višegodišnjim ciklusima, uz ravnomjeran razvoj istraživanja u svim