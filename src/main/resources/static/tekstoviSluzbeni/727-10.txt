 dodaju se članci 223.a i 223.b s naslovima iznad njih koji glase:
»22.a Upisnik za drugostupanjske kaznene predmete mlađih punoljetnika (Kžmp)
Članak 223.a
U upisnik Kžmp županijski sudovi upisuju kaznene predmete dostavljene povodom žalbi podnesenih protiv odluka općinskih sudova u predmetima prema mlađim punoljetnicima, o kojima županijski sud odlučuje u drugom stupnju.
22.b Upisnik za drugostupanjske kaznene predmete za kaznena djela kaznenopravne zaštite djece (Kžzd)
Članak 223.b
U upisnik Kžzd županijski sudovi upisuju kaznene predmete dostavljene povodom žalbi podnesenih protiv odluka općinskih sudova u predmetima kaznenopravne zaštite djece, o kojima županijski sud odlučuje u drugom stupnju.«.
Članak 60.
Iza članka 224. dodaju se članci 224.a, 224.b i 224.c s naslovima iznad njih koji glase:
»23.a Upisnik za predmete izvršavanja odgojne mjere upućivanja u odgojni zavod i kazne maloljetničkog zatvora izrečene maloljetnicima (Ik I ozmz m)
Članak 224.a
U upisnik Ik I ozmz m županijski sudovi upisuju predmete u postupku upućivanja maloljetnika na izvršavanje odgojne mjere upućivanja u odgojni zavod i kazne maloljetničkog zatvora.
23.b Upisnik za predmete izvršavanja odgojne mjere upućivanja u odgojni zavod i kazne maloljetničkog zatvora izrečene mlađim punoljetnicima (Ik I ozmz mp)
Članak 224.b
U upisnik Ik I ozmz mp županijski sudovi upisuju predmete u postupku upućivanja mlađih punoljetnika na izvršavanje odgojne mjere upućivanja u odgojni zavod i kazne maloljetničkog zatvora.
23.c Upisnik za predmete izvršavanja kazne zatvora za kaznena djela kaznenopravne zaštite djece (Ik I zd)
Članak 224.c
U upisnik Ik I zd županijski sudovi upisuju predmete u postupku upućivanja osuđenih odraslih počinitelja kaznenih djela kaznenopravne zaštite djece na izvršavanje kazne zatvora.«.
Članak 61.
U članku 227. iza riječi: »izvanparničnim« brišu se zarez i riječi: »ovršnim i zemljišnoknjižnim«.
Članak 62.
Iza članka 227. dodaju se članci 227.a, 227.b, 227.c, 227.d i 227.e s naslovima iznad njih koji glase:
»26.a Upisnik za drugostupanjske radne predmete (Gž R)
Članak 227.a
U upisnik Gž R županijski sudovi upisuju građanske predmete dostavljene povodom žalbi podnesenih protiv odluka općinskih sudova u predmetima iz radnih odnosa u kojima županijski sud odlučuje u drugom stupnju.
26.b Upisnik za drugostupanjske zemljišnoknjižne predmete (Gž Zk)
Članak 227.b
U upisnik Gž Zk županijski sudovi upisuju građanske predmete dostavljene povodom žalbi podnesenih protiv odluka općinskih sudova u zemljišnoknjižnim predmetima u kojima županijski sud odlučuje u drugom stupnju.
26.c Upisnik za drugostupanjske obiteljske predmete (Gž Ob)
Članak 227.c
U upisnik Gž Ob županijski sudovi upisuju građanske predmete dostavljene povodom žalbi podnesenih protiv odluka općinskih sudova u obiteljskim predmetima u kojima županijski sud odlučuje u drugom stupnju.
26.d Upisnik za drugostupanjske ovršne predmete (Gž Ovr)
Članak 227.d
U upisnik Gž Ovr županijski sudovi upisuju građanske predmete dostavljene povodom žalbi podnesenih protiv odluka općinskih sudova u ovršnim predmetima u kojima županijski sud odlučuje u drugom stupnju.
26.e Upisnik za drugostupanjske građanske predmete povodom žalbi na predmete europskog postupka za sporove male vrijednosti Gž-eu.
Članak 227.e
U upisnik Gž-eu županijski sudovi upisuju građanske predmete dostavljene povodom žalbi podnesenih protiv odluka općinskih sudova vezano za postupanje po Uredbi (EZ) br. 861/2007 Europskog parlamenta i Vijeća od 11. srpnja 2007. godine o uvođenju europskog postupka za sporove male vrijednosti.«.
Članak 63.
Članak 228. s naslovom iznad njega mijenjaju se i glase:
»27. Upisnik za predmete prema Zakonu o zaštiti osoba s duševnim smetnjama (R1)
Članak 228.
U upisnik R1 županijski sudovi upisuju predmete prema odredbama Zakona o zaštiti osoba s duševnim smetnjama.«.
Članak 64.
Naslov iznad članka 229. mijenja se i glasi:
»28. Upisnik za razne građanske predmete (R2)«.
Članak 65.
U članku 229. riječ: »R«