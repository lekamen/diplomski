 vijeća obavlja dužnost predsjednika županijske ili regionalne komore, a može je obavljati profesionalno ili bez zasnivanja radnog odnosa.
Predsjednik gospodarskog vijeća/predsjednik županijske ili regionalne komore, za svoj rad odgovara gospodarskom vijeću i predsjedniku HGK.
Članak 49.
Gospodarsko vijeće razmatra, rješava ili pokreće rješavanje pitanja od interesa za gospodarstvo na području županijske ili regionalne komore.
Rad gospodarskog vijeća uređuje se poslovnikom.
Strukovna udruženja
Članak 50.
Strukovna udruženja (u daljnjem tekstu: udruženje) jesu oblik strukovnog povezivanja i organiziranja članica HGK na razini Republike Hrvatske, radi unaprjeđivanja rada i poslovanja članica HGK koje obavljaju određenu djelatnost.
Udruženja u HGK organiziraju se po odluci koju donosi Upravni odbor.
Članak 51.
Svaka članica HGK može pripadati jednom matičnom udruženju, a zavisno o svom interesu može sudjelovati u radu drugih udruženja.
Članak 52.
Udruženje na plenarnoj sjednici bira predsjednika i zamjenika predsjednika udruženja iz reda predstavnika članica HGK koje pripadaju udruženju.
Poslovni tajnik udruženja je osoba iz stručne službe HGK, koji obavlja stručne i tehničke poslove vezane uz rad udruženja.
Predsjednik, zamjenik predsjednika i poslovni tajnik udruženja pripremaju i sazivaju sjednice, skrbe o radu udruženja i u njegovo ime, nastupaju prema tijelima HGK.
Članak 53.
Udruženje s više od 20 članica ima vijeće udruženja.
Poziv za plenarnu sjednicu objavljuje se javno na web stranici HGK, te na drugi odgovarajući način.
Plenarnu sjednicu čine sve zainteresirane članice koje se odazovu pozivu za navedenu sjednicu udruženja.
Broj članova vijeća udruženja utvrđuju i njihov izbor vrše članice udruženja, na plenarnoj sjednici.
Predsjednik udruženja presjedava sjednicama udruženja i vijeća udruženja.
Članak 54.
Udruženje odnosno njegovo vijeće može organizirati grupacije, kada za to postoji interes članica udruženja.
O radu grupacije skrbi voditelj grupacije kojeg imenuje udruženje odnosno njegovo vijeće.
Članak 55.
Za razmatranje i rješavanje pitanja za koja postoji interes članica udruženja s područja jedne županijske regionalne komore, njihov rad može se organizirati u županijskoj ili regionalnoj komori.
Članak 56.
U pitanjima od zajedničkog interesa udruženja međusobno surađuju.
Članak 57.
Udruženja svojim djelovanjem ne smiju nanositi štetu drugim članicama HGK.
Članak 58.
U slučaju međusobno neusklađenih ili suprostavljenih interesa, udruženja se obraćaju Upravnom odboru, koji o spornim pitanjima donosi obvezujući stav, cijeneći pri tom njihove posebne interese i interes gospodarstva u cjelini.
Grupacije i pojedine članice udruženja međusobno suprostavljene interese rješavaju u vijeću udruženja.
Članak 59.
Rad udruženja uređuje se poslovnikom.
Zajednice
Članak 60.
Zajednica je oblik strukovnog povezivanja i organiziranja članica HGK dviju ili više struka radi unapređivanja rada, stručnih znanja, zastupanja zajedničkih interesa, razmjena informacija, obrazovanja poduzetnika i sl.
Zajednice se osnivaju na razini Republike.
Članak 61.
Na organiziranje i rad zajednice odgovarajuće se primjenjuju odredbe Statuta koje se odnose na organizaciju i rad strukovnih udruženja.
Radna tijela
Članak 62.
Za razmatranje pitanja od značaja i zajedničkog interesa za više područja gospodarstva i pojedine njegove dijelove te za izvršenje određenih zadaća HGK mogu se u HGK osnivati stalna i povremena radna tijela.
Radna tijela osnivaju u svom djelokrugu tijela HGK, sektori u HGK, gospodarska vijeća, zajednice i udruženja.
Predstavništva HGK u inozemstvu
Članak 63.
Radi zadovoljavanja interesa članica, HGK može osnivati svoja predstavništva u inozemstvu.
Članak 64.
Predstavništvo HGK u inozemstvu osniva se uz suglasnost Vlade Republike Hrvatske.
Predstavništvo HGK u inozemstvu odgovorno je za svoj rad Upravnom odboru.
Opće uvjete i druga pitanja od značaja za rad predstavništva HGK u inozemstvu uređuju se pravilnikom koji donosi Upravni