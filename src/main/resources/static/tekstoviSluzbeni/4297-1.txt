
(2) Smatrat će se da Porezna uprava ne želi primati informacije u skladu s člankom 3. stavkom 2. ovoga Pravilnika, ako ne izvijesti Europsku komisiju o bilo kojoj pojedinoj kategoriji dohotka ili imovine za koju ima dostupne informacije.
4. Standardni elektronički obrazac
Članak 6.
Automatska razmjena informacija iz članka 3. ovoga Pravilnika odvija se koristeći standardni elektronički obrazac s ciljem olakšavanja takve razmjene. Propisani standardni obrazac donosi Europska komisija.
5. Primjena sporazuma
Članak 7.
Ako se Porezna uprava putem zaključenih bilateralnih ili multilateralnih sporazuma dogovori s drugim državama članicama o automatskoj razmjeni informacija za dodatne kategorije dohotka i imovine, obvezna je o tome obavijestiti Europsku komisiju što te sporazume čini dostupnim svim drugim državama članicama.
6. Povratna informacija
Članak 8.
Porezna uprava dostavlja odnosno zaprima povratne informacije o automatskoj razmjeni informacija od drugih država članica jedanput godišnje, u skladu s praktičnim dogovorima sklopljenim bilateralno.
III. AUTOMATSKA RAZMJENA INFORMACIJA O ISPLAĆENIM KAMATAMA NA DOHODAK OD ŠTEDNJE
1. Obveze izvješćivanja o isplaćenim kamatama isplatiteljima po primitku
Članak 9.
(1) Ako isplatitelj kamata isplati ili osigura isplatu kamate isplatitelju po primitku iz članka 200. stavaka 1. i 2. Zakona, obvezan je Poreznoj upravi dostaviti informacije u skladu s člankom 202. stavcima 1. i 2. Zakona.
(2) Porezna uprava automatskom razmjenom dostavlja nadležnim tijelima drugih država članica informacije zaprimljene od isplatitelja kamata, koje se odnose na rezidente u tim drugim državama članicama. To su sljedeće informacije:
1. naziv isplatitelja (ime i prezime/naziv tvrtke), adresu sjedišta ili mjesto poslovanja isplatitelja,
2. identitet i rezidentnost stvarnog korisnika, koja se utvrđuje na temelju podataka o stalnoj adresi stvarnog korisnika kamata. Smatra se da je stvarni korisnik kamata rezident one države u kojoj ima stalnu adresu,
3. broj računa stvarnog korisnika ili, ako nije dostupan, opis tražbine na temelju koje se isplaćuje kamata (instrument osiguranja, oznaka vrijednosnog papira i sl.),
4. informacije vezane uz kamate isplaćene u skladu sa stavkom 3. ovoga članka.
(3) U minimalnoj količini informacija o isplaćenim kamatama, koje je isplatitelj kamata obvezan dostaviti Poreznoj upravi, razlikuju se sljedeće kategorije kamata:
1. u slučaju kamata isplaćenih u gotovini ili pripisanih na račun, vezano uz potraživanja svake vrste, bez obzira na to jesu li ta potraživanja osigurana zalogom i bez obzira na to nose li pravo sudjelovanja u dobiti dužnika, a posebno prihod od državnih vrijednosnih papira i prihod od obveznica ili zadužnica, uključujući premije i nagrade u vezi s tim vrijednosnim papirima, obveznicama i zadužnicama,
2. u slučaju obračunatih ili kapitaliziranih kamata pri prodaji, reotkupu, otplati tražbina ili u slučaju ostvarenih prihoda pri prodaji, reotkupu ili otplati dionica ili udjela u: subjektu za zajednička ulaganja u prenosive vrijednosne papire sukladno posebnom propisu (dalje u tekstu: UCITS), subjektima koji koriste mogućnost da ih se smatra UCITS-om na temelju potvrde iz članka 200. stavka 5. Zakona, te u subjektu za zajednička ulaganja osnovanom izvan Europske unije, ako oni izravno ili neizravno putem subjekata za zajednička ulaganja ili naprijed navedenih subjekata više od 25% imovine ulažu u tražbine iz točke 1. ovoga stavka, dostavlja se iznos kamata ili prihoda, ili u nedostatku istih, puni iznos prihoda od prodaje, reotkupa ili otplate,
3. u slučaju raspodjele kamata koje su isplaćene izravno ili putem isplatitelja po primitku iz članka 200. stavaka 1. i 2. Zakona, a te kamate je raspodijelio: UCITS, subjekt koji koristi mogućnost da ga se smatra UCITS-om na temelju potvrde iz članka 200. stavka 5. Zakona te subjekt za zajednička ulaganja osnovan izvan Europske unije, dostavlja se iznos prihoda ili puni iznos raspodijeljenog prihoda,
4. u slučaju kamata