 tužitelj ne samo u očitovanju danom na zapisnik s usmene rasprave od dana 4. ožujka 2013, ukazao tuženiku kako HT pogrešno tumači Analizu tržišta te da tužitelj samom činjenicom ostvarivanja prava naplate usluge kolokacije sukladno Minimalnoj ponudi ne uskraćuje HT-u povezivanje, već je u istom zapisniku kao i podnesku od dana 7. travnja 2014., ukazao na to da sukladno regulatornoj obvezi pristupa, Optima mora omogućiti HT-u završavanje poziva HT-a u mrežu Optime no kroz istu nije obvezna omogućiti HT smještanje HT opreme u prostorima Optime niti je isto bilo potrebno. HT oprema za međupovezivanje može biti smještena bilo gdje u blizini OT čvorišta te se optičkom niti spojiti sa OT čvorištem.
Tuženik rješenje i primjenu načela reciprociteta temelji na ukidanju pristupa u svrhu međupovezivanja kao posljedici uklanjanja opreme HT-a iz kolokacijskog prostora tužitelja, unatoč tome što tužitelj nije imao namjeru ukinuti pristup HT-u u svrhu međupovezivanja, već samo ostvariti svoje pravo na naplatu usluge kolokacije sukladno uvjetima definiranim u objavljenoj Minimalnoj ponudi tužitelja, a koje pravo je prethodno dao tuženik donošenjem odluke od 28. svibnja 2013. godine kroz naprijed citiranu regulatornu obvezu transparentnosti. Tužitelj smatra da u odnosu na ovaj dio odluke nije postupljeno sukladno članku 8. ZUP-a, te nije utvrđeno pravo stanje stvari provođenjem ispitnog postupka, kako bi se omogućilo tužitelju ostvarenje i zaštita njihovih prava i pravnih interesa.
Tužitelj ukazuje sudu da je obrazloženje pobijanog rješenja kontradiktorno jer je na stranici 6. rješenja tuženik utvrdio da nije u konačnici smatrao ključnim utvrditi je li usluga kolokacije koja je predmet spora nužna za međupovezivanje već kako je sva ispitivanja ograničio na opravdanost cijene usluge koju je tužitelj definirao u Minimalnoj ponudi. To je i razlog na temelju kojeg je tuženik smatrao opravdanim naložiti HT-u sklapanje dopune ugovora kojim će se HT obvezati na plaćanje tužitelju naknade za uslugu kolokacije primjenjujući po načelu reciprociteta istu cijenu koju tužitelj plaća HT-u za istu uslugu što je neosnovano. Tuženik prvotno priznaje da se nije želio upustiti u utvrđivanje je li usluga kolokacije, koja je predmet spora, nužna za međupovezivanje, dakle, u ovom dijelu nije se uopće upustio u utvrđivanje činjenice i okolnosti bitne za rješavanje upravne stvari, da bi onda upravo za rješenje upravne stvari primjenom načela reciprociteta temeljio na navodu da je usluga kolokacije nužna za međupovezivanje.
Smatra da osim paušalnog navoda da je predmetno načelo reciprociteta primjerena mjera tuženik nije u obrazloženju pobijanog rješenja naveo razloge zbog kojih smatra da je tužitelju opravdano i razmjerno odrediti cijenu njegovih usluga temeljem cijene koju primjenjuje HT za uslugu kolokacije. Ta cijena je specifično određena upravo u odnosu na HT u postupku analize drugog tržišta – veleprodajnog (fizičkog) pristupa mrežnoj infrastrukturu (uključujući dijeljeni ili potpuni izdvojeni pristup) na fiksnoj lokaciji i za koju uslugu i cijenu tuženik HT-u odlukom u postupku te Analize tržišta od 28. lipnja 2013. godine odredio regulatornu obvezu nadzora cijena i u sklopu iste obvezu troškovne usmjerenosti cijene koja je objavljena u standardnoj ponudi HT-a za uslugu izdvojenog pristupa lokalnoj petlji. Tuženik se oglušio o navode tužitelja iznesene tijekom postupka počevši od očitovanja na zapisnik usmene rasprave kao i očitovanja na navode HT-a osobito na očitovanje od dana 7. travnja 2014. godine kojim je tužitelj odgovorio na upite tuženika iz dopisa tuženika od dana 26. ožujka 2014. godine. Višekratno je pokušavano ukazati tuženiku kako je regulirana usluga HT-ove kolokacije neusporediva sa uslugom kolokacije za potrebe međupovezivanja koji tužitelj pruža HT-u. Ne samo da je riječ o drugačijoj vrsti međupovezivanja (HT je spojen sa mrežom tužitelja na četiri čvorišta odnosno pristupne točke tužitelja dok je tužitelj spojen sa mrežom HT-a sa više