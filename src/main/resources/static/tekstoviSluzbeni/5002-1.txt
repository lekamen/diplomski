 postupak obustavljen, smatra da Sud nije utvrdio da bi osporeni akt bio suprotan zakonu. Također navodi da je zahtjev podnesen bez pojedinačne odluke javnopravnog tijela, jer račun Zagrebačkog holdinga d.o.o. kao trgovačkog društva predstavlja temeljnu poslovnu knjigovodstvenu ispravu kojom se bilježi poslovni događaj i fakturira izvršena usluga temeljem Zakona o računovodstvu i Zakona o porezu na dodanu vrijednost. Također smatra da osporeni Cjenik nije opći akt već akt trgovačkog društva. Nadalje smatra da zahtjev nije pravodoban jer nije podnesen u roku od 30 dana od dana kada je opći akt stupio na snagu. Predlaže da iz ovih razloga Sud zahtjev odbaci. Navodi da osporeni akt kao i opći uvjeti poslovanja s korisnicima definiraju pružanje usluge i obračun naknade za isporučenu uslugu potrošačima te ne mogu biti predmetom ocjene zakonitosti pred Visokim upravnim sudom Republike Hrvatske, jer je zakonom osigurana druga pravna zaštita u slučaju povrede zakona. Navodi da je gradonačelnik Grada Zagreba, temeljem odredbe članka 33. stavka 7. Zakona o održivom gospodarenju otpadom, prije primjene Cjenika na zahtjev davatelja usluge dao suglasnost Zaključkom o davanju suglasnosti trgovačkom društvu Zagrebački holding d.o.o. na Cjenik javne usluge prijevoza i zbrinjavanja miješanog komunalnog otpada (Službeni glasnik Grada Zagreba, broj 3/15.). Ističe da je Cjenik dostavljen Ministarstvu gospodarstva i Agenciji za zaštitu okoliša Zagreb, koja tijela nisu iznijela prigovore na Cjenik niti su zatražila njegovu izmjenu, ili prilagođavanje Zakonu o održivom gospodarenju otpadom niti su pokrenuli bilo kakav postupak osporavanja valjanosti predmetnog pravnog akta. Smatra da podnositelji netočno ističu kako se javna usluga mora obračunavati prema količini stvarno predanog otpada, pri čemu se poziva na odredbu članka 33. stavka 2. Zakona o održivom gospodarenju otpadom koji dozvoljava da kriterij količine otpada u obračunskom razdoblju bude volumen spremnika otpada i broj pražnjenja spremnika. Smatra da je cijena usluge kreirana u cijelosti poštujući odredbe Odluke o javnoj usluzi prikupljanjem miješanog komunalnog otpada, biorazgradivog komunalnog otpada i odvojenog prikupljanja otpadnog papira, metala, stakla, plastike i tekstila te krupnog (glomaznog) komunalnog otpada u Gradu Zagrebu i Zakona zbog čega podredno predlaže da Sud zahtjev odbije kao neosnovan.
Sukladno odredbi članka 6. Zakona o upravnim sporovima podnositeljima zahtjeva omogućeno je da se očituju na odgovor donositelja osporenog općeg akta što su oni i učinili podneskom od 9. lipnja 2016.
Zahtjev je osnovan iz sljedećih razloga.
Odredbom članka 83. Zakona o upravnim sporovima, propisano je da postupak ocjene zakonitosti općeg akta Visoki upravni sud pokreće između ostalog, na zahtjev fizičke osobe, ako je pojedinačnom odlukom javnopravnog tijela koje se temelji na općem aktu došlo do povrede njihova prava ili pravnog interesa. Zahtjev se podnosi u roku od 30 dana od dana dostave odluke.
Prema zaključku o pravnom shvaćanju sa sjednice sudaca ovog Suda od 8. rujna 2015., pojedinačna odluka kojom se čini vjerojatnim da je primjenom općeg akta povrijeđeno pravo ili pravni interes podnositelja zahtjeva može biti i prvostupanjska i drugostupanjska odluka. U dosadašnjoj praksi Suda, pod pojedinačnim aktom prihvaćen je i račun izdat temeljem osporenog općeg akta, naročito u situacijama u kojima javnopravna tijela račune izdaju bez da prethodno o visini obveze utemeljene na općem aktu donose rješenje. Kako su podnositelji zahtjev podnijeli u roku od 30 dana od dana iscrpljivanja pravnog puta propisanog odredbom članka 25. Zakona o zaštiti potrošača to je Sud ocijenio da su ispunjene pretpostavke za pokretanje postupka u smislu odredbe članka 83. stavka 1. Zakona o upravnim sporovima.
Donositelj općeg akta također neosnovano ističe da je zahtjev podnesen nepravodobno jer je podnesen nakon isteka roka od 30 dana od dana objave općeg akta. Ovo iz razloga jer objava općeg akta nije