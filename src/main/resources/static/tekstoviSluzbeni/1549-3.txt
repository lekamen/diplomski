 organizacije, u skladu s člankom 157. Uredbe (EU) br. 1308/2013, priznati međugransku organizaciju iz jednog ili više sektora poljoprivrednih proizvoda iz članka 4. stavka 4. ovoga Pravilnika u jednoj ili više regija na određenom području.
(2) Međugranske organizacije dostavit će Ministarstvu Zahtjev iz Priloga II koji je sastavni dio ovoga Pravilnika uz koji će priložiti dokaze da:
(a) su sastavljene od predstavnika gospodarskih djelatnosti povezanih s proizvodnjom i najmanje jednom od sljedećih faza lanca opskrbe: preradom ili trgovinom, uključujući distribuciju proizvoda u jednom ili više sektora
(b) su osnovane na inicijativu svih ili nekih proizvođačkih organizacija ili udruženja proizvođačkih organizacija koja ih sačinjavaju
(c) uzimajući u obzir interese svojih članova i potrošača, djeluju na postizanju posebnog cilja koji može uključivati jedan ili više ciljeva iz članka 157. stavka 1. podstavka (c) Uredbe (EU) br. 1308/2013.
(3) U sektorima maslinovog ulja i stolnih maslina te duhana, posebni cilj za međugransku organizaciju iz članka 157. stavka 1. točke (c) može uključiti i jedan od sljedećih ciljeva:
(a) koncentraciju i usklađivanje ponude te stavljanje na tržište proizvoda svojih članova
(b) zajedničko prilagođavanje proizvodnje i prerade zahtjevima tržišta i poboljšanje proizvoda
(c) promicanje racionalizacije i unapređenja proizvodnje i prerade.
(4) Ministarstvo će priznati međugransku organizaciju u sektoru mlijeka i mliječnih proizvoda pod uvjetom da ispunjava uvjete iz članka 163. stavka 1. Uredbe (EU) br. 1308/2013.
Potpore za proizvođačke organizacije
Članak 9.
(1) Proizvođačkim organizacijama priznatim na temelju članka 4. ovoga Pravilnika koju su osnovali proizvođači u sektorima iz članka 4. stavka 4. ovoga Pravilnika može se dodijeliti potpora iz:
(a) Državnog proračuna Republike Hrvatske u skladu s člankom 19. Uredbe Komisije (EU) br. 702/2014 ili
(b) Europskog poljoprivrednog fonda za ruralni razvoj u skladu s člankom 27. Uredbe (EU) br. 1305/2013.
(2) Proizvođačkim organizacijama priznatim na temelju članka 4. ovoga Pravilnika koje su osnovali proizvođači u sektoru voća i povrća osim potpora iz stavka 1. podstavaka (a) i (b) ovoga članka može se dodijeliti potpora iz Europskog poljoprivrednog fonda za jamstva u skladu sa člancima 32., 33., 34., 35. i 36. Uredbe (EU) br. 1308/2013.
Potpora za početak rada proizvođačkih organizacija
Članak 10.
(1) Potpora iz Državnog proračuna Republike Hrvatske za početak rada proizvođačke organizacije može se dodijeliti proizvođačkoj organizaciji koju je, na temelju članka 4. ovoga Pravilnika, Ministarstvo priznalo i odobrilo joj poslovni plan.
(2) Potpora će se dodijeliti u skladu s člankom 19. Uredbe Komisije (EU) br. 702/2014, a namijenjena je proizvođačkim organizacijama iz stavka 1. ovoga članka.
(3) Poslovni plan sastavlja se u skladu s Prilogom III ovoga Pravilnika i dostavlja Ministarstvu na odobravanje.
(4) Za potporu su prihvatljivi:
(a) najam prostora
(b) nabava uredske opreme, uključujući računalni hardver i softver
(c) plaća administrativnog osoblja
(d) režije
(e) pravne usluge i troškovi upravnih postupaka.
(5) U slučaju kupnje prostora prihvatljivi troškovi ograničeni su na troškove najma tog prostora po tržišnim cijenama.
(6) Prilikom dostavljanja poslovnog plana proizvođačka organizacija će dostaviti i prikaz troškova za svaku nabavu opreme, plaću, najam i uslugu. Prikaz mora biti u tabličnom obliku, a iznos troškova mora biti izražen u hrvatskim kunama (HRK).
(7) Prikaz troškova iz stavka 1. ovoga članka mora biti u skladu s troškovima koji se nalaze na Listi prihvatljivih troškova iz Priloga V koji je sastavni dio ovoga Pravilnika.
(8) Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) radi provjeru iznosa troškova u dostavljenim prikazima troškova na način da ih uspoređuje s referentnim iznosima koje je odredila. Ukoliko su iznosi iz dostavljenih prikaza troškova viši od referentnih,