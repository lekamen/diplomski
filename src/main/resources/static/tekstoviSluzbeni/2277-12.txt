 istekom osmoga dana od dana stavljanja Zahtjeva za dopunu na oglasnu ploču.
(7) Za plaćanja izvršena u stranoj valuti u svrhu odobrenja zahtjeva za isplatu obračunat će se:
– protuvrijednost u kunama po tečaju Europske komisije u mjesecu zaprimanja zahtjeva za isplatu iskazanom na šest decimala (navedeni tečaj objavljen je na mrežnoj stranici http://ec.europa.eu/budget/inforeuro/),
– u slučaju da je korisnik kupio strana sredstva plaćanja po nižem tečaju u mjesecu zaprimanja Zahtjeva za isplatu iskazanom na šest decimala, obračun potpore temeljit će se na ostvarenom tečaju.
(8) Ako korisnik ne dostavi konačni Zahtjev za isplatu u propisanom roku izdat će se Izjava o poništenju obveze.
(9) Ako korisnik dostavi konačni Zahtjev za isplatu nakon propisanog roka, Agencija za plaćanja će izdati Odluku o odbijanju zahtjeva za isplatu.
(10) Ako se tijekom obrade Zahtjeva za isplatu utvrdi ukupna nepravilnost, uzimajući u obzir i nepravilnosti utvrđene u prethodnim zahtjevima za isplatu u slučaju isplata u ratama koja ne prelazi iznos od 50 % ukupne vrijednosti odobrenih sredstava javne potpore, Agencija za plaćanja će odbiti iznos nepravilnog izdatka od Zahtjeva za isplatu i izdati Odluku o isplati u kojoj će ukupan iznos biti umanjen za iznos nepravilnog izdatka utvrđen u tom Zahtjevu za isplatu.
(11) Dio administrativne kontrole može biti i posjeta ulaganju prije isplate koju će provoditi djelatnici Agencije za plaćanja.
Donošenje odluka
Članak 26.
(1) Nakon provjere Zahtjeva za isplatu/Zahtjeva za isplatu predujma s pripadajućom dokumentacijom Agencija za plaćanja će donijeti:
a) Odluku o isplati predujma
b) Odluku o odbijanju isplate predujma
c) Odluku o isplati ili
d) Odluku o odbijanju zahtjeva za isplatu
(2) Agencija za plaćanja će donijeti Odluku o odbijanju zahtjeva za isplatu predujma zbog nedostavljanja valjane bankarske garancije.
(3) Agencija za plaćanja će donijeti Odluku o odbijanju zahtjeva za isplatu zbog:
a) neispunjavanja uvjeta propisanih Pravilnikom i javnim natječajem
b) neprihvatljivosti ulaganja i/ili svih troškova utvrđenih u Listi prihvatljivih troškova
c) ne dostavljanja konačnog Zahtjeva za isplatu nakon propisanog roka
d) ako se tijekom obrade zahtjeva za isplatu utvrdi ukupna nepravilnost, uzimajući u obzir i nepravilnosti utvrđene u prethodnim zahtjevima za isplatu u slučaju isplate u ratama, koja prelazi iznos od 50 % ukupne vrijednosti odobrenih sredstava javne potpore
e) onemogućavanja obavljanja kontrole na terenu
f) korištenja građevine i/ili opreme na način koji nije u skladu s njegovom namjenom
g) ne stavljanja ulaganja u upotrebu ili spremnost za upotrebu kod ulaganja čija je proizvodnja sezonskog karaktera
h) utvrđenih razlika između dokumenata priloženih uz Zahtjev za isplatu i dokumenata zatečenih u kontroli na terenu
i) nedostavljanja dokumentacije navedene u članku 25. stavku 4. ovoga Pravilnika u roku propisanom Pravilnikom ako se dopuna/obrazloženje/ispravak odnosi na cjelokupno ulaganje
j) utvrđene nepravilnosti kod koje je utvrđena i sumnja na prijevaru, a sredstva potpore nisu isplaćena korisniku a provedbeno tijelo će zbog sumnje na prijevaru izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
V. KONTROLA NA TERENU
Ovlaštenje za provedbu kontrole na terenu
Članak 27.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Kontrolori provode kontrolu izvršenih usluga, radova i nabavljene opreme kod isplate u ratama, dok kod konačne isplate kontroliraju i upotrebu ulaganja prema odobrenoj namjeni.
(3) Kontrolori provode kontrolu prije isplate i tijekom petogodišnjeg razdoblja nakon izvršenog konačnog plaćanja (ex post kontrola).
(4) Osim redovnih kontrola, kontrole na terenu mogu se provoditi u bilo kojem trenutku unutar razdoblja iz stavka 3. ovoga članka.
(5) Osim djelatnika iz stavka 1. ovoga članka kontrolu ulaganja mogu obavljati i djelatnici Službe za unutarnju reviziju Agencije za