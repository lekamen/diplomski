 zastupnička pitanja iz nadležnosti Sektora.
Sektor obavlja stručne poslove vezane za davanje preporuka za prijam u hrvatsko državljanstvo hrvatskim braniteljima iz Domovinskog rata i članovima obitelji smrtno stradalog, zatočenog ili nestalog hrvatskog branitelja iz Domovinskog rata.
Sektor sudjeluje u izradi strateškog plana Ministarstva u dijelu definiranja ciljeva, načina ostvarenja i pokazatelja uspješnosti koji se odnose na njegovo područje rada, prati ispunjavanje postavljenih ciljeva te osigurava informacije za redovito polugodišnje i godišnje izvještavanje o postignutim rezultatima iz svog područja rada, utvrđuje rizike uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i izvješćuje o njima voditelja za FMC u Ministarstvu. Analizira postojeće stanje u području priznavanja statusa i prava navedenog kruga korisnika prava kako bi programi utvrđeni državnim proračunom Republike Hrvatske odražavali utvrđene posebne ciljeve iz Strateškog plana, a načini ostvarivanja proračunske aktivnosti te postigla međusobna povezanost strateškog i proračunskog planiranja. Odgovoran je za ispunjavanje postavljenih ciljeva, za pravovremeno i točno informiranje o postignutim rezultatima procjenu učinka i vjerojatnosti rizika, praćenje rizika i pravovremeno i točno izvješćivanje o njima.
Sektor predlaže Godišnji plan rada Sektora s programima iz djelokruga rada Sektora koji se planiraju izvršiti u idućoj godini te je odgovoran za efikasno, ekonomično i efektivno izvršavanje toga plana. Sudjeluje u izradi Financijskog plana Ministarstva u vezi s realizacijom općeg i posebnog cilja (Skrb za hrvatske branitelje iz Domovinskog rata i članove njihovih obitelji i općim ciljem – Primjereno zadovoljavanje potreba invalida Drugog svjetskog rata i njihovih obitelji) utvrđenog Strateškim planom Ministarstva. Prati provedbu programa iz Financijskog plana Ministarstva iz nadležnosti Sektora, kao i alokaciju sredstava za program isplate trajnih prava navedenom krugu korisnika, na način da sredstva omogućuju provedbu aktivnosti planiranih Godišnjim planom. Predlaže Glavnom tajništvu mjesečnu dinamiku potrebnih sredstava za trajna prava priznata izvršnim rješenjem, za izvršavanje pravomoćnih sudskih presuda te za rad povjerenstava čiji rad prati i koordinira u okviru svoje nadležnosti. Odgovoran je pomoćniku ministra za predloženu dinamiku potrebnih sredstava.
Sektor provodi kontrolu zakonitosti prvostupanjskih rješenja putem revizije prvostupanjskih rješenja. Revizija je, u okviru Financijskog upravljanja i kontrola koje se provode u Ministarstvu, prethodna kontrola u smislu propisa o sustavu unutarnjih financijskih kontrola u javnom sektoru. Po službenoj dužnosti obavlja reviziju prvostupanjskih rješenja kojima se utvrđuje status člana obitelji smrtno stradaloga hrvatskog branitelja iz Domovinskog rata, i pravo na obiteljsku invalidninu, pravo na povećanu obiteljsku invalidninu, pravo na uvećanu obiteljsku invalidninu, status člana obitelji zatočenoga ili nestaloga hrvatskog branitelja iz Domovinskog rata i novčanu naknadu u iznosu obiteljske invalidnine, povećane obiteljske invalidnine i uvećane obiteljske invalidnine, status HRVI iz Domovinskog rata i pravo na osobnu invalidninu, doplatak za njegu i pomoć druge osobe, ortopedski doplatak, posebni doplatak, doplatak za pripomoć u kući i rješenja kojim se dodjeljuje osobni automobil HRVI iz Domovinskog rata I. skupine. Po službenoj dužnosti obavlja reviziju prvostupanjskih rješenja kojima se priznaje status i prava mirnodopskim vojnim invalidima i članovima njihovih obitelji, kao i reviziju prvostupanjskih rješenja kojima se priznaje status i prava stradalih pirotehničara i članovima njihovih obitelji. Po službenoj dužnosti obavlja reviziju prvostupanjskih rješenja kojima se priznaje status i prava civilnim žrtvama iz Domovinskog rata, sudionicima Drugog svjetskog rata, vojnim i civilnim invalidima Drugog svjetskog rata, osobama stradalim u