 razgradiv dio proizvoda, otpada i ostataka biološkoga podrijetla iz poljoprivrede (uključujući tvari biljnoga i životinjskoga podrijetla), šumarstva i s njima povezanih proizvodnih djelatnosti uključujući ribarstvo i akvakulturu te biološko razgradiv dio industrijskoga i komunalnoga otpada.
l) »Stavljanje na tržište poljoprivrednih proizvoda« znači držanje ili izlaganje u cilju prodaje, ponuda na prodaju, isporuka ili bilo koji drugi način stavljanja na tržište, osim prve prodaje preprodavateljima i prerađivačima koju obavlja primarni proizvođač i svih djelatnosti povezanih s pripremom proizvoda za takvu prvu prodaju; prodaja krajnjim potrošačima koju obavlja primarni proizvođač smatra se stavljanjem na tržište poljoprivrednih proizvoda ako se odvija u zasebnim za to predviđenim prostorijama.
m) »Kraj ulaganja« je dan podnošenja konačnog Zahtjeva za isplatu.
n) »Javna potpora« je svaki oblik potpore iz javnih izvora Republike Hrvatske i potpora iz proračuna Europskog poljoprivrednog fonda za ruralni razvoj (u daljnjem tekstu: EPFRR).
o) »Intenzitet potpore« izražen je kao postotni udio javne potpore u prihvatljivim troškovima ulaganja.
p) »Veliko poduzeće« je subjekt koji se bavi gospodarskom djelatnošću bez obzira na njegov pravni oblik, a koji sukladno kriterijima iz Priloga II. ovoga Pravilnika nije određen u kategoriju mikro, malih i srednjih poduzeća.
r) »Lista prihvatljivih troškova« je lista troškova prihvatljivih za sufinanciranje unutar podmjere 4.2, a objavljuje se uz Natječaj.
(2) Ostali pojmovi u smislu ovoga Pravilnika imaju jednako značenje kao pojmovi uporabljeni u Uredbi (EU) br. 1305/2013.
Članak 3.
(1) Upravljačko tijelo Programa je Uprava za upravljanje EU fondom za ruralni razvoj, EU i međunarodnu suradnju (u daljnjem tekstu: Upravljačko tijelo), Ministarstva poljoprivrede (u daljnjem tekstu: Ministarstvo), u skladu s odredbom članka 66. Uredbe (EU) br. 1305/2013.
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja).
Članak 4.
Sastavni dio ovoga Pravilnika čine:
Prilog I. »Popis poljoprivrednih proizvoda obuhvaćenih Dodatkom I Ugovora o EU«,
Prilog II. »Definicija mikro, malih i srednjih poduzeća (MSP-a)«,
Prilog III. »Kriteriji odabira Zahtjeva za potporu«,
Prilog IV. »Označavanje ulaganja sufinanciranih iz proračuna Europske unije«,
Prilog V. »Uputa za objavu poziva na dostavu ponuda«,
Prilog VI. »Popis dokumentacije u slučajevima kad se provodi postupak javne nabave sukladno posebnim propisima koji uređuju to područje te način predaje dokumentacije iz postupka javne nabave na elektronskom mediju (CD-u/DVD-u)«,
Prilog VII. »Popis standarda Europske unije«.
Članak 5.
U okviru Podmjere 4.2. potpora se dodjeljuje za operacije:
a) 4.2.1. Povećanje dodane vrijednosti poljoprivrednim proizvodima (u daljnjem tekstu: Operacija 4.2.1.) i
b) 4.2.2. Korištenje obnovljivih izvora energije (u daljnjem tekstu: Operacija 4.2.2.).
Članak 6.
Korisnici su fizičke i pravne osobe koje se bave ili se namjeravaju baviti preradom proizvoda iz Priloga I. ovoga Pravilnika osim proizvoda ribarstva.
Članak 7.
(1) Prihvatljivi nematerijalni troškovi u Podmjeri 4.2. jesu:
a) kupnja ili razvoj računalnih programa,
b) kupnja prava na patente i licence,
c) autorska prava,
d) registracija i održavanje žigova i
e) ostala nematerijalna ulaganja povezana s materijalnim ulaganjem.
(2) Prihvatljivi opći troškovi u Podmjeri 4.2. jesu usluge arhitekata, inženjera i konzultanata, studije izvedivosti do 10 posto vrijednosti ukupno prihvatljivih troškova projekta, a sukladno članku 16. stavku 1. ovoga Pravilnika.
Članak 8.
Neprihvatljivi troškovi za sufinanciranje u Podmjeri 4.2. jesu:
a) porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a,
b) drugi porezi, naknade, doprinosi,
c) kamate,
d) rabljena: poljoprivredna mehanizacija i oprema,