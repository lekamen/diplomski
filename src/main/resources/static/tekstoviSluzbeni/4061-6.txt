 a temeljem raspoloživih saznanja.
(4) Objekt se kategorizira pojedinačno.
Članak 48.
(1) Zahtjev za izdavanje rješenja o ispunjavanju uvjeta za vrstu i kategoriju ugostiteljskog objekta ugostitelj podnosi nadležnom tijelu kada je objekt spreman za prijem gosta.
(2) U zahtjevu iz stavka 1. ovog članka ugostitelj navodi podatke o tvrtci ugostitelja (adresa, kontakt), objektu (traženoj vrsti i kategoriji, broju, vrsti i površinama smještajnih jedinica, površini modula, ugostiteljskim sadržaji s kapacitetima i dr.) te prilaže registraciju tvrtke, dokaz o pravu korištenja prostora, akt o uporabljivosti građevine i drugu dokumentaciju po potrebi.
(3) Za Objekt za robinzonski smještaj, zahtjevu iz stavka 1. ovog članka, prilaže se mišljenje nadležne policijske uprave o provedbi mjera zaštite od požara.
Članak 49.
(1) Očevid u objektu obavlja povjerenstvo ureda kojeg čine najmanje dva člana. Članove povjerenstava imenuje čelnik ureda.
(2) Povjerenstvo vodi službenik ureda – voditelj postupka do donošenja rješenja.
6. PRIJELAZNE I ZAVRŠNE ODREDBE
Članak 50.
Danom stupanja na snagu ovoga Pravilnika prestaje važiti Pravilnik o razvrstavanju i kategorizaciji drugih vrsta ugostiteljskih objekata za smještaj iz skupine »Kampovi i druge vrste ugostiteljskih objekata za smještaj« (»Narodne novine«, broj 49/2008, 45/2009, 94/2013 i 49/15).
Članak 51.
Na ispunjavanje uvjeta za vrstu odnosno vrstu i kategoriju Ostalih vrsta objekata za smještaj koji na dan stupanja na snagu ovog Pravilnika imaju rješenje sukladno: Pravilniku o razvrstavanju, minimalnim uvjetima i kategorizaciji ugostiteljskih objekata (»Narodne novine«, broj 57/1995, 110/1996, 24/1997, 61/1998, 137/1998, 19/1999, 39/1999, 52/1999, 43/2000, 52/2000, 57/2000, 63/2000, 18/2001, 33/2001, 48/2002, 21/2003, 175/2003, 52/2004 i 106/2004); Pravilnika o razvrstavanju, minimalnim uvjetima i kategorizaciji drugih vrsta smještajnih objekata iz skupine »Kampovi i druge vrste objekata za smještaj« (»Narodne novine«, broj 84/2005) i Pravilnika o razvrstavanju i kategorizaciji drugih vrsta ugostiteljskih objekata za smještaj iz skupine »Kampovi i druge vrste ugostiteljskih objekata za smještaj« (»Narodne novine«, broj 49/2008, 45/2009, 94/2013 i 49/2015), nadalje će se primjenjivati odredbe tih Pravilnika.
Članak 52.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/11
Urbroj: 529-03-16-6
Zagreb, 30. svibnja 2016.
Ministar Anton Kliman, v. r.
PRILOG I. – UVJETI ZA KATEGORIJE SOBE I STUDIO APARTMANA PRILOG II. – UVJETI ZA KATEGORIJE APARTMANA I KUĆE ZA ODMOR PRILOG III. – UVJETI ZA VRSTE PRENOĆIŠTE, UČENIČKI ILI STUDENTSKI DOM ILI AKADEMIS, ODMARALIŠTE ZA DJECU, HOSTEL, LOVAČKI DOM, PLANINARSKI DOM PRILOG IV. – UVJETI ZA VRSTU OBJEKT ZA ROBINZONSKI SMJEŠTAJ PRILOG V. – PLOČE ZA OZNAČAVANJE VRSTE I KATEGORIJE UGOSTITELJSKIH OBJEKTA IZ SKUPINE OSTALI UGOSTITELJSKI OBJEKTI ZA SMJEŠTAJ 
