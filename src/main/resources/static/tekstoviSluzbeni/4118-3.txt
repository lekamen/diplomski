 planova civilne zaštite pravnih osoba
– Državnog plana djelovanja civilne zaštite
– međunarodnih propisa u području civilne zaštite s naglaskom na propise u području civilne zaštite i zaštite okoliša.
Članak 17.
(1) U postupku izdavanja suglasnosti za obavljanje stručnih poslova iz druge grupe stručnih poslova u području planiranja civilne zaštite, Povjerenstvo provjerava znanje propisa koji uređuju poslove i aktivnosti u području:
– zaštite kritičnih infrastruktura
– operativnih snaga sustava civilne zaštite
– sadržaja procjena rizika i planova djelovanja civilne zaštite općina, gradova i županija
– sadržaja procjena rizika i operativnih planova civilne zaštite pravnih osoba
– obilježja prirodnih i tehničko-tehnoloških velikih nesreća i katastrofa
– zaštite okoliša (osobito Uredbe o sprječavanju velikih nesreća koje uključuju opasne tvari):
– obveze operatera u obavješćivanju javnosti o zaštitnim mjerama i ponašanju u slučaju nesreće
– metodologije i alata te sadržaja i namjene scenarija mogućih izvanrednih događaja, utjecaja smjesa koje nastaju kao produkti reakcije različitih opasnih tvari, posljedica ispuštanja u okoliš, njihovih kemijskih i fizikalnih karakteristika te mogućih parametara njihovog širenja
– načina proračunavanja radijusa utjecaja i koncentracija opasnih tvari, štetnih učinaka ispuštanja opasnih tvari u medij po ljude i sastavnice okoliša
– sadržaj vanjskog plana s detaljnim poznavanjem mjera civilne zaštite i sposobnosti potrebnih operativnih snaga civilne zaštite
– uključivanje javnosti i komuniciranja s javnosti.
(2) Provjera obveza iz stavka 1. ovog članka obuhvatit će poznavanje sadržaja planskih dokumenata civilne zaštite propisane Pravilnikom o nositeljima, sadržaju i postupcima izrade planskih dokumenata u civilnoj zaštiti te načinu informiranja javnosti u postupku njihovog donošenja.
Članak 18.
(1) Stručni ispit provodi se pismenim testom i usmenim ispitom, koji obuhvaćaju pitanja iz područja navedenih u člancima 16. i 17. ovog Pravilnika.
(2) Prolaznost za pismeni test je najmanje 70 posto točnih odgovora, a za usmeni ispit točnost odgovora najmanje 80 posto pitanja.
(3) Na temelju ocjene i prijedloga Povjerenstva (prilog 3. ovog Pravilnika), čelnik središnjeg tijela državne uprave nadležnog za poslove civilne zaštite donosi rješenje o izdavanju suglasnosti u roku od 30 dana.
(4) Protiv rješenja iz stavka 1. ovog članka ne može se izjaviti žalba, ali se može pokrenuti upravni spor.
Članak 19.
(1) Kada se u postupku prema ovom Pravilniku utvrdi da je zahtjev pravne osobe ili obrtnika za izdavanjem suglasnosti neosnovan, donosi se rješenje kojim se zahtjev odbija.
(2) Protiv rješenja iz stavka 1. ovog članka ne može se izjaviti žalba ali se može pokrenuti upravni spor.
Članak 20.
(1) Središnje tijelo državne uprave nadležno za poslove civilne zaštite vodi očevidnik Ovlaštenika (pravnih osoba i obrtnika) kojima je izdano rješenje iz članka 18. stavka 3. i članka 19. ovog Pravilnika.
(2) Očevidnik o izdanim rješenjima vodi se na propisanim obrascima koji su u prilozima 4. i 5. ovog Pravilnika i njegov je sastavni dio, a može se voditi i u elektroničkom obliku i sadrži:
– naziv obrta i pravne osobe, sjedište i adresu
– matični broj (OIB)
– upisni broj središnjeg tijela državne uprave nadležnog za poslove civilne zaštite
– broj i nadnevak rješenja o izdavanju suglasnosti
– ime, prezime, datum rođenja i adresu stanovanja odgovorne osobe Ovlaštenika
– popis zaposlenih voditelja i stručnjaka
– naknadno upisane podatke o izdanim aktima koji su nastali nakon prvobitnog upisa u očevidnik
– broj i datum rješenja o oduzimanju suglasnosti.
(3) Popis Ovlaštenika kojima je izdana ili oduzeta suglasnost objavljuje se u »Narodnim novinama«.
Članak 21.
(1) Postupak obnove ispunjavanja uvjeta iz članaka 16. ovog Pravilnika provodi se svake tri godine.
(2) Ovlaštenik je postupak iz stavka 1. ovog članka dužan pokrenuti najmanje tri mjeseca prije isteka roka na koji je izdana prethodna suglasnost.
(3) Uz zahtjev iz