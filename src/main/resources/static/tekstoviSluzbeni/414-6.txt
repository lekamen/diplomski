 obavlja poslove uređenja interijera i aranžiranja cvijeća u objektima kojima upravlja Ured; poslove opskrbe namirnicama i potrošnim materijalom; obavlja poslove pripremanja i podvorbe hrane i pića u objektima kojima upravlja Ured; poslove koji se odnose na održavanje i uređenje zelenih površina; skrbi o čišćenju prostora i održavanju zelenila, održavanju instalacija, uređaja i opreme u prostoru Ureda; obavlja hitne tehničke intervencije u objektima kojima upravlja Ured te obavlja i druge poslove po nalogu glavnog tajnika i predstojnika Ureda.
III. UPRAVLJANJE UREDOM
Predstojnik Ureda
Članak 26.
Radom Ureda upravlja predstojnik Ureda kojeg imenuje i razrješava dužnosti Predsjednica Republike.
Predstojnik Ureda za svoj rad i rad Ureda odgovara Predsjednici Republike, ima položaj visokog državnog dužnosnika, a u odnosu na zaposlene u Uredu ima prava i ovlasti čelnika tijela državne uprave.
Predstojnik Ureda upravlja radom Ureda, a osobito:
– brine o zakonitom i pravodobnom izvršavanju zakona i drugih propisa te u pitanjima od zajedničkog interesa osigurava suradnju Ureda s državnim tijelima, jedinicama lokalne i područne (regionalne) samouprave, pravnim osobama koje imaju javne ovlasti te drugim pravnim osobama;
– koordinira i usmjerava rad dužnosnika u Uredu;
– usklađuje protokolarne obveze Predsjednice Republike;
– usklađuje poslove neposrednog osobnog osiguranja Predsjednice Republike, te poslove vanjskog i unutarnjeg osiguranja Ureda;
– odlučuje o primitku u državnu službu i raspoređivanju na položaje i radna mjesta državnih službenika i namještenika Ureda te odlučuje o drugim pitanjima glede prava i obveza državnih službenika i namještenika Ureda;
– prema državnim službenicima i namještenicima poduzima mjere utvrđene zakonom i drugim propisima u slučaju povrede službene dužnosti;
– odlučuje i daje upute u svezi korištenja i održavanja objekata i druge imovine;
– odlučuje o korištenju financijskih sredstava i trošenju proračunskih sredstava Ureda, te obavlja i druge poslove koje mu povjeri Predsjednica Republike.
Ravnatelj Savjetničkog vijeća
Članak 27.
Ravnatelj Savjetničkog vijeća zamjenjuje predstojnika Ureda, upravlja radom Savjetničkog vijeća, priprema obraćanja Predsjednice Republike, odobrava sastav pratećih delegacija Predsjednice Republike te obavlja druge poslove koje mu povjere Predsjednica Republike i predstojnik Ureda.
Ravnatelja imenuje i razrješava dužnosti Predsjednica Republike i za svoj rad odgovara Predsjednici Republike i predstojniku Ureda.
Glavni tajnik
Članak 28.
Glavni tajnik Ureda koordinira i tehnički usklađuje rad unutarnjih ustrojstvenih jedinica u Glavnom tajništvu Ureda, neposredno upravlja Glavnim tajništvom Ureda, predlaže plan rada Ureda, vodi brigu o stanju kadrova u Uredu, obavlja poslove vezane uz materijalno financijsko poslovanje Ureda, poslove vezane za planiranje, organiziranje, usklađivanje i provedbu sustavne informatizacije u Uredu; koordinira poslove investicijskog održavanja i nabave, tehničke i pomoćne poslove te obavlja druge poslove po nalogu Predsjednice Republike i predstojnika Ureda.
Glavnog tajnika imenuje i razrješava dužnosti Predsjednica Republike i za svoj rad odgovara Predsjednici Republike i predstojniku Ureda.
Pročelnik Kabineta Predsjednice Republike
Članak 29.
Pročelnik Kabineta Predsjednice Republike neposredno upravlja radom Kabineta Predsjednice Republike; koordinira i usklađuje dnevne, tjedne, mjesečne i godišnje programe aktivnosti Predsjednice Republike te obavlja druge poslove po nalogu Predsjednice Republike i predstojnika Ureda.
Pročelnika Kabineta Predsjednice Republike imenuje i razrješava dužnosti Predsjednica Republike i za svoj rad odgovara Predsjednici Republike i predstojniku Ureda.
Savjetnici Predsjednice Republike
Članak 30.
Savjetnici Predsjednice Republike izrađuju podloge za donošenje odluka te provođenje politike Predsjednice Republike; obavljaju poslove koji se odnose na stručno područje za koje su imenovani; pripremaju stručne i analitičke