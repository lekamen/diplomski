56 22.05.2015 Pravilnik o službenoj iskaznici i službenoj znački ovlaštenog carinskog službenika
MINISTARSTVO FINANCIJA
1101
Na temelju članka 17. stavka 2. Zakona o carinskoj službi (»Narodne novine«, broj 68/13 i 30/14) ministar financija donosi
PRAVILNIK
O SLUŽBENOJ ISKAZNICI I SLUŽBENOJ ZNAČKI OVLAŠTENOG CARINSKOG SLUŽBENIKA
I. OPĆE ODREDBE
Članak 1.
(1) Ovim Pravilnikom propisuje se izgled i sadržaj službene iskaznice i službene značke, postupak izdavanja službene iskaznice i službene značke, postupak u slučaju gubitka, nestanka, vraćanja, oduzimanja i privremenog oduzimanja službenih iskaznica i znački, vođenje evidencije o izdanim službenim iskaznicama i značkama te način obilježavanja prijevoznih sredstava koje koristi Ministarstvo financija, Carinska uprava (u daljnjem tekstu: Carinska uprava).
(2) Obrasci službenih iskaznica (Prilog I.) i službene značke (Prilog II.) ovlaštenih carinskih službenika tiskani uz ovaj Pravilnik čine njegov sastavni dio.
II. SLUŽBENA ISKAZNICA
Članak 2.
(1) Službena iskaznica (u daljnjem tekstu: iskaznica) izdaje se ovlaštenim carinskim službenicima i to:
a) rukovodećim ovlaštenim carinskim službenicima do ranga pročelnika Područnog carinskog ureda – Obrazac »A«
b) ovlaštenim carinskim službenicima Sektora za nadzor, Službe za mobilne jedinice – Obrazac »B«
c) ovlaštenim carinskim službenicima Sektora za unutarnji nadzor i kontrolu; Službe za unutarnji nadzor – Obrazac »C1« i Službe za unutarnju kontrolu – »Obrazac C2«
d) ovlaštenim carinskim službenicima koji obavljaju ostale poslove nadzora – Obrazac »D«
e) ostalim ovlaštenim carinskim službenicima – Obrazac »E«
f) službenicima i namještenicima u Carinskoj upravi – Obrazac »F«.
(2) Iskaznicu izdaje ministar financija ili osoba koju on za to ovlasti.
Članak 3.
Iskaznica se izrađuje kao plastična kartica pravokutnog oblika tehnikom zaštitnog tiska u nijansi bijele boje veličine 90 x 60 mm, s otisnutim službenim znakom Carinske uprave u zaštićenoj podlozi na poleđini. Iskaznica sadrži i zaštitni ispis naizmjeničnih holograma natpisa »MF« i natpisa »CU«.
1. Iskaznica rukovodećih ovlaštenih carinskih službenika
Članak 4.
(1) Prednja strana (lice) iskaznice za rukovodeće ovlaštene carinske službenike koja se izdaje na obrascu »A« sadrži:
1. u sredini grb Republike Hrvatske;
2. ispod grba u sredini nalazi se tekst: »REPUBLIKA HRVATSKA, MINISTARSTVO FINANCIJA, CARINSKA UPRAVA«;
3. na lijevoj strani nalazi se prazan prostor za fotografiju ovlaštenog carinskog službenika dimenzije 30 x 35 mm;
4. desno od fotografije ispod natpisa iz točke 2. ovog stavka, ispisan je tekst: »SLUŽBENA ISKAZNICA«;
5. ispod teksta »SLUŽBENA ISKAZNICA« ispisuje se naziv rukovodećeg radnog mjesta i to:
a) RAVNATELJ
b) ZAMJENIK RAVNATELJA
c) POMOĆNIK RAVNATELJA ili
d) PROČELNIK PCU;
6. ispod naziva rukovodećeg radnog mjesta u okviru tamno plave boje ispisuje se ime i prezime rukovodećeg ovlaštenog carinskog službenika;
7. ispod prostora predviđenog za fotografiju ovlaštenog carinskog službenika s lijeve strane, tamno plavom bojom, ispisuje se oznaka obrasca iskaznice (»A«) i serijski broj iskaznice.
(2) Poleđina (naličje) iskaznice za rukovodeće carinske službenike sadrži:
1. tekst s najznačajnijim ovlastima koji glasi:
»Nositelj ove iskaznice ovlašten je pod uvjetima određenim Zakonom o carinskoj službi i drugim propisima, obavljati poslove iz djelokruga rada Ministarstva financija Carinske uprave. «
2. u donjem dijelu u sredini ispod teksta iz točke 1. ovoga stavka, nalaze se oznake M.P. i otiskuje se pečat Carinske uprave;
3. u donjem desnom kutu ispisuje se potpis ovlaštene osobe;
4. u donjem lijevom kutu ispisuje se datum izdavanja iskaznice.
(3) Tekst poleđine iskaznice i sve brojčane i slovne oznake ispisane su na bijeloj podlozi.
2. Iskaznica ovlaštenih carinskih službenika Sektora za nadzor, Službe za mobilne jedinice
Članak 5.
(1) Prednja strana (lice) iskaznice za ovlaštene carinske službenike Sektora za nadzor, Službe za mobilne jedinice koja se izdaje na