oblikovati ili proizvesti vagu u cilju stavljanja vage na tržište pod svojim imenom ili trgovačkom oznakom;
12. »stavljanje na raspolaganje na tržištu« – je svaka isporuka vage za distribuciju ili uporabu na tržištu Unije u okviru trgovačke djelatnosti s plaćanjem ili bez plaćanja;
13. »stavljanje na tržište« – je prvo stavljanje na raspolaganje vage na tržištu Unije;
14. »tehnička specifikacija« – je dokument kojim su propisani tehnički zahtjevi koje vaga mora ispunjavati;
15. »tijelo za ocjenjivanje sukladnosti« – je tijelo koje obavlja poslove ocjenjivanja sukladnosti uključujući umjeravanje, ispitivanje, potvrđivanje i pregled;
16. »usklađena norma« – je usklađena norma kako je definirano člankom 2. točkom 1. podtočkom c) Uredbe (EU) br. 1025/2012;
17. »uvoznik« – je svaka fizička ili pravna osoba s poslovnim nastanom na području Unije koja vagu iz treće zemlje stavlja na tržište Unije;
18. »vaga« – je mjerilo koje služi za određivanje mase tijela koristeći djelovanje sile teže na to tijelo. Vaga također može služiti za određivanje drugih s masom povezanih veličina, parametara i značajki;
19. »zakonodavstvo Unije o usklađivanju« – je svako zakonodavstvo Europske unije kojim se usklađuju uvjeti za stavljanje proizvoda na tržište.
Stavljanje na raspolaganje na tržištu i stavljanje u uporabu
Članak 5.
(1) Vage koje ispunjavaju odredbe ovoga Pravilnika smiju se stavljati na raspolaganje na tržištu.
(2) Vage koje ne zadovoljavaju zahtjeve propisane odredbama ovoga Pravilnika ne smiju se stavljati u uporabu u svrhe navedene u članku 3. stavku 2. točkama a) do f).
(3) Vage koje su stavljene u uporabu u svrhe navedene u članku 3. stavku 2. točkama a) do f) moraju zadovoljavati zahtjeve propisane odredbama ovoga Pravilnika.
Temeljni zahtjevi
Članak 6.
(1) Vage koje se upotrebljavaju ili su namijenjene za uporabu u smislu odredbe članka 3. stavka 2. točaka a) do f) ovoga Pravilnika moraju zadovoljavati temeljne zahtjeve utvrđene u Dodatku I. koji je tiskan uz ovaj Pravilnik i njegov je sastavni dio.
(2) Ako vaga sadrži, ili je povezana s uređajima koji se ne koriste u svrhe navedene u članku 3. stavku 2. točkama a) do f) ovoga Pravilnika, na takve uređaje se ne primjenjuju temeljni zahtjevi iz ovoga Pravilnika.
Slobodno kretanje vaga
Članak 7.
(1) Ne smije se sprječavati stavljanje na raspolaganje na tržištu vaga koje zadovoljavaju odredbe ovoga Pravilnika.
(2) Ne smije se sprječavati stavljanje u uporabu vaga za namjene iz članka 3. stavka 2. točaka a) do f) ovoga Pravilnika, koje zadovoljavaju odredbe ovoga Pravilnika.
II. OBVEZE GOSPODARSKIH SUBJEKATA
Obveze proizvođača
Članak 8.
(1) Kada stavlja svoje vage na tržište i/ili ih stavlja u uporabu u svrhe navedene u članku 3. stavku 2. točkama a) do f) proizvođač je obvezan osigurati da su vage oblikovane i proizvedene u skladu s temeljnim zahtjevima utvrđenim u Dodatku I. ovoga Pravilnika.
(2) Za vage koje su namijenjene za uporabu u svrhe navedene u članku 3. stavku 2. točkama a) do f) proizvođač je obvezan pripremiti tehničku dokumentaciju iz Dodatka II. ovoga Pravilnika i provesti ili osigurati provođenje primjenjivog postupka ocjenjivanja sukladnosti iz članka 15. ovoga Pravilnika.
(3) Kada je postupkom ocjenjivanja sukladnosti iz stavka 2. ovoga članka dokazana sukladnost vage namijenjene za uporabu u svrhe navedene u članku 3. stavku 2. točkama a) do f) s propisanim zahtjevima, proizvođač je obvezan sastaviti pismenu EU izjavu o sukladnosti i staviti oznaku CE i dodatnu mjeriteljsku oznaku.
(4) Za vage namijenjene za uporabu u svrhe navedene u članku 3. stavku 2. točkama a) do f) proizvođač je obvezan čuvati tehničku dokumentaciju i EU izjavu o sukladnosti najmanje deset (10) godina od dana stavljanja vage na tržište.
(5) Proizvođač je obvezan osigurati provođenje postupaka za održavanje sukladnosti serijske proizvodnje s odredbama ovoga Pravilnika. Pri tome moraju na primjeren način biti uzete u obzir promjene u oblikovanju ili značajkama vage te promjene u usklađenim