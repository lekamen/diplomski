 mjernoj i ispitnoj opremi koja je korištena prilikom ispitivanja.
Članak 8.
Za ocjenu ispunjavanja zdravstvenih zahtjeva u radnom okolišu koriste se propisane (dopuštene) vrijednosti izloženosti štetnostima u radnom okolišu utvrđene propisima zaštite na radu, odnosno utvrđene odgovarajućim hrvatskim normama.
Članak 9.
(1) O obavljenom ispitivanju radnog okoliša sastavlja se zapisnik koji sadrži najmanje sljedeće podatke:
1. naziv i sjedište te OIB poslodavca korisnika prostorija i prostora kod kojeg se obavljaju ispitivanja u radnom okolišu
2. naziv i sjedište te OIB ovlaštene osobe koja obavlja ispitivanja u radnom okolišu
3. broj zapisnika i datum sastavljanja
4. broj i datum izdavanja rješenja o ovlaštenju za obavljanje ispitivanja radnog okoliša
5. nazive propisa kojima je utvrđena obveza ispitivanja radnog okoliša
6. nazive propisa i/ili normi prema čijim zahtjevima je dana ocjena dopuštenih vrijednosti za pojedine štetnosti u radnom okolišu
7. podatke o štetnostima koje nastaju u radnim prostorijama odnosno prostorima zavisno od procesa rada
8. vrste obavljenih ispitivanja u radnom okolišu
9. opis prostorija i prostora s opisom namjene pojedinih prostorija i prostora, opisom procesa koji se u njima odvijaju i opisom radne opreme koja se u njima nalazi
10. skicu prostorija, prostora i neposrednog okoliša s obveznom oznakom mjernih mjesta na kojima su obavljena mjerenja za svaku pojedinu štetnost odnosno oznakom mjesta na kojima su uzeti uzorci bioloških štetnosti
11. ime i prezime, OIB te stručnu spremu za sve osobe koje sudjeluju u postupku ispitivanja, a za stručnjake zaštite na radu i podatke o položenom stručnom ispitu
12. datum početka i završetka ispitivanja
13. podatke o tehničkoj dokumentaciji koja je korištena
14. podatke o vanjskim uvjetima koji mogu utjecati na rezultate ispitivanja
15. metode, postupke i norme te detaljne podatke o mjernoj i ispitnoj opremi (tip, model, tv. broj) korištenoj prilikom ispitivanja (mjerenja)
16. uvjete procesa rada pod kojima je obavljeno ispitivanje
17. usporedne podatke prikazane tabelarno o izmjerenim i dopuštenim vrijednostima štetnosti u radnom okolišu s naznakom o ispunjenju propisanih zahtjeva za svaku mjerenu štetnost ili uzorak štetnosti
18. zaključnu ocjenu iskazanu pregledno po pojedinim radnim prostorijama, prostorima i neposrednom okolišu da rezultati ispitivanja zadovoljavaju propisane zahtjeve, ili opis nedostataka zbog kojih rezultati ne zadovoljavaju propisane zahtjeve s prijedlozima mjera za smanjenje utjecaja pojedinih štetnosti u radnom okolišu na zdravlje radnika i
19. naznaku propisanog roka za sljedeće ispitivanje.
(2) Ako ovlaštena osoba iznimno povjeri ispitivanje pojedinog čimbenika radnog okoliša drugoj ovlaštenoj osobi koja ima u svom sastavu znanstveno-istraživački laboratorij, obvezni su uz vlastiti zapisnik priložiti i izvorni zapisnik (izvještaj) druge ovlaštene osobe koja je obavila to ispitivanje.
(3) Ako je pri ispitivanju sudjelovalo više osoba, svaka se od njih vlastoručno potpisuje iza podataka o ispitnoj radnji koju je obavila.
(4) Zapisnik vlastoručno potpisuju sve osobe koje su obavile ispitivanje.
(5) Zaključnu ocjenu zapisnika vlastoručno potpisuje osoba zaposlena kod ovlaštene osobe koja ispunjava propisane uvjete za dobivanje ovlaštenja za ispitivanje pojedinih štetnosti u radnom okolišu, prema propisu o ovlaštenjima za poslove zaštite na radu.
DIO PETI PRIJELAZNE I ZAVRŠNE ODREDBE
Članak 10.
Ovlaštene osobe koje su dobile ovlaštenje za ispitivanje radnog okoliša, dužne su uskladiti svoje postupanje s odredbama ovoga Pravilnika u roku od 6 mjeseci od dana njegovog stupanja na snagu.
Članak 11.
Danom stupanja na snagu ovoga Pravilnika prestaje važiti članak 15. Pravilnika o ispitivanju radnog okoliša te strojeva i uređaja s povećanim opasnostima (»Narodne novine«, broj 114/02, 131/02 i 126/03) te obrazac uvjerenja o ispitivanju Obrazac – RO.
Članak 12.
Ovaj Pravilnik stupa na snagu osmoga dana od dana objave u »Narodnim novinama«.