 priložen je nalaz i mišljenje stalnog sudskog vještaka za strojarstvo, vozila i cestovni promet (od 15. veljače 2014.), a u nastavku prekršajnog postupka nije provedena ni jedna druga radnja.
Prekršajni sud u Rijeci 21. svibnja 2014. donio je osporenu presudu kojom je podnositelja proglasio krivim za počinjenje prekršaja iz članka 51. stavka 1. Zakona o sigurnosti prometa na cestama.
III. PRIGOVORI PODNOSITELJA
6. Podnositelj u ustavnoj tužbi u bitnome ističe:
»U tijeku prekršajnog postupka okrivljenik je dostavio sudu svoju pisanu obranu u kojoj je isti iznio svoju obranu kao i dokazne prijedloge ... Iz navedene pisane obrane je razvidno da je podnositelj zatražio od suda da bude izvješten o terminu budućih ročišta kao i o odluci povodom dokaznih prijedloga. Navedena pisana obrana je sudu dostavljena dana 17. studenog 2010. godine. Od tog dana pa sve do zaprimanja presude (nakon gotovo četiri godine) niti podnositelj niti njegov branitelj nisu obaviješteni niti o terminima niti o odluci povodom dokaznih prijedloga.
(...)
Iz presude je razvidno da je u postupku provedeno prometno vještačenje o čijem provođenju podnositelj ni njegov branitelj nisu imali nikakvih saznanja. Jednako tako, niti podnositelju niti branitelju nije nikada dostavljen vještački nalaz na koji zakonski imaju pravo iznositi primjedbe. Na to se nadovezuje i pravo okrivljenika i/ili branitelja, da u prekršajnom postupku ispita vještaka koje pravo mu je ovakvim postupanjem uskraćeno. Vještak je dužan svoj nalaz i mišljenje iznijeti usmeno. Za takvo što je potrebno da se odredi ročište na koje se onda moraju pozvati okrivljenik i branitelj. Takva dužnost postupanja suda sadržana je u načelu kontradiktornosti postupka koje načelo je u ovom slučaju posve zanemareno na štetu podnositelja jer iz svega proizlazi da vještak nije usmeno iznio nalaz i mišljenje.
(...)
Iz svega iznijetog, proizlazi da je podnositelju povrijeđeno pravo na pošteno suđenje sadržano u čl. 29. Ustava Republike Hrvatske.«
Zaključno, podnositelj predlaže da Ustavni sud usvoji ustavnu tužbu i ukine osporenu presudu.
IV. MJERODAVNO PRAVO
7. Članci 82. stavak 1., 85. stavak 2., 221. stavak 1. točka 6. i 222. Prekršajnog zakona (»Narodne novine« broj 107/07., 39/13. i 157/13.) glase:
»POSTUPOVNE ODREDBE
(...)
Temeljna svrha postupovnih odredbi
Članak 82.
(1) Postupovnim odredbama ovoga Zakona utvrđuju se pravila kojima se pred prekršajnim sudovima i svim drugim tijelima koja vode prekršajni postupak, osigurava pravično vođenje prekršajnog postupka, zaštita ljudskih prava, pravilno utvrđivanje činjenica i zakonito odlučivanje o prekršajnoj odgovornosti tako da nitko nedužan ne bude osuđen, a da se počinitelju prekršaja izrekne kazna ili primijeni druga prekršajnopravna sankcija.
(...)«
»Pravo na obranu
Članak 85.
(...)
(2) Okrivljeniku se mora omogućiti da se očituje o svim činjenicama i dokazima koji ga terete i da iznese sve činjenice i dokaze koji mu idu u korist.
(...)«
»Članak 221.
(1) Žurni se prekršajni postupak vodi:
(...)
6. po prigovoru protiv obaveznog prekršajnog naloga, zbog poricanja prekršaja.
(...)
Članak 222.
(1) U vođenju žurnog prekršajnog postupka odgovarajuće se primjenjuju odredbe ovoga Zakona, osim ako odredbama ove glave nije što drukčije određeno.
(2) U vođenju žurnog prekršajnog postupka provest će se pojedine radnje sukladno ovome Zakonu pri čemu se ne primjenjuju odredbe ovoga Zakona o glavnoj raspravi, njezinom zakazivanju i vođenju.
(3) Sud sukladno odredbama ovoga Zakona poziva okrivljenika, svjedoke, vještaka i ostale radi ispitivanja te kada na temelju tih dokaza i drugih dokaza u spisu ocijeni da je stanje stvari dovoljno razjašnjeno donosi odluku o prekršaju.
(4) Tijekom postupka tužitelj i drugi sudionici u postupku mogu sudjelovati u postupku na način predviđen ovim Zakonom.«
V. OCJENA USTAVNOG SUDA
8. Prigovori iz ustavne tužbe podnositelja razmotreni su s aspekta ustavnog prava zajamčenog člankom 29. stavkom 1. Ustava koji glasi:
»Članak 29.
Svatko ima pravo 