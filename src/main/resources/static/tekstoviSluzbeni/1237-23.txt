sigurnosti pomorskog prometa i zaštite mora od onečišćenja obavlja upravne i stručne poslove u svezi nadzora i upravljanja pomorskim prometom, nadzora plovidbe i peljarenja, održavanje i obilježavanje pomorskih plovnih putova, održavanje pomorske radioslužbe i hidrografske službe, provedbe propisa o redu u unutarnjim morskim vodama, teritorijalnom moru, zaštićenom ekološko-ribolovnom pojasu Republike Hrvatske, obavlja poslove sigurnosne zaštite brodova i luka, prati obavljanje poslova traganja i spašavanja na moru sukladno posebnim propisima, poslove zaštite mora od onečišćenja s brodova, te u tim poslovima koordinira i nadzire rad ustrojstvenih jedinica Službe, lučkih kapetanija i pravnih osoba s javnim ovlastima. Služba obavlja poslove inspekcijskog nadzora u okviru ovlaštenja utvrđenih Pomorskim zakonikom, Zakonom o sigurnosnoj zaštiti pomorskih brodova i luka i drugih propisa. Služba sudjeluje u radu međunarodnih organizacija, tijela i agencija Europske unije, te predlaže i sudjeluje u izradi zakonskih i podzakonskih propisa iz područja pomorskog prometa, sigurnosti plovidbe i zaštite mora od onečišćenja s brodova i priprema stručna mišljenja iz tih područja. Prati stanje sigurnosti plovidbe, sigurnosne zaštite i zaštite mora, te predlaže i provodi mjere unaprjeđenja. Predlaže mjere i skrbi za tehničko-tehnološko, postupovno i drugo funkcioniranje službi Sektora i lučkih kapetanija, sudjeluje u pripremi podloga za izradu državnog proračuna, te obavlja i druge poslove u okviru svog djelokruga.
Za obavljanje poslova Službe sigurnosti pomorskog prometa i zaštite mora od onečišćenja, ustrojavaju se sljedeći odjeli:
4.2.1.1. Odjel sigurnosti prometa, traganje i spašavanje na moru
4.2.1.2. Odjel za zaštitu mora.
4.2.1.1. Odjel sigurnosti prometa, traganje i spašavanje na moru
Članak 58.
Odjel sigurnosti prometa, traganje i spašavanje na moru osigurava, koordinira i nadzire provedbu domaćih i međunarodnih propisa iz područja sigurnosti plovidbe, priprema stručna mišljenja, suglasnosti i uvjete za gradnju, radove i druge aktivnosti na plovnim putovima, u unutarnjim morskim vodama i teritorijalnom moru i zaštićenom ekološko ribolovnom pojasu Republike Hrvatske. Odjel prati poslove nadzora i upravljanja pomorskim prometom, plovidbom i peljarenjem, nadzora provedbe propisa u kojima se regulira održavanje reda u lukama i u plovidbi i poslove traganja i spašavanja, te u tim poslovima operativno usklađuje i nadzire rad lučkih kapetanija, Nacionalne središnjice za usklađivanje traganja i spašavanja na moru (MRCC Rijeka) i Nacionalne središnjice za nadzor i upravljanje pomorskim prometom (VTS Hrvatska), te osigurava sustavno osposobljavanje djelatnika. Obavlja inspekcijske poslove iz svoga djelokruga u okviru ovlaštenja koja su utvrđena posebnim propisima, te sudjeluje u planiranju inspekcijskih poslova iz svoga djelokruga. Nadzire funkcioniranje meteorološke službe na brodovima, nadzire rad Plovputa na poslovima održavanja i obilježavanja pomorskih plovnih putova i održavanja radio službe, nadzire rad Hrvatskog hidrografskog instituta u obavljanju hidrografske službe, te obavlja upravne poslove u svezi sigurnosne zaštite luka. Odjel sudjeluje u radu međunarodnih organizacija, tijela i agencija Europske unije u području sigurnosti plovidbe, predlaže i sudjeluje u izradi zakonskih i podzakonskih propisa iz djelokruga rada. Koordinira i vodi međuresorne radne skupine za pitanja iz djelokruga poslova, prati stanje sigurnosti plovidbe, te predlaže i provodi mjere za unaprjeđenje. Odjel izrađuje stručne podloge za tehničko tehnološko, provedbeno i drugo unaprjeđenje službe i planiranje državnog proračuna, te obavlja i druge poslove u okviru svog djelokruga.
4.2.1.2. Odjel za zaštitu mora
Članak 59.
Odjel za zaštitu mora provodi domaće i međunarodne propise iz područja zaštite mora od onečišćenja s pomorskih objekata, te daje stručna mišljenja, suglasnosti i uvjete za gradnju, radove i druge aktivnosti u unutarnjim morskim vodama,