 Kapacitet smještajne jedinice određuje se prema broju fiksnih kreveta, a u studio apartmanu prema broju pomoćnih i fiksnih kreveta, ovisno o površini modula.
(2) Smještajne jedinice imaju sljedeći broj kreveta:
1. jednokrevetna soba – jedan krevet (jedna osoba), širine do 120 cm,
2. dvokrevetna soba – dva kreveta (dva kreveta za po jednu osobu ili jedan krevet za dvije osobe),
3. trokrevetna soba – tri kreveta, ako je površina modula za dvokrevetnu sobu veća za 3 m²,
4. apartman – jedan, dva ili tri kreveta u svakoj sobi (za treći krevet površina modula veća za 3 m²),
5. studio apartman – najviše četiri osobe na pomoćnim (sklopivim) i/ili fiksnim krevetima u postojećem objektu.
(3) U jednokrevetnoj i dvokrevetnoj sobi može se namjestiti pomoćni krevet, ako je površina modula veća za 3 m².
(4) U prostoriji za boravak apartmana mogu biti dva pomoćna kreveta ako istih nema u prostoriji/ama za spavanje.
(5) Pomoćni krevet (sklopivi) namješta se na zahtjev gosta (trosjed, dvosjed, fotelja i sl.). Uz njega se ne moraju nalaziti propisani elementi: noćni ormarić ili polica, noćna svjetiljka i mogućnost gašenja i paljenja glavnog osvjetljenja iz kreveta.
(6) Pomoćni krevet ne izražava se u kapacitetu smještajne jedinice osim u studio apartmanu.
(7) Iznimno od stavka 2. točki 1. i 2. ovog članka, u jednokrevetnoj i dvokrevetnoj sobi krevet za jednu osobu može biti širi od 120 cm ukoliko je površina modula veća za 8 m².
2.7.3. Smještajni kapacitet objekta
Članak 20.
(1) Kapacitet objekta utvrđuje se prema broju smještajnih jedinica (osnovnih, u građevinama) i njihovom kapacitetu.
(2) Objekt može odstupiti od utvrđenog kapaciteta do 20% .
2.8. PRIPREMA I USLUŽIVANJE JELA, PIĆA I NAPITAKA
Članak 21.
(1) U objektu se mora u određenoj vrsti i kategoriji usluživati jela, pića i napitke.
(2) U objektu ili neposrednoj blizini objekta jela, pića i napitke mogu pripremati i usluživati:
1. ugostitelj koji posluje kampom u vlastitim ugostiteljskim sadržajima odnosno u restoranu i točioniku te mora ispuniti uvjete iz ovog Pravilnika za restoran, točionik i osoblje,
2. ugostitelj koji posluje kampom u ugostiteljskom objektu razvrstanom sukladno propisima o razvrstavanju i minimalnim uvjetima ugostiteljskih objekata iz skupina Restorani i Barovi.
3. drugi ugostitelj u objektu razvrstanom sukladno propisima o razvrstavanju i minimalnim uvjetima ugostiteljskih objekata iz skupina Restorani i Barovi.
(3) Ugostiteljski sadržaji i ugostiteljski objekti iz ovog članka kojima posluje jedan ugostitelj, mogu imati zajedničku kuhinju te odgovarajuće zajedničke prostorije, prostore i sanitarne čvorove za osoblje.
(4) Restoran i točionik iz stavka 2. točke 1. ovog članka mogu se označavati vrstom ugostiteljskog objekta iz skupina: »Restorani« i »Barovi«.
Članak 22.
Ugostiteljski objekti iz članka 21. ovog Pravilnika moraju kvalitetom usluge, uređenjem, opremom, uređajima i održavanjem ispunjavati uvjete sukladno kategoriji objekta, a što se provjerava u postupku kategorizacije. Iznimno, oni mogu koristiti sanitarni čvor za goste objekta.
2.9. RESTORAN
Članak 23.
(1) Restoran mora imati ugostitelj koji priprema i uslužuje jela u vlastitim ugostiteljskim sadržajima.
(2) Restoran mora imati prostore, uređenje, opremu, uređaje, postupke i osoblje, sukladno ovom Pravilniku.
2.9.1. Kuhinja, druga kuhinja, centralna pripremnica
Članak 24.
(1) Restoran mora imati kuhinju za pripremu jela.
(2) Kuhinja mora kapacitetom odgovarati broju konzumenata u objektu.
(3) Objekt može imati drugu kuhinju/e koja ne mora biti u cijelosti opremljena i uređena kao kuhinja.
(4) Ugostitelj može pripremu hrane za termičku obradu organizirati u centralnoj pripremnici hrane koja mora imati vozilo, opremu i uređaje za dostavu hrane.
(5) Kuhinja ne mora imati pripremnice hrane, ako samo termički obrađuje pripremljena jela drugih proizvođača ili iz centralne pripremnice hrane.
(6) Kuhinja, druga kuhinja i centralna pripremnica jesu funkcionalne cjeline u kojima su sve prostorije povezane na