 uzrokovati teške nesreće trebaju imati vrlo nisku vjerojatnost pojavljivanja;
b) kriterije za zaštitu nosača goriva koji uključuju:
– temperaturu goriva,
– odstupanje od mjehurićastog ključanja, osim za reaktore koji se hlade plinom,
– temperaturu omotača,
– integritet gorivog elementa uključujući ograničenja otpuštanja fisijskih produkata u pogonu, koja se ne smiju povećati značajno i u nenormalnim pogonskim stanjima i
– najveće dopušteno oštećenje goriva kao rezultat projektom predviđenog događaja, pod uvjetom da gorivi elementi ostaju na svojim pozicijama i da šteta ne ometa učinkovito uklanjanje topline nakon nesreće.
c) kriterije za primarni sustav hlađenja pod zaštitom tlačne granice, što uključuje:
– maksimalnu temperaturu hlađenja,
– maksimalni tlak hlađenja,
– broj tranzijenata koji nameću termičko ili tlačno opterećenje na primarnom sustavu hlađenja, brzina promjene temperatura i tlaka tijekom tih tranzijenata, postignute minimalne i maksimalne temperature i tlakovi, itd. i
– naprezanje materijala.
d) za elektrane s tlačnim reaktorima, kriterije za zaštitu sekundarnog sustava hlađenja, koji bi trebali uključivati parametre analogne onima iz prethodnog podstavka;
e) kriterije zaštite kontejmenta, koji uključuju:
– temperature u kontejmentu,
– tlakove u kontejmentu,
– propuštanje.
1.4 Zaštitni sustavi reaktora
(1) Redundancija i neovisnost osmišljeni u zaštitnom sustavu trebaju biti dovoljni kako bi osigurali:
a) da nema niti jednog kvara koji sam dovodi do gubitka funkcije zaštite; i
b) uklanjanje iz funkcije bilo koje komponente ili kanala koji ne rezultiraju gubitkom potrebne minimalne suvišnosti.
(2) Projektom je potrebno dopustiti sve aspekte funkcionalnosti zaštitnog sustava, od senzora do ulaznog signala do konačnog pogona, kako bi se provjerio u pogonu. Iznimke trebaju biti opravdane.
(3) Izvedba zaštitnog sustava reaktora smanjit će mogućnost da akcije operatera mogu poništiti učinkovitost zaštitnog sustava u normalnom pogonu i predviđenim pogonskim događajima. Nadalje, zaštitni sustav reaktora neće spriječiti operatere od poduzimanja ispravne radnje ako je to potrebno u projektnom kvaru.
(4) Računalni bazni sustavi korišteni u zaštitnom sustavu, trebaju ispunjavati sljedeće uvjete:
a) potrebno je koristiti najveću kvalitetu i najbolju praksu za hardver i softver;
b) cijeli razvojni proces, uključujući kontrolu, provjeru i puštanje u pogon projektnih promjena, treba biti sustavno dokumentiran i pregledavan;
c) kako bi potvrdili povjerenje u pouzdanost računalnih baznih sustava, potrebno je provesti procjenu računalnog baznog sustava temeljenu od strane stručnih osoba nezavisnih od projektanata i dobavljača;
d) tamo gdje se potrebni integritet sustava ne može pokazati s visokom razinom pouzdanosti,potrebno je osigurati različita sredstva osiguranja izvršenja zaštitne funkcije.
1.5 Reaktor trip sustavi
Kako bi se osiguralo sigurno gašenje reaktora, potrebno je osigurati najmanje dva različita sustava. Barem jedan od tih sustava treba biti sposoban samostalno, u roku 4 sekunde, dovesti reaktor iz bilo kojeg stanja postrojenja i projektom predviđenih događaja u potkritično stanje s odgovarajućom granicom reaktivnosti. To bi se također moglo postići i pod pretpostavkom jednostrukog kvara.
1.6 Uklanjanje ostatne topline
Za vrijeme i nakon predviđenih pogonskih događaja i projektnih kvarova potrebno je osigurati sredstva za uklanjanje ostatne topline iz jezgre nakon gašenja i iz skladišta istrošenog goriva, uzimajući u obzir pretpostavke jednostrukog kvara i gubitak vanjskog napajanja.
1.7 Kontejnment
(1) Nuklearna elektrana treba biti opremljena s kontejnmentom koji će osigurati da su sva otpuštanja radioaktivnih tvari tijekom projektom predviđenog događaja u okoliš idalje ispod propisanih granica. Sustav kontejnmenta treba sadržavati:
a) nepropusne strukture koje obuhvaćaju sve bitne komponente primarnog sustava hlađenja reaktora;
b) temperaturno-tlačni kontrolni sustav kontrole kontejnmenta;
c) uređaje za