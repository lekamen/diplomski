 spremnošću alternativnih aerodroma, vojnih poligona i područja za izvođenje padobranskih skokova i izbacivanje tereta
– upoznati posade sa stvarnim meteorološkim stanjem i prognozom vremena
– upoznati posade s letačkim zadaćama drugih postrojbi, civilnim prometom u dijelu zračnog prostora provedbe zadaća, kao i zabranama i ograničenjima u zračnom prostoru
– upoznati posade s ornitološkim uvjetima u zoni aerodromskog prometa
– odgoditi početak letenja ako se utvrdi da nisu zadovoljeni svi uvjeti za provedbu letenja
– zabraniti letenje ako procijeni da postoji mogućnost ugrožavanja sigurnosti letenja
– obavijestiti nadležnu kontrolu zračnog prometa ako se provedba planiranih zadaća odgađa ili se neće provesti
– objaviti točno vrijeme.
Članak 98.
Tijekom planiranog letenja za vrijeme redovnog radnog vremena voditelj letenja obvezan je:
– pratiti provedbu vojnog letenja
– provoditi koordinaciju s nadležnom kontrolom zračnog prometa
– u slučaju očitog ugrožavanja sigurnosti letenja, upozoriti posadu vojnog zrakoplova i predložiti manevar u cilju sprječavanja nezgode ili nesreće
– prekinuti letenje ako procijeni da može doći do ugrožavanja sigurnosti letenja
– po završetku letenja izvijestiti zapovjednika postrojbe koja organizira letenje o provedbi letenja.
Pomoćnik voditelja letenja
Članak 99.
(1) Zapovjednik postrojbe koja provodi letenje može po potrebi odrediti pomoćnika voditelja letenja koji se nalazi na poziciji koju on odredi.
(2) Pomoćnik voditelja letenja može biti pilot druge kategorije spremnosti.
(3) Pomoćnik voditelja letenja može se nalaziti na aerodromu i izvan aerodroma s kojeg se letenje provodi.
(4) Pomoćnik voditelja letenja mora imati radiopostaju za vezu zemlja-zrak te signalna pirotehnička sredstva.
Članak 100.
Pomoćnik voditelja letenja daje posadi vojnog zrakoplova i kontroli zračnog prometa obavijesti i upozorenja u svrhu sprječavanja ugrožavanja sigurnosti letenja.
Dužnosti pomoćnika voditelja letenja
Članak 101.
Pomoćnik voditelja letenja, ako se nalazi na ili u blizini manevarskih površina aerodroma obvezan je:
– upozoriti posadu vojnog zrakoplova na opasnosti sudara s drugim zrakoplovom ili preprekom
– upozoriti nadležnu kontrolu zračnog prometa na kretanje vozila i ljudi u dijelu manevarskih površina koji ugrožavaju sigurnost letenja
– upozoriti nadležnu kontrolu zračnog prometa i posadu vojnog zrakoplova da prekine slijetanje vojnog zrakoplova s neizvučenim stajnim trapom ili ako na uzletno-sletnoj stazi ima prepreka
– obavijestiti posadu vojnog zrakoplova o uočenoj tehničkoj neispravnosti na vojnom zrakoplovu
– evidentirati grube pogreške posade u upravljanju vojnim zrakoplovom pri uzlijetanju, slijetanju i povrede pravila letenja tijekom leta
– voditi Knjigu pomoćnika voditelja letenja.
Voditelj i pomoćnik voditelja djelovanja na poligonu
Članak 102.
(1) Zapovjednik postrojbe koja organizira letenje određuje voditelja djelovanja na poligonu za GRB ciljeve na površini, za gađanje ili raketiranje ciljeva u zraku.
(2) Zapovjednik postrojbe koja organizira letenje može po potrebi odrediti i pomoćnika voditelja djelovanja na poligonu.
(3) Dužnosti voditelja i pomoćnika voditelja djelovanja na poligonu uređuju se Elaboratom vojnog poligona.
(4) Dužnost voditelja djelovanja na poligonu mogu obnašati piloti osposobljeni za dužnost voditelja letenja i za navedeno borbeno djelovanje na određenom tipu vojnog zrakoplova.
Voditelj letenja na vojnoj zrakoplovnoj priredbi
Članak 103.
(1) Voditelja letenja na vojnoj zrakoplovnoj priredbi određuje zapovjednik postrojbe koja organizira letenje.
(2) Zapovjednik postrojbe koja organizira letenje može po potrebi odrediti i pomoćnika voditelja letenja na vojnoj zrakoplovnoj priredbi.
(3) Dužnosti voditelja letenja na vojnoj zrakoplovnoj priredbi uređuju se Elaboratom vojne zrakoplovne priredbe.
(4) Dužnost voditelja letenja na vojnoj zrakoplovnoj priredbi mogu obnašati piloti osposobljeni za dužnost voditelja letenja.
(5) Kada letenje na vojnoj zrakoplovnoj priredbi