 pozvao na uplatu predujma za troškove grafološkog vještačenja.
Podnositeljica je ponovno podnescima od 30. ožujka 2011., 26. travnja 2011. i 13. svibnja 2011. požurila sud na postupanje.
Sud je 12. srpnja 2011. i 13. rujna 2011. održao ročišta.
Na ročištu održanom 25. listopada 2011. sud je proveo dokaz saslušanja svjedoka.
Rješenjem suda od 28. prosinca 2011. određeno je provođenje grafološkog vještačenja.
Nalaz i mišljenje vještaka dostavljeno je sudu 15. ožujka 2012.
Na ročištu održanom 4. travnja 2012. sud je zaključio glavnu raspravu.
Presuda o odbijanju tužbenog zahtjeva (P-1949/08) objavljena je na ročištu 4. svibnja 2012.
Presudom Županijskog suda u Zadru broj: Gž-2064/12 od 4. prosinca 2012. ukinuta je prvostupanjska presuda.
Podnositeljica je 31. siječnja 2013. podnijela zahtjev radi zaštite prava na suđenje u razumnom roku.
Na ročištu 23. svibnja 2013. objavljena je presuda o usvajanju tužbenog zahtjeva.
Protiv prvostupanjske presude podnositeljica je 4. lipnja 2013. podnijela žalbu.
Rješenjem Županijskog suda u Zadru broj. Gž-2064/12 od 4. prosinca 2012. ukinuta je prvostupanjska presuda te je predmet vraćen sudu prvog stupnja na daljnje postupanje.
Općinski sud u Zadru donio je 23. svibnja 2013. presudu broj: P-2928/12.
Presudom broj: Gž-1702/13-2 od 27. kolovoza 2013. potvrđena je prvostupanjska presuda.
Protiv drugostupanjske presude 10. listopada 2013. izjavljena je izvanredna revizija te je spis Općinskog suda u Zadru broj: P-2928/12 25. studenoga 2013. dostavljen Vrhovnom sudu na daljnje postupanje.
PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Parnični postupak pokrenut je 15. srpnja 2008., a podnositeljici je uručena tužba 22. srpnja 2008.
Ustavna tužba podnesena je 31. siječnja 2013., a do tog dana parnični postupak nije bio okončan.
Ustavni sud utvrđuje da je postupak u razmatranom pravno relevantnom razdoblju od 22. srpnja 2008. (dana kada je podnostiljici uručena tužba) do donošenja ove ustavnosudske odluke trajao ukupno šest (6) godina, šest (6) mjeseci i dvadeset i sedam (27) dana.
4.2. POSTUPANJE NADLEŽNIH SUDOVA
Postupak se u pravno relevantnom razdoblju vodio pred sudovima sva tri stupnja. Prvo ročište pred Općinskim sudom u Zadru održano je gotovo dvije (2) godine nakon pokretanja parničnog postupka. Postupak se u tri navrata vodio pred Općinskim sudom u Zadru što ukazuje na neučinkovito postupanje.
4.3. PONAŠANJE PODNOSITELJICE USTAVNE TUŽBE
Ustavni sud ocjenjuje da podnositeljica ustavne tužbe nije pridonijela duljini trajanja postupka, već je, naprotiv, u više navrata podnescima (5. studenoga 2009., 12. veljače 2010., 23. ožujka 2010., 8. travnja 2010., 5. studenoga 2010., 18. veljače 2011., 30. ožujka 2011., 26. travnja 2011. i 13. svibnja 2011.) požurivala prvostupanjski sud na postupanje.
4.4. SLOŽENOST SUDSKOG PREDMETA
Ustavni sud ocjenjuje da se u konkretnom slučaju ne radi o složenijem predmetu.
OCJENA USTAVNOG SUDA
5. Ustavni sud utvrđuje da se postupak u pravno relevantnom razdoblju vodio u trajanju više od šest godina te da u trenutku donošenja ove ustavnosudske odluke još uvijek nije okončan. Imajući u vidu ukupno trajanje postupka, neučinkovito postupanje prvostupanjskog suda te posebice činjenicu da podnositeljica svojim ponašanjem nije pridonijela duljini postupka i da se ne radi o složenijoj pravnoj stvari, Ustavni sud ocjenjuje da je podnositeljici povrijeđeno pravo da neovisni i nepristrani sud u razumnom roku odluči o njezinim pravima i obvezama, koje je zajamčeno člankom 29. stavkom 1. Ustava.
Stoga je u smislu članka 63. stavaka 1. i 2. Ustavnog zakona donesena odluka kao pod točkama I. i II. izreke ove odluke.
6. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Visinu naknade zbog povrede ustavnog prava na donošenje odluke u razumnom roku, Ustavni sud