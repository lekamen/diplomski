 prostora te ostalih prostorija.
1. Glavni prostor zbrinjavanja pacijenata čine:
1.1. prostor za prijam pacijenata:
1.1.1. prostor za trijažu,
1.1.2. čekaonica,
1.2. prostorija za reanimaciju,
1.3. prostor za zbrinjavanje akutnih pacijenata,
1.4. prostor za zbrinjavanje subakutnih pacijenata,
1.5. prostorija za izolaciju,
1.6. prostor za središnji nadzor pacijenata,
1.7. prostorija za intervencije i male operacijske zahvate.
OHBP ima minimalno pet ležaja za zbrinjavanje akutnih i subakutnih pacijenata.
Broj ležaja u OHBP-u određuje se u odnosu na godišnji broj pacijenata 1., 2. i 3. trijažne kategorije smještenih u OHBP-u, i to:
1. do 10.000 zbrinutih pacijenata/godini min. 5 ležajeva
2. do 15.000 zbrinutih pacijenata/godini min. 7 ležajeva
3. do 20.000 zbrinutih pacijenata/godini min. 11 ležajeva
4. do 25.000 zbrinutih pacijenata/godini min. 15 ležajeva
5. do 35.000 zbrinutih pacijenata/godini min. 21 ležajeva
6. do 50.000 zbrinutih pacijenata/godini min. 30 ležajeva.
1.1. Prostor za prijam pacijenata
1.1.1. Prostor za trijažu predstavlja mjesto prvog kontakta zdravstvenog radnika i pacijenta, a čine ga prijamni pult i prostorija za trijažu koja osigurava privatnost pacijenta.
Prijamni pult mora biti smješten neposredno uz čekaonicu s nadzorom cijele čekaonice i uz prostoriju za trijažu.
Površina prijamnog pulta mora biti dovoljno velika i oblik prijamnog pulta mora biti takav da omogućava nesmetanu komunikaciju i rad s pacijentom, odnosno prijamni pult mora imati dovoljno prostora za rad i razmještaj odgovarajuće opreme.
1.1.2. Čekaonica mora biti smještena neposredno uz prijamni pult i prostoriju za trijažu.
Prostor čekaonice mora biti otvoren i mora se lako nadzirati s prijamnog pulta. Čekaonica ne smije izravno biti povezana s prostorima za zbrinjavanje pacijenata.
1.2. Prostorija za reanimaciju
Prostorija za reanimaciju koristi se za zbrinjavanje životno ugroženog pacijenta i mora biti pristupačna ulazu.
Površina prostorije za reanimaciju mora iznositi minimalno 20 m2.
1.3. Prostor za zbrinjavanje akutnih pacijenta
Prostor za zbrinjavanje akutnih pacijenta služi za smještaj i obradu akutno ugroženog pacijenta.
Broj ležajeva u prostoru za zbrinjavanje akutnih pacijenata mora iznositi minimalno 25% ukupnog broja ležajeva OHBP-a, ali ne manje od dva ležaja.
1.4. Prostor za zbrinjavanje subakutnih pacijenata
Broj ležajeva u prostoru za zbrinjavanje subakutnih pacijenata mora iznositi minimalno 60% od ukupnog broja ležajeva OHBP -a, ali ne manje od 3 ležaja.
1.5. Prostorija za izolaciju
U okviru kapaciteta prostora za prijam pacijenata mora se osigurati prostorija za izolaciju.
Površina prostorije za izolaciju mora iznositi minimalno 12 m2 i mora imati minimalno 1 ležaj.
1.6. Prostor za središnji nadzor pacijenata
Prostor za središnji nadzor pacijenata mora biti smješten tako da omogući nadzor nad prostorima za zbrinjavanje akutnih pacijenata, subakutnih te pacijenata u prostoriji za izolaciju.
1.7. Prostorija za intervencije i male operacijske zahvate
Površina prostorije za intervencije i male operacijske zahvate mora iznositi minimalno 30 m2.
2. Dodatni prostori koji se nalaze u sastavu prostora OHBP-a:
2.1. prostorija za pohranu lijekova, potrošnog medicinskog materijala i pokretne medicinske opreme,
2.2. gipsaonica.
2.1. Prostorija za pohranu lijekova, potrošnog medicinskog materijala i pokretne medicinske opreme
Površina prostorije za pohranu lijekova, potrošnog medicinskog materijala i pokretne medicinske opreme mora iznositi minimalno 12 m2.
2.2. Gipsaonica
Površina gipsaonice mora iznositi minimalno 12 m2.
3. Dodatni prostori funkcionalno povezani s prostorom OHBP-a
Prostorija za radiološku dijagnostiku i medicinsko-biokemijski laboratorij mogu biti u sastavu drugih ustrojstvenih jedinica bolničke zdravstvene ustanove, ali moraju biti funkcionalno povezani s OHBP-om i mora im se osigurati brzi pristup pacijenta.
4. Ostale prostorije OHBP-a su:
4.1. prostorije za pohranjivanje čistih/nečistih stvari,
4.2. prostor za