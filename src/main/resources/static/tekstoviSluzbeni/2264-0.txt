119 30.10.2015 Odluka o izmjenama i dopunama Odluke o supervizorskim izvještajima kreditnih institucija
HRVATSKA NARODNA BANKA
2265
Na temelju članka 146.c i članka 162. stavka 1. točke 2. Zakona o kreditnim institucijama (»Narodne novine«, br. 159/2013., 19/2015. i 102/2015.) i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZMJENAMA I DOPUNAMA ODLUKE O SUPERVIZORSKIM IZVJEŠTAJIMA KREDITNIH INSTITUCIJA
Članak 1.
U cijelom tekstu Odluke o supervizorskim izvještajima kreditnih institucija (»Narodne novine«, br. 41A/2014., 127/2014. i 67/2015.) riječ »PD32« zamjenjuje se riječju »PD33«, riječ »UKT3« zamjenjuje se riječju »UKT4«, a riječ »IDZ1« zamjenjuje se riječju »IDZ2«.
Članak 2.
U članku 2. stavku 1. briše se zarez i riječi »osim na institucije za elektronički novac«.
Članak 3.
U članku 3. stavku 3. iza riječi »točaka od 1. do 16.« dodaju se riječi »i točke 20.«.
U stavku 5. iza riječi »točaka od 17. do 19.« dodaju se riječi »i točke 21.«.
Članak 4.
U članku 5. na kraju stavka 1. dodaje se sljedeća rečenica:
»Prigovor se ulaže pismenim i elektroničkim putem na adrese navedene u Uputi za sastavljanje i dostavljanje supervizorskih izvještaja kreditnih institucija.«
Članak 5.
Članak 6. stavak 2. mijenja se i glasi:
»(2) Ako prigovor ulaže osoba koju je za to ovlastila uprava kreditne institucije, Hrvatska narodna banka razmotrit će prigovor samo ako mu je priložena preslika pripadajućega pismenog ovlaštenja.«
Članak 6.
Članak 7. stavak 1. točka 9. briše se.
Na kraju točke 20. briše se točka.
Iza točke 20. dodaje se točka 21., koja glasi:
»21) Izvještaj o neto kratkim pozicijama (IKP).«
Članak 7.
Članak 8. stavak 1. mijenja se i glasi:
»(1) Kreditna institucija dužna je dostavljati Hrvatskoj narodnoj banci:
1) podatke za sastavljanje supervizorskih izvještaja iz članka 7. stavka 1. točaka od 1. do 3., točke 10., točke 13., točke 14. i točke 20. ove Odluke sa stanjem na posljednji dan u mjesecu,
2) podatke za sastavljanje supervizorskih izvještaja iz članka 7. stavka 1. točaka od 4. do 8., točke 11. i točke 12. ove Odluke sa stanjem na dan 31. ožujka, 30. lipnja, 30. rujna i 31. prosinca,
3) podatke za sastavljanje supervizorskih izvještaja iz članka 7. stavka 1. točaka 15. i 16. ove Odluke za razdoblja od 1. siječnja do 31. ožujka, od 1. siječnja do 30. lipnja, od 1. siječnja do 30. rujna i od 1. siječnja do 31. prosinca te
4) supervizorske izvještaje iz članka 7. stavka 1. točaka 17. i 18. ove Odluke sa stanjem na dan 31. ožujka, 30. lipnja, 30. rujna i 31. prosinca.«
Članak 8.
U članku 10. stavku 3. brišu se riječi »u grupi kreditnih institucija«.
Stavci 6., 7. i 8. brišu se.
Članak 9.
Iza članka 10. dodaje se članak 10.a i naslov iznad njega, koji glase:
»Dnevni izvještaji
Članak 10.a
Supervizorski izvještaj iz članka 7. stavka 1. točke 21. ove Odluke kreditna institucija dužna je dostaviti za svaki dan za koji postoji obveza dostave obavijesti iz članka 5. stavka 1., članka 7. stavka 1. ili članka 8. Uredbe (EU) br. 236/2012 Europskog parlamenta i Vijeća od 14. ožujka 2012. o kratkoj prodaji i određenim aspektima kreditnih izvedenica na osnovi nastanka statusa neispunjavanja obveza.«
Članak 10.
U članku 11. stavku 1. točki 2. riječi »točaka od 4. do 9.« zamjenjuju se riječima »točaka od 4. do 8.«.
Točka 5. mijenja se i glasi:
»5) podatke za nekonsolidirane revidirane izvještaje (NR) i konsolidirane revidirane izvještaje (KR) iz članka 10. ove Odluke, i to najkasnije u roku od četiri mjeseca od isteka poslovne godine na koju se odnose.«
U stavku 2. riječi »kreditna institucija« zamjenjuju se riječima »matična kreditna institucija u RH«.
Iza stavka 3. dodaje se stavak 4., koji glasi:
»Supervizorski izvještaj iz članka 10.a ove Odluke kreditna institucija dužna je dostaviti za svaki dan tijekom kojega je imala poziciju iz članka 10.a ove Odluke, i to najkasnije do 15.30 sati sljedećega trgovinskog dana.«
Članak 11.
U