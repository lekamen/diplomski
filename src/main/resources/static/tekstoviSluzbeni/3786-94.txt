 fonda, s opisom rizika povezanih s ulaganjem u udjele glavnog UCITS fonda te profil rizičnosti i sklonost riziku napajajućeg UCITS fonda
3. izjavu da su prinosi napajajućeg i glavnog UCITS fonda jednaki ili u kojoj se mjeri i iz kojeg razloga razlikuju
4. opis ulaganja preostalih sredstava napajajućeg UCITS fonda iz članka 307. ovoga Zakona
5. kratak i jasan opis svojstava glavnog UCITS fonda, njegova investicijskog cilja i strategije ulaganja, profil rizičnosti i sklonost riziku
6. naznaku mjesta na kojem je i načina na koji je moguće dobiti prospekt glavnog UCITS fonda te dodatne informacije o glavnom UCITS fondu
7. sažetak sporazuma između društava za upravljanje glavnog i napajajućeg UCITS fonda, odnosno internih pravila poslovanja iz članka 303. ovoga Zakona te mjesto na kojem je moguće dobiti dodatne informacije o tome sporazumu
8. opis svih naknada ili troškova koji napajajući UCITS fond plaća glavnom UCITS fondu na temelju njegova ulaganja u udjele glavnog UCITS fonda, kao i ukupnih troškova napajajućeg i glavnog UCITS fonda i
9. opis poreznih učinaka na napajajući UCITS fond vezanih uz ulaganje u udjele glavnog UCITS fonda.
Polugodišnji i revidirani godišnji izvještaji napajajućeg UCITS fonda
Članak 317.
(1) Pored podataka koje moraju sadržavati polugodišnji i revidirani godišnji izvještaji UCITS fonda, revidirani godišnji izvještaji napajajućeg UCITS fonda sadržavaju i prikaz ukupnih troškova napajajućeg i glavnog UCITS fonda.
(2) U polugodišnjim i revidiranim godišnjim izvještajima napajajućeg UCITS fonda navodi se i mjesto na kojem je i način na koji je moguće dobiti polugodišnje i revidirane godišnje izvještaje glavnog UCITS fonda.
POGLAVLJE VII. UTJECAJ LIKVIDACIJE ILI STATUSNE PROMJENE GLAVNOG UCITS FONDA NA NAPAJAJUĆI UCITS FOND
Likvidacija glavnog UCITS fonda
Članak 318.
(1) Po donošenju odluke o likvidaciji glavnog UCITS fonda društvo za upravljanje koje upravlja napajajućim UCITS fondom mora započeti likvidaciju napajajućeg UCITS fonda, pri čemu je o namjeravanoj likvidaciji dužno bez odgode obavijestiti ulagatelje napajajućeg UCITS fonda.
(2) Stavak 1. ovoga članka ne primjenjuje se ako Agencija društvu za upravljanje koje upravlja napajajućim UCITS fondom izda odobrenje za:
1. promjenu glavnog UCITS fonda ili
2. bitnu promjenu prospekta napajajućeg UCITS fonda i, kada je to primjenjivo, promjenu obveznog sadržaja pravila napajajućeg UCITS fonda, na temelju koje se napajajući UCITS fond preoblikuje u UCITS fond koji nije napajajući fond.
(3) Društvo za upravljanje napajajućim UCITS fondom dužno je obavijest o namjeravanoj likvidaciji napajajućeg UCITS fonda odnosno zahtjev za izdavanje odobrenja iz stavka 2. ovoga članka dostaviti Agenciji u roku od dva mjeseca od dana kada je zaprimilo obavijest o namjeravanoj likvidaciji glavnog UCITS fonda. Ako je obavijest o likvidaciji glavnog UCITS fonda zaprimilo više od pet mjeseci od početka likvidacije glavnog UCITS fonda, društvo za upravljanje napajajućim UCITS fondom dužno je predmetni zahtjev odnosno obavijest Agenciji dostaviti najkasnije tri mjeseca prije početka likvidacije glavnog UCITS fonda.
Članak 319.
U slučaju iz članka 318. stavka 2. točke 1. ovoga Zakona društvo za upravljanje napajajućim UCITS fondom, uz zahtjev za izdavanje odobrenja za promjenu glavnog UCITS fonda, Agenciji dostavlja dokumentaciju iz članka 295. stavka 2. ovoga Zakona. Izdavanjem odobrenja za promjenu glavnog UCITS fonda, smatra se da su odobrene bitne promjene prospekta napajajućeg UCITS fonda te, kada je to primjenjivo, promjene obveznog sadržaja pravila napajajućeg UCITS fonda.
Članak 320.
(1) Agencija će o zahtjevima iz članka 318. stavka 2. ovoga Zakona odlučiti u roku od 15 radnih dana od primitka urednog zahtjeva.
(2) Po primitku odobrenja Agencije iz stavka 1. ovoga članka društvo za upravljanje napajajućim UCITS fondom dužno je bez odgode o navedenom obavijestiti društvo za upravljanje glavnim UCITS fondom.
(3) Nakon što je Agencija izdala odobrenje u skladu s člankom