 SMALL & FRIENDLY (Mali i prijateljski),
10. SENIOR CITIZENS (Za starije osobe),
11. HEALTH & FITNESS (Zdravlje i fitness),
12. WELLNESS,
13. DIVING CLUB (Ronilački klub),
14. MOTEL (Motel),
15. SKI (Ski),
16. ZA OSOBE S INVALIDITETOM,
17. BIKE (Za bicikliste).
(4) Uvjeti za posebne standarde propisani su u Prilogu VI. ovog Pravilnika.
Članak 47.
(1) Posebni standard za objekt utvrđuje se na zahtjev ugostitelja.
(2) Jedan objekt može imati najviše četiri vrste posebnih standarda.
(3) Objekt mora ispunjavati uvjete propisane ovim Pravilnikom za svaku vrstu posebnog standarda osim u uvjetima koji su istovjetni za više posebnih standarda.
6. OZNAČAVANJE OBJEKTA
6.1. OZNAKA VRSTE, KATEGORIJE I POSEBNOG STANDARDA
Članak 48.
(1) Oznaka vrste je naziv vrste, a za određene vrste skraćeni naziv vrste i odgovarajuća grafika.
(2) Oznaka posebnog standarda je naziv posebnog standarda i/ili odgovarajuća grafika.
(3) Oznaka kategorije je zvjezdica, a za Pansion: »STANDARD« i »KOMFOR«.
6.2. ISTICANJE OZNAKE VRSTE, KATEGORIJE I POSEBNOG STANDARDA
Članak 49.
(1) Oznaka vrste, posebnog standarda i kategorije ističu se na propisanoj ploči.
(2) Na glavnom ulazu u objekt (recepciju) i depandansu, mora biti vidno istaknuta propisana ploča s oznakama vrste odnosno vrste i kategorije.
(3) Na glavnom ulazu u objekt mora biti istaknuta propisana ploča za posebni standard.
(4) Vrsta Integralni hotel označava se propisanom pločom iz stavka 1. ovog članka (na recepciji), a svaki pojedinačni, udruženi objekt za smještaj mora biti označen propisanom pločom istaknutom sukladno rješenju iz članka 38. ovog Pravilnika (postojeća ploča).
(5) Na glavnom ulazu u objekt mora biti istaknut naziv tvrtke koja posluje objektom i naziv objekta.
(6) Ploče iz stavka 2. ovog članka propisane su u Prilogu VII. ovog Pravilnika.
(7) Ploče iz stavka 3. ovog članka propisane su u Prilogu VIII. ovog Pravilnika.
6.3. PROIZVODNJA I NABAVA PLOČE
Članak 50.
(1) Ploču mogu proizvoditi fizičke i pravne osobe – proizvođači (obrtnici, tvrtke), koji za tu proizvodnju pribave suglasnost ministarstva nadležnog za turizam (u daljnjem tekstu: Ministarstvo).
(2) Ministarstvo će izdati suglasnost proizvođaču koji uz zahtjev za izdavanje suglasnosti dostavi registraciju za obavljanje djelatnosti i primjerak ploče s izjavom o istovjetnosti s grafičkim rješenjima i tehničkim uvjetima propisanim u Prilozima VII. i VIII. ovog Pravilnika. Primjerak ploče potrebno je dostaviti za svaku vrstu koju proizvođač želi proizvoditi.
(3) Iznimno, suglasnost iz stavka 1. ovog članka, nije dužan pribaviti proizvođač ploča koji ploče proizvodi temeljem ranije sklopljenih ugovora s Ministarstvom.
(4) Ploču iz stavka 1. ovog članka, temeljem rješenja o kategorizaciji, ugostitelj naručuje od proizvođača te snosi troškove izrade i dostave naručene ploče.
7. KATEGORIZACIJA I REKATEGORIZACIJA OBJEKTA
Članak 51.
(1) Kategorizacija je postupak i način utvrđivanja vrste, kategorije i posebnog standarda objekta.
(2) Ponovna kategorizacija odnosno rekategorizacija je postupak i način provjere ispunjavanja uvjeta za utvrđenu vrstu, kategoriju i posebni standard.
(3) Postupak i način kategorizacije je prikupljanje i ocjena dokumentacije te očevid i po potrebi boravak u objektu.
(4) Skraćeni postupak i način kategorizacije je prikupljanje i ocjena dokumentacije bez očevida na objektu, a temeljem raspoloživih saznanja.
(5) Objekt se kategorizira i rekategorizira pojedinačno.
7.1. ZAHTJEV ZA IZDAVANJE RJEŠENJA I OČEVID
Članak 52.
(1) Zahtjev za izdavanje rješenja o ispunjavanju uvjeta za vrstu i kategoriju ugostiteljskog objekta ugostitelj podnosi nadležnom tijelu kada je objekt spreman za prijem gosta.
(2) U zahtjevu ugostitelj navodi podatke o tvrtki ugostitelja (adresa, kontakt), objektu (traženoj vrsti i kategoriji, broju, vrsti i površinama modula smještajnih jedinica, ugostiteljskim sadržaji s kapacitetima i dr.) te prilaže registraciju tvrtke, dokaz o pravu korištenja prostora, akt o uporabljivosti građevine i drugu