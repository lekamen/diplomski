 podstavci 60. – 62.
Iza dosadašnjeg podstavka 58., koji postaje podstavak 63., dodaje se podstavak 64. koji glasi:
»zatvaranje jest okončanje svih djelatnosti u određenom trenutku nakon smještanja istrošenog goriva ili radioaktivnog otpada u odlagalište, uključujući završne inženjerske ili druge radove koji su potrebni kako bi se u odlagalištu stvorili uvjeti koji su dugoročno sigurni«.
Dosadašnji podstavci 59. – 61. postaju podstavci 65. – 67.
Članak 4.
Naslov iznad članka 5. i članci 5. i 6. brišu se.
Članak 5.
U članku 7. stavku 1. riječi: »te obavlja poslove skladištenja radioaktivnog otpada i iskorištenih izvora podrijetlom s teritorija Republike Hrvatske u središnjem skladištu« brišu se.
U stavku 2. točka 22. mijenja se i glasi:
»22. organizira dopunsko stručno obrazovanje te obnovu znanja o primjeni mjera radiološke sigurnosti«.
Članak 6.
U članku 28. stavku 1. riječ: »sustavno« briše se.
Iza stavka 1. dodaje se novi stavak 2. koji glasi:
»(2) Mjerenje osobnog ozračenja osoba iz stavka 1. ovoga članka mora se provoditi na način, u opsegu, trajanju i rokovima koji će biti propisani pravilnikom iz stavka 3. ovoga članka.«
U dosadašnjem stavku 2., koji postaje stavak 3., iza riječi: »Način,« dodaje se riječ: »trajanje,«.
Članak 7.
U članku 29. stavak 1. briše se.
Dosadašnji stavak 2. postaje stavak 1.
Stavak 3. briše se.
Dosadašnji stavak 4. postaje stavak 2.
Članak 8.
Članak 35. mijenja se i glasi:
»Izloženi radnici obvezni su tijekom rada provoditi sve propisane i uobičajene mjere samozaštite od ionizirajućeg zračenja, kao i zaštite drugih osoba, koristiti propisanu zaštitnu opremu te koristiti i provoditi sve druge potrebne mjere za zaštitu od ionizirajućeg zračenja, a osobne dozimetre na način, u opsegu, trajanju i rokovima kako će biti propisano pravilnikom iz članka 28. stavka 3. ovoga Zakona.«.
Članak 9.
U članku 47. stavak 5. briše se.
U dosadašnjem stavku 6., koji postaje stavak 5., riječi: »i uvjeti iz stavka 5. ovoga članka« brišu se.
Članak 10.
Naslov iznad članka 51. mijenja se i glasi: »Centar za zbrinjavanje radioaktivnog otpada«.
Članak 51. mijenja se i glasi:
»(1) Centar za zbrinjavanje radioaktivnog otpada osnovat će i njime upravljati Fond za financiranje razgradnje i zbrinjavanja radioaktivnog otpada i istrošenoga nuklearnog goriva Nuklearne elektrane Krško.
(2) Fond za financiranje razgradnje i zbrinjavanja radioaktivnog otpada i istrošenoga nuklearnog goriva Nuklearne elektrane Krško za svoj je rad odgovoran Vladi Republike Hrvatske.
(3) Fond za financiranje razgradnje i zbrinjavanja radioaktivnog otpada i istrošenoga nuklearnog goriva Nuklearne elektrane Krško smije započeti sa zbrinjavanjem radioaktivnog otpada, iskorištenih izvora i istrošenog nuklearnog goriva nakon ishođenja odobrenja iz članka 50. stavka 1. ovoga Zakona.«.
Članak 11.
Članak 52. mijenja se i glasi:
»(1) Poslovi iz članka 51. stavka 1. ovoga Zakona financiraju se iz:
– naknada zbrinjavanja koje plaćaju prouzročitelji radioaktivnog otpada i istrošenog nuklearnog goriva
− namjenskog fonda koji je ustanovljen Zakonom o fondu za financiranje razgradnje i zbrinjavanja radioaktivnog otpada i istrošenoga nuklearnog goriva Nuklearne elektrane Krško.
(2) Način financiranja poslova iz članka 51. stavka 1. ovoga Zakona i visinu naknada zbrinjavanja radioaktivnog otpada i iskorištenih izvora te visinu naknade i način financiranja jedinice lokalne i područne (regionalne) samouprave na čijem području se nalazi Centar za zbrinjavanje radioaktivnog otpada propisat će uredbom Vlada Republike Hrvatske.«.
Članak 12.
U članku 57. iza stavka 1. dodaju se stavci 2. i 3. koji glase:
»(2) Vlada Republike Hrvatske će o bitnim promjenama Nacionalnog programa provedbe Strategije iz članka 54. ovoga Zakona obavijestiti Europsku komisiju.
(3) Vlada Republike Hrvatske će u roku od šest mjeseci od dana zaprimanja očitovanja Europske komisije dostaviti Europskoj komisiji tražena objašnjenja i/ili Europsku komisiju obavijestiti o izmjenama Nacionalnog programa