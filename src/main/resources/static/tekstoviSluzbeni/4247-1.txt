 71/91. – Odluka o uvođenju hrvatskog dinara, 25/92. – Uredba o stavljanju izvan snage uredaba iz oblasti pravosuđa, 33/92., 39/92., 77/92., 91/92., 37/94. – Odluka o prestanku važenja Odluke o uvođenju hrvatskog dinara, 28/96. i 30/96. – ispravak) skraćena oznaka glasi »KZRH:25/77-30/96«.
Pročišćeni tekst tog zakona objavljen je u »Narodnim novinama« broj 32/93. (38/93. – ispravak), pri čemu su u njemu izmijenjene brojčane oznake članaka sadržane u izvornom tekstu zakona. Tako je članak 222., koji je relevantan za ovaj ustavnosudski postupak, postao članak 215. KZRH-a:25/77-30/96.
S obzirom na to da u izvornom tekstu nosi brojčanu oznaku »222.«, ali se od 1993. godine u sudskoj praksi najčešće označava kao »članak 215.«, u ovoj se odluci taj članak KZRH-a:25/77-30/96 označava kao »članak 222. (215.)«.
6.2. Za Kazneni zakon (»Narodne novine« broj 110/97., 27/98. – ispravak, 50/00. – odluka USRH broj: U-I-241/2000, 129/00., 51/01., 111/03., 190/03. – odluka USRH broj: U-I-2566/2003 i dr., 105/04., 84/05. – ispravak, 71/06., 110/07., 152/08., 57/11. i 77/11. – odluka USRH broj: U-I-1162/2008) skraćena oznaka glasi »KZ:110/97-77/11«.
Novi Kazneni zakon (»Narodne novine« broj 125/11.; u daljnjem tekstu: KZ:125/11) stupio je na snagu 1. siječnja 2013., a do danas je mijenjan dva puta (»Narodne novine« broj 144/12., 56/15. i 61/15. – ispravak).
6.3. Za Zakon o kaznenom postupku (»Narodne novine« broj 110/97., 27/98. – ispravak, 58/99., 112/99., 58/02., 143/02. – ispravak, 178/04. – čl. 82. Zakona o međunarodnoj pravnoj pomoći u kaznenim stvarima i 115/06.) skraćena oznaka glasi »ZKP:110/97-115/06«.
Novi Zakon o kaznenom postupku (»Narodne novine« broj 152/08.; u daljnjem tekstu: ZKP:152/08) stupio je na snagu 1. siječnja 2009. Međutim, odredbe članaka od 1. do 206., od 208. do 400. i od 414. do 505. ZKP-a:110/97-115/06 ostale su na snazi sve do 30. lipnja 2009., odnosno 30. kolovoza 2011. (članak 573. alineje 1. i 2. ZKP-a:152/08).
6.4. Ako se u ovoj odluci upućuje na zakonske odredbe koje su bile na snazi u određenom razdoblju važenja navedenih zakona, posljednji podatak o broju »Narodnih novina« u skraćenoj oznaci prilagođava se relevantnom razdoblju.
II. ČINJENICE I OKOLNOSTI SLUČAJA
7. Podnositelj je u inkriminirano vrijeme (1995. – 1999.) bio direktor filijale odnosno rukovoditelj podružnice Croatia banke d.d. u Metkoviću. Pravomoćno je osuđen na kaznu zatvora u trajanju od jedne (1) godine zbog toga što je 22. prosinca 1995. počinio kazneno djelo zlouporabe položaja i ovlasti propisano člankom 337. stavkom 4. u vezi sa stavkom 1. KZ-a:110/97-110/07.
Prema pravomoćnom sudskom utvrđenju, počinjenjem tog djela podnositelj je oštetio Croatia banku d.d., pa mu je na temelju članka 132. stavka 2. ZKP-a:110/97-115/06 naloženo da oštećenici naknadi novčani iznos u visini od 281.894,89 kn.
8. Istodobno, podnositelj je pravomoćno oslobođen optužbe da je 31. siječnja 1999. na štetu Croatia banke d.d. počinio drugo kazneno djelo zlouporabe položaja i ovlasti propisano člankom 337. stavkom 2. u vezi sa stavkom 1. KZ-a:110/97-110/07.
9. Podnositelj je 2. listopada 2013. nastupio na izdržavanje kazne zatvora u Centar za dijagnostiku Zagreb. Kaznu zatvora izdržavao je u Kaznionici u Lipovici – Popovača, a rješenjem Ministarstva pravosuđa, Povjerenstva za uvjetni otpust klasa: 730-07/14-01/603, urbroj: 514-07-01-02-01-14-02 od 6. lipnja 2014. uvjetno je otpušten s izdržavanja kazne zatvora s danom 18. lipnja 2014. Podnositelj je kaznu zatvora ponovo započeo izdržavati 16. srpnja 2014. na temelju pravomoćne presude Općinskog suda u Metkoviću broj: K-147/06 od 11. ožujka 2013. (ustavnosudski predmet broj: U-III-3360/2014), ali je na dan donošenja ove odluke ta kazna izvršena.
a) Obavijest podnositelja o boravištu izvan Republike Hrvatske i dostavljanju pismena
10. Podnositelj je podneskom od 4. listopada 2010. obavijestio prvostupanjski sud da boravi izvan Republike Hrvatske na adresi Ulica Hajdara Dushia 4, Priština, Kosovo te je zatražio da mu