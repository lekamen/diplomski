 pohađanjem nastave razreda u kojem nastavlja obrazovanje nakon upisa u Školu.
(2) Učenik iz stavka 1. ovoga članka obvezan je položiti razlikovne i/ili dopunske ispite do 31. ožujka tekuće školske godine.
(3) Učenik koji do roka propisanoga stavkom 2. ovoga članka ne položi razlikovne i/ili dopunske ispite, ne može s uspjehom završiti razred u kojem je nastavio obrazovanje.
(4) Učenik kojemu je određena obveza polaganja većeg broja razlikovnih i/ili dopunskih ispita, nakon upisa u Školu u prvoj će školskoj godini polagati razlikovne i/ili dopunske ispite bez redovitog pohađanja nastave.
(5) Za učenika iz stavka 4. ovoga članka, Škola je obvezna na način uređen statutom Škole, organizirati oblik odgojno-obrazovnoga rada, koji je učenik dužan pohađati.
(6) Učenik koji iz neopravdanih razloga ne sudjeluje u odgojno-obrazovnome radu, sukladno statutu Škole, ne može pristupiti polaganju razlikovnih i/ili dopunskih ispita.
(7) Učenik iz stavka 4. ovoga članka obvezan je položiti razlikovne i/ili dopunske ispite do 31. kolovoza tekuće školske godine.
(8) Ako učenik zbog opravdanog razloga ne pristupi razlikovnim i/ili dopunskim ispitima u zadanim rokovima, Škola mu je dužna omogućiti naknadno polaganje ispita nakon prestanka razloga zbog kojega nije pristupio ispitu.
(9) Ako učenik iz stavaka 1. i 4. ovoga članka ne položi razlikovne i/ili dopunske ispite u rokovima iz stavaka 2. i 7. ovoga članka, gubi pravo nastavka obrazovanja za višu razinu kvalifikacije u statusu redovitoga učenika.
(10) Učenik iz stavka 9. ovoga članka ne može nastaviti obrazovanje za višu razinu kvalifikacije u statusu redovitoga učenika u drugoj Školi ili drugome programu obrazovanja.
Članak 6.
(1) Učenik ne može pristupiti polaganju razlikovnih i/ili dopunskih ispita iz višega razreda, ako nije položio sve razlikovne i/ili dopunske ispite iz prethodnoga razreda.
(2) Učenik može u jednome danu polagati najviše tri ispita.
(3) Ispit iz jednoga nastavnog predmeta može se polagati najviše tri puta, i to dva puta pred predmetnim nastavnikom te jedan put pred ispitnim povjerenstvom.
(4) Ispitno povjerenstvo čine tri člana koje imenuje ravnatelj, a ocjena povjerenstva je konačna.
(5) Način polaganja ispita pred povjerenstvom uređuje se statutom Škole.
(6) Polaganje razlikovnih i/ili dopunskih ispita učenik prijavljuje prijavnicom koja je dostupna na mrežnim stranicama Ministarstva i mrežnim stranicama Škole.
(7) Rokove za prijavu i polaganje razlikovnih i/ili dopunskih ispita određuje nastavničko vijeće Škole.
(8) Škola je dužna do 30. rujna tekuće školske godine na mrežnim stranicama Škole objaviti rokove za prijavu i polaganje razlikovnih i/ili dopunskih ispita i raspored organizacije odgojno-obrazovnoga rada.
IV. VOĐENJE EVIDENCIJE
Članak 7.
(1) Učenika iz članka 5. stavaka 1. i 4. Škola upisuje u matičnu knjigu učenika prema redoslijedu u knjizi.
(2) Učenika iz članka 5. stavka 1. Škola upisuje u razrednu knjigu razrednoga odjela u kojemu nastavlja obrazovanje.
(3) Učenika iz članka 5. stavka 4. Škola upisuje u knjigu evidencije učenika koji nastavljaju obrazovanje za višu razinu kvalifikacije.
(4) Škola je obvezna unijeti podatke o učeniku koji nastavlja obrazovanje za višu razinu kvalifikacije u e-Maticu.
V. PRIJELAZNE I ZAVRŠNE ODREDBE
Članak 8.
Škole su dužne uskladiti odredbe statuta s odredbama ovoga pravilnika u roku od 90 dana od dana njegova stupanja na snagu.
Članak 9.
Ovaj Pravilnik stupa na snagu osmoga dana od dana objave u »Narodnim novinama«, a primjenjivat će se na učenike koji nastavljaju obrazovanje za višu razinu kvalifikacije u školskoj godini 2016./2017.
Klasa: 602-01/13-01/00250
Urbroj: 533-21-13-0009
Zagreb, 19. siječnja 2016.
Ministar prof. dr. sc. Vedran Mornar, v. r.
