 potpora do maksimalnog intenziteta potpore iz članka 6. točke 13. ovoga Zakona.
Sredstva za poticaje
Članak 16.
(1) Bespovratne novčane potpore za poticanje ulaganja iz ovoga Zakona osiguravaju se u državnom proračunu Republike Hrvatske na pozicijama nadležnih ministarstava iz članka 6. točke 14. ovoga Zakona.
(2) Nadležno ministarstvo iz članka 6. točke 14. ovoga Zakona dužno je voditi evidenciju svih odobrenih potpora iz članka 7. ovoga Zakona koristeći osobne identifikacijske brojeve korisnika potpora.
Odobrenje i nadzor
Članak 17.
(1) Poduzetnici koji namjeravaju koristiti potpore na temelju ovoga Zakona podnose prijavu za odobrenje statusa korisnika potpore, odnosno prijavu za korištenje potpore. Prijavu podnose nadležnom ministarstvu iz članka 6. točke 14. ovoga Zakona, i to prije početka radova na projektu ulaganja, odnosno prije početka projekta ulaganja.
(2) Na temelju podnesene prijave nadležno ministarstvo iz članka 6. točke 14. ovoga Zakona će, u suradnji sa središnjim tijelom državne uprave nadležnim za financije i drugim nadležnim središnjim tijelima državne uprave u čiji djelokrug spada predviđeni projekt ulaganja i drugim tijelima nadležnim za poslove poticanja ulaganja, utvrditi je li prijava podnesena u skladu s odredbama ovoga Zakona te će o tome izvijestiti podnositelja prijave, odnosno izdati mu potvrdu o statusu korisnika potpore ili sukladno članku 15. ovoga Zakona donijeti odluku o sklapanju Sporazuma, najkasnije u roku od 60 dana od podnošenja prijave usklađene s odredbama ovoga Zakona. Radovi na pojedinim početnim ulaganjima mogu započeti tek nakon podnošenja prijave za korištenje potpore.
(3) Agencija za investicije i konkurentnost (daljnjem u tekstu: AIK), Hrvatska agencija za malo gospodarstvo, inovacije i investicije (u daljnjem tekstu: HAMAG-BICRO), županijske razvojne agencije i druge pravne osobe nadležne za poslove promocije i poticanja investicija u jedinicama lokalne i područne (regionalne) samouprave, na temelju ovoga Zakona, pružaju administrativnu, stručnu i tehničku pomoć pri izradi prijave iz stavka 1. ovoga članka, poduzetnicima koji namjeravaju koristiti poticajne mjere na temelju ovoga Zakona.
(4) Korisnici potpora dužni su tijekom razdoblja korištenja statusa korisnika potpora podnositi godišnje pisano izvješće o izvršenju investicijskog projekta, prihvatljivim troškovima, korištenju poticajnih mjera te očuvanju predmetne investicije i otvorenih radnih mjesta povezanih s tom investicijom, nadležnom ministarstvu iz članka 6. točke 14. ovoga Zakona i Ministarstvu financija – Poreznoj upravi. Korisnici potpora dužni su tijekom minimalnog razdoblja očuvanja predmetne investicije nadležnom ministarstvu iz članka 6. točke 14. ovoga Zakona podnositi godišnje pisano izvješće o očuvanju predmetne investicije i otvorenih radnih mjesta povezanih s tom investicijom.
(5) Godišnja izvješća iz stavka 4. ovoga članka podnose se uz prijavu poreza na dobit, u skladu s rokovima propisanim posebnim propisom kojim se uređuje porez na dobit.
(6) Ako tijekom razdoblja korištenja statusa korisnika potpore dođe do bitnih promjena u samom ulaganju, a u vezi s preduvjetima na temelju kojih je odobren status korisnika potpore, korisnik potpore obavijestit će nadležno ministarstvo iz članka 6. točke 14. ovoga Zakona o tome u roku od 30 dana od dana nastanka promijenjenih okolnosti.
(7) Ako korisnik potpore zbog neopravdanog razloga ne podnese izvješće u roku iz stavka 5. ovoga članka, prestaje mu pravo korištenja odobrenih potpora te gubi status korisnika potpore.
(8) Obvezni sadržaj prijave za odobrenje statusa korisnika potpore, s pripadajućim standardiziranim obrascima, kriteriji i načini izračuna iznosa državne potpore, postupak prijave, odobravanja i korištenja potpora iz ovoga Zakona, dokumentacija potrebna za odobravanje korištenja potpora i za ostvarivanje prava na isplatu odobrenih potpora iz ovoga Zakona, kao i sadržaj izvješća o korištenju potpora, iz stavaka 1. i 4. ovoga članka, uredbom propisuje 