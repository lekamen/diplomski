Visina novčanih sredstva po pojedinom Korisniku utvrdit će se sukladno stavku 1. ovoga članka i temeljem službenih podataka o kojima se vodi evidencija pri Ministarstvu, temeljem Upisnika o izdanim povlasticama i Popisa o akvakulturi za 2015. godinu.
III. ZAHTJEV ZA DODJELU NOVČANIH SREDSTAVA ZA ODRŽAVANJE EKO SUSTAVA ŠARANSKIH RIBNJAKA
Podnošenje Zahtjeva
Članak 7.
(1) Podnositelj podnosi Zahtjev na adresu: Ministarstvo poljoprivrede, Uprava ribarstva, Planinska 2a, 10000 Zagreb, s naznakom »Zahtjev za dodjelu novčanih sredstava za održavanje eko sustava šaranskih ribnjaka u 2016. godini«, u roku od deset dana od stupanja na snagu ovoga Pravilnika.
(2) Zahtjev čini ispunjeni Obrazac I. – Zahtjev za dodjelu novčanih sredstava za održavanje eko sustava šaranskih ribnjaka koji je tiskan u Prilogu ovoga Pravilnika i čini njegov sastavni dio.
(3) Uz ispunjeni Obrazac I. potrebno je dostaviti i potvrdu o izvršenim financijskim obvezama prema državnom proračunu Republike Hrvatske koju izdaje nadležni područni ured porezne uprave Ministarstva financija ne stariju od 30 dana od dana podnošenja Zahtjeva.
IV. KONTROLA ZAHTJEVA, DONOŠENJE ODLUKA I SKLAPANJE UGOVORA ZA DODJELU NOVČANIH SREDSTVA ZA ODRŽAVANJE EKO SUSTAVA ŠARANSKIH RIBNJAKA
Administrativna kontrola
Članak 8.
(1) Uprava ribarstva provodi administrativnu kontrolu Zahtjeva pri čemu utvrđuje pravovremenost i potpunost Zahtjeva te udovoljavanje uvjetima propisanim ovim Pravilnikom što se utvrđuje uvidom u Zahtjev i službene evidencije koje vodi Ministarstvo.
(2) Za nepotpune, ali pravovremeno podnesene Zahtjeve od podnositelja se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva. Podnositelj je dužan dostaviti dopunu preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(3) Potpuni i pravovremeno dopunjeni Zahtjevi ulaze u daljnju obradu te se provodi njihov konačni obračun i izrađuje tablični prikaz.
(4) Nakon administrativne obrade Zahtjeva, Ministarstvo donosi i podnositelju izdaje:
a. Odluku o dodjeli novčanih sredstava za održavanje eko sustava šaranskih ribnjaka ili
b. Odluku o odbijanju Zahtjeva.
(5) S podnositeljima Zahtjeva za koje donese Odluku o dodjeli potpore iz stavka 4. točke a. ovoga članka, Ministarstvo sklapa Ugovor o dodjeli novčanih sredstava za održavanje eko sustava šaranskih ribnjaka kojim se uređuju međusobna prava i obveze.
Neudovoljavanje uvjetima za dodjelu novčanih sredstava
Članak 9.
(1) Za podnositelje koji ne udovolje uvjetima ovoga Pravilnika, Ministarstvo donosi i izdaje Odluku o odbijanju Zahtjeva. Neudovoljavanje uvjetima za dodjelu novčanih sredstava podrazumijeva:
a. neispunjavanje uvjeta propisanih ovim Pravilnikom,
b. namjerno davanje krivih podataka u Zahtjevu,
c. nepravovremeno dostavljeni i nepravovremeno dopunjeni Zahtjevi,
d. povlastica za akvakulturu temeljem koje se podnosi Zahtjev nije važeća u trenutku podnošenja Zahtjeva,
e. Popis o akvakulturi nije dostavljen u roku i na propisanim obrascima sukladno posebnim propisima.
(2) Zahtjevi koji neudovoljavaju uvjetima propisanim ovim Pravilnikom ne ulaze u daljnju obradu propisanu člankom 8. stavkom 3. ovoga Pravilnika.
Isplata novčanih sredstava za održavanje eko sustava šaranskih ribnjaka
Članak 10.
(1) Nakon sklapanja Ugovora iz članka 8. stavka 5. ovoga Pravilnika, Uprava ribarstva izrađuje nalog za isplatu te isti, uz tablični prikaz svih korisnika, dostavlja Agenciji za plaćanja koja vrši isplatu prema korisnicima.
(2) Agencija za plaćanja vrši isplatu na račun korisnika te o izvršenim isplatama po korisnicima izvještava Ministarstvo slanjem izvješća o isplatama u elektroničkom obliku u roku od 15 dana nakon izvršene isplate.
Povjerenstvo za odlučivanje o prigovorima
Članak 11.
(1) Odluke izdane sukladno ovome Pravilniku nisu upravni akti.
(2) Na donesene Odluke sukladno ovome Pravilniku podnositelj Zahtjeva ili