 dozvole boravka azilanta, odnosno stranca pod supsidijarnom zaštitom osigurat će se iz Državnog proračuna Republike Hrvatske s pozicije Ministarstva.
Poništenje dozvole boravka
Članak 13.
(1) Policijska uprava odnosno policijska postaja nadležna za izdavanje dozvole boravka dužna je poništiti dozvolu boravaka ako je prestalo pravo na boravak azilanta ili stranca pod supsidijarnom zaštitom sukladno propisima kojima se uređuje područje međunarodne zaštite te koja ne može služiti svojoj svrsi zbog isteka roka važenja, gubitka, oštećenja, zamjene zbog promjene osobnih podataka, a razlog poništenja evidentirati u Informacijskom sustavu.
(2) Poništenje dozvole boravka iz stavka 1. ovoga članka obavlja se fizičkim bušenjem i rezanjem elektroničkog nosača podataka (RFID čip).
Gubitak, nestanak ili krađa dozvole boravka
Članak 14.
(1) Azilant ili stranac pod supsidijarnom zaštitom dužan je bez odgode prijaviti gubitak, nestanak ili krađu dozvole boravka policijskoj upravi odnosno policijskoj postaji prema mjestu događaja ili saznanja, o čemu policijska uprava odnosno policijska postaja koja je prijavu zaprimila izdaje potvrdu te o tome obavještava policijsku upravu odnosno policijsku postaju koja je izdala dozvolu boravka.
(2) Policijska uprava odnosno policijska postaja nadležna za izdavanje dozvole boravka evidentirat će u Informacijskom sustavu izgubljenu, nestalu ili ukradenu dozvolu boravka iz stavka 1. ovoga članka, kao nevažeću.
(3) Dozvola boravka čiji je nestanak prijavljen, a koja je u međuvremenu pronađena, vratit će se azilantu ili strancu pod supsidijarnom zaštitom, ako dozvola boravka nije evidentirana u Informacijskom sustavu kao nevažeća.
(4) Dozvola boravka koja je pronađena, a ne može se uručiti azilantu ili strancu pod supsidijarnom zaštitom na čije ime glasi, dostavit će se nadležnoj policijskoj upravi odnosno policijskoj postaji koja ju je izdala radi poništenja sukladno članku 13. ovog Pravilnika.
Evidencije o dozvolama boravaka
Članak 15.
(1) Ovlaštena pravna osoba vodi evidenciju o izrađenim dozvolama boravka i evidenciju o pogrešno izrađenim dozvolama boravka.
(2) Evidencija o izrađenim dozvolama boravka sadrži sljedeće podatke:
1. datum tehničke izrade dozvole boravka,
2. naziv policijske uprave odnosno policijske postaje koja je naručila tehničku izradu dozvole boravka,
3. serijski broj dozvole boravka,
4. ukupan broj izrađenih dozvola boravka za svaku policijsku upravu odnosno policijsku postaju.
(3) Ovlaštena pravna osoba podatke iz stavka 2. ovog članka može rabiti samo radi unutarnje kontrole rada, financijskih potraživanja i naplate.
(4) Evidencija o pogrešno izrađenim dozvolama boravka sadrži broj pogrešno izrađene dozvole boravka, naziv nadležne policijske uprave odnosno policijske postaje koja je naručila tehničku izradu dozvole boravka i datum izrade pogrešno izrađene dozvole boravka.
(5) Pogrešno izrađene dozvole boravka uništava povjerenstvo koje imenuje direktor ovlaštene pravne osobe iz stavka 1. ovoga članka, uz suglasnost ministra unutarnjih poslova.
(6) Uništenje pogrešno izrađenih dozvola boravka obavlja se najmanje dva puta godišnje, o čemu se sastavlja zapisnik.
Zahtjev za izdavanje putovnice za azilanta
Članak 16.
(1) Zahtjev za izdavanje putovnice za azilanta podnosi se u policijskoj upravi odnosno policijskoj postaji prema mjestu prebivališta.
(2) Zahtjev za izdavanje putovnice za azilanta (Obrazac 5) bijele je boje, veličine 15 x 21 cm.
(3) Nakon utvrđivanja identiteta podnositelja zahtjeva iz stavka 1. ovoga članka, podaci se u Obrazac 5 ispisuju iz Informacijskog sustava, a podnositelj zahtjeva svojim potpisom na Obrascu potvrđuje točnost ispisanih podataka.
(4) Podnositelju zahtjeva iz stavka 1. ovoga članka nadležna policijska uprava odnosno policijska postaja izdaje potvrdu o podnijetom zahtjevu, koja je sastavni dio Obrasca 5 i od njega se odvaja perforacijom.
Fotografija i otisci prstiju uz zahtjev za izdavanje putovnice za azilanta
Članak 17.
(1) Uz zahtjev za izdavanje