 zaprimanja Zahtjeva za dopunu.
(5) Potpune i pravovremeno dopunjene Prijave ulaze u daljnju obradu.
(6) Nakon obrade svake pristigle Prijave, u slučaju potrebe za rangiranjem, utvrdit će se rang-lista Prijava, u padajućem nizu, sukladno kriterijima određenim člankom 10. stavkom 1. ovoga Pravilnika.
(7) Mjere 2. i 3. ne ulazi u postupak rangiranja.
(8) Ukoliko se u prijavi ribarske zadruge osim Mjera 2. i 3. nalaze i ostale mjere, iste mogu biti predmetom rangiranja.
(9) Prilikom administrativne obrade Uprava ribarstva provjerava i podatke o kojima vodi službenu evidenciju sukladno posebnim propisima.
Kriteriji rangiranja
Članak 10.
(1) Rangiranje se vrši sukladno kriterijima iz Tablice 1. ovoga Pravilnika:
Tablica 1.
Red.br. Kriterij rangiranja Mjerilo Bodovi 1. Nekretnine ribarske zadruge Ribarska zadruga je vlasnik zemljišta ili građevine koju koristi u svrhu funkcioniranja ribarske zadruge 8 Ribarska zadruga je posjednik zemljišta ili građevine koju koristi u svrhu funkcioniranja ribarske zadruge 6 Ribarska zadruga upravlja ribarskom infrastrukturom sukladno posebnim propisima 4 2. Ribarska plovila članova ribarske zadruge Više od 30 6 15 – 30 4 7 – 15 2 3. Ribarska zadruga doprinosi razvoju lokalne zajednice do 5 zaposlenih djelatnika 3 od 6 do 10 zaposlenih djelatnika 5 od 11 do 15 i više zaposlenih djelatnika 7
(2) U slučaju da dvije ili više Prijava imaju isti broj bodova, izvršit će se rangiranje tih Prijava na temelju ranijeg datuma podnošenja potpune Prijave.
(3) Datumom i vremenom podnošenja potpune Prijave smatra se dan i vrijeme (sat, minuta, sekunda) slanja sve zahtijevane dokumentacije sukladno članku 8. stavku 5. i članku 9. stavku 4. Pravilnika.
(4) Ukoliko dvije ili više Prijava imaju isti broj bodova i jednaki datum podnošenja potpune Prijave, provest će se postupak izvlačenja slučajnim odabirom, u prisutnosti javnog bilježnika.
(5) U slučaju odustajanja od Prijave ili Ugovora od strane podnositelja Prijave ili korisnika, prva sljedeća Prijava prema rang-listi se uzima u obzir.
(6) U slučaju dostatnih financijskih sredstava rangiranje navedeno u ovome članku neće se provoditi.
Donošenje odluka
Članak 11.
(1) Nakon administrativne obrade Prijave i Natječajem propisane dokumentacije, Ministarstvo donosi i podnositelju izdaje:
a) Odluku o dodjeli potpore ili
b) Odluku o odbijanju Prijave.
(2) Odluka o odbijanju Prijave donosi se zbog:
a) neispunjavanja uvjeta i kriterija propisanih ovim Pravilnikom i Natječajem;
b) namjernog davanja krivih podataka u Prijavi od strane podnositelja;
c) nepravovremeno podnesenih Prijava i nepravodobno i nepotpuno dopunjenih Prijava;
d) naknadno utvrđene administrativne greške;
e) nepodmirenog duga prema državi i nedostavljanja potvrde kojom se isto dokazuje u rokovima propisanim stavkom 4. ovoga članka;
f) neudovoljavanje uvjetima propisanim Pravilnikom o ribarskim zadrugama (»Narodne novine« br. 48/2010) izuzev korisnika koji nisu ribarske zadruge.
(3) Odluka iz stavka 2. ovoga članka izdat će se i onim podnositeljima čija prijava ne sadrži Mjeru 3. i za koje se, sukladno rang-listi iz članka 10. ovoga Pravilnika, utvrdi da nije bilo dovoljno raspoloživih sredstava.
(4) Po zaprimanju Odluke iz stavka 1. točke a) ovoga članka, korisnik je u roku od dva dana od zaprimanja Odluke dužan Upravi ribarstva dostaviti potvrdu nadležne porezne uprave o nepostojanju duga prema državi.
(5) Ukoliko korisnik ne postupi sukladno stavku 4. ovoga članka, smatrat će se da je korisnik odustao od Prijave te će mu se izdati Odluka iz stavka 2. ovoga članka.
Sklapanje Ugovora o dodjeli potpore
Članak 12.
(1) Nakon donošenja Odluke o dodjeli potpore, Ministarstvo i podnositelj sklapaju Ugovor o dodjeli potpore (u daljnjem tekstu: Ugovor) kojim se uređuju međusobna prava i obveze.
(2) Korisnik je dužan u roku od deset dana od dana primitka Ugovora, Ministarstvu dostaviti dva potpisana primjerka Ugovora preporučenom pošiljkom s povratnicom ili osobno.
(3) Ugovorom se minimalno uređuje:
a) točan udio i 