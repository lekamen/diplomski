
Nacionalni promatrači će prikupljati merističke podatke (vilična duljina ribe, zakrivljena vilična duljina, duljina do prve leđne peraje, duljina glave), ukupnu masu uzorkovane ribe, biološke uzorke peraje i tkiva, uzorkovanje prve žbice leđne peraje i otolita (radi određivanja starosti).
Nacionalni promatrači dužni su najkasnije do 15. 7. 2015. godine dostaviti Ministarstvu ispunjene obrasce u elektronskom i pisanom obliku.
VII.
Vlasnici/ovlaštenici povlastica za plovila iz Dodatka I odnosno njihovi ovlašteni predstavnici obvezni su za ICCAT program regionalnih promatrača uplatiti novčani iznos koji se odnosi na godišnje troškove programa te putne troškove i dnevnice promatrača.
Za potrebe provedbe ICCAT programa regionalnih promatrača, Ministarstvo će vlasnike/ovlaštenike povlastica elektronskim putem obavijestiti o iznosima iz stavka 1. ove točke te im dostaviti podatke o računu na koji su vlasnici/ovlaštenici povlastice za ribolov tuna plivaricom tunolovkom iz točke II. ove Odluke dužni uplatiti obračunati novčani iznos.
O uplati sredstava iz prethodnog stavka ovlaštenici povlastice dužni su obavijestiti Ministarstvo elektronskim putem, a Ministarstvo će obavijest proslijediti tajništvu ICCAT-a, sukladno proceduri definiranoj od strane ICCAT-a.
Troškovi dnevnica promatrača obračunavaju se sukladno broju dana koje su promatrači proveli na ribarskom plovilu.
Ministarstvo će elektronskim putem obavijestiti vlasnike/ovlaštenike iz stavka 1. o popisu regionalnih promatrača dodijeljenih pojedinom plovilu.
VIII.
Vlasnici plovila za tegalj iz Dodatka II odnosno njihovi ovlašteni predstavnici obvezni su za program nacionalnih promatrača uplatiti novčani iznos koji se odnosi na troškove programa i putne troškove.
Ministarstvo će elektronskim putem obavijestiti vlasnike iz stavka 1. o popisu promatrača dodijeljenih pojedinom plovilu.
Vlasnici iz stavka 1. dužni su platiti troškove nacionalnog promatrača u iznosu 7.000,00 kuna neto te troškove puta kod ukrcaja i iskrcaja s plovila i sklopiti ugovor s dodijeljenim nacionalnim promatračem.
Kopiju Ugovora iz stavka 3. ove točke vlasnici iz stavka 1. su dužni dostaviti Ministarstvu u roku od 3 (tri) dana od dana potpisivanja ugovora.
O uplati sredstava na račun nacionalnog promatrača vlasnici iz stavka 1. dužni su obavijestiti Ministarstvo elektronskim putem u roku 3 (tri) dana od dana uplate.
IX.
U slučaju obavljanja ribolova tune plivaricama tunolovkama bez prisutnosti ICCAT regionalnog promatrača na plovilu ili tegljenja kaveza za transfer tuna bez prisutnosti nacionalnog promatrača na plovilu za tegalj, pored poduzimanja ostalih radnji predviđenih Zakonom o morskom ribarstvu (»Narodne novine«, broj 81/2013, 14/2014 i 152/2014), za tako ostvarene ulove Ministarstvo neće ovjeravati BCD dokumente (Bluefin Tuna Catch Document) propisane Pravilnikom o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone).
X.
Stupanjem na snagu Ove odluke prestaje važiti Odluka o provedbi programa promatrača i ICCAT programa regionalnih promatrača na plovilima koja obavljaju ribolov tuna (Thunnus thynnus) i tegljačima (»Narodne novine«, br. 59/2014).
XI.
Ova Odluka stupa na snagu danom objave u »Narodnim novinama«.
Klasa: 011-02/15-01/27
Urbroj: 525-13/1282-15-1
Zagreb, 18. svibnja 2015.
Ministar Tihomir Jakovina, v. r.
DODATAK I.
POPIS PLOVILA KOJA SU OBUHVAĆENA ICCAT PROGRAMOM REGIONALNIH PROMATRAČA U 2015. GODINI
Red. br. Ime plovila ICCAT broj 1 SARDINA I ATEU0HRV00133 2 PREKO ATEU0HRV00021 3 NEPTUN II ATEU0HRV00140 4 PONOS ATEU0HRV00058 5 NEPTUN I ATEU0HRV00134 6 MARLIN ATEU0HRV00156 7 CARICA ATEU0HRV00163 8 TACOMA ATEU0HRV00164 9 TULJAN DVA ATEU0HRV00155
DODATAK II.
POPIS PLOVILA KOJA SU OBUHVAĆENA PROGRAMOM NACIONALNIH PROMATRAČA U 2015. GODINI
Red. br. Ime plovila ICCAT broj 1 PELAGOS II ATEU0HRV00017 2 OŠLJAK DVA ATEU0HRV00020 3 VOLUJA ATEU0HRV00026 4 JADRAN I ATEU0HRV00030 5 TRATICA ATEU0HRV00036 6 TRAPA ATEU0HRV00075 7 CEZAR ATEU0HRV00109 8 OLIVA 