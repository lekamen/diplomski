69 19.06.2015 Odluka Ustavnog suda Republike Hrvatske broj: U-II-4022/2010 od 2. lipnja 2015.
USTAVNI SUD REPUBLIKE HRVATSKE
1327
Ustavni sud Republike Hrvatske, u sastavu Snježana Bagić, zamjenica predsjednice, te suci Mato Arlović, Marko Babić, Slavica Banić, Mario Jelušić, Ivan Matija, Antun Palarić, Aldo Radolović, Duška Šarin i Miroslav Šeparović, odlučujući o zahtjevu za ocjenu suglasnosti drugog propisa s Ustavom Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) i zakonom, na sjednici održanoj 2. lipnja 2015. donio je
ODLUKU
I. Odbija se zahtjev za ocjenu suglasnosti s Ustavom i zakonom članka 3. Statutarne odluke o izmjenama i dopunama Statuta Sisačko-moslavačke županije (»Službeni glasnik Sisačko-moslavačke županije« broj 5/10.).
II. Ova odluka objavit će se u »Narodnim novinama« i u »Službenom glasniku Sisačko-moslavačke županije«.
Obrazloženje
I. POSTUPAK PRED USTAVNIM SUDOM
1. Vlada Republike Hrvatske (u daljnjem tekstu: podnositeljica zahtjeva ili Vlada) podnijela je Ustavnom sudu zahtjev (klasa: 015-01/10-01/03, ur. broj: 5030109-10-2 od 4. kolovoza 2010.) za ocjenu suglasnosti s Ustavom i zakonom članka 3. Statutarne odluke o izmjenama i dopunama Statuta Sisačko-moslavačke županije. Zahtjev je u Ustavnom sudu zaprimljen 9. kolovoza 2010.
Navedenu Statutarnu odluku o izmjenama i dopunama Statuta Sisačko-moslavačke županije (klasa: 012-03/10-01/14, ur. broj: 2176/01-01-10-2 od 29. travnja 2010.) donijela je Županijska skupština Sisačko-moslavačke županije na 8. sjednici održanoj 29. travnja 2010. (u daljnjem tekstu: StO-a/10). StO-a/10 objavljena je u »Službenom glasniku Sisačko-moslavačke županije« broj 5 od 3. svibnja 2010.
1.1. StO-a/10 donesena je na temelju članka 35. Zakona o lokalnoj i područnoj (regionalnoj) samoupravi (»Narodne novine« broj 33/01., 60/01. – vjerodostojno tumačenje, 129/05., 109/07., 125/08., 36/09.; u daljnjem tekstu: ZoLPS). Nakon donošenja StO-e/10, ZoLPS je izmijenjen i dopunjen dva puta (»Narodne novine« broj 150/11. i 144/12.), a u »Narodnim novinama« broj 19/13. objavljen je i pročišćeni tekst ZoLPS-a.
StO-a/10 donesena je i na temelju članka 28. točke 1. Statuta Sisačko-moslavačke županije (»Službeni glasnik Sisačko-moslavačke županije« broj 11/09.; u daljnjem tekstu: Statut SMŽ-a). Nakon donošenja StO-e/10, Statut SMŽ-a izmijenjen je i dopunjen dva puta (»Službeni glasnik Sisačko-moslavačke županije« broj 2/11. i 3/13.).
1.2. Izmjenama i dopunama ZoLPS-a i Statuta SMŽ-a, koje su donesene poslije stupanja na snagu StO-e/10, a koje su naznačene u prethodnoj točki, osporena statutarna odredba nije ni mijenjana ni dopunjavana.
1) Osporeni članak 3. StO-e/10
2. Osporenim člankom 3. StO-e/10 dopunjen je (novom točkom 29.) članak 44. Statuta SMŽ-a, kojim su propisane ovlasti župana kao izvršnog tijela koji obavlja izvršne poslove u županiji. Članak 44. Statuta SMŽ-a ima ukupno trideset i jednu (31) točku.
2.1. Članak 3. StO-e/10 glasi:
»Članak 3.
U članku 44. iza točke 28. dodaje se nova točka 29. koja glasi:
'29. osniva i imenuje stalna i povremena radna tijela iz svoga djelokruga: savjete, odbore, povjerenstva, komisije i druga radna tijela.'
Dosadašnje točke 29., 30. i 31. postaju točke 30., 31. i 32.«
U ovoj se odluci osporena odredba označava kao »članak 3. StO-e/10« ili kao »točka 29. članka 44. Statuta SMŽ-a«.
2) Zaprimljena očitovanja
3. Na temelju članka 25. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon), Ustavni sud prvotno je zatražio očitovanje Sisačko-moslavačke županije o podnesenom zahtjevu, a nakon toga i od Ministarstva uprave. Ustavni sud je zaprimio:
– očitovanje županice Sisačko-moslavačke županije, klasa: 043/01/10-01/03, ur. broj: 2176/01-03-10-8 od 5. studenoga 2010. (u daljnjem tekstu: očitovanje županice);
– očitovanje Ministarstva uprave, klasa: 012-01/14-01/5, ur. broj: 515-02/1-14-4 od 2. svibnja 2014. (u daljnje