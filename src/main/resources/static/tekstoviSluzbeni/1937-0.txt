100 18.09.2015 Zakon o izmjenama i dopunama Zakona o trošari­nama
HRVATSKI SABOR
1938
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O TROŠARINAMA
Proglašavam Zakon o izmjenama i dopunama Zakona o trošarinama, koji je Hrvatski sabor donio na sjednici 10. rujna 2015. godine.
Klasa: 011-01/15-01/92
Urbroj: 71-05-03/1-15-2
Zagreb, 11. rujna 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O TROŠARINAMA
Članak 1.
U Zakonu o trošarinama (»Narodne novine«, br. 22/13., 32/13. i 81/13.) članak 2. mijenja se i glasi:
»(1) Ovim se Zakonom u pravni poredak Republike Hrvatske prenose sljedeće direktive:
– Direktiva Vijeća 2008/118/EZ od 16. prosinca 2008. o općem sustavu trošarina i koja ukida Direktivu 92/12/EEZ (SL L 9, 14. 1. 2009., str. 12.), kako je zadnje izmijenjena Direktivom Vijeća 2013/61/EU od 17. prosinca 2013. o izmjeni Direktive 2006/112/EZ i 2008/118/EZ u pogledu najudaljenijih francuskih regija, a posebno prekomorske zemlje Mayotte (SL L 353/5, 28. 12. 2013.);
– Direktiva Vijeća 92/83/EEZ od 19. listopada 1992. o usklađivanju struktura trošarina na alkohol i alkoholna pića (SL L 316, 31. 10. 1992., str. 21.);
– Direktiva Vijeća 92/84/EEZ od 19. listopada 1992. o usklađivanju stopa trošarina na alkohol i alkoholna pića (SL L 316, 31. 10. 1992., str. 29.);
– Direktiva Vijeća 95/60/EZ od 27. studenoga 1995. o fiskalnom označavanju plinskog ulja i kerozina (SL L 291, 6. 12. 1995., str. 46.);
– Direktiva Vijeća 2003/96/EZ od 27. listopada 2003. o restrukturiranju okvira Zajednice za oporezivanje energenata i električne energije (SL L 283, 31. 10. 2003., str. 51.), izmijenjena i dopunjena Direktivom Vijeća 2004/74/EZ kojom se mijenja i dopunjuje Direktiva 2003/96/EZ s obzirom na mogućnost da neke države članice primijene privremena izuzeća ili snižene razine oporezivanja za energetske proizvode i električnu energiju (SL L 157, 30. 4. 2004., str. 87.) i Direktivom Vijeća 2004/75/EZ od 29. travnja 2004. kojom se izmjenjuje i dopunjuje Direktiva 2003/96/EZ s obzirom na mogućnost da Cipar primijeni privremena izuzeća ili smanjenja razine oporezivanja energenata i električne energije (SL L 157, 30. 4. 2004., str. 100.) (u daljnjem tekstu: Energetska direktiva);
– Direktiva Vijeća 2010/12/EU od 16. veljače 2010. o izmjenama i dopunama Direktiva 92/79/EEZ, 92/80/EEZ i 95/59/EZ s obzirom na strukturu i stope trošarine koje vrijede za prerađeni duhan te Direktive 2008/118/EZ (SL L 50, 27. 2. 2010., str. 1.);
– Direktiva Vijeća 2011/64/EU od 21. lipnja 2011. o strukturi i stopama trošarine koje vrijede za prerađeni duhan (Kodificirani tekst) (SL L 176, 5. 7. 2011., str. 24.).
(2) Ministar financija pravilnikom uređuje provedbu odluka Vijeća Europske unije kojom se države članice ovlašćuju na primjenu mjera radi provedbe posebnih politika u vezi s trošarinskim sustavom oporezivanja.«.
Članak 2.
U članku 3. stavku 5. podstavak 1. mijenja se i glasi:
»– teritoriji koji su dio carinskog područja Unije: Kanarski otoci, francuska područja navedena u članku 349. i članku 355. stavku 1. Ugovora o funkcioniranju Europske unije, Alandski otoci i Kanalski otoci,«.
Iza stavka 6. dodaje se stavak 7. koji glasi:
»(7) Propisi kojima se mijenjaju ili dopunjuju propisi iz članka 2. ovoga Zakona u pogledu određenja teritorijalnog obuhvata trećih teritorija u smislu stavka 5. ovoga članka te u odnosu na pravila kretanja trošarinskih proizvoda u smislu stavka 6. ovoga članka mogu se prenijeti u pravni poredak Republike Hrvatske pravilnikom kojim se propisuju posebnosti provedbe ovoga Zakona.«.
Članak 3.
U članku 6. stavak 6. mijenja se i glasi:
»(6) Nakon nastupanja pravnih posljedica otvaranja predstečajnog i stečajnog postupka nad trošarinskim obveznikom, a na zahtjev tijela u predstečajnom i stečajnom postupku, carinski ured može dužniku u stanju prijeteće nesposobnosti za plaćanje u predstečajnom postupku, odnosno dužniku u stanju 