Glavni odbor održava najmanje četiri sjednice godišnje.
Za svoj rad Glavni odbor je odgovoran Skupštini.
Druga pitanja vezana za rad Glavnog odbora uredit će se poslovnikom o radu.
Članak 43.
Glavni odbor, kao izvršno tijelo Skupštine:
– brine o provođenju odluka, zaključaka i preporuka Skupštine,
– nadzire korištenje i raspolaganje sredstvima u skladu s financijskim planom, donosi odluku o otvaranju i zatvaranju žiro računa i drugih računa za redovno poslovanje,
– razmatra i ocjenjuje plan rada i financijski plan za sljedeću kalendarsku godinu i izvješće o radu za prethodnu kalendarsku godinu i upućuje Skupštini na usvajanje,
– upućuje Skupštini na usvajanje godišnje financijsko izvješće,
– imenuje i razrješava izvršnog predsjednika na mandatno razdoblje ili kraće kao vršitelja dužnosti na šest mjeseci,
– daje prethodnu suglasnost za imenovanje i razrješenje ravnatelja društava Crvenog križa,
– predlaže, imenuje i razrješava počasne članove Hrvatskog Crvenog križa,
– odlučuje o nabavi osnovnih sredstava,
– razmatra aktualna pitanja iz rada pojedinih društava i Hrvatskog Crvenog križa u cjelini, zauzima stavove te donosi preporuke, zaključke, smjernice i upute za rad društava (savjetodavna i nadzorna funkcija),
– donosi odluku o osnivanju pravnih subjekata za obavljanje gospodarske djelatnosti, domova, odmarališta, prenoćišta i druge tome odgovarajuće odluke te daje suglasnost na odluku o osnivanju kad je osnivač općinsko, gradsko ili županijsko društvo,
– donosi odluku o uvjetima korištenja fondova, praćenju i nadzoru namjenskog trošenja,
– osniva stalna i povremena radna tijela,
– donosi pravila rada za pojedine djelatnosti (pravilnik iz članka 13. stavka 2. i članka 15. stavka 4.) i druge normativne akte,
– ocjenjuje stanje i djelatnosti društava Crvenog križa i saziva njihova tijela za rješavanje konkretnih pitanja,
– osniva etičko povjerenstvo, imenuje njegove članove i donosi poslovnik o radu povjerenstva te donosi konačnu odluku u pojedinom postupku,
– bira predstavnike i izaslanike za druga međunarodna i nacionalna tijela,
– donosi normativne akte o sistematizaciji, radnim odnosima i plaćama zaposlenih u Središnjem uredu Hrvatskog Crvenog križa,
– izvješćuje i odgovara za svoj rad Skupštini,
– rješava i druga pitanja organizacije i rada te donosi pravilnike i druge akte.
Izvršni predsjednik Hrvatskog Crvenog križa
Članak 44.
Izvršni predsjednik Hrvatskog Crvenog križa pojedinačno predstavlja i zastupa Hrvatski Crveni križ u zemlji i inozemstvu, naredbodavac je za ostvarenje financijskog plana te odgovara za zakonitost rada, rukovodi Središnjim uredom i odgovoran je za provedbu zadataka koji su povjereni Središnjem uredu te je ovlašteni predstavnik Hrvatskog Crvenog križa u odnosu na treće strane i pred sudom.
Izvršni predsjednik obnaša funkciju na mandatno razdoblje od četiri godine s mogućnošću ponovnog imenovanja.
Postupak imenovanja izvršnog predsjednika provodi Glavni odbor po provedenom javnom natječaju sukladno uvjetima propisanim aktom o sistematizaciji Središnjeg ureda. S izvršnim predsjednikom se zasniva radni odnos ugovorom o radu.
Za svoje djelovanje izvršni predsjednik odgovara Glavnom odboru i Skupštini.
Izvršni predsjednik provodi odluke tijela Hrvatskog Crvenog križa, priprema proračun i financijska izvješća, priprema plan rada i financijski plan, odgovoran je za podnošenje Skupštini godišnjeg financijskog izvješća, izvještava tijela Hrvatskog Crvenog križa o radu Hrvatskog Crvenog križa. Prati rad svih društava Hrvatskog Crvenog križa, pokreće konzultativni i kontrolni nadzor i o istom obavještava Glavni odbor. Odlučuje o potrebi zapošljavanja u Središnjem uredu, dostavlja zapisnik s redovne sjednice Skupštine nadležnom uredu koji vodi registar udruga te druge potrebne dokumente.
Izvršni predsjednik ne može biti član Skupštine ni Glavnog odbora Hrvatskog Crvenog križa već sudjeluje u njihovom radu u savjetodavnom svojstvu bez prava glasa.
Izvršni predsjednik imenuje jednog zamjenika i potreban broj