 1. ovoga članka izuzimaju se od objava propisanih ovom Uredbom, ukoliko za podatke nije proveden postupak deklasifikacije podatka.
PRISTUP MJESTU NESREĆE I OSIGURANJE DOKAZA
Članak 14.
Državni odvjetnik, policija, lučke kapetanije, lučke uprave, pomorski prijevoznici i drugi subjekti pomorskog prometa, dužni su glavnom istražitelju i drugim istražiteljima Agencije, odmah po nastanku događaja pomorske nesreće ili nezgode, bez ikakvih ograničenja ili uvjeta, omogućiti pristup svim relevantnim područjima i mjestu nesreće ili nezgode te svim svjedocima, brodovima i objektima koji su u nesreći ili nezgodi sudjelovali, podrtinama, ostacima, teretu, opremi, podacima s pomorskih karata i brodskih dnevnika, elektroničkih i magnetskih zapisa i videovrpci, uključujući podatke iz VDR-a i drugih elektroničkih naprava koji se odnose na razdoblje prije, za vrijeme i nakon nesreće te drugim uređajima i podacima koji bi se opravdano mogli smatrati korisnim za sigurnosnu istragu nesreće.
Članak 15.
Ukoliko to ne zahtijevaju hitne mjere u svrhu spašavanja ljudskih života, spašavanja broda ili uklanjanja neposredne opasnosti od posljedica nesreće ili nezgoda po ljude, imovinu i okoliš, nijedna osoba na koju se nesreća ili nezgoda odnosi, ne smije izmijeniti stanje mjesta nesreće ili svojim radnjama, postupcima i aktivnostima utjecati na nedostatke ili oštećenje broda, a osobito ne smije:
1. ukloniti podrtinu, ostatke i druge dijelove
2. uzimati i manipulirati podacima s pomorskih karata, iz brodskih dnevnika, elektroničkih i magnetskih zapisa i videovrpci, uključujući podatke iz VDR-a i drugih elektroničkih naprava, koji se odnose na razdoblje prije, za vrijeme i nakon nesreće, uključujući dopisivanje ili zapisivanje preko tih podataka, brisanje il i druge promjene tih podataka
3. uzimati i manipulirati uređajima i podacima koji bi se opravdano mogli smatrati korisnim za sigurnosnu istragu nesreće
4. poduzimati druge radnje i aktivnosti koje bi se u smislu ove Uredbe mogle smatrati ometanjem sigurnosne istrage.
POSLOVI ISTRAŽITELJA U PROVOĐENJU SIGURNOSNE ISTRAGE
Članak 16.
(1) Glavni istražitelj, odgovorni istražitelj i drugi istražitelji Agencije, koji sudjeluju u sigurnosnoj istrazi pomorske nesreće ili nezgode mogu:
1. zatražiti i dobiti od državnog odvjetnika, policije, Obalne straže Republike Hrvatske, lučke kapetanije, lučke uprave, pomorskih prijevoznika i drugih subjekata pomorskog prometa slobodan i neometan pristup svim relevantnim područjima i mjestu nesreće ili nezgode te svim svjedocima, brodovima i objektima koji su u nesreći ili nezgodi sudjelovali, podrtinama, ostacima, teretu, opremi, podacima s pomorskih karata i brodskih dnevnika, elektroničkih i magnetskih zapisa i videovrpci, uključujući podatke iz VDR-a i drugih elektroničkih naprava koji se odnose na razdoblje prije, za vrijeme i nakon nesreće te drugim uređajima i podacima koji bi se opravdano mogli smatrati korisnim za sigurnosnu istragu nesreće
2. zatražiti i dobiti od državnog odvjetnika, policije, Obalne straže Republike Hrvatske, lučke kapetanije, lučke uprave, pomorskih prijevoznika i drugih subjekata pomorskog prometa, te sudionika nesreće ili nezgode poduzimanje radnji radi očuvanja materijalnih dokaza, a osobito poduzimanje mjera radi:
a) zaštitite svih podataka s pomorskih karata, iz brodskih dnevnika, elektroničkih i magnetskih zapisa i videovrpci, uključujući podatke iz VDR-a i drugih elektroničkih naprava, koji se odnose na razdoblje prije, za vrijeme i nakon nesreće
b) sprječavanja dopisivanja ili zapisivanje preko tih podataka, brisanje ili druge promjene tih podataka
c) zaštite svih drugih uređaja i podataka koji bi se opravdano mogli smatrati korisnima za sigurnosnu istragu nesreće
3. zatražiti od državnog odvjetnika, policije, Obalne straže Republike Hrvatske, lučke kapetanije, lučke uprave, pomorskih prijevoznika i drugih subjekata pomorskog prometa, te sudionika nesreće ili nezgode prikupljanje i/ili zaštitu, te korištenje i kopiranje dokaza u svrhu