 od dana saznanja za smrt fizičke osobe ili prestanak pravne osobe, operator sustava ima pravo privremeno obustaviti isporuku električne energije na tom obračunskom mjernom mjestu.
VI. MEĐUSOBNI ODNOSI OPERATORA SUSTAVA
Članak 32.
(1) Odnosi između operatora prijenosnog sustava i operatora distribucijskog sustava uređuju se posebnim ugovorima o međusobnim odnosima.
(2) Ugovorima iz stavka 1. ovoga članka osobito se uređuje:
– naplata naknade za korištenje prijenosne i distribucijske mreže,
– razmjena mjernih podataka i
– vođenje pogona mreže i razmjena pogonskih podataka na sučelju prijenosne i distribucijske mreže.
VII. PRAVILA I UVJETI KOJIMA SE UREĐUJE ODNOS IZMEĐU OPSKRBLJIVAČA I OPERATORA SUSTAVA
Članak 33.
(1) Opskrbljivač koji nije pod obvezom javne usluge može svojem krajnjem kupcu za svako obračunsko mjerno mjesto izdati jedinstveni račun koji mora biti u skladu s tarifnim metodologijama, propisanim naknadama i davanjima te ugovorenim cijenama.
(2) Operator sustava i opskrbljivač iz stavka 1. ovoga članka sklapaju ugovor o međusobnim odnosima kojim uređuju naplaćivanje naknade za korištenje mreže i trošak nestandardnih usluga.
(3) Ugovor o međusobnim odnosima iz stavka 2. ovoga članka osobito sadrži sljedeće:
– podatke o ugovornim stranama,
– instrumente osiguranja plaćanja za pokriće naknade za korištenje mreže svih krajnjih kupaca za prethodna tri mjeseca, u iznosu koji odgovara tromjesečnom prosjeku iznosa naknade,
– način promjene instrumenata i iznosa osiguranja plaćanja, u slučaju odstupanja većih od 20%,
– rok na koji se sklapa ugovor,
– prava i obveze ugovornih strana u slučaju neispunjenja odredbi ugovora,
– uvjete za raskid i otkaz ugovora,
– način rješavanja sporova.
(4) Operator sustava će opskrbljivaču iz stavka 1. ovoga članka do 15. dana u svakom kalendarskom mjesecu ispostaviti račun za korištenje prijenosne i distribucijske mreže i trošak nestandardnih usluga za prethodni mjesec, iskazano po obračunskim mjernim mjestima krajnjih kupaca opskrbljivača.
(5) Opskrbljivač iz stavka 1. ovoga članka naplaćuje od krajnjeg kupca naknadu za korištenje prijenosne i distribucijske mreže te trošak nestandardnih usluga, u skladu s odredbama ugovora iz stavka 2. ovoga članka.
(6) Opskrbljivač iz stavka 1. ovoga članka ne može krajnjem kupcu i/ili operatoru sustava zaračunavati troškove izdavanja jedinstvenog računa i troškove naplate naknade za korištenje prijenosne i distribucijske mreže te nestandardnih usluga.
(7) Opskrbljivač iz stavka 1. ovoga članka dužan je operatoru sustava platiti račun iz stavka 4. ovoga članka u roku od 20 dana od dana izdavanja računa.
VIII. KATEGORIJE POTROŠNJE I TARIFNI MODELI ZA KORIŠTENJE MREŽE
Članak 34.
(1) Naknada za korištenje prijenosne mreže određuje se u skladu s metodologijom za određivanje iznosa tarifnih stavki za prijenos električne energije, a naknada za korištenje distribucijske mreže određuje se u skladu s metodologijom za određivanje iznosa tarifnih stavki za distribuciju električne energije.
(2) Naknadu za korištenje prijenosne mreže plaćaju krajnji kupci razvrstani u kategorije:
1. kućanstvo na mreži niskog napona i
2. poduzetništvo:
– na mreži visokog i vrlo visokog napona,
– na mreži srednjeg napona i
– na mreži niskog napona.
(3) Naknadu za korištenje distribucijske mreže plaćaju svi krajnji kupci iz stavka 2. ovoga članka, osim krajnjih kupaca iz kategorije poduzetništvo na mreži visokog i vrlo visokog napona.
(4) U kategoriju poduzetništvo pripadaju krajnji kupci koji kupuju električnu energiju za potrebe proizvodnje robe i/ili pružanja usluga i ne koriste je u svom kućanstvu.
(5) U kategoriju kućanstvo pripadaju krajnji kupci koji kupuju električnu energiju za vlastitu potrošnju u kućanstvu, u građevini ili dijelu građevine namijenjenoj za potrebe stanovanja, neovisno da li je vlasnik pravna ili fizička osoba (kuće, stanovi, kuće za odmor, župni uredi i slično), uključujući i krajnje kupce koji pripadaju ovoj kategoriji na temelju zakona.
(6) Javna rasvjeta