 Kraljevstva (presuda, 24. lipnja 2003., zahtjev br. 44277/98, § 35.). Izrijekom je utvrdio da su u oba ta slučaja podnositelji bili ovlašteni pouzdati se u činjenicu da pravni akt na temelju kojeg su na sebe preuzeli teret financijskih obveza neće biti retroaktivno utvrđen nevaljanim (invalidated) na njihovu štetu. U toj se skupini slučajeva »’legitimno očekivanje’, prema tome, temeljilo na razumno opravdanom povjerenju u pravni akt (reasonably justified reliance on a legal act) koji je imao valjanu pravnu osnovu (sound legal basis) i odnosio se na vlasnička prava« (§ 47. presude Kopecký).
Nadalje, u odluci o dopuštenosti zahtjeva u predmetu Gratzinger i Gratzingerova protiv Češke Republike (odluka, veliko vijeće, 10. srpnja 2002., zahtjev br. 39794/98, 2002-VII), ESLJP je naglasio kako podnositelji mogu tvrditi da imaju »imovinu« u smislu članka 1. Protokola br. 1 uz Konvenciju samo ako pokažu da imaju zahtjev (claim) koji je utemeljen na zakonskoj odredbi ili pravnom aktu kao što je sudska odluka i koji je dostatno ustanovljen da bi bio izvršan (§§ 73. i 74. odluke Gratzinger i § 49. presude Kopecký).
Konačno, zahtjevi koje su nadležna tijela odbila uslijed toga što stranka nije ispunjavala uvjete propisane zakonom ili drugim mjerodavnim pravnim aktom ne smatraju se imovinom koja bi konstituirala vlasnička prava u smislu članka 48. stavka 1. Ustava i članka 1. Protokola br. 1 uz Konvenciju.
41. Osim u konvencijskom pravu, doktrina legitimnih očekivanja već je desetljećima »neosporno dio prava Zajednice« (undeniably part of Community law) (nezavisni odvjetnik Lenz u spojenim predmetima 63 i 147/84 Finsider protiv Komisije, 1985 E. Comm. Ct. J. Rep. 2857, str. 2865.).
Iz predmeta T-336/94 Efisol SA protiv Komisije Europskih zajednica (presuda Suda prvog stupnja, prvo vijeće u proširenom sastavu, 16. listopada 1996., II-1346), u kojem su sažete temeljne postavke doktrine legitimnih očekivanja u pravu Unije, navode se dvije postavke relevantne i za predmet koji se razmatra u ovom ustavnosudskom postupku:
»2. Pravo pouzdati se u legitimna očekivanja ima svaki pojedinac koji je u situaciji u kojoj je očito da je administracija Zajednice, dajući mu precizna uvjeravanja, dovela do toga da se u njemu jave opravdana očekivanja (The right to rely on legitimate expectations extends to any individual who is in a situation in which it is apparent that the Community administration, by giving him precise assurances, has led him to entertain justified expectations.)
3. Ako je pažljivi i diskriminirajući trgovac mogao predvidjeti usvajanje mjere Zajednice koja će po svoj prilici pogoditi njegove interese, on se ne može pozvati na legitimno očekivanje ako je takva mjera nakon toga usvojena (If a prudent and discriminating trader could have foreseen the adoption of a Community measure likely to affect his interests, he cannot avail himself of any legitimate expectation if the measure is then adopted.)«
42. S obzirom na to da su prethodno navedena stajališta ESLJP-a (i Suda pravde) o legitimnim očekivanjima sukladna članku 48. stavku 1. Ustava, a time i primjenjiva u ustavnopravnom poretku Republike Hrvatske, Ustavni sud ih je razradio i prihvatio u odluci broj: U-IIIB-1373/2009. Od tada je institut legitimnih očekivanja inherentni dio hrvatskog ustavnog prava.
C) OKOLNOSTI KONKRETNOG SLUČAJA U SVJETLU JAMSTVA PRAVA VLASNIŠTVA
1) Definiranje predmeta ustavnog spora
43. Ustavni sud u povodu ustavnih tužbi ispituje eventualne povrede ustavnih prava podnositelja na način da sve provedene pravne postupke promatra kao jedinstvenu cjelinu. Stoga se prvo mora utvrditi da je u ovom ustavnosudskom predmetu riječ o postupku koji je iniciran 1997. godine (podnošenjem zahtjeva podnositeljica Jasne Crkvenčić Bojić i Željke Guttman te pok. Ivana Žerjava za povrat oduzetih poslovnih prostora u zgradi u Preradovićevoj 1 u Zagrebu), a koji je pravomoćno okončan zaprimanjem osporene presude Visokog upravnog suda/2014. Trajao je gotovo 17 godina.
44. Predmet ovog