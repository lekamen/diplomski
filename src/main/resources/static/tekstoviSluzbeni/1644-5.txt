 što proizlazi iz citiranog stavka 5. navedenog članka.
U pogledu prigovora tužitelja glede pogrešne primjene materijalnog propisa, prema ocjeni Suda tuženik je ispravno primijenio materijalne odredbe Zakona o elektroničkim komunikacijama koje govore o regulatornoj obvezi nediskriminacije te o općem načelu zabrane diskriminacije. Ukazuje se stoga neosnovan prigovor tužitelja da se na naknade za kašnjenje u isporuci ili neurednog ispunjenja reguliranih veleprodajnih usluga primjenjuju odredbe Zakona o obveznim odnosima o ugovornoj kazni, te da je tuženik trebao primijeniti odredbu članka 353. stavak 5. Zakona o obveznim odnosima i utvrditi da je H1 izgubio pravo na ugovornu kaznu jer nije po primitku veleprodajne usluge bez odgode obavijestio HT da zadržava svoje pravo na naknadu.
Prema ocjeni Suda tuženik je detaljno obrazložio zbog čega u rješavanju regulatornog spora nije uzeta u obzir odredba članka 353. stavak 5. Zakona o obveznim odnosima, da je u tijeku postupka utvrđeno, da tužitelj nije imao ujednačenu poslovnu praksu u vezi primjene te odredbe prema svim operatorima, odnosno korisnicima, pa bi njezina primjena u odnosu na zainteresiranu osobu bila protivna regulatornoj obvezi nediskriminacije, te načelu nediskriminacije iz odredaba Zakona o elektroničkim komunikacijama.
Prema ocjeni Suda u konkretnom slučaju radi se isključivo o naknadi za kašnjenje koju je propisao tuženik, a nikako o ugovornoj kazni i mogućnosti primjene članka 353. stavak 5. Zakona o obveznim odnosima. To konkretno znači da naknada za kašnjenje nije slobodno ugovorena već proizlazi iz regulatornih obveza određenih tužitelja odlukama tuženika.
U odnosu na tužbeni zahtjev pod točkom 3. osporavanog rješenja Sud je obustavio postupak na temelju odredbe članka 88. stavak 2. Zakona o upravnim sporovima, obzirom da je osporeno rješenje sadržano u točki 3. ukinuto rješenjem tuženika od 8. svibnja 2013. te osporavana odluka u tom dijelu više ne proizvodi pravne učinke.
Zahtjev tužitelja za donošenje rješenja o osiguranju novčane tražbine, prema H1 Telekomu i određivanje privremene mjere Sud nije razmatrao, obzirom da je dana 18. travnja 2013. donio rješenje, broj: UsII-16/2013-6 od odgodi izvršenja djelomičnog i privremenog rješenja Vijeća Agencija za poštu i elektroničke komunikacije, klasa: UP/I-344-08/13-03/01, urbroj: 376-04/DM-13-30 od 28. veljače 2013. do pravomoćnosti odluke u ovom upravnom sporu.
Uzevši u obzir sve navedeno, osporavano rješenje tuženika u točkama 1. i 2. ocjenjuje se zakonitim, te je stoga na temelju članka 57. stavak 1. ZUS-a tužbeni zahtjev odbijen kao neosnovan.
Broj: UsII-16/2013-22
Zagreb, 2. lipnja 2015.
Predsjednik vijeća mr. sc. Ivica Kujundžić, v. r.
