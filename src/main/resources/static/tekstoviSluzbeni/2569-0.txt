137 23.12.2015 Pravilnik o izmjenama i dopunama Pravilnika o porezu na dohodak
MINISTARSTVO FINANCIJA
2570
Na temelju članka 64. Zakona o porezu na dohodak (»Narodne novine«, br. 177/04, 73/08, 80/10, 114/11, 22/12, 144/12, 120/13, 125/13, 148/13, 83/14 i 143/14) i članka 187. stavak 1. Zakona o doprinosima (»Narodne novine«, br. 84/08, 152/08, 94/09, 18/11, 22/12, 144/12, 148/13, 41/14 i 143/14) donosim
PRAVILNIK
O IZMJENAMA I DOPUNAMA PRAVILNIKA O POREZU NA DOHODAK
Članak 1.
U Pravilniku o porezu na dohodak (»Narodne novine«, broj 95/05, 96/06, 68/07, 146/08, 2/09, 9/09 – ispravak, 146/09, 123/10, 137/11, 61/12, 79/13, 160/13 i 157/14), članku 7. stavku 5. iza riječi: »neprofitnim organizacijama« stavlja se zarez i dodaju riječi: »do trenutka isplate navedenih primitaka u istom poreznom razdoblju, nisu ostvarile«, a riječi: »ne ostvaruju« brišu se.
U stavku 10. iza riječi: »za socijalne namjene« dodaju se riječi: »koje sindikati daju ili omogućuju svojim članovima, u okviru djelatnosti za koju su osnovani te u okviru postojećih akata sindikata, a pod uvjetom da su te pomoći dostupne svim članovima pod istim uvjetima«.
Članak 2.
U članku 13. stavku 3. iza zadnje rečenice dodaje se tekst: »Službenim putovanjem u smislu Zakona i ovoga Pravilnika smatra se putovanje do 30 dana neprekidno. Ako je na službenom putovanju osiguran jedan obrok (ručak ili večera) neoporezivi iznos dnevnice iz stavka 2. točke 13. ovoga članka koji se isplaćuje u novcu umanjuje se za 30% odnosno za 60% ako su osigurana dva obroka (ručak i večera).«.
U stavku 5. iza zadnje rečenice dodaje se tekst: »Ako je radniku na terenu osiguran jedan obrok (ručak ili večera) neoporezivi iznos terenskog dodatka iz stavka 2. točki 15. i 16. ovoga članka umanjuje se za 30% odnosno za 60% ako su osigurana dva obroka (ručak i večera).«.
Članak 3.
U članku 24. stavku 1. iza točke 7. dodaje se nova točka 8. koja glasi:
»8. primici po osnovi kamata i kapitalnih dobitaka iz članka 30. Zakona, ako su ostvareni od financijskih transakcija koje čine osnovnu djelatnost poreznog obveznika,«.
Dosadašnja točka 8. postaje točka 9.
Članak 4.
U članku 25. stavku 1. iza točke 10. dodaje se nova točka 11. koja glasi:
»11. kapitalni gubici ako su ostvareni od financijskih transakcija koje čine osnovnu djelatnost poreznog obveznika,«.
Dosadašnja točka 11. postaje točka 12.
Članak 5.
U članku 30. stavku 2. iza zadnje rečenice dodaje se tekst: »Pri prodaji (otuđenju) cijele gospodarstvene djelatnosti, uz uvjet da se poslovanje nastavlja te da nije došlo do promjene načina oporezivanja sukladno odredbi članka 26. Zakona, slijednik stječe pravo i na prijenos poreznog gubitka.«.
Članak 6.
U članku 35. stavku 2. točki 9. na kraju rečenice umjesto točke stavlja se zarez i dodaju točke 10. i 11. koje glase:
»10. AOP oznaka dugotrajne imovine ovisno o vrsti dugotrajne imovine,
11. datum otuđenja dugotrajne imovine ako je otuđenje izvršeno nakon 1. siječnja 2016.«.
Članak 7.
U članku 41. stavku 15. na kraju rečenice točka se zamjenjuje zarezom i dodaje tekst: »kao i primici od dionica koje su bez naplate dodijeljene hrvatskim ratnim vojnim invalidima Domovinskog rata i članovima obitelji smrtno stradalog odnosno zatočenog ili nestalog hrvatskog branitelja iz Domovinskog rata.«.
Iza stavka 17. dodaju se stavci 18., 19., 20. i 21. koji glase:
»(18) Kod utvrđivanja neto prinosa iz članka 30. stavka 21. Zakona izuzimaju se primici od dividendi ili udjela u dobiti, odnosno primici od kamata, po osnovi kojih je već plaćen porez na dohodak sukladno članku 51. stavcima 2. i 4. Zakona, te primici od kamata na obveznice, osim onih kamata na obveznice koje su ostvarene temeljem ulaganja investicijskog društva za račun portfelja zbirno za račun svih klijenata (fizičkih i pravnih osoba).
(19) Kapitalni gubici iz članka 30. stavka 24. Zakona koji mogu umanjiti dohodak od kapitalnih dobitaka iz istog poreznog razdoblja, priznaju se samo ako su ostvareni temeljem financijske imovine stečene od 1. siječnja 2016. i 