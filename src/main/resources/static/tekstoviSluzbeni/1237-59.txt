 posebnim zakonom, praćenje i sudjelovanje u radu europskih i međunarodnih poštanskih organizacija i institucija (Svjetska poštanska unija – UPU, Europska konferencija poštanskih i telekomunikacijskih uprava – CEPT, Europski odbor za poštansku regulaciju – CERP i dr.) te njihovih upravnih i radnih tijela i stručnih skupina, praćenje i sudjelovanje na sastancima Radne skupine za poštanske usluge i drugih nadležnih radnih tijela Vijeća Europske unije te Odbora za Poštansku direktivu i drugih nadležnih radnih tijela Europske komisije, suradnju i sudjelovanje na sastancima i u pregovorima na dvostranoj i višestranoj razini s nadležnim državnim tijelima drugih država u području poštanskih usluga, suradnju s Hrvatskom regulatornom agencijom za mrežne djelatnosti, drugim regulatornim tijelima i nadležnim tijelima državne uprave u vezi s ostvarivanjem međunarodne suradnje u području poštanskih usluga, suradnju u pripremi stručnih podloga i izradi nacrta prijedloga međunarodnih ugovora, sporazuma i konvencija u području poštanskih usluga i u pregovorima za njihovo sklapanje i pripremu nacrta prijedloga zakona o potvrđivanju tih međunarodnih akata, te obavlja druge poslove iz svojeg djelokruga.
6.2.2.2. Odjel stručno-tehničkih i gospodarskih poslova
Članak 117.
Odjel stručno-tehničkih i gospodarskih poslova obavlja stručne i tehničke poslove koji se odnose na izradu prijedloga strategija, strateških planova, studija, smjernica i programa razvoja poštanskih usluga u Republici Hrvatskoj te prijedloga planova za njihovu provedbu, praćenje stanja u poštanskom sustavu i na tržištu poštanskih usluga u unutarnjem i međunarodnom poštanskom prometu, pripremu i obradu stručnih materijala te izradu stručnih podloga, analiza i izvješća o stanju na tržištu poštanskih usluga te unutarnjem i međunarodnom poštanskom prometu, pripremu prijedloga mjera i planova za razvoj i poboljšanje stanja na tržištu poštanskih usluga, praćenje stanja u poslovanju trgovačkog društva HP – Hrvatska pošta d.d., praćenje provedbe tekuće gospodarske politike, zakona i drugih propisa iz područja gospodarskog sustava i analizu njihova utjecaja na razvoj tržišta poštanskih usluga, pripremu podloga za izradu državnog proračuna u nadležnosti Sektora, utvrđivanje, razradu i evaluaciju strateških ciljeva u nadležnosti Sektora i nadzor nad njihovom provedbom, utvrđivanje pokazatelja uspješnosti i rizika u provedbi strateških ciljeva te predlaganje mjera i aktivnosti za rješavanje utvrđenih rizika, izvješćivanje o ostvarenju strateških ciljeva u nadležnosti Sektora, uspostavu sustava i koordinaciju sudionika procesa financijskog upravljanja, izradu prijedloga financijskog plana u nadležnosti Sektora, kontrolu izvršenja financijskog plana u nadležnosti Sektora te predlaganje mjera za djelotvornije financijsko planiranje i izvršavanje plana, pripremu, provedbu i koordinaciju financijskog praćenja namjenskog trošenja odobrenih sredstava iz državnog proračuna i drugih izvora financiranja, uspostavu sustava kontrole i izvješćivanja o izvršenju sklopljenih ugovora, pripremu, koordinaciju i evaluaciju financijskih izvješća o izvršenju ugovora na razini Sektora, pripremu i izradu plana nabave na razini Sektora i praćenje njegova ostvarenja, praćenje i koordinaciju računovodstvenih poslova u nadležnosti Sektora, suradnju s unutarnjom ustrojstvenom jedinicom nadležnom za proračun i financije, provedbu mjera iz godišnjeg programa Vlade Republike Hrvatske za preuzimanje i provedbu pravne stečevine Europske unije u dijelu koji se odnosi na poštanske usluge, sudjelovanje u predlaganju, planiranju i izradi programa iz područja poštanskih usluga i praćenju njihova ostvarivanja u sklopu europskih strukturnih i investicijskih fondova, te obavlja druge poslove iz svojeg djelokruga.
7. UPRAVA PROMETNE INSPEKCIJE
Članak 118.
Uprava prometne inspekcije obavlja inspekcijske poslove unutarnjeg i međunarodnog cestovnog prometa i cesta, sigurnosti žičara te upravne i stručne poslove podrške Uprave kojima se