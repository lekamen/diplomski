 Uredbe u slučajevima kada je:
– zbog hitnih razloga uzrokovanih ozbiljnim i nepredvidivim okolnostima koji se odnose na zaštitu javnog zdravlja i sigurnosti, zaštitu životinja i biljaka ili na propise o uslugama, kao i zbog državne politike, posebno zaštite maloljetnika, nadležno tijelo obvezno pripremiti tehnički propis u vrlo kratkom vremenu te ga donijeti neposredno nakon što Komisija potvrdi razloge hitnosti ili
– zbog hitnih razloga uzrokovanih ozbiljnim okolnostima koji se odnose na zaštitu sigurnosti i cjelovitosti financijskog sustava, osobito na zaštitu štediša, investitora i osiguranih osoba, nadležno tijelo obvezno odmah donijeti i primijeniti propis o financijskim uslugama te ga donijeti neposredno nakon što Komisija potvrdi razloge hitnosti.
(2) Nadležno tijelo mora navesti razloge koji opravdavaju hitnost poduzetih mjera.
Povjerljivost
Članak 9.
(1) Podaci dostavljeni u smislu odredbi članka 5. ove Uredbe nisu povjerljivi, osim ako to posebno zahtijeva i obrazloži nadležno tijelo.
(2) Nadležno tijelo može posebno zahtijevati da se prijedlog tehničkog propisa označi kao povjerljiv.
(3) Nadležno tijelo u elektroničkom obrascu TRIS mora obrazložiti razloge povjerljivosti.
Razdoblje mirovanja
Članak 10.
(1) Nadležno tijelo će odgoditi donošenje odnosno upućivanje prijedloga tehničkog propisa u daljnju proceduru Vlade Republike Hrvatske do isteka roka od tri mjeseca od dana kada je Komisija primila informacije iz članka 5. stavka 1. ove Uredbe.
(2) Informacijska središnjica će obavijestiti nadležno tijelo o roku mirovanja iz stavka 1. ovoga članka u kojem ne smije donijeti prijedlog tehničkog propisa, odnosno uputiti prijedlog tehničkog propisa u daljnju proceduru Vlade Republike Hrvatske.
Detaljno mišljenje
Članak 11.
(1) U slučaju da Komisija ili neka od država članica u roku od tri mjeseca od dana kada je Komisija primila informacije iz članka 5. stavka 1. ove Uredbe dostavi detaljno mišljenje o tome da bi odredbe prijedloga tehničkog propisa mogle stvoriti prepreke slobodnom kretanju robe na unutarnjem tržištu, nadležno tijelo će odgoditi donošenje odnosno upućivanje prijedloga tehničkog propisa u daljnju proceduru Vlade Republike Hrvatske na rok od:
– četiri mjeseca za prijedlog tehničkog propisa u obliku dobrovoljnog sporazuma iz članka 3. stavka 1. točke h) podtočke 2. ove Uredbe ili
– šest mjeseci za bilo koji drugi prijedlog tehničkog propisa osim prijedloga propisa o uslugama.
(2) U slučaju da Komisija ili neka od država članica u roku od tri mjeseca od dana kada je Komisija primila informacije iz članka 5. stavka 1. ove Uredbe dostavi detaljno mišljenje o tome da bi odredbe prijedloga tehničkog propisa mogle stvoriti prepreke pravu poslovnog nastana pružatelja usluga ili slobodi pružanja usluga na unutarnjem tržištu nadležno tijelo će odgoditi za četiri mjeseca donošenje odnosno upućivanje prijedloga tehničkog propisa u daljnju proceduru Vlade Republike Hrvatske, ako se radi o prijedlogu tehničkog propisa o uslugama.
Komentar
Članak 12.
Razdoblje mirovanja se ne produljuje ako Komisija ili država članica dostave komentare na odredbe prijedloga propisa koje mogu stvoriti prepreke:
– slobodnom kretanju robe na unutarnjem tržištu i/ili
– pravu poslovnog nastana pružatelja usluga ili slobodi pružanja usluga na unutarnjem tržištu.
Članak 13.
Komentar na prijedlog propisa koji dostavi Komisija ili država članica nadležno tijelo uzima u obzir u najvećoj mogućoj mjeri.
Odgovor na detaljno mišljenje ili komentar
Članak 14.
(1) Nadležno tijelo mora Informacijskoj središnjici tijekom razdoblja mirovanja putem elektroničkog obrasca TRIS dostaviti:
– odgovor na detaljno mišljenje iz članka 11. ove Uredbe te navesti sadržaj izmijenjenih odredbi prijedloga propisa koje stvaraju prepreke unutarnjem tržištu sukladno detaljnom mišljenju ili razloge zbog kojih se detaljno mišljenje ne može uzeti u obzir ili
– odgovor na komentar iz članka 12. ove Uredbe te navesti sadržaj izmijenjenih odredbi prijedloga propisa koje stvaraju