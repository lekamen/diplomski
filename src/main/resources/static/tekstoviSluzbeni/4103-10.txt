 potpredsjednika. U slučaju odsutnosti ili spriječenosti predsjednika na duže vrijeme, sa svim ovlastima zamjenjuju ga potpredsjednici redoslijedom kojeg odredi skupština društva.
Za izvršenje određenih poslova predsjednik može ovlastiti jednog od potpredsjednika.
Odredbe o izboru i trajanju mandata predsjednika primjenjuju se i na funkciju potpredsjednika.
Članak 29.
Odbor je izvršno tijelo skupštine odgovorno za rad društva između sjednica skupštine koje brine o provođenju opće politike društva i nadzire operativno rješavanje svih pitanja tijekom poslovne godine u skladu s odlukama, zaključcima i preporukama skupštine.
Članove odbora bira skupština na konstituirajućoj sjednici iz redova zastupnika skupštine na mandatno razdoblje od četiri godine, s mogućnošću ponovnog izbora, a najviše tri uzastopna puta. Sastav i broj članova odbora utvrđuju se statutom društva.
Odbor saziva predsjednik društva, prema potrebi ili na zahtjev jedne trećine članova odbora. Odbor odlučuje ukoliko sjednici prisustvuje natpolovična većina članova, a odluke i zaključke donosi većinom glasova prisutnih članova odbora.
Za svoj rad odbor je odgovoran skupštini.
Članak 30.
Nadzorni odbor društva je tijelo koje nadzire financijsko-materijalno poslovanje društva i namjensko trošenje sredstava društva.
Nadzorni odbor bira skupština na konstituirajućoj sjednici na mandatno razdoblje od četiri godine s mogućnošću ponovnog izbora, najviše tri uzastopna puta, vodeći računa da u njegovom sastavu budu i financijski stručnjaci. Sastav i broj članova nadzornog odbora (iz redova zastupnika i drugih) utvrđuju se statutom društva.
Nadzorni odbor između svojih članova bira predsjednika.
O svom radu izvješćuje odbor i skupštinu.
Članak 31.
Skupština i odbor društva Hrvatskog Crvenog križa mogu za obavljanje određenih poslova i zadaća osnivati stalna i povremena radna, savjetodavna i stručna tijela (savjete, komisije, sekcije, klubove i drugo).
Stalna tijela skupštine osnivaju se za područja:
– zdravstveno-socijalnih djelatnosti i pomoći (prva pomoć, dobrovoljno davanje krvi, dobrosusjedska pomoć, humanitarna pomoć, promocija zdravih načina življenja i prevencija ovisnosti i drugo);
– promicanja znanja o Ženevskim konvencijama, međunarodnom humanitarnom pravu i ljudskim pravima te Službi traženja;
– rada s mladima;
– pripreme i djelovanja u kriznim situacijama, drugim masovnim nesrećama i oružanim sukobima;
– razvoja društva u cjelini (organizacijski ustroj, članstvo, razvojni programi i drugo);
– međuopćinske, međugradske, međužupanijske, odnosno međunarodne suradnje.
Odlukom skupštine odnosno odbora o osnivanju navedenih tijela određuju se njihov sastav, djelokrug, način rada i obveze.
Članak 32.
Ravnatelj društva Crvenog križa predstavlja i zastupa društvo, naredbodavac je za ostvarenje financijskog plana, priprema plan rada i financijski plan, provodi odluke tijela društva, rukovodi radom stručne službe odnosno zaposlenicima i za svoj rad odgovara odboru i skupštini svog društva i Glavnom odboru.
Ravnatelja po provedenom javnom natječaju imenuje odbor društva uz prethodnu suglasnost Glavnog odbora ako obnaša funkciju profesionalno ili na drugi način (primjerice volonterski).
Ravnatelj obnaša funkciju na mandatno razdoblje od četiri godine s mogućnošću ponovnog imenovanja.
S ravnateljem se zasniva radni odnos ugovorom o radu.
Ravnatelj društva ne može biti član izvršnog tijela društva iste razine već sudjeluje u savjetodavnom svojstvu bez prava glasa na sastancima tijela društva.
O postupcima imenovanja, ponovnog imenovanja, stegovnom postupku, postupku razrješenja ravnatelja društava Crvenog križa i drugim pitanjima donijet će se poseban pravilnik koji donosi Skupština Hrvatskog Crvenog križa.
Odbor može odlučiti da društvo ima zamjenika ravnatelja što se utvrđuje statutom ili aktima stručne službe.
Članak 33.
Za obavljanje stručnih, administrativno-tehničkih i pomoćnih poslova u ustrojstvenim oblicima Hrvatskog Crvenog križa sa svojstvom pravne osobe i njihovih