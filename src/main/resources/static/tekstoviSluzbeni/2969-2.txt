 imatelja poslovnog udjela društva, člana uprave ili direktora društva, vlasnika ili suvlasnika obrta za zastupanje u osiguranju, dostavljanjem preslika dokumenta o stjecanju dionica odnosno poslovnog udjela, odnosno vlasništva obrta, podataka o imenu i prezimenu te adresi, odnosno tvrtki i sjedištu dioničara ili vlasnika poslovnog udjela, vlasnika odnosno suvlasnika obrta za zastupanje u osiguranju, u roku od osam radnih dana od nastale promjene,
3. promjeni odgovorne osobe/poslovođe obrta za zastupanje u osiguranju za obavljanje poslova zastupanja u osiguranju odnosno posredovanja u osiguranju i reosiguranju, dostavljanjem preslika ugovora o radu, datuma i mjesta rođenja i OIB-a te osobe, u roku od osam radnih dana od sklapanja ugovora o radu,
4. popis društava za osiguranje, društava za upravljanje investicijskim fondovima, društava za upravljanje dobrovoljnim mirovinskim fondovima i mirovinskim osiguravajućim društvima s kojima imaju sklopljene ugovore o nuđenju proizvoda tih društava najkasnije do 31. siječnja tekuće godine sa stanjem na dan 31. prosinca prethodne godine. Taj popis treba sadržavati tvrtku i sjedište pravne osobe, odnosno ime i prezime i adresu fizičke osobe i OIB, kad je primjenjivo te ugovoreno vrijeme suradnje,
5. ugovor o osiguranju od odgovornosti obavljanja djelatnosti zastupanja u osiguranju odnosno posredovanja u osiguranju i reosiguranju ili dokaza o odgovarajućem jamstvu, u roku od osam radnih dana od dana sklapanja ugovora, odnosno dobivanja jamstva.
(2) Društvo za posredovanje u osiguranju i reosiguranju dužno je, uz obavijest Agenciji o promjeni dioničara odnosno imatelja poslovnog udjela, članova uprave odnosno direktora i odgovornih osoba za obavljanje poslova posredovanja u osiguranju i reosiguranju, dostaviti i izjave tih osoba, da ispunjavaju uvjet iz članka 422. stavka 3. točke 3. Zakona o osiguranju, odnosno da nisu usko povezane u smislu članka 3. točke 26. Zakona o osiguranju s drugim društvom za posredovanje u osiguranju i reosiguranju, društvom za osiguranje, društvom za zastupanje u osiguranju i obrtom za zastupanje u osiguranju, a njihov potpis na toj izjavi treba biti ovjeren kod javnog bilježnika.
(3) Društvo za zastupanje u osiguranju dužno je, uz obavijest Agenciji o promjeni dioničara odnosno imatelja poslovnog udjela, članova uprave odnosno direktora i odgovornih osoba za obavljanje poslova zastupanja u osiguranju, dostaviti i izjave tih osoba, da ispunjavaju uvjet iz članka 420. stavka 3. točke 3. Zakona o osiguranju, odnosno da nisu povezane u smislu članka 3. točke 26. Zakona o osiguranju s društvom za posredovanje u osiguranju i reosiguranju, a njihov potpis na toj izjavi treba biti ovjeren kod javnog bilježnika.
(4) Odredbe stavka 1. točaka 3. i 4. ovoga članka na odgovarajući način primjenjuju se na kreditne institucije i druge pravne osobe koje na temelju dozvole za obavljanje poslova zastupanja u osiguranju obavljaju tu djelatnost, a odredbe stavka 1. točaka 3., 4. i 5. ovoga članka na odgovarajući se način primjenjuju na investicijska društva.
(5) Društvo za zastupanje u osiguranju i obrt za zastupanje u osiguranju dužni su Agenciji dostaviti popis društava/obrta za zastupanje u osiguranju s kojima surađuju u obavljanju poslova zastupanja u osiguranju u smislu članka 418. stavka 7. točke 3. Zakona o osiguranju, najkasnije do 31. ožujka tekuće godine sa stanjem na dan 31. prosinca prethodne godine.
(6) Društvo za posredovanje u osiguranju i reosiguranju dužno je Agenciji dostaviti popis društava za posredovanje u osiguranju i reosiguranju s kojima surađuje u obavljanju poslova posredovanja u osiguranju i reosiguranju u smislu članka 421. stavka 4. Zakona o osiguranju, najkasnije do 31. ožujka tekuće godine sa stanjem na dan 31. prosinca prethodne godine.
(7) Podaci propisani stavkom 1. točkom 4. i stavcima 4., 5. i 6. ovoga članka dostavljaju se Agenciji pisano ili u elektroničkom obliku (excel-formatu) na adresu elektroničke pošte insurance.legal@hanfa.hr.
Članak 5.