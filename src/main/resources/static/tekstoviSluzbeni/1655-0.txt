85 01.08.2015 Odluka o davanju odobrenja Karlovačkoj županiji, Varaždinskoj županiji i Primorsko-goranskoj županiji za sudjelovanje u Europskoj grupaciji za teritorijalnu suradnju pod nazivom "Srednjoeuropski transportni koridor Europska grupacija za teritorijalnu suradnju s ograničenom odgovornošću"
VLADA REPUBLIKE HRVATSKE
1656
Na temelju članka 9. stavka 1. Zakona o provedbi Uredbe (EZ) br. 1082/2006 Europskog parlamenta i Vijeća od 5. srpnja 2006. godine o Europskoj grupaciji za teritorijalnu suradnju (EGTS) (»Narodne novine«, broj 76/2013) i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 12. Zakona o provedbi uredbi Europske unije o Europskoj grupaciji za teritorijalnu suradnju (»Narodne novine«, broj 74/2014), Vlada Republike Hrvatske je na sjednici održanoj 30. srpnja 2015. godine donijela
ODLUKU
O DAVANJU ODOBRENJA KARLOVAČKOJ ŽUPANIJI, VARAŽDINSKOJ ŽUPANIJI I PRIMORSKO-GORANSKOJ ŽUPANIJI ZA SUDJELOVANJE U EUROPSKOJ GRUPACIJI ZA TERITORIJALNU SURADNJU POD NAZIVOM »SREDNJOEUROPSKI TRANSPORTNI KORIDOR EUROPSKA GRUPACIJA ZA TERITORIJALNU SURADNJU S OGRANIČENOM ODGOVORNOŠĆU«
I.
Daje se odobrenje za sudjelovanje u Srednjoeuropskom transportnom koridoru Europskoj grupaciji za teritorijalnu suradnju s ograničenom odgovornošću, sa sjedištem u gradu Szczecinu, Republika Poljska:
– Karlovačkoj županiji
– Varaždinskoj županiji i
– Primorsko-goranskoj županiji.
II.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/15-04/324
Urbroj: 50301-09/06-15-2
Zagreb, 30. srpnja 2015.
Predsjednik Zoran Milanović, v. r.
