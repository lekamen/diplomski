 Šibensko-kninske, Dubrovačko-neretvanske.
– Područni odbor sa sjedištem u Zagrebu osniva se za područja sljedećih županija: Zagrebačke, Sisačko-moslavačke, Karlovačke i Grada Zagreba.
O spajanju, pripajanju ili ukidanju područnih odbora iz stavka 2. ovoga članka odlučuje Upravni odbor na prijedlog najmanje 75% članova Komore s područja jedinice područne samouprave za koju se predlaže spajanje, pripajanje ili ukidanje.
Članak 34.
Tijela područnog odbora su zbor, vijeće i predsjednik.
Zbor područnog odbora čine svi članovi Komore sa sjedištem ureda u kojem obavljaju poslove na području područnog odbora.
Vijeće područnog odbora koji ima do 300 članova Komore, čini pet članova, ako ima više od 300 članova Komore sedam članova. Vijeće obvezno čini po najmanje jedan predstavnik s područja županije i grada Zagreba koja regionalno pripada Područnom odboru.
Član Upravnog odbora je temeljem svoje funkcije i član Vijeća Područnog odbora kojem regionalno pripada izvan broja članova Vijeća navedenih u stavku 3. ovog članka.
Vijeće područnog odbora konstituirano je s danom izbora predsjednika Vijeća područnog odbora s mandatom od četiri godine.
Predsjednik Vijeća predstavlja Područni odbor i usklađuje rad Vijeća Područnog odbora s drugim područnim odborima i Komorom.
Ako predsjednik Vijeća područnog odbora ne sazove sjednicu, a za to se ukaže potreba, sjednicu može, iznimno, sazvati i predsjednik Komore.
Predsjednik Vijeća područnog odbora prima obavijesti i upute Upravnog odbora, prati njihovu provedbu i o tome izvješćuje Upravni odbor.
Vijeće područnog odbora donosi odluke većinom glasova nazočnih članova.
Članak 35.
Vijeće područnog odbora obavlja sljedeće poslove:
1. provodi zaključke i odluke tijela Komore
2. organizira stručna savjetovanja odnosno usavršavanje članova Komore i drugih zainteresiranih osoba
3. razmatra primjedbe i prijedloge članova te ih po potrebi prosljeđuje Upravnom odboru Komore
4. redovito izvješćuje članove o radu Komore
5. obavlja i druge poslove.
Opća konvencija članova Komore
Članak 36.
Kod raspravljanja i zauzimanja stajališta o najvažnijim pitanjima struke zbog razmatranja pitanja od općeg značenja za rad Komore, Upravni odbor može organizirati Opću konvenciju članova Komore.
Opću konvenciju čine svi članovi Komore.
Članak 37.
Opću konvenciju saziva Upravni odbor, a predsjedava joj predsjedništvo koje čine imenovani članovi Upravnog odbora.
Pripremu Opće konvencije provodi Organizacijski odbor, a imenuje ga Upravni odbor na prijedlog predsjednika Komore.
Opća konvencija može se održati i donositi zaključke bez obzira na broj nazočnih članova Komore.
Zaključci Opće konvencije donose se većinom glasova nazočnih članova i imaju važnost preporuka za druga tijela Komore.
Radna tijela Komore
Članak 38.
Kod razmatranja pitanja od značaja i zajedničkog interesa članova Komore za izvršenje određenih zadaća Komore, u Komori se mogu osnivati stalna i povremena radna tijela Komore: radne skupine, povjerenstva, stručni savjeti i ekspertne radne skupine.
Radna tijela mogu osnivati predsjednik Komore i Upravni odbor.
Aktom o osnivanju radnih tijela određuje se njihov naziv, djelokrug, zadaća i sastav, te druga pitanja odlučna za rad.
Drugi oblici organiziranja
Članak 39.
Komora može osnivati trgovačka društva, udruge, provoditi osnivanje drugih organizacijskih oblika u svrhu osiguravanja kvalitetnog, stručnog i odgovornog obavljanja poslova Komore i postizanja drugih ciljeva u interesu struke.
Komora je dužna štititi svoja osnivačka prava dogovornim uređivanjem djelatnosti te neposrednim sudjelovanjem u obnašanju upravljačkih prava.
Glasilo
Članak 40.
Komora može izdavati Glasilo.
Glasilo može biti i u elektroničkom obliku.
Upravni odbor Komore donosi odluku o potrebi i vremenu izdavanja Glasila te obliku i sadržaju Glasila.
VII. IMENICI, UPISNICI I EVIDENCIJE
Članak 41.
Komora u obavljanju javnih ovlasti vodi imenike, upisnike i evidencije koji su javne knjige, a isprave koje se izdaju u obavljanju tih poslova javne su