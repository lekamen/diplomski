u suradnji s drugim inspekcijama i službama, organizira i sudjeluje u zajedničkom nadzoru s inspekcijama drugih državnih tijela postupajući na temelju odredbi međunarodnih i nacionalnih propisa, obavlja nadzor nad držanjem i uzgojem zaštićenih i drugih divljih vrsta za koje je potrebno ishoditi dopuštenje, obavlja nadzor provođenja mjera donesenih inspekcijskim rješenjem i rješenjima izdanim na temelju Zakona o zaštiti prirode, osigurava izvršavanje mjera naloženih nadzorom i predlaže mjere zaštite prirode, sudjeluje u izradi uputa iz područja zaštite prirode i inspekcijskog nadzora, obavlja inspekcijski nadzor i po potrebi sudjeluje u upravnim nadzorima nad radom sudionika u sustavu zaštite prirode koje provodi Ministarstvo, izrađuje i podnosi izvješća iz djelokruga inspekcije zaštite prirode, te provodi nadzor na temelju Zakona o genetski modificiranim organizmima (GMO). Služba sudjeluje u pripremi godišnjeg plana rada koji sadrži opći prikaz zadaća i poslova Ministarstva, te sukladno djelokrugu rada obavlja poslove vezane uz pripremu strateških ciljeva, pokazatelja uspješnosti, utvrđivanja rizika, nadziranja provedbe i izvješćivanja o realizaciji postavljenih ciljeva iz strateških planova, te obavlja i druge poslove u okviru svoga djelokruga.
6.3. Sektor inspekcijskih poslova i unaprjeđenja rada
Sektor inspekcijskih poslova i unaprjeđenja rada obavlja zajedničke stručne poslove koji se odnose na pripremu i provedbu nadzora primjene propisa iz područja zaštite okoliša, zaštite zraka, održivog gospodarenja otpadom i zaštite prirode te propisa kojim se uređuje zaštita od svjetlosnog onečišćenja na teritoriju Republike Hrvatske. Sektor sudjeluje u izradi godišnjih planova rada inspekcije zaštite okoliša i zaštite prirode, razvija metodologiju planiranja inspekcijskih nadzora, sudjeluje u određivanju indikatora rada inspekcije, izrađuje standardne operativne postupke za rad inspektora u provedbi nadzora i izvješćivanja, priprema odgovore na zastupnička pitanja i odgovore na upite temeljem prava na pristup informacijama, postupa po predstavkama i pritužbama građana te zahtjevima nadležnih tijela za odnose s građanstvom koje su upućene Upravi za inspekcijske poslove, priprema i provodi koordinirane inspekcijske nadzore s inspektorima tijela državne uprave nadležnim prema posebnim propisima kojima se uređuje nadzor pojedinih sastavnica okoliša i zaštita od utjecaja opterećenja na okoliš, priprema i provodi posebne tematske inspekcijske nadzore određene programima aktivnosti od interesa za Republiku Hrvatsku, inspekcijske nadzore objekata i prostora koji služe za potrebe Ministarstva obrane i Ministarstva unutarnjih poslova, nadzire način korištenja građevina i postrojenja radi utvrđivanja usklađenosti rada i ispunjavanja uvjeta zaštite okoliša određenih posebnim aktom kojim se takvi uvjeti propisuju i postrojenja u kojima su prisutne opasne tvari, priprema i obavlja nadzor provedbe mjera otklanjanja štete u okolišu i sanacije onečišćenog okoliša, priprema i provodi nadzor primjene propisa iz područja održivog gospodarenja otpadom, kontrolira izvršenje propisanih obveza županija, Grada Zagreba, gradova i općina u smislu donošenja i provedbe akcijskih planova i provedbe mjera za smanjivanje emisija onečišćujućih tvari u zrak, priprema i provodi nadzor u vezi s postupanjem s kontroliranim tvarima i fluoriranim stakleničkim plinovima, izdaje propisane potvrde i suglasnosti iz djelokruga rada inspekcije zaštite okoliša, dostavlja predstavke na nadležno postupanje drugim tijelima te priprema odgovore na njih, prati primjenu i osiguravanje izvršavanja zakona i drugih propisa, vođenje upravnih postupaka, razvija modele povećanja učinkovitosti u postupanju inspekcija, priprema optužne prijedloge i prijedloge kaznenih prijava, priprema i izrađuje prijedloge mjera za unaprjeđenje rada inspektora, organizira i priprema stručne radionice, seminare i druge stručne skupove, provodi stručne nadzore rada inspektora, izrađuje program osposobljavanja