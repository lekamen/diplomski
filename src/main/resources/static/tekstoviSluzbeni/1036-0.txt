53 15.05.2015 Odluka o utvrđivanju Popisa posebno skupih lijekova utvrđenih Odlukom o utvrđivanju Osnovne liste lijekova Hrvatskog zavoda za zdravstveno osiguranje
HRVATSKI ZAVOD ZA ZDRAVSTVENO OSIGURANJE
1037
Na osnovi članka 26. Statuta Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 18/13. i 01/14.) i članka 101. podstavka 4. Odluke o osnovama za sklapanje ugovora o provođenju zdravstvene zaštite iz obveznog zdravstvenog osiguranja (»Narodne novine«, broj 156/13., 11/14., 12/14., 34/14., 54/14., 66/14., 74/14., 106/14., 133/14., 157/14., 25/15. i 36/15) Upravno vijeće Hrvatskog zavoda za zdravstveno osiguranje na 84. sjednici održanoj 29. travnja 2015. godine donijelo je
ODLUKU
O UTVRĐIVANJU POPISA POSEBNO SKUPIH LIJEKOVA UTVRĐENIH ODLUKOM O UTVRĐIVANJU OSNOVNE LISTE LIJEKOVA HRVATSKOG ZAVODA ZA ZDRAVSTVENO OSIGURANJE
Članak 1.
Ovom Odlukom utvrđuje se Popis posebno skupih lijekova utvrđenih Odlukom o utvrđivanju Osnovne liste lijekova Hrvatskog zavoda za zdravstveno osiguranje (u daljnjem tekstu: Osnovna lista lijekova) koji se primjenjuju na razini bolničke i specijalističko-konzilijarne zdravstvene zaštite u ugovornim bolničkim zdravstvenim ustanovama, kao i način ostvarivanja prava osiguranih osoba Hrvatskog zavoda za zdravstveno osiguranje (u daljnjem tekstu: Zavod) na posebno skupe lijekove te način obračunavanja i plaćanja troškova za te lijekove bolničkim zdravstvenim ustanovama.
Posebno skupi lijekovi iz stavka 1. ovoga članka navedeni su u tablici 1. koja je sastavni dio ove Odluke.
Posebno skupi lijekovi za kućno liječenje hemofilije navedeni su u tablici 2. koja je sastavni dio ove Odluke.
Cijena za posebno skupe lijekove iz ove Odluke utvrđuju se posebnom odlukom Upravnog vijeća Zavoda.
Članak 2.
Liječenje posebno skupim lijekom iz članka 1. stavka 2. ove Odluke provodi se u ugovornim bolničkim zdravstvenim ustanovama na osnovi odobrenja povjerenstva za lijekove bolničke zdravstvene ustanove u kojoj se osigurana osoba Zavoda liječi.
Direkcija Zavoda utvrđuje je li primjena određenog lijeka u skladu sa smjernicama za primjenu posebno skupog lijeka utvrđenim Osnovnom listom lijekova Zavoda.
Osigurane osobe Zavoda, lijekove za liječenje juvenilnog idiopatskog artiritisa (etanercept i adalimumab) i lijekove za kućno liječenje hemofilije iz članka 1. stavka 2. i 3. ove Odluke, preuzimaju u izabranoj ljekarni. Lijekove nositelja odobrenja za stavljanje lijeka u promet u izabranu ljekarnu dostavlja ovlaštena veledrogerija od strane nositelja odobrenja za stavljanje lijeka u promet, a s kojim Zavod ima sklopljen ugovor o financiranju liječenja.
Članak 3.
Danom stupanja na snagu ove Odluke prestaje važiti Odluka o utvrđivanju popisa posebno skupih lijekova utvrđenih Odlukom o utvrđivanju Osnovne liste lijekova Hrvatskog zavoda za zdravstveno osiguranje (»Narodne novine«, broj 119/14., 17/15. i 29/15.).
Članak 4.
Ova Odluka stupa na snagu petnaestog dana od dana objave u »Narodnim novinama«.
Klasa: 025-04/15-01/118
Urbroj: 338-01-01-15-01
Zagreb, 29. travnja 2015.
Predsjednik Upravnog vijeća Hrvatskog zavoda za zdravstveno osiguranje prof. dr. sc. Marko Duvnjak, dr. med., v. r.

Tablica 1.
Sifra_ATK Nezaštićeno ime Zaštićeno ime Jedinični oblik lijeka A16AB02 062 imigluceraza Cerezyme praš. za konc. za otop. za inf., boč. stakl. 1x400 i.j. A16AB03 062 agalzidaza alfa Replagal konc. za inf., boč. 1x3,5 mg/3,5 ml A16AB04 061 agalzidaza beta Fabrazyme praš. za konc. za otop. za inf., boč. stakl. 1x35 mg A16AB04 062 agalzidaza beta Fabrazyme praš. za konc. za otop. za inf., boč. stakl. 1x5 mg A16AB05 061 laronidaza Aldurazyme praš. za konc. za otop. za inf., boč. stakl. 1x500 j./5 ml (100 j./ml) A16AB07 061 alglukozidaza alfa Myozyme praš. za konc. za otop. za inf., boč. 1x50 mg A16AB08 061 galsulfaza Naglazyme konc. za otop. za inf., boč. 1x5 mg/5 ml A16AB09 071 idursulfaza Elaprase boč. stakl. 1x6 mg/3 ml (2 mg/ml) A16AB10 061 velagluceraza alfa Vpriv praš. za otop. za inf., boč.