 obavijestiti Ministarstvo i središnje tijelo državne uprave nadležno za zaštitu i spašavanje.
(2) Ako su promjene iz stavka 1. ovoga članka takve prirode da zahtijevaju izradu nove Politike sprječavanja velikih nesreća, odnosno novoga Izvješća o sigurnosti, odnosno ishođenje suglasnosti na sadržaj izmjena i/ili dopuna Politike sprječavanja velikih nesreća, odnosno Izvješća o sigurnosti, operater je dužan ishoditi novu suglasnost i prije proteka razdoblja od pet godina iz članka 125. stavka 3. ovoga Zakona.«.
Članak 35.
U članku 128. stavku 1. iza riječi: »sukladno« dodaju se riječi: »Politici sprječavanja velikih nesreća, odnosno«.
Članak 36.
U članku 130. stavci 1. i 2. mijenjaju se i glase:
»(1) Na temelju podataka iz registra Agencije iz članka 132. stavka 1. ovoga Zakona koje je dostavio operater ili inspekcija ili dodatnih informacija koje su dostavila nadležna tijela, Ministarstvo će putem Agencije, u skladu s odredbama uredbe iz članka 120. stavka 2. ovoga Zakona, ustrojiti očevidnik u kojem će evidentirati operatere koji obavljaju djelatnost u području postrojenja i područja postrojenja u kojima je povećan rizik od velikih nesreća i njihovih posljedica zbog zemljopisnog položaja i blizine takvih područja postrojenja i količina te vrsta prisutnih opasnih tvari u njima.
(2) Nakon utvrđivanja operatera i područja postrojenja u smislu odredbe stavka 1. ovoga članka Ministarstvo će osigurati odgovarajuću razmjenu podataka sa središnjim tijelima državne uprave nadležnim za zaštitu i spašavanje i za prostorno uređenje, a u svrhu omogućavanja operaterima da uzmu u obzir prirodu i razmjer sveukupne opasnosti od velike nesreće pri izradi Politike sprječavanja velikih nesreća i mjera za sprječavanje velikih nesreća, sustava upravljanja sigurnošću te Izvješća o sigurnosti.«.
Iza stavka 3. dodaje se stavak 4. koji glasi:
»(4) Ako nadležna tijela posjeduju dodatne informacije u odnosu na one koje je dostavio operater područja postrojenja o blizini susjednih postrojenja, građevina ili objekata koji bi mogli biti uzrok ili povećati rizik od velikih nesreća i domino-efekt, dužna su te informacije staviti na raspolaganje operaterima tih područja postrojenja.«.
Članak 37.
U članku 132. stavak 2. mijenja se i glasi:
»(2) Sadržaj i način vođenja registra i očevidnika iz stavka 1. ovoga članka te način na koji se dostavljaju podaci za registar, odnosno način na koji se dostavljaju podaci za očevidnik, kao i rokove s tim u vezi propisuje ministar pravilnikom.«.
Članak 38.
U članku 133. stavku 1. iza riječi: »postrojenja« briše se zarez i dodaju riječi: »odnosno područja postrojenja«.
Stavak 2. mijenja se i glasi:
»(2) Prilikom izrade prostornih planova, osim drugih obveza propisanih ovim Zakonom, mora se uzimati u obzir i udaljenost između postrojenja, odnosno područja postrojenja i stambenih zona, javnih mjesta i ekološki značajnih područja te korištenje dodatnih mjera od strane postojećih postrojenja, a sve radi izbjegavanja povećane opasnosti za ljudsko zdravlje, materijalna dobra i okoliš.«.
Članak 39.
U članku 148. stavku 2. podstavak 11. mijenja se i glasi:
»− podatke o izbjegnutim nesrećama, iznenadnim događajima, industrijskim i velikim nesrećama,«.
Članak 40.
U članku 152. stavku 4. riječ: »međuradna« zamjenjuje se riječju: »međunarodna«.
Članak 41.
U članku 153. iza stavka 1. dodaje se novi stavak 2. koji glasi:
»(2) Ministarstvo je dužno putem Agencije dostaviti Europskoj komisiji podatke vezane uz područja postrojenja koja mogu uzrokovati veliku nesreću i o nastalim velikim nesrećama sukladno odredbama pravilnika iz članka 152. stavka 6. ovoga Zakona. Dostupnost ovih podataka mora se osigurati u elektroničkom obliku.«.
U dosadašnjem stavku 2., koji postaje stavak 3., riječi: »stavkom 1.« zamjenjuju se riječima: »stavcima 1. i 2.«.
Članak 42.
U članku 160. stavku 1. iza riječi: »davanja suglasnosti na« dodaju se riječi: »Politiku sprječavanja velikih nesreća i suglasnost na«.
U stavku 2. iza riječi: »davanja suglasnosti na«