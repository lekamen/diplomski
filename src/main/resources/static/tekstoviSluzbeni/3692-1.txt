 ovog Pravilnika.
(3) Bilješke uz financijske izvještaje za razdoblja tijekom poslovne godine trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene godišnje financijske izvještaje.
(4) Društvo za upravljanje prilikom sastavljanja izvještaja o novčanim tokovima može koristiti ili direktnu ili indirektnu metodu.
(5) Pored podataka iz financijskih izvještaja iz članka 4. stavka 1. i izvještaja iz članka 5. ovog Pravilnika Agencija može od društva za upravljanje zatražiti dodatne podatke, informacije i objašnjenja pojedinih stavki u izvještajima.
ROKOVI I NAČIN DOSTAVE
Članak 7.
Društvo za upravljanje dužno je izvještaje iz članka 6. stavka 1. ovog Pravilnika:
– koje sastavlja za prva tri mjeseca poslovne godine sa stanjem na zadnji dan izvještajnog razdoblja, prvih šest mjeseci poslovne godine sa stanjem na zadnji dan izvještajnog razdoblja te prvih devet mjeseci poslovne godine sa stanjem na zadnji dan izvještajnog razdoblja, dostaviti u roku od mjesec dana po proteku izvještajnog razdoblja,
– koje sastavlja za poslovnu godinu sa stanjem na zadnji dan izvještajnog razdoblja, dostaviti u roku od 4 mjeseca po proteku izvještajnog razdoblja.
Članak 8.
(1) Društvo za upravljanje dostavlja Agenciji izvještaje iz članka 6. stavka 1. ovog Pravilnika u elektroničkom obliku potpisane naprednim elektroničkim potpisom u skladu s tehničkom uputom Agencije.
(2) Smatra se da je društvo za upravljanje dostavilo izvještaje iz stavka 1. ovog članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovog članka, društvo za upravljanje dužno je izvještaje dostaviti u pisanom obliku, neposredno ili poštom u svrhu pravodobnog izvješćivanja. Društvo za upravljanje dužno je dostaviti izvještaje na način propisan stavkom 1. ovog članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Društvo za upravljanje dužno je godišnje financijske izvještaje iz članka 6. stavka 2. ovog Pravilnika dostaviti u pisanom obliku zajedno s revizorskim izvješćem o obavljenoj reviziji godišnjih financijskih izvještaja i godišnjim izvješćem.
OBJAVA FINANCIJSKIH IZVJEŠTAJA
Članak 9.
(1) Društvo za upravljanje dužno je objaviti revidirane godišnje financijske izvještaje na svojim internetskim stranicama, u rokovima istovjetnim rokovima iz članka 7. alineje 2. ovoga Pravilnika.
(2) Društvo za upravljanje dužno je na svojim internetskim stranicama imati objavljene financijske izvještaje iz stavka 1. ovoga članka najmanje za zadnjih 5 poslovnih godina ili kraće ako društvo za upravljanje posluje kraće od 5 godina.
Članak 10.
Ovaj Pravilnik stupa na snagu osmoga dana od dana objave u »Narodnim novinama«, a prvi put se primjenjuje na polugodišnje financijske i dodatne izvještaje sa stanjem na dan 30. lipnja 2016. godine.
Članak 11.
Danom početka primjene ovog Pravilnika prestaje važiti Pravilnik o strukturi i sadržaju financijskih izvještaja i drugih izvještaja društava za upravljanje UCITS fondovima (»Narodne novine«, broj 100/13 i 28/15).
Klasa: 011-02/16-02/01
Urbroj: 326-01-440-16-1
Zagreb, 21. travnja 2016.
Predsjednik Upravnog vijeća Petar-Pierre Matek, v. r.
PRILOG 1 – PRILOG 3

