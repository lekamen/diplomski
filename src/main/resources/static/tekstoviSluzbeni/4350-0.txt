71 03.08.2016 Pravilnik o obliku i sadržaju oznake čistoće predmeta od plemenitih kovina
DRŽAVNI ZAVOD ZA MJERITELJSTVO
1699
Na temelju članka 7. stavka 3. Zakona o nadzoru predmeta od plemenitih kovina (»Narodne novine«, broj 36/15) ravnatelj Državnog zavoda za mjeriteljstvo donosi
PRAVILNIK
O OBLIKU I SADRŽAJU OZNAKE ČISTOĆE PREDMETA OD PLEMENITIH KOVINA
I. OPĆA ODREDBE
Članak 1.
Ovim Pravilnikom propisuje se oblik i sadržaj oznake čistoće te način utiskivanja oznake čistoće na predmete od plemenitih kovina od strane proizvođača odnosno dobavljača predmeta od plemenitih kovina.
II. OBLIK I SADRŽAJ OZNAKE ČISTOĆE
Članak 2.
(1) Oznaka čistoće na predmetima od plemenitih kovina, sukladno propisanom stupnju čistoće, sastoji se od troznamenkastog broja dimenzija ne manjih od 0,8 mm x 1,25 mm, u okviru ili bez njega.
(2) Oznaka čistoće mora biti jasno vidljiva.
Članak 3.
Brojčane oznake za propisane stupnjeve čistoće na predmetima od plemenitih su:
1. za predmete od platine    950 tisućitih – oznaka čistoće je 950
                                          900 tisućitih – oznaka čistoće je 900
                                          800 tisućitih – oznaka čistoće je 800
2. za predmete od zlata       999 tisućitih – oznaka čistoće je 999
                                          950 tisućitih – oznaka čistoće je 950
                                          916 tisućitih – oznaka čistoće je 916
                                          840 tisućitih – oznaka čistoće je 840
                                          750 tisućitih – oznaka čistoće je 750
                                          585 tisućitih – oznaka čistoće je 585
                                           375 tisućitih – oznaka čistoće je 375
3. za predmete od srebra     999 tisućitih – oznaka čistoće je 999
                                           950 tisućitih – oznaka čistoće je 950
                                           925 tisućitih – oznaka čistoće je 925
                                           900 tisućitih – oznaka čistoće je 900
                                           800 tisućitih – oznaka čistoće je 800
III. UTISKIVANJE STUPNJEVA ČISTOĆE PREDMETA OD PLEMENITIH KOVINA
Članak 4.
(1) Oznaka čistoće na predmetima od plemenitih kovina mora biti utisnuta pokraj znaka proizvođača, odnosno dobavljača.
(2) Na predmet od plemenite kovine može se utisnuti samo jedna oznaka čistoće.
Članak 5.
Oznaka čistoće utiskuje se ručno, strojno ili laserom. Laserskim utiskivanjem se označuju predmeti koji su tako osjetljivi i lomljivi da bi se drugim načinom utiskivanja oštetili.
Članak 6.
(1) Ako na predmetu od plemenitih kovina nema utisnute oznake čistoće smatra se da predmet nije od plemenite kovine.
(2) Ako utisnuta oznaka čistoće na predmetu od plemenitih kovina nije u skladu s odredbama ovoga Pravilnika o brojčanim oznakama za propisane stupnjeve čistoće, proizvođač odnosno dobavljač predmeta od plemenitih kovina je dužan utisnuti na takav predmet odgovarajuću oznaku čistoće.
(3) Ukoliko je predmet od plemenitih kovina označen oznakom stupnja čistoće koja nije brojčana oznaka već drugi simbol koji predstavlja određenu vrstu plemenite kovine i određeni zakonski stupanj čistoće, dobavljač predmeta od plemenitih kovina ga nije dužan označiti brojčanom oznakom čistoće pod uvjetom da taj simbol sadrži informaciju koja je ekvivalentna brojčanoj oznaci stupnja čistoće.
(4) Ukoliko je predmet od plemenitih kovina označen simbolom koji nije ekvivalentan brojčanoj oznaci stupnja čistoće, ispitat će se i označiti sukladno odredbama ovoga Pravilnika.
IV. PRIJELAZNA I ZAVRŠNA ODREDBA
Članak 7.
Danom stupanja na snagu ovog Pravilnika prestaju važiti odredbe članka 2., 3. i 4. Pravilnika o obliku i sadržaju oznake čistoće i načinu određivanja i obilježavanja stupnjeva čistoće predmeta od plemenitih kovina (»Narodne novine«, broj 107/93) kojima se propisuju oblik i sadržaj oznaka čistoće predmeta od plemenitih kovina.
Članak 8.
Ovaj Pravilnik stupa na snagu osmog dana od