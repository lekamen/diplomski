smještaj ili učinkovitost vizualnih navigacijskih sredstava, moraju se ukloniti, ukoliko je to izvedivo.
(2) Svaki objekt u granicama unutarnje horizontalne i stožaste površine, za koji Agencija na temelju dostavljene aeronautičke studije procijeni da može ugroziti sigurnost operacija hidroaviona:
a) u području kretanja/plovidbe na površini, ili
b) u prostoru leta u zraku
smatrat će se preprekom i potrebno ga je ukloniti ako je to moguće.
Označavanje prepreka
Članak 30.
Nepokretni i/ili pokretni objekti za koje se utvrdi da predstavljaju zrakoplovnu prepreku ili probijaju neku od površina ograničenja prepreka moraju biti primjereno označeni u skladu sa odredbama primjenjivih propisa donesenih na temelju zakona kojim se uređuje civilni zračni promet te objavljeni na način uobičajen u zračnom prometu.
DIO PETI VIZUALNA SREDSTVA ZA NAVIGACIJU
Opće odredbe
Članak 31.
Hidroavion se tijekom mirovanja i kretanja/plovidbe na vodenoj površini smatra pomorskim (plovnim) objektom, pa način označavanja i obilježavanja aerodroma na vodi i pripadajućih mu infrastrukturnih objekata i površina mora biti u skladu sa primjenjivim pomorskim propisima.
Označavanje aerodroma na vodi
Članak 32.
(1) Standardna oznaka aerodroma na vodi je simbol sidra, sličnog oznaci koja se može naći na zrakoplovnim kartama (Slika 2-1.).
(2) Oznaka aerodroma na vodi se postavlja na krovovima ili drugim ravnim površinama aerodroma na vodi na način da bude lako vidljiva iz zraka.
(3) Oznaka aerodroma na vodi je žute boje sa crnim rubom.
(4) Najmanja dozvoljena dimenzija oznake aerodroma na vodi iznosi:
a) duljina – 4m
b) širina – 2,5m

Slika 2-1. Oznaka aerodroma na vodi
Pokazivač smjera vjetra
Članak 33.
(1) Aerodrom na vodi mora biti opremljen s najmanje jednim pokazivačem smjera vjetra.
(2) Pokazivač smjera vjetra mora biti postavljen na način da na njega ne utječu poremećaji u zraku, uzrokovani objektima u blizini, te tako da je vidljiv:
a) iz hidroaviona u letu, i
b) na operativnoj površini za kretanje/plovidbu hidroaviona.
(3) Pokazivač smjera vjetra mora biti sačinjen od platna ili drugog materijala jednake čvrstoće, u obliku krnjeg stošca, duljine od najmanje 3,6 m i promjera na širem kraju od najmanje 0,9 m. Mora biti izveden na način da daje jasni prikaz smjera i opći prikaz brzine površinskog vjetra. Obavezne boje pokazivača smjera površinskog vjetra su crvena (ili narančasta) i bijela, raspoređene u pet naizmjenično poredanih traka, uz uvjet da prva i posljednja traka budu crvene (ili narančaste) boje, tako da isti bude jasno vidljiv u odnosu na pozadinu, s visine od najmanje 300 m.
DIO ŠESTI OPERATIVNE SLUŽBE, OPREMA I INSTALACIJE AERODROMA NA VODI
Planiranje za slučajeve izvanrednih događaja na aerodromu na vodi
Članak 34.
(1) Operator aerodroma na vodi mora postupati prema propisanim postupcima za slučaj izvanrednog događaja koji je donesen za lučko područje na kojem je smješten aerodrom na vodi.
(2) Kada se aerodrom na vodi nalazi izvan uređenog lučkog područja u cilju pripreme i provedbe odgovarajućeg postupanja u slučaju izvanrednih događaja na aerodromu na vodi ili u njegovoj blizini, operator aerodroma na vodi mora planirati te aktivnosti. Cilj planiranja aktivnosti za slučajeve izvanrednih događaja na aerodromu na vodi podrazumijeva svođenje posljedica na najmanju moguću mjeru, posebno u pogledu spašavanja života i materijalnih dobara, te nastavka redovitih operacija hidroaviona. U planu aerodroma na vodi za slučaj izvanrednih događaja (Emergency plan) navode se postupci za koordinaciju aktivnosti:
a) različitih aerodromskih i drugih službi čije je područje rada na aerodromu na vodi, te
b) drugih organizacija i službi, javnih i zdravstvenih ustanova u neposrednoj okolini aerodroma na vodi koje bi mogle pomoći u:
− sprječavanju većih posljedica, kao i
− sanaciji nastalih šteta.
(3) Plan aerodroma na vodi za slučaj izvanrednog događaja izrađuje se i primjenjuje na pojedinom aerodromu na vodi u skladu s:
a) organizacijskim, tehničkim i tehnološkim