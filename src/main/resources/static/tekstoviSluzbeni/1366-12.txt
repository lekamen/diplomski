 broj dana od datuma pokretanja postupka do datuma rješavanja predmeta.
Članak 71.
(1) U sustavu JCMS korisnicima sustava su u svakom trenutku dostupna upravljačka izvješća koja mogu kreirati u skladu s potrebama suda.
(2) Odabirom željenih parametara sustav JCMS generira sljedeća izvješća:
1. Stanje predmeta na razini mjeseca – prikazuje stanje riješenosti predmeta te njihov broj na mjesečnoj razini
2. Trajanje postupaka – prikazuje broj postupaka u ovisnosti o njihovom vremenskom trajanju
3. Kretanje riješenosti – linijski graf prikazuje kretanje riješenosti predmeta u posljednjih godinu dana
4. Vrste postupka – prikaz zastupljenosti postupaka prema njihovoj vrsti
5. Stanje žalbenih postupaka – prikaz broja žalbenih postupaka u ovisnosti o njihovom stanju
6. Kretanje broja podnesaka – prikazuje broj podnesaka po mjesecima
7. Raspored predmeta po sucima – prikazuje broj predmeta po sucima
8. Predmeti kojima prijeti zastara – prikazuje broj predmeta kojima prijeti zastara; tako se mogu postaviti prioriteti i definirati redoslijed rješavanja predmeta
9. Predmeti u kojima nije poduzeta niti jedna radnja u posljednjih tri mjeseca – prikazuje broj predmeta u kojima nije poduzeta niti jedna radnja u posljednjih tri mjeseca.
XVI. PROMJENA OZNAKE, SPAJANJE, PRILAGANJE I RAZDVAJANJE SPISA
Članak 72.
(1) Promjena upisnika unosi se u sustav JCMS. Prilikom unosa promjene po potrebi se mijenjaju podaci o ulogama stranaka u predmetu, te o hitnosti i tajnosti postupka. Od tog trenutka, novi podnesci i sudske odluke dobivaju novu oznaku spisa, a podbrojevi na podnescima nastavljaju redoslijed.
(2) Ustupanje spisa drugom sudu unosi se u sustav JCMS uz obvezno navođenje razloga ustupanja spisa.
(3) Ustupanje spisa iz članka 11. Zakona o sudovima provodi se kroz sustav JCMS unosom pripadajuće odluke te pokretanjem funkcije ustupanja.
(4) Zaprimanje spisa iz članka 11. Zakona o sudovima provodi se kroz sustav JCMS unosom pripadajućeg podneska te pokretanjem funkcije zaprimanja.
Članak 73.
(1) Slanje spisa na viši sud evidentira se u sustavu JCMS uz obvezno navođenje razloga slanja spisa.
(2) Vraćanje spisa s višeg suda na niži sud evidentira se u sustavu JCMS.
Članak 74.
(1) Spajanje spisa evidentira se u sustavu JCMS.
(2) Spajanje spisa u sustavu JCMS provodi se nakon što rješavatelj u sustav JCMS unese dostavnu naredbu za spajanje spisa.
(3) Nakon spajanja spisa, podnesci, podaci o kretanju spisa i podaci o odluci upisuju se u sustav JCMS u spojeni jedinstveni spis.
Članak 75.
Prilaganje spisa evidentira se u sustavu JCMS. Spisu se mogu priložiti samo oni spisi u kojima postoji dostavna naredba rješavatelja za prilaganje.
Članak 76.
Razdvajanje spisa provodi se u sustavu JCMS nakon što je rješavatelj u sustav unio odgovarajuću dostavnu naredbu. Ovlašteni sudski službenik provodi razdvajanje na način da iz spisa koji se razdvaja ili iz kojeg se dio izdvaja podatke o strankama i drugim sudionicima te podneske i odluke navedene u dostavnoj naredbi prenese ili preslika u spis koji se osniva razdvajanjem ili izdvajanjem.
XVII. RAD U REFERADAMA
Članak 77.
(1) Za naredbe i rješenja o određivanju rasprave i ročišta odnosno o provođenju neke druge sudske radnje koristit će se odgovarajuće funkcije sustava JCMS te će se unijeti podaci o osobama koje treba pozvati, vremenu sudske radnje, dostavi poziva i druge odgovarajuće radnje.
(2) Upisivanje sudske radnje, dodavanje sudionika te priprema poziva obavlja se u referadi unosom podataka u sustav JCMS.
Članak 78.
Podaci o pozivanju stranaka i ostalih sudionika postupka unose se u sustav JCMS u referadi rješavatelja.
Članak 79.
Spisi u kojima su određene rasprave ili ročišta automatski su upisani u ročišniku sustava JCMS.
Članak 80.
(1) Sve naredbe i ostale upute za rad izdane sudskoj pisarnici unose se u sustav JCMS.
(2) Naredbe moraju biti jasne i potpune te sadržavati potrebne podatke na temelju kojih sudska pisarnica može postupati.
Članak 81.
U sustavu JCMS obvezno je ažurno i točno evidentirati