 fizičku osobu obvezno sadrži:
1. ime i prezime;
2. osobni identifikacijski broj;
3. datum i mjesto rođenja;
4. datum pohađanja stručnog usavršavanja;
5. naziv i osobni identifikacijski broj Nositelja Programa osposobljavanja koji ga je proveo;
6. broj potvrde, datum i mjesto izdavanja potvrde;
7. ime i prezime, potpis odgovorne osobe Nositelja Programa osposobljavanja i njegov pečat.
VII. NADZOR NAD RADOM NOSITELJA PROGRAMA OSPOSOBLJAVANJA
Nadzor
Članak 34.
Nadzor nad ispunjavanjem uvjeta za provođenje Programa osposobljavanja nad Nositeljima Programa osposobljavanja provodi Ministarstvo i po potrebi poduzima propisane mjere.
Oduzimanje suglasnosti
Članak 35.
(1) Ako Nositelj Programa osposobljavanja prestane ispunjavati neki od uvjeta propisanih ovim Pravilnikom Ministarstvo će mu rješenjem oduzeti suglasnost.
(2) Ako se utvrdi nepravilnost u provođenju Programa osposobljavanja odnosno nepravilnosti u provođenju drugih obaveza Nositelja Programa osposobljavanja propisanih ovim Pravilnikom Ministarstvo će Nositelju Programa osposobljavanja rješenjem odrediti primjereni rok za otklanjanje nepravilnosti.
(3) Ako Nositelj Programa osposobljavanja ne otkloni nepravilnosti iz stavka 2. ovoga članka u danom roku, Ministarstvo će mu rješenjem oduzeti suglasnost za provođenje Programa osposobljavanja.
VIII. REGISTAR NOSITELJA PROGRAMA OSPOSOBLJAVANJA
Vođenje Registra
Članak 36.
(1) Registar Nositelja Programa osposobljavanja za certificirane instalatere plitkih geotermalnih sustava i dizalica topline ustrojava i vodi Ministarstvo u elektroničkom obliku.
(2) Izvadak iz Registra Nositelja Programa osposobljavanja za certificirane instalatere plitkih geotermalnih sustava i dizalica topline objavljuje se na službenim internetskim stranicama Ministarstva.
Sadržaj Registra
Članak 37.
Registar Nositelja Programa osposobljavanja za certificirane instalatere plitkih geotermalnih sustava i dizalica topline sadrži:
1. naziv i osobni identifikacijski broj Nositelja Programa osposobljavanja;
2. klasifikacijski broj, urudžbeni broj te datum izdavanja suglasnosti za provođenje Programa osposobljavanja;
3. adresu sjedišta, e-mail adresu, broj telefona Nositelja Programa osposobljavanja;
4. ime i prezime odgovorne osobe Nositelja Programa osposobljavanja i njezin osobni identifikacijski broj;
5. imena i prezimena stručnih osoba koje provode Program izobrazbe i njihove osobne identifikacijske brojeve;
6. odjeljak za napomene.
IX. PRIJELAZNE I ZAVRŠNE ODREDBE
Članak 38.
Ovaj Pravilnik stupa na snagu osmog dana od dana objave u »Narodnim novinama«, osim članka 5. stavka 1. koji stupa na snagu dana 1. siječnja 2017. godine.
Klasa: 360-01/14-12/12
Urbroj: 531-04-2-15-41
Zagreb, 8. svibnja 2015.
Ministrica Anka Mrak-Taritaš, dipl. ing. arh., v. r.
PRILOG 1.
PROGRAM IZOBRAZBE
Za Program izobrazbe utvrđen je sljedeći sadržaj u trajanju od 40 sati¸ od čega 25 sati teorijskog dijela nastave i 15 sati praktičnog dijela nastave:
Teorijska nastava – 25 sati
1. Uvod – Promocija i tržište dizalica topline – 1 sat
2. Zakonska regulativa i zaštita okoliša – 2 sata
3. Osnovne i pomoćne komponente, te princip rada dizalice topline – 2,5 sati
– Kompresijske dizalice topline
– Sorpcijske dizalice topline
4. Učinkovitost dizalica topline – 1 sat
– Toplinski množitelj i faktor hlađenja
– Sezonski faktor grijanja – SPF
5. Radne tvari kompresijskih dizalica topline – 1,5 sati
6. Izvori topline – 2 sata
– Okolišni zrak kao izvor topline
– Direktno sunčevo zračenje kao izvor topline – solarna dizalica topline
– Morska voda kao izvor topline, vode potoka, rijeka, jezera
– Podzemne vode kao izvor topline
– Tlo kao izvor topline
7. Geologija tla i toplinska svojstva tla – 2,5 sati
– Geologija Zemlje i geotermalna energija
– Klasifikacija geotermalnih izvora
– Geotermalni potencijal Republike Hrvatske
– Temperaturni izvori tla različitih regija
– Toplinska svojstva tla
8. Sustav distribucije toplinske i rashladne energije i hidrauličko uravnoteženje – 3 sata
– Polaganje