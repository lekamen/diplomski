 razdoblje za koje se podnosi Zahtjev za poticaje, obračunati i odobreni iznos poticaja u skladu s dostavljenim računima/otpremnicama umanjiti će se za iznos koji će se obračunati kao iznos poticaja za količinu ulova prikazanu u očevidnicima/izvješćima koji su dostavljeni van propisanog roka te za koje se ne može ostvariti poticaj.
(4) Ukoliko se administrativnom kontrolom utvrdi da cjelokupan evidentirani ulov male plave ribe korisnika za razdoblje za koje se podnosi Zahtjev nije u skladu s odredbama iz članka 6. stavka 4. ovoga Pravilnika, podneseni Zahtjev za poticaje neće se uputiti u daljnju obradu definiranu stavkom 6. ovoga članka.
(5) Korisnik je dužan traženo iz stavka 2. ovoga članka dostaviti preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(6) Potpuni, provjereni i pravovremeno dopunjeni Zahtjevi za poticaje ulaze u daljnju obradu te se vrši njihov konačni obračun i izrađuje tablični prikaz odobrenih iznosa poticaja po korisniku.
Neudovoljavanje uvjetima za ostvarenje poticaja u ribarstvu
Članak 11.
(1) Neudovoljavanje uvjeta za ostvarenje poticaja u ribarstvu podrazumijeva:
a) neispunjavanje uvjeta propisanih ovim Pravilnikom,
b) namjerno davanje krivih podataka u Zahtjevu za poticaje,
c) nepravovremeno dostavljeni i nepravovremeno dopunjeni Zahtjevi za poticaje.
(2) Kod korisnika poticaja za uzgoj slatkovodne ribe II. skupine, za koje se utvrdi da nisu u propisanom roku dostavili podatke iz Popisa o akvakulturi kroz dvije godine, kako je navedeno u članku 6. stavku 5. ovoga Pravilnika, u skladu s posebnim propisom koji uređuje akvakulturu, smatrat će se da Zahtjev za poticaje ne udovoljava uvjetima propisanim ovim Pravilnikom.
(3) Zahtjevi za poticaje koji neudovoljavaju uvjetima propisanim ovim Pravilnikom ne ulaze u daljnju obradu i korisnicima se ne isplaćuje potpora.
Isplata potpore
Članak 12.
(1) Nakon izvršene administrativne kontrole, Uprava ribarstva izrađuje nalog za isplatu te isti, uz tablični prikaz svih korisnika, dostavlja Agenciji za plaćanja koja vrši isplatu prema korisnicima.
(2) Agencija za plaćanja o izvršenim isplatama po korisnicima po utvrđenim razdobljima izvještava Upravu ribarstva slanjem izvješća o isplatama u elektroničkom obliku u roku od petnaest dana nakon izvršene isplate.
Povrat sredstava
Članak 13.
(1) Ministarstvo poljoprivrede može zahtijevati povrat čitavog iznosa ili dijela isplaćenih novčanih sredstava na temelju Odluke o povratu isplaćenih sredstava, i to u slučaju:
a. administrativne pogreške,
b. da se inspekcijskim nadzorom utvrde nepravilnosti ili neudovoljavanje uvjetima propisanim ovim Pravilnikom.
(2) Odluka o povratu iz stavka 1. ovoga članka je konačna.
(3) Na temelju Odluke o povratu isplaćene potpore korisnik je dužan izvršiti povrat sredstava u roku od 30 kalendarskih dana od dana primitka Odluke na žiro račun koji je sastavni dio Odluke.
(4) Ukoliko korisnik nije izvršio povrat sredstava iz stavka 3. ovoga članka, Uprava ribarstva će prilikom administrativne kontrole obračunati iznos za koji nije izvršen povrat kroz naredna obračunska razdoblja istog korisnika, do potpunog namirenja, ukoliko je isto moguće.
(5) U slučaju da se povrat ne može izvršiti u skladu s stavkom 4. ovoga članka, na iznos koji podliježe povratu se nakon isteka roka iz stavka 3. ovoga članka obračunava zakonska zatezna kamata.
(6) U slučaju nepoštivanja roka za povrat sredstava Ministarstvo će zatražiti zaštitu svojih prava putem nadležnog suda.
Evidencija
Članak 14.
Uprava ribarstva vodi evidenciju svih zaprimljenih, odobrenih, isplaćenih i Zahtjeva za poticaje koji nisu ušli u daljnju obradu.
Inspekcijski nadzor
Članak 15.
(1) Inspekcijski nadzor provodi ribarska inspekcija.
(2) Inspekcijskim nadzorom tijekom jedne godine mora biti obuhvaćeno najmanje pet posto od svih korisnika kojima je odobren Zahtjev za poticaje za tu proizvodnu godinu raspoređeno na sve kategorije poticane proizvodnje.
(3) U slučaju nepravilnosti utvrđenih