promatrane kategorije plovila cijene povećala za iznos koji je značajno manji od utvrđenog postotka inflacije u Republici Hrvatskoj. Također, u obzir se treba uzeti i činjenica da tržišni udio Ilirije u nautičkom turizmu iznosi [0-5]% ukupnog broja vezova u Republici Hrvatskoj, a udio u prihodima je [5-10]%.
Ilirija nadalje navodi kako antikompetitivne posljedice navodne razmjene informacija nisu postojale, niti ih je Agencija utvrđivala tijekom postupka, iz čega proizlazi kako nije ni bilo štetnih utjecaja na učinkovitost tržišnog natjecanja, ostale poslovne subjekte i potrošače. Ilirija navodi kako nije postupala sa namjerom da usklađeno djeluje sa ostalim poduzetnicima, već se radilo o nehaju kao blažem obliku krivnje. Također navodi kako je tijekom cijelog postupka u potpunosti surađivala s Agencijom te kako do sada nije kažnjavana za povrede odredbi ZZTN-a.
Nadalje, Ilirija navodi kako bi, s obzirom na raspon upravno-kaznene mjere koji je predviđen ZZTN-om i Uredbom o upravno-kaznenim mjerama, u slučaju izricanja kazne u punom ili drugom značajnom iznosu tom poduzetniku zasigurno značilo financijski teret koji ne bi mogao podnijeti, a odluka u ovom predmetu će imat neposredni učinak na financijsku stabilnost društva, namjeravane investicije ali i materijalna prava svih njenih djelatnika. Stoga Ilirija predlaže da joj se na temelju članka 13. Uredbe o upravno-kaznenim mjerama izrekne simbolična upravno-kaznena mjera.
Agencija je 21. studenoga 2014. zaprimila podnesak opunomoćenika HGK kojim isti iznosi obranu HGK. Na glavnoj raspravi održanoj 11. prosinca 2014. predstavnica HGK je predala pisanu obranu gotovo identičnog sadržaja. U navedenoj pisanoj obrani se u bitnome navodi kako na temelju članka 64. stavaka 2. i 4. ZZTN-a postoje brojne olakotne okolnosti koja bi Agencija trebala uzeti u obzir, prilikom donošenja svoje odluke. HGK navodi kako je uvijek postojala suradnja s Agencijom koja je bila izražena u pravcu da se članovi HGK stalno i permanentno educiraju u pravcu zaštite tržišnog natjecanja, da se u konkretnom slučaju radi o spletu slučajnih okolnosti koje, ukazuju na zaista nehajno postupanje, da je i sama Agencija u Obavijesti o utvrđenom činjeničnom stanju zaključila kako je postupanje HGK na samom rubu po pitanju svijesti o tome da bi se uopće moglo raditi o zabranjenom postupanju. HGK je na temelju samih odredbi koje reguliraju djelokrug njenog rada, dužna za poduzetnike provoditi određene aktivnosti i davati tehničku podršku za održavanje aktivnosti, što uključuje redovne sjednice Vijeća udruženja, u konkretnom slučaju Vijeća udruženja nautičkog turizma (marina). Pri tome nije samo riječ o tome da u odnosu na sporne sjednice pitanje cijena uopće nije bilo stvar dnevnog reda, već ni sam dnevni red ne utvrđuje HGK niti s time ima ikakve veze, već to spada u domenu predsjednika udruženja. HGK u doslovnom smislu daje samo tehničku podršku, osigurava prostor i zapisničara, a u operativnom smislu djeluje u korist poduzetnika samo tamo gdje je zaključkom sa sjednice obvezan na određenu inicijativu.
Nadalje, HGK navodi kako se uloga HGK u predmetnom slučaju ne može usporediti sa slučajevima drugih udruženja poduzetnika u ranijim odlukama Agencije, pa tako navodi primjer Obrtničke komore Osječko-baranjske županije, Udruženje obrtnika Osijek (predmet klase: UP/I 030-02/11-01/039), u kojem je utvrđeno da je navedeno udruženje bilo inicijator sastanka na kojem se dogovarala cijena kruha, te je imalo presudnu ulogu u postizanju sporazuma, a u kojem slučaju je Agencija ipak izrekla simboličnu upravno-kaznenu mjeru tom udruženju. HGK se poziva i na odluku Agencije u predmetu klase: UP/I 034-03/13-01/034 kojom je Hrvatskom društvu ortodonata također izrečena simbolična upravno-kaznene mjera.
HGK nadalje navodi kako u odnosu na svoju djelatnost vodi knjigovodstvo koje je sukladno knjigovodstvu neprofitnih organizacija, ne ostvaruje dobit i svi prihodi od članstva primamo i osnovno koriste se u cilju promoviranja hrvatskog