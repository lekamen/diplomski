 osnivanje zajedničkog istražnog tima na području Republike Hrvatske kao i prijedlog hrvatskih predstavnika u zajedničkom istražnom timu izvan područja Republike Hrvatske, glavni ravnatelj policije podnosi ministru.
Odluku o osnivanju zajedničkog istražnog tima na području Republike Hrvatske kao i Odluku o uključivanju hrvatskih predstavnika u zajednički istražni tim izvan područja Republike Hrvatske donosi ministar.«.
Članak 12.
Iznad članka 38. stavlja se naslov koji glasi:
»1. Podjela kriminaliteta prema složenosti«.
Članak 13.
Članak 38. mijenja se i glasi:
»U svrhu usklađivanja nadležnosti ustrojstvenih jedinica policije, u odnosu na njegovu složenost i teritorijalnu rasprostranjenost, kriminalitet se dijeli na sljedeće razine:
– manje složeni lokalni kriminalitet (lakši predmeti),
– regionalni složeni ili organizirani kriminalitet (teški predmeti),
– nacionalni složeni ili organizirani kriminalitet (složeni predmeti).«.
Članak 14.
Iza članka 38. dodaju se članci 38.a, 38.b, 38.c, 38.d, 38.e, 38.f, 38.g i 38.h koji glase:
»Manje složeni lokalni kriminalitet (lakši predmeti)
Članak 38.a
Manje složeni lokalni kriminalitet (lakši predmeti) su kaznena djela za koja je propisana novčana kazna ili kazna zatvora do osam godina ako su počinitelji djelovali, trebali djelovati ili djeluju na području jedne ili dvije policijske postaje, osim onih kaznenih djela za koja se načelnik policijske uprave može, s obzirom na način počinjenja, njihovu učestalost i druge okolnosti, dogovoriti s nadležnim državnim odvjetnikom da će ih se smatrati težim predmetima, odnosno regionalnim složenim ili organiziranim kriminalitetom.
Iznimno od stavka 1. ovoga članka, pod manje složeni lokalni kriminalitet ubrajaju se i ona kaznena djela za koja je propisana kazna zatvora do dvanaest godina ukoliko je počinitelj kaznenog djela poznat u trenutku saznanja policije o istom.
Manje složeni lokalni kriminalitet u nadležnosti je policijske postaje.
Regionalni složeni ili organizirani kriminalitet (teški predmeti)
Članak 38.b
Regionalni složeni ili organizirani kriminalitet (teški predmeti) su sva kaznena djela za koja je propisana kazna zatvora preko osam godina te kaznena djela ispod osam godina za koja su se pod uvjetima iz članka 38.a stavka 1. ovoga Pravilnika nadležni županijski državni odvjetnik i načelnik policijske uprave dogovorili da ih smatraju težim predmetima, kada su počinitelji djelovali, trebali djelovati ili djeluju na području jedne ili dvije policijske uprave ili su povezani s inozemstvom ili kada se radi o kaznenim djelima manje složenog lokalnog kriminaliteta koja uzrokuju uznemiravanje javnosti, stvaraju objektivni dojam nesigurnosti ili se radi o osobama i organiziranim kriminalnim skupinama koje su definirane kroz strateške dokumente ustrojstvenih jedinica regionalne razine.
Regionalni složeni ili organizirani kriminalitet u nadležnosti je policijske uprave.
Načelnik policijske uprave donosi odluku o dodjeljivanju ili preuzimanju kriminalističkih istraživanja u rad policijskoj upravi ili policijskoj postaji.
Nacionalni složeni ili organizirani kriminalitet (složeni predmeti)
Članak 38.c
Nacionalni složeni ili organizirani kriminalitet (složeni predmeti) su kaznena djela koja, s obzirom na način počinjenja i posljedice, ugrožavaju nacionalnu sigurnost ili vitalne interese Republike Hrvatske ili izazivaju uznemiravanje javnosti te pravnu i osobnu nesigurnost građana ili su počinitelji djelovali, trebali djelovati ili djeluju na širem području Republike Hrvatske ili su povezani s inozemstvom. U nacionalni složeni ili organizirani kriminalitet osobito spadaju:
– kaznena djela razine regionalnog složenog ili organiziranog kriminaliteta, za koja se kriminalistička istraživanja provode na prostoru dvije ili više policijskih uprava,
– kaznena djela za čije istraživanje je potrebna međunarodna policijska suradnja,
– kaznena djela čiji počinitelji su istaknuti nositelji najtežih oblika kriminaliteta,
– najsloženiji oblici kaznenih djela iz