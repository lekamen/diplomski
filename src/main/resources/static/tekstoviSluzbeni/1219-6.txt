 propisano je da se zahtjev za prijenos broja može odbiti samo u sljedećim slučajevima: ako korisnik unaprijed plaćene usluge prepaid izgubi pravo na korištenje broja (SIM deaktiviran) ili korisnik unaprijed plaćene usluge (eng: pre-paid) nije ostvario prvi poziv (SIM neaktivan) ili ako davatelj broja utvrdi da serijski broj SIM-kartice ne odgovara PUK-broju.
Odredbom članka 18. stavka 2. Pravilnika propisano je da će u slučaju iz stavka 1. ovog članka davatelj broja putem CABP-a u roku od najviše tri radna dana od dana primitka zahtjeva za prijenos broja u nepokretnoj elektroničkoj komunikacijskoj mreži te jedan radni dan od dana primitka zahtjeva za prijenos broja u pokretnoj elektroničkoj komunikacijskoj mreži, obavijestiti primatelja broja o razlozima odbijanja zahtjeva za prijenos broja, dok je odredbom članka 18. stavka 3. Pravilnika propisano da će primatelj broja po zaprimanju obavijesti iz stavka 2. bez odgode obavijestiti podnositelja zahtjeva za prijenos broja o razlozima odbijanja njegovoga zahtjeva.
Odredbom članka 19. stavka 1. Pravilnika propisano je da ako primatelj broja smatra da su razlozi odbijanja usluge prenosivosti broja ili odgode prijenosa broja neopravdani, može bez odgode uputiti prigovor davatelju broja putem kontakt-osobe za postupak prenosivosti broja iz članka 5. stavka 5. ovog Pravilnika.
U stavku 2. citiranog članka 19. Pravilnika propisano je da je davatelj broja obvezan bez odgode riješiti prigovor iz stavka 1. ovog članka i o tome obavijestiti primatelja broja, dok je odredbom članka 19. stavka 3. Pravilnika propisano da u slučaju odbijanja prigovora iz stavka 1. ovog članka primatelj broja odnosno krajnji korisnik putem primatelja broja, može podnijeti prijavu inspektoru elektroničkih komunikacija.
U članku 19. stavku 4. Pravilnika propisano je da je u slučaju iz stavka 3. ovog članka, inspektor elektroničkih komunikacija obvezan po hitnom postupku utvrditi je li došlo do neopravdane odgode ili odbijanja prijenosa broja i time do kršenja ovog Pravilnika.
Odredbom članka 19. stavka 5. Pravilnika propisano je da ukoliko inspektor elektroničkih komunikacija utvrdi da je došlo do kršenja ovog Pravilnika, odredit će davatelju broja provedbu prijenosa zatraženog broja u najkraćem mogućem roku, ukoliko korisnik nije otkazao ili odustao od zahtjeva za prijenos broja.
Odredbom članka 19. stavka 6. propisano je da u slučaju da inspektor utvrdi neopravdanu odgodu ili odbijanje prijenosa broja i kršenje Pravilnika, a istovremeno je došlo do nepravovremenog prijenosa broja ili otkaza iz članka 13. stavka 3. točke a., operator za kojeg se utvrdi da je neopravdano odbio ili odgodio prijenos broja, isplatit će korisniku naknadu iz članka 23. ovog Pravilnika.
Odredbom članka 23. stavka 1. Pravilnika propisano je da krajnji korisnik koji je podnio zahtjev za prijenos broja ima pravo na naknadu u slučaju nepravovremenog prijenosa broja u iznosu od 10 kn za svaki započeti sat nepravovremenog prijenosa broja, po zahtijevanom broju.
Odredbom članka 23. stavka 2. Pravilnika propisano je da se zahtjev za isplatu naknade podnosi u pisanom obliku primatelju broja, najkasnije u roku od 30 dana od dana izvršenog prijenosa broja.
Odredbom članka 23. stavka 5. Pravilnika propisano je da u slučaju odbijanja zahtjeva za isplatom naknade, krajnji korisnik može podnijeti prijavu inspektoru elektroničkih komunikacija.
Osnovano tužitelj u tužbi navodi da je tuženik u postupku koji je prethodio ovom upravnom sporu, kao i u osporavanom rješenju, pogrešno i nepotpuno utvrdio činjenično stanje, a da je na takvo činjenično stanje pogrešno primijenio materijalno pravo kada je, odlučujući o zahtjevu tužitelja, donio osporavano rješenje kojim se obustavlja postupak inspekcijskog nadzora nad društvom Hrvatski Telekom d.d. s obzirom na to da ne postoje pravne pretpostavke za vođenje postupka, utvrdivši da od zainteresirane osobe nije došlo do kršenja odredaba Zakona ni Pravilnika.
Naime, u svezi gore navedenog navoda tužitelja ovaj Sud