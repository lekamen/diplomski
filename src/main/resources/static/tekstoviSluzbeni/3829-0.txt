45 13.05.2016 Plan prijma u državnu službu u Državno izborno povjerenstvo Republike Hrvatske za 2016. godinu
DRŽAVNO IZBORNO POVJERENSTVO REPUBLIKE HRVATSKE
1178
Na temelju članka 43. stavka 2. točke c) Zakona o državnim službenicima (»Narodne novine«, broj 92/05, 142/06, 77/07, 107/07, 27/08, 34/11, 49/11, 150/11, 34/12, 49/12 – pročišćeni tekst, 37/13, 38/13, 1/15 i 38/15), a sukladno Državnom proračunu Republike Hrvatske za 2016. godinu i projekcijama za 2017. i 2018. godinu (»Narodne novine«, broj 26/16), tajnica Državnog izbornog povjerenstva Republike Hrvatske donosi
PLAN PRIJMA
U DRŽAVNU SLUŽBU U DRŽAVNO IZBORNO POVJERENSTVO REPUBLIKE HRVATSKE ZA 2016. GODINU
I.
Ovim Planom prijma u državnu službu utvrđuje se prijam državnih službenika u Stručnu službu Državnog izbornog povjerenstva Republike Hrvatske za 2016. godinu.
II.
Plan prijma u državnu službu sadrži stvarno stanje popunjenosti radnih mjesta u Stručnoj službi Državnog izbornog povjerenstva Republike Hrvatske te potreban broj državnih službenika na neodređeno vrijeme.
III.
U Stručnoj službi Državnog izbornog povjerenstva Republike Hrvatske zaposleno je 13 državnih službenika na neodređeno vrijeme.
IV.
U Stručnoj službi Državnog izbornog povjerenstva u 2016., sukladno predviđenim financijskim sredstvima u Državnom proračunu Republike Hrvatske za 2016. te suglasnosti Ministarstva financija od 10. svibnja 2016., Klasa: 100-01/16-01/59; Urbroj: 513-05-01-16-2, planira se prijam na neodređeno vrijeme:
– 2 (dva) službenika sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim studijem pravne struke.
V.
Na temelju ovog Plana prijma, slobodna radna mjesta popunjavaju se putem javnog natječaja, internog oglasa, napredovanja ili premještaja.
VI.
Plan prijma u državnu službu stupa na snagu danom donošenja, a objavljuje se u »Narodnim novinama«, te na internetskim stranicama Ministarstva uprave i Državnog izbornog povjerenstva Republike Hrvatske.
Klasa: 112-01/16-01/03
Urbroj: 507/11-16-3
Zagreb, 11. svibnja 2016.
Tajnica Irena Kravos, dipl. iur., v. r.
