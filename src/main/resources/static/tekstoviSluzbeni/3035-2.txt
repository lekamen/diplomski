 događajima koji ugrožavaju sigurnost i zaštitu zračnog prometa u skladu sa posebnim propisima,
g) otkloniti sve prepreke s površine aerodroma koje mogu predstavljati opasnost za sigurnost zračnog prometa,
h) u Zborniku zrakoplovnih informacija (AIP) objaviti sve informacije bitne za sigurnost zračnog prometa kao i upozorenja u slučaju opasnosti (planirane promjene aerodromskih sredstava, opreme, razine usluga, moguće prepreke, opasnosti i neuobičajene uvjete na operativnim površinama itd.),
i) najkasnije do 1. kolovoza svake godine dostaviti Agenciji pregled financijskih izvješća za prvih šest mjeseci tekuće godine uz usporedbu realizacije plana poslovanja i investicijskog plana (Račun dobiti i gubitka, Realizacija investicijskog plana i Obrazloženje realizacije plana),
j) najkasnije do 1. travnja svake godine dostaviti Agenciji dokaz o ekonomskoj sposobnosti operatora za prethodnu kalendarsku godinu koji sadrži: godišnje izvješće o rezultatima poslovanja, izvješće ovlaštenog revizora o obavljenoj reviziji poslovanja (Bruto bilancu, Bilancu, Račun dobiti i gubitka, Bilješke uz financijska izvješća), planove poslovanja za sljedeće tri godine (Račun dobiti i gubitka, Investicijski plan poslovanja za najmanje pet godina, Plan izvora sredstava i Obrazloženje realizacije plana).
(2) Imatelj svjedodžbe aerodroma dužan je izvijestiti Agenciju o svakoj nastaloj promjeni bilo kojeg od uvjeta na temelju kojih je svjedodžba aerodroma izdana, a osobito o:
a) promjeni vlasničke strukture aerodroma,
b) promjeni uprave operatora aerodroma,
c) promjeni operatora aerodroma,
d) promjeni granica aerodroma, te
e) promjeni podataka navedenih u svjedodžbi aerodroma.
DIO TREĆI ODOBRENJE ZA UPORABU AERODROMA
Uvjeti za izdavanje odobrenja za uporabu aerodroma
Članak 8.
Uvjeti za izdavanje odobrenja za uporabu aerodroma su:
a) svi objekti i operativne površine aerodroma te pripadajući navigacijski sustavi, sredstva, uređaji i oprema za koje je odgovoran operator aerodroma, moraju biti projektirani i građeni u skladu s propisanim uvjetima,
b) svi objekti i operativne površine aerodroma te pripadajući navigacijski sustavi, sredstva, uređaji i oprema za koje je odgovoran operator aerodroma, moraju biti održavani u skladu s propisanim uvjetima,
c) svi aeronautički podaci o aerodromu objavljeni u Zborniku zrakoplovnih informacija (AIP), koji su u nadležnosti operatora aerodroma, moraju biti na odgovarajući način dokumentirani i u skladu s propisanim uvjetima,
d) spasilačko-vatrogasna zaštita na aerodromu mora biti organizirana i opremljena u skladu s propisanim uvjetima,
e) hitna medicinska služba na aerodromu mora biti organizirana u skladu s propisanim uvjetima,
f) u skladu s pravilnikom i drugim aktima kojima je uređeno to područje, operator aerodroma mora organizacijski definirati i u praksi u cijelosti primijeniti:
– sustav upravljanja sigurnošću i
– program zaštite zračnog prometa ili plan alternativnih mjera zaštite, ukoliko je to određeno Nacionalnim programom zaštite civilnog zračnog prometa.
Zahtjev za izdavanje odobrenja za uporabu aerodroma
Članak 9.
(1) Operator aerodroma podnosi Agenciji zahtjev za izdavanje odobrenja za uporabu aerodroma.
(2) Zahtjev operatora aerodroma mora sadržavati njegove osobne podatke ili podatke o pravnoj osobi i adresu.
(3) Uz zahtjev za izdavanje odobrenja za uporabu aerodroma operator aerodroma mora dostaviti:
a) naputak o uporabi aerodroma (u dva tiskana primjerka te jedan primjerak na CD-u),
b) aerodromski program zaštite ili plan alternativnih mjera zaštite, ukoliko je to određeno Nacionalnim programom zaštite zračnog prometa i drugim provedbenim propisima iz područja zaštite zračnog prometa (u dva tiskana primjerka te jedan primjerak na CD-u), i
c) dokaz o ravnosti, uzdužnim i poprečnim nagibima te nosivosti operativne površine aerodroma.
Izdavanje i oduzimanje odobrenja za uporabu aerodroma
Članak 10.
(1) Odobrenje za uporabu aerodroma izdaje se:
a) trajno, bez vremenskog ograničenja u slučaju kada su