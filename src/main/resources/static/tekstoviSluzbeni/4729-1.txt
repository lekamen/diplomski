izostanaka iz Škole (npr. rodiljni dopust, bolničko liječenje) odluku o ispunjavanju uvjeta za polaganje završnog ispita donosi Povjerenstvo, pod uvjetom da je kandidat završio najmanje 75% programa škole.
(3) Ako polaznik Škole nije ispunio uvjete za polaganje završnog ispita u skladu sa st. 2. ovog članka, polaznik je dužan ponovo pohađati cjelokupni program Škole. Polaznik nije dužan ponovo polagati prijamni ispit za upis u Školu.
(4) Odluku kojom se utvrđuje ispunjavanje uvjeta osoba koje nisu pohađale Školu, donosi Akademija na temelju prethodnog mišljenja Povjerenstva.
(5) Odluka o ispunjavanju uvjeta objavljuje se na mrežnim stranicama Akademije i dostavlja svakom kandidatu putem elektroničke pošte. Osobama koje ne ispunjavaju uvjete, obrazložena odluka će se dostaviti sukladno pravilima o osobnoj dostavi.
(6) Odluka iz stavka 3. ovog članka prosljeđuje se Povjerenstvu koje određuje vrijeme i mjesto polaganja završnog ispita, a ovisno o broju prijavljenih kandidata završni ispit može se održati u više termina ili na više lokacija u isto vrijeme, sukladno odluci Povjerenstva.
(7) Obavijest o mjestu i vremenu polaganja završnog ispita Akademija dostavlja kandidatima putem elektroničke pošte najkasnije 15 dana prije održavanja završnog ispita te objavljuje na mrežnim stranicama Akademije.
(8) Obavijest o polaganju pisanog i usmenog dijela ispita sadrži vrijeme i mjesto polaganja ispita, naznaku kandidatu da je prilikom dolaska na ispit dužan predočiti važeću osobnu iskaznicu ili putovnicu te uputu o mogućnosti korištenja zakonskih tekstova.
III. POSTUPAK PROVOĐENJA I SADRŽAJ ZAVRŠNOG ISPITA
Članak 7.
(1) Završni ispit provodi Povjerenstvo u Državnoj školi za pravosudne dužnosnike.
(2) O tijeku provođenja i ocjenjivanju završnog ispita sastavlja se zapisnik čiji je oblik i sadržaj određen Pravilnikom o načinu rada Povjerenstva.
Članak 8.
(1) Završni ispit sastoji se od pisanog i usmenog dijela. Kandidati se prvo pozivaju na pisani dio ispita, a zatim na usmeni dio ispita, najkasnije 60 dana od dana provođenja pisanog ispita.
(2) Na pisanom dijelu ispita provjerava se znanje kandidata iz odabrane grane prava.
(3) Kandidati koji na pisanom ispitu ne ostvare najmanje 150 bodova ne mogu pristupiti usmenom ispitu.
(4) Obavijest svakom kandidatu o postignutom broju bodova na pisanom dijelu ispita Akademija dostavlja putem elektroničke pošte.
Članak 9.
(1) Pisani dio ispita polaže se u formi testa koji se identificira putem numeričke zaporke koju određuje informatički sustav.
(2) Zaporka se bilježi na prvoj stranici testa, nakon što je kandidat preda.
(3) Nakon provedenog testiranja, zaporke s imenima kandidata se zatvaraju u poseban omot i predaju se tajniku Povjerenstva te se čuvaju u odgovarajućem prostoru u Akademiji.
(4) Pisani dio ispita sastoji se od testa koji sadrži 40 pitanja s mogućnošću odabira ponuđenih odgovora, pri čemu svaki točan odgovor nosi jedan bod te četiri problemske situacije (primjerice sudskih slučajeva i sl.) s po četiri pitanja na koja kandidat mora napisati sažet odgovor, za koji može ostvariti najviše deset bodova.
(5) Trajanje pisanog dijela ispita može iznositi najviše tri sata. Kandidati na pisanom dijelu ispita rješavaju test na računalu, a s obzirom na sadržaj ispita mogu koristiti tekstove propisa, koje osigurava Akademija, kao i tekstove propisa, koje sami osiguraju, o čemu, po potrebi, odlučuje Povjerenstvo. Kandidatima nije dopušteno korištenje mobitelima, tabletima i sličnim tehničkim pomagalima i drugim komunikacijskim uređajima.
(6) Kandidata koji na pisanom dijelu ispita koristi nedopuštena pomagala, kao što su primjerci sudskih odluka, tehnička pomagala i komunikacijski uređaji ili remeti uredni tijek ispita, osoba koja nadzire pisani dio ispita udaljit će iz prostorije. Za takvu osobu smatra se da ispit nije položila. Ova činjenica upisuje se u zapisnik o tijeku ispita.
(7) Kandidati ne smiju napuštati prostoriju u kojoj se provodi pisano testiranje osim u opravdanim slučajevima.