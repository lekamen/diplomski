109 25.11.2016 Odluka o izmjeni Odluke o pokretanju postupka pregovora o sklapanju izmjena i dopuna Temeljnog kolektivnog ugovora za službenike i namještenike u javnim službama i imenovanju pregovaračkog odbora Vlade Republike Hrvatske
VLADA REPUBLIKE HRVATSKE
2357
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11, 119/14 i 93/16) i članka 13. stavka 1. Zakona o reprezentativnosti udruga poslodavaca i sindikata (»Narodne novine«, br. 93/14 i 26/15), Vlada Republike Hrvatske je na sjednici održanoj 24. studenoga 2016. godine donijela
ODLUKU
O IZMJENI ODLUKE O POKRETANJU POSTUPKA PREGOVORA O SKLAPANJU IZMJENA I DOPUNA TEMELJNOG KOLEKTIVNOG UGOVORA ZA SLUŽBENIKE I NAMJEŠTENIKE U JAVNIM SLUŽBAMA I IMENOVANJU PREGOVARAČKOG ODBORA VLADE REPUBLIKE HRVATSKE
I.
U Odluci o pokretanju postupka pregovora o sklapanju izmjena i dopuna Temeljnog kolektivnog ugovora za službenike i namještenike u javnim službama i imenovanju pregovaračkog odbora Vlade Republike Hrvatske, klase: 022-03/16-04/43, urbroja: 50301-04/12-16-1, od 16. ožujka 2016. godine, točka II. mijenja se i glasi:
»U pregovarački odbor Vlade Republike Hrvatske za pregovore o sklapanju izmjena i dopuna Temeljnog kolektivnog ugovora iz točke I. ove Odluke, imenuju se:
– dr. sc. Tomislav Ćorić, ministar rada i mirovinskoga sustava, predsjednik
– dr. sc. Martina Dalić, potpredsjednica Vlade Republike Hrvatske i ministrica gospodarstva, poduzetništva i obrta, članica
– dr. sc. Ivan Kovačić, potpredsjednik Vlade Republike Hrvatske i ministar uprave, član
– dr. sc. Zdravko Marić, ministar financija, član
– prof. dr. sc. Milan Kujundžić, ministar zdravstva, član
– prof. dr. sc. Pavo Barišić, ministar znanosti i obrazovanja, član
– Nada Murganić, ministrica za demografiju, obitelj, mlade i socijalnu politiku, članica
– dr. sc. Nina Obuljen Koržinek, ministrica kulture, članica.«.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/329
Urbroj: 50301-25/12-16-2
Zagreb, 24. studenoga 2016.
Predsjednik mr. sc. Andrej Plenković, v. r.
