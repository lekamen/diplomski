 iz članka 20. stavka 1. točke 3. ovoga Zakona, odnosno članka 20. stavka 2. točke 2. ovoga Zakona.
(2) Za prekršaje iz stavka 1. ovoga članka kaznit će se i odgovorna osoba u upravi imenovane kreditne institucije, odnosno odgovorna osoba iz središnjeg depozitorija vrijednosnih papira koji ima odobrenje za pružanje pomoćnih usluga bankovnog tipa novčanom kaznom u iznosu od 20.000,00 do 100.000,00 kuna.
Prekršaji ostalih osoba
Članak 22.
(1) Za prekršaj kaznit će se pravna osoba novčanom kaznom u iznosu od 200.000,00 do 1.000.000,00 kuna ako:
1. protivno odredbama članka 16. Uredbe (EU) br. 909/2014 pruža usluge navedene u odjeljcima A, B i C Priloga Uredbe (EU) br. 909/2014
2. protivno odredbama članka 23. Uredbe (EU) br. 909/2014 pruža usluge navedene u odjeljcima A, B i C Priloga Uredbe (EU) br. 909/2014
3. protivno odredbama članka 25. Uredbe (EU) br. 909/2014 pruža usluge navedene u odjeljcima A, B i C Priloga Uredbe (EU) br. 909/2014
4. protivno odredbama članka 54. Uredbe (EU) br. 909/2014 pruža usluge navedene u odjeljku C Priloga Uredbe (EU) br. 909/2014.
(2) U slučaju da je pravna osoba prekršajem iz stavka 1. ovoga članka ostvarila korist ili spriječila gubitak, a iznos tako ostvarene koristi ili spriječenog gubitka moguće je utvrditi, kaznit će se za prekršaj iz stavka 1. ovoga članka novčanom kaznom u iznosu dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog najvećeg iznosa novčane kazne iz stavka 1. ovoga članka.
(3) Za prekršaj iz stavka 1. ovoga članka kaznit će se i odgovorna osoba u pravnoj osobi novčanom kaznom u iznosu od 50.000,00 do 200.000,00 kuna.
(4) Ako pravna osoba iz članka 8. stavka 3. ovoga Zakona na zahtjev Hrvatske agencije za nadzor financijskih usluga ne dostavi tražene podatke, dokumentaciju i očitovanja, a što je suprotno članku 8. stavku 3. ovoga Zakona, kaznit će se novčanom kaznom u iznosu od 50.000,00 do 150.000,00 kuna.
(5) Za prekršaj iz stavka 4. ovoga članka kaznit će se i odgovorna osoba u pravnoj osobi novčanom kaznom u iznosu od 15.000,00 do 35.000,00 kuna.
(6) Ako fizička osoba iz članka 8. stavka 3. ovoga Zakona na zahtjev Hrvatske agencije za nadzor financijskih usluga ne dostavi tražene podatke, dokumentaciju i očitovanja, a što je suprotno članku 8. stavku 3. ovoga Zakona, kaznit će se novčanom kaznom u iznosu od 15.000,00 do 50.000,00 kuna.
Objava izrečenih prekršajnih sankcija
Članak 23.
(1) Nadležna tijela iz članka 3. stavka 1. ovoga Zakona obvezna su, sukladno uvjetima iz članka 62. stavka 1. podstavaka 1. i 2. Uredbe (EU) br. 909/2014, na svojim mrežnim stranicama objaviti podatke o svakoj sankciji ili drugoj mjeri izrečenoj zbog počinjenja prekršaja iz članaka 17. do 22. ovoga Zakona, uključujući i:
– nepravomoćne odluke prekršajnih sudova i drugih tijela nadležnih za vođenje prekršajnih postupaka, a koje su donesene u postupcima u kojima su nadležna tijela iz članka 3. stavka 1. ovoga Zakona ovlašteni tužitelji, uz naznaku da se radi o nepravomoćnim odlukama
– prekršajne naloge na koje nije uložena žalba sukladno zakonu kojim je uređen prekršajni postupak.
(2) Nadležna tijela iz članka 3. stavka 1. ovoga Zakona dužna su također objaviti informacije o podnesenim pravnim lijekovima protiv tih odluka, kao i informaciju o ishodu postupka pokrenutog po podnesenom pravnom lijeku.
(3) Iznimno od stavka 1. ovoga članka, nadležna tijela iz članka 3. stavka 1. ovoga Zakona ovlaštena su odgoditi objavu informacija, objaviti informacije bez navođenja identiteta pravnih ili fizičkih osoba ili ne objaviti informacije, sve sukladno uvjetima propisanima u članku 62. stavku 1. podstavcima 3. i 4. Uredbe (EU) br. 909/2014.
(4) Sukladno odredbama o rehabilitaciji u smislu zakona kojim je uređen prekršajni postupak, nadležna tijela iz članka 3. stavka 1. ovoga Zakona će protekom roka od tri godine od dana pravomoćnosti odluke o prekršaju sa svojih mrežnih stranica ukloniti osobne podatke u smislu zakona kojim je uređena 