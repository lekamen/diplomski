 mjerodavna za utvrđivanje pravodobnosti podnesenog zahtjeva.
Sud također smatra neutemeljenim tumačenje donositelja općeg akta u svezi s odredbom članka 88. Zakona o upravnim sporovima, jer prema odredbi stavka 2. ovog članka Zakona sud može, u situaciji kada podnositelj odustane od zahtjeva, nastaviti postupak po službenoj dužnosti međutim, to nije obveza suda.
Prema ocjeni Suda, osporeni akt predstavlja opći akt ocjena zakonitosti kojeg je u nadležnosti ovog Suda. Dopuna Cjenika javne usluge prijevoza i zbrinjavanja miješanog komunalnog otpada, klasa: ZGP-01-15-134, urbroj: 01-01-02-15-20 od 21. listopada 2015. koja je objavljena na mrežnoj stranici donositelja nije od utjecaja na osporene odredbe.
Prema odredbi članka 30. stavka 9. Zakona o održivom gospodarenju otpadom (»Narodne novine«, broj 94/13.), iznos jedinične naknade za litru, odnosno kg otpada, ako se radi o slučaju propisanom iz članka 31. stavka 2. tog Zakona utvrđuje odlukom davatelj usluge po ishođenoj suglasnosti izvršnog tijela jedinice lokalne samouprave.
Prema odredbi članka 33. stavak 5. istog Zakona, davatelj usluge cjenikom određuje visinu jedinične cijene za masu predanog otpada ili volumen spremnika otpada. Davatelj usluge dužan je cjenik objaviti na svojoj mrežnoj stranici. Prema odredbi stavka 6. ovog članka Zakona, davatelj usluge dužan je prije primjene cjenika odnosno njegove izmjene pribaviti suglasnost izvršnog tijela jedinice lokalne samouprave na koju se cjenik odnosi.
Iz navedenih odredbi Zakona proizlazi pravo i obveza donositelja osporenog cjenika na donošenje ovog općeg akta. Prema navedenim zakonskim odredbama donositelj je ovim općim aktom ovlašten utvrditi visinu jedinične cijene za litru, odnosno kg otpada.
Odredbom točke 1. osporenog Cjenika određena je cijena javne usluge prijevoza i zbrinjavanje miješanog komunalnog otpada u iznosu od 0,09622 kn/l bez poreza na dodanu vrijednost (0,12028 kn/lit s PDV).
Navedena odredba Cjenika donesena je na temelju i suglasno mjerodavnim odredbama Zakona o održivom gospodarenju otpadom.
Odredbom točke 2. Cjenika određen je način izračuna ukupne naknade za javnu uslugu prijevoza i zbrinjavanja miješanja komunalnog otpada, što je propisano odredbom članka 14. stavka 5. Odluke o javnoj usluzi prikupljanja miješanog komunalnog otpada, i biorazgradivog komunalnog otpada i odvojenog prikupljanja otpadnog papira, metala, stakla, plastike i tekstila te krupnog (glomaznog) komunalnog otpada u Gradu Zagrebu (Službeni glasnik Grada Zagreb, broj 16/14.). Odredbom točke 3. Cjenika određeno je da će davatelj usluge sklopiti pojedinačne ugovore o pružanju javne usluge s korisnicima, a isto je propisano odredbom članka 14. stavka 2. naprijed navedene Odluke predstavničkog tijela. Odredbom točke 4. određeno je da će se do sklapanja ugovora primjenjivati cijena usluge prema dosadašnjem načinu naplate (cjenik usluga za sakupljanje i odvoz komunalnog otpada od 31. srpnja 2009.), što je propisano odredbom članka 30. stavka 2. Odluke.
U presudi ovoga Suda broj Usoz-57/14 od 27. veljače 2015. (»Narodne novine«, broj 36/15.), sud je naveo da u postupku ocjene zakonitosti općeg akta ispituje je li akt donesen od ovlaštene osobe, je li donositelj imao zakonsko ovlaštenje za njegovo donošenje (pravna osnova donošenja) te odgovara li opći akt onom sadržaju koji mu je odredio zakon, odnosno statut jedinice lokalne i područne samouprave. U provedenom postupku Sud je utvrdio da je donositelj osporenog općeg akta odredbama točke 2., 3. i 4. prekoračio zakonom dane ovlasti. Naime, navedene točke općeg akta ne odgovaraju sadržaju koji je Zakon o održivom gospodarenju otpadom propisao u nadležnost donositelja, već se radi o materiji uređenje koje je temeljem istog Zakona u nadležnosti predstavničkog tijela jedinice lokalne samouprave.
Kako je odredbama točke 2., 3. i 4. donositelj prekoračio zakonom propisane ovlasti, Sud je na temelju odredbe članka 86. stavka 3. Zakona o upravnim sporovima, zahtjev usvojio i osporeni opći akt u 