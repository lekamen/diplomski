 kategorizirati kao svoj ugostiteljski objekt ili ga iznajmiti drugom ugostitelju radi obavljanja ugostiteljske djelatnosti.
(2) Ugostiteljski objekt iz stavka 1. ovog članka mora kvalitetom usluga, uređenjem, opremom, uređajima i održavanjem ispunjavati uvjete sukladno kategoriji objekta, a što se provjerava u postupku kategorizacije. Iznimno, on može koristiti sanitarni čvor za goste uz zajedničke sadržaje.
2.7. RESTORAN
2.7.1. Kuhinja, druga kuhinja, centralna pripremnica
Članak 18.
(1) Restoran mora imati kuhinju za pripremu jela.
(2) Kuhinja mora kapacitetom odgovarati broju konzumenata u objektu.
(3) Objekt može imati drugu kuhinju/e koja ne mora biti u cijelosti opremljena i uređena kao kuhinja.
(4) Ugostitelj može pripremu jela za termičku obradu organizirati u centralnoj pripremnici hrane koja mora imati vozilo, opremu i uređaje za dostavu hrane.
(5) Kuhinja ne mora imati pripremnice hrane, ako samo termički obrađuje pripremljena jela drugih proizvođača ili iz centralne pripremnice hrane.
(6) Kuhinja, druga kuhinja i centralna pripremnica jesu funkcionalne cjeline u kojima su sve prostorije povezane na način da osoblje ne prolazi prostorijama namijenjenim gostima i ostalom osoblju. Tehnološki proces pripreme hrane mora se odvijati u zatvorenom krugu unutar funkcionalne cjeline istih.
(7) Kuhinja, druga kuhinja i centralna pripremnica moraju imati prostore, uređenje, opremu, uređaje i pravila postupanja sukladno Prilogu I., točki 4., ovog Pravilnika.
2.7.2. Prostorije za spremanje hrane, pića i sredstava za čišćenje
Članak 19.
(1) Objekt mora imati prostorije za spremanje hrane i pića opremljene policama i/ili ormarima s pretincima za odlaganje hrane i pića, dovoljnog kapaciteta sukladno načinu nabave (dnevni, višednevni).
(2) Prostorije za čuvanje lako pokvarljive hrane moraju biti opremljene rashladnim uređajima dovoljnog kapaciteta sukladno načinu nabave, za odvojeno čuvanje različitih vrsta hrane.
(3) U objektu do 25 smještajnih jedinica i do 25 objekata za smještaj, umjesto u prostoriji za spremanje, hrana se može spremati u rashladnim uređajima, dovoljnog kapaciteta, u kuhinji.
(4) Sredstva za čišćenje, dezinfekciju i održavanje, moraju se čuvati i odlagati u zasebnim prostorijama ili prostorima (spremište ili ormar).
2.7.3. Blagovaonica i prostori za usluživanje
Članak 20.
(1) Ugostitelj mora usluživati jela, pića i napitke u prostoriji za blagovanje (blagovaonici) opremljenoj namještajem prikladnim za usluživanje.
(2) Ugostitelj može usluživati jela, pića i napitke na terasi, plaži, vrtu i sličnim prostorima za usluživanje, opremljenim namještajem prikladnim za usluživanje.
Članak 21.
(1) Stol za usluživanje gosta mora imati površinu koja se lako održava, biti prekriven neoštećenim, čistim stolnjakom i nadstolnjakom ili podloškom za posluživanje za svako konzumno mjesto.
(2) Za usluživanje hrane na stolu mora biti pribor za jelo, papirnati ili platneni ubrus, po gostu.
(3) Blagovaonica mora imati dovoljan broj vješalica za odlaganje odjeće ili garderobu koja mora biti čuvana ili istaknutu obavijest da se stvari ne čuvaju.
2.7.4. Jelovnik i karta pića i napitaka
Članak 22.
(1) Objekt mora imati dovoljan broj jelovnika i karti pića i napitaka na svakom stolu ili se isti daju na uvid gostu prije preuzimanja narudžbe.
(2) U jelovniku i karti pića i napitaka navode se jela, pića, napici i druge usluge te cijene s porezima.
(3) Sve navedeno u jelovniku i karti pića i napitaka mora se uslužiti na zahtjev gosta.
(4) Kada se gost poslužuje sam sa samoposlužne postave, umjesto jelovnika, jela moraju biti predstavljena putem odgovarajućih oznaka ili natpisa o vrsti jela, pića i napitaka. Uz dekorativne plate i/ili prepoznatljiva jela, pića i napitke nije potrebno isticati oznake ili natpis.
2.7.5. Priprema jela za potrošnju na drugom mjestu
Članak 23.
(1) Ugostitelj može u objektu pripremati jela, pića i napitke za potrošnju na drugome mjestu te vršiti dostavu istih s ili bez usluživanja (catering).
(2) Ugostitelj za