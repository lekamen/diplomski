 Ustava Republike Hrvatske, pravilnom primjenom mjerodavnog prava Republike Hrvatske dovodi do utvrđenja da su na temelju doktrine ‘plodova trule voćke’ nezakoniti svi dokazi pribavljeni i izvedeni u ovom kaznenom postupku, pošto bez provođenja posebnih izvidnih mjera ne bi bilo ni došlo do pokretanja kaznenog postupka protiv podnositelja.
(...)
Uslijed toga svi dokazi pribavljeni tim posebnim izvidnim mjerama su nezakoniti, kao što su nezakoniti i svi dokazi za koje se saznalo iz tih nezakonitih dokaza koji su pribavljeni nezakonito naloženim posebnim izvidnim mjerama.
Naime, svi dokazi na temelju kojih je utvrđena krivnja podnositelja pribavljeni su kršenjem podnositeljevog ustavnog i konvencijskog prava na nepovredivost osobnog života i dopisivanja, odnosno za njih se saznalo iz takvih nezakonitih dokaza, pa su svi ti dokazi nezakoniti dokazi u skladu sa člankom 9. stavak 2. ranije važećeg ZKP/97.
Iz istih razloga svi dokazi na temelju kojih je utvrđena krivnja podnositelja nezakoniti su i u skladu sa člankom 10. stavak 2. točka 2. i 4. ZKP/08.
Međutim, čak i pod uvjetom da svi ti dokazi ne bi bili nezakoniti u skladu sa člankom 10. stavak 3. ZKP/08 (jer interes kaznenog progona i kažnjavanja počinitelja preteže nad povredom prava), opet se na tim dokazima ne smije a niti se smjela temeljiti označena pravomoćna presuda, jer se u skladu sa člankom 10. stavak 4. sada važećeg ZKP/08 sudske odluke ne mogu temeljiti isključivo na dokazu iz stavka 3. članka 10. ZKP/08.
Dakle, dokazi pribavljeni nezakonito određenim posebnim izvidnim mjerama, uz utvrđeno kršenje podnositeljevog ustavnog i konvencijskog prava na nepovredivost osobnog života i dopisivanja, doveli su do saznanja o postojanju osnovane sumnje na počinjenje kaznenog djela, te se tek na temelju rezultata tih posebnih izvidnih mjera ukazala potreba za ispitivanjem osumnjičenih osoba (podnositelja, te okrivljenika Borisa Žuvele i Mladena Vasilja), svjedoka (Ivana Žuvele, Željka Brekala, Tomislava Žuvele i Antuna Dragojevića), te za pribavljanjem isprava.
Prema tome, arbitrarna je i neutemeljena tvrdnja iz obrazloženja osporenog rješenja da sporni dokazi do kojih je došlo povredom članka 8. Konvencije za zaštitu ljudskih prava i temeljnih sloboda ne samo da nisu nezakoniti, već da nisu bili ni jedini dokazi na kojima je utemeljena označena pravomoćna presuda kojom je utvrđena krivnja podnositelja, pošto su svi ti dokazi nezakoniti i isključivo je na tim nezakonitim dokazima utvrđena krivnja podnositelja.
(...)
Dakle, tim nalozima o primjeni posebnih izvidnih mjera prekršen je ZKP/97, imajući u vidu izričite odredbe članka 180.a i članka 182. stavak 6. ZKP/97, na što se u ovom kaznenom predmetu, sukladno članku 9. stavak 2. ZKP/97, nadovezuje nedopuštenost uporabe svih dokaza pribavljenih nezakonito određenim posebnim izvidnim mjerama, u konkretnom slučaju (...) jer su svi oni proizašli iz nezakonitih dokaza koji su pribavljeni nezakonito naloženim posebnim izvidnim mjerama.«
Zaključno, predložio je usvajanje ustavne tužbe, ukidanje osporenih odluka kaznenih sudova i vraćanje predmeta prvostupanjskom sudu na ponovni postupak i odlučivanje.
IV. MJERODAVNO PRAVO KOD OBNOVE KAZNENOG POSTUPKA
9. U vrijeme donošenja odluke Ustavnog suda broj: U-III- -5266/2010 od 25. svibnja 2011. na snazi je bio članak 502. Zakona o kaznenom postupku (»Narodne novine« broj 152/08. i 76/09.; u daljnjem tekstu: ZKP:152/08-76/09) koji je glasio:
»Članak 502.
Odredbe o obnovi kaznenog postupka će se primijeniti i u slučaju kada je podnesen zahtjev za izmjenu pravomoćne sudske odluke ... na temelju odluke Europskog suda za ljudska prava koja se odnosi na neki razlog za obnovu kaznenog postupka.«
Članak 502. ZKP-a:152/08-76/09 bio je na snazi u navedenom sadržaju od 1. siječnja 2009. do 21. srpnja 2011.
9.1. Članak 502. ZKP-a:152/08-76/09 izmijenjen je člankom 44. Zakona o izmjenama i dopunama Zakona o kaznenom postupku (»Narodne novine« broj 80/11.) i člankom 223. Zakona o izmjenama i dopunama Zakona