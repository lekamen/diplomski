 završetka vođenja knjige),
2. redni broj u matičnoj knjizi,
3. osobno ime (djevojačko prezime), ime oca/majke korisnika,
4. osobni podaci o korisniku (datum, mjesto i država rođenja, državljanstvo, identifikacijski dokument),
5. rješenje nadležnog centra za socijalnu skrb o smještaju (klasa, urudžbeni broj i datum),
6. datum smještaja kod pružatelja usluge,
7. obrazovni status pri odlasku iz matične države (završeni razred odnosno postignuta razina obrazovanja),
8. datum prestanka smještaja kod pružatelja usluge,
9. rješenje nadležnog centra za socijalnu skrb o prestanku smještaja (klasa, urudžbeni broj i datum),
10. obrazovni status pri odlasku od pružatelja usluge,
11. napomena.
Članak 109.
Pružatelj usluge je dužan je prvi sljedeći radni dan od prijama žrtve trgovanja ljudima obavijestiti ministarstvo o prijamu žrtve.
Članak 110.
(1) Osobni list korisnika predstavlja izvor osnovnih informacija o korisniku smještenom kod pružatelja usluge.
(2) U osobni list korisnika upisuju se sljedeći dostupni podaci:
1. redni broj iz matične knjige,
2. osobno ime (djevojačko prezime), ime oca/majke korisnika,
3. datum, mjesto i država rođenja,
4. državljanstvo,
5. broj putovnice i datum izdavanja,
6. drugi identifikacijski dokument i datum izdavanja,
7. prebivalište/boravište žrtve prije identifikacije,
8. bračni status i dodatne informacije o obitelji,
9. broj djece i podaci o djeci,
10. obrazovni status pri odlasku iz matične države (završeni razred odnosno postignuta razina obrazovanja),
11. radno iskustvo,
12. prihodi,
13. razlozi napuštanja matične države ukoliko je žrtva strani državljanin,
14. način vrbovanja žrtve,
15. način iskorištavanja od strane vrbovatelja/trgovca,
16. nadležni centar za socijalnu skrb (naziv, sjedište, te osobno ime i kontakt telefon socijalnog radnika),
17. podaci o posebnom skrbniku za djecu žrtve trgovanja ljudima (osobno ime te kontakt telefon),
18. rješenje centra za socijalnu skrb o smještaju (klasa, urudžbeni broj i datum),
19. zdravstveno stanje prilikom dolaska kod pružatelja usluge,
20. prava koja žrtva ostvaruje u sustavu socijalne skrbi,
21. vrsta usluge koja se pruža korisniku,
22. aktivnosti u koje je korisnik usluge uključen (socijalna pomoć i podrška, psihosocijalni tretman, podrška u obavljanju svakodnevnih aktivnosti i njega, opće savjetovanje i pomaganje, pravno savjetovanje i pomaganje),
23. suradnja s centrom za socijalnu skrb i drugim nadležnim tijelima,
24. podaci o uključenosti u programe odgoja i obrazovanja te osposobljavanja žrtve,
25. sve promjene tijekom boravka kod pružatelja usluge,
26. datum odlaska od pružatelja usluge,
27. napomena.
Članak 111.
Knjiga dnevne evidencije sadržava evidenciju stručnih radnika po smjenama, brojčano stanje korisnika, te sva važnija zapažanja i obavijesti stručnih djelatnika tijekom 24 sata (odlazak korisnika na tretman, kontakt s nadležnim centrom za socijalnu skrb i sl.).
Članak 112.
Knjiga pruženih socijalnih usluga sadržava evidenciju pruženih usluga korisnicima (osobno ime korisnika, vrsta usluge, pružatelj usluge, dan pružanja usluge i napomena).
Članak 113.
Knjiga dežurstava sadržava evidenciju noćenja, odnosno popis korisnika na noćenju, evidenciju svih važnih događanja tijekom noći, te osobno ime i potpis odgovorne osobe pružatelja usluge koja je bila u dežurstvu.
Sadržaj dokumentacije
Članak 114.
Pružatelj usluga iz članka 107. ovog Pravilnika dužan je voditi sljedeću dokumentaciju o korisniku i vrsti usluge, koja je sastavni dio dosjea korisnika:
1. dokaz o prebivalištu/boravištu u Republici Hrvatskoj,
2. dokaz o statusu žrtve trgovanja ljudima,
3. rješenje centra za socijalnu skrb o smještaju,
4. socijalna anamneza,
5. zdravstveni karton i zdravstvena iskaznica,
6. individualni plan i program rada,
7. evidencija novčanih primanja i izdataka,
8. evidencija o kontaktima vezanima uz žrtvu,
9. evidencija suradnje sa centrom za socijalnu skrb te drugim nadležnim tijelima i institucijama vezano uz (re)integraciju žrtve,
10. ostali dokumenti 