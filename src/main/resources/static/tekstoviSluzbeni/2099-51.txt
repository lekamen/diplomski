 s dvostrešnim kosim krovom, maks. visine vijenca od 7,0 m
– ukupna izgrađenost i iskorištenost (kig, kis) računa se kao zbroj svih građevina na poljoprivrednoj katastarskoj čestici.
(5) Osnovne gospodarske građevine za potrebe stočarske djelatnosti treba graditi u formi lokalne tradicijske gradnje, tradicijskim građevinskim materijalom i tradicionalnim pokrovom, te po mogućnosti primijeniti gradnju staja poluotvorenog tipa.
(6) Izuzetno, visina gospodarskih i pomoćnih građevina može biti i veća od propisanih ako to zahtjeva njihova funkcija ili tehnološki proces (silos i sl.).
Članak 126.
(1) Gospodarske građevine za uzgoj životinja iz članka 125. ovih odredbi (tovilišta, farme, konjušnice) mogu se graditi na minimalnim udaljenostima od površina za razvoj naselja i prometnica, ovisno o broju uvjetnih grla:
STOČARSKA PROIZVODNJA UVJETNIH GRLA OD GRAĐEVINSKOG PODRUČJA (m) OD DRŽAVNE CESTE (m) OD ŽUPANIJSKE CESTE (m) OD LOKALNE CESTE (m) 10 – 50 30 50 30 10 51 – 100 60 75 40 15
Tablica 13: Minimalne udaljenosti gospodarskih građevina od građevinskog područja i javnih cesta
(2) Iznimno od stavka 1. ovoga članka, udaljenost tovilišta – farme za životinje od stambene građevine na usamljenoj izgrađenoj građevinskoj čestici može biti i manja ako je s tim suglasan vlasnik stambene građevine, pod uvjetom da je tovilište propisno udaljeno od drugih površina naselja i prometnica.
(3) Poljoprivredno zemljište, koje je služilo kao osnova u postupku utvrđivanja uvjeta uređenja građevinske čestice za izgradnju tovilišta – farme za životinje, ne može se dijeliti na manje čestice.
(4) Iznimno od stavka 1. ovoga članka, na poljoprivrednom zemljištu izvan površina naselja koje s izgrađenom građevinskom česticom unutar površine naselja čini funkcionalnu i vlasničku cjelinu moguće je planirati izgradnju građevina za uzgoj i tov životinja do najviše 20 uvjetnih grla (goveda, konji) ili 100 uvjetnih grla (ovce, koze) na površinama od minimalno 2000 m2 i na udaljenostima manjim od propisanih u stavku 1. ovoga članka.
(5) Ukupan broj životinja na izgrađenoj građevinskoj čestici unutar površine naselja i na čestici koja s tom građevinskom česticom čini funkcionalnu i vlasničku cjelinu utvrđuje se samo po jednoj osnovi.
Članak 127.
(1) Gospodarske građevine za biljnu proizvodnju – biljne farme su funkcionalno povezane grupe građevina namijenjene za skladištenje i preradu biljaka u ratarskoj proizvodnji, koja se gradi izvan površina naselja.
(2) Ove građevine mogu se graditi izvan građevinskog područja naselja, u zoni korištenja (III) – podzoni naselja (3a).
(3) Najmanja veličina posjeda od jedne ili više poljoprivrednih katastarskih čestica u vlasništvu i zakupu za obavljanje poljoprivredne djelatnosti je:
– 2 ha za intenzivnu ratarsku proizvodnju
– 1 ha za uzgoj voća i povrća.
(4) Gospodarske građevine – biljne farme mogu se graditi na poljoprivrednom zemljištu minimalne površine od 2000 m2.
(5) Čestica mora imati osiguran pristup na prometnu površinu min. širine od 3,0 m.
Članak 128.
Građevine koje se mogu graditi u sklopu biljne farme su:
– osnovne gospodarske građevine za potrebe ratarske djelatnosti
– građevine za potrebe prerade i pakiranja poljoprivrednih proizvoda koji su u cijelosti ili pretežno proizvedeni na biljnoj farmi
– pomoćne građevine (garaže, spremišta poljoprivrednih strojeva, alata i sl.)
– stambene građevine za potrebe stanovanja vlasnika i uposlenih djelatnika
– građevine ugostiteljsko-turističke namjene za potrebe seoskog turizma.
Članak 129.
(1) Uvjetuje se izgradnja prvenstveno osnovnih građevina, a tek u sljedećim etapama moguća je izgradnja pratećih stambenih građevina i građevina ugostiteljsko-turističke namjene, uz uvjete prema posebnim propisima.
(2) Površine i raspored građevina utvrđuju se u postupku utvrđivanja uvjeta uređenja građevinske čestice u skladu s potrebama tehnologije pojedine vrste poljoprivredne djelatnosti. Građevine je potrebno locirati na način da budu grupirane u jednom dijelu posjeda.
(3)