 ostvaruju pravo na djelomično oslobađanje od plaćanja komunalnog doprinosa samo za izgradnju stambenih, poslovno-stambenih i stambeno-poslovnih objekata kao u prethodnom stavku.
Odredbom članka 14. stavka 6. Odluke propisano je:
Kao dokaz mjesta prebivališta na području Općine Lopar, podnositelj zahtjeva dužan je dostaviti uvjerenje Policijske postaje Rab. U slučaju gradnje druge i slijedećih građevina na području Općine Lopar, podnositelj je dužan dostaviti potvrdu zemljišno-knjižnog odjela i ureda za katastar o vlasništvu kao i rješenje o razrezanom komunalnom doprinosu za predmetne građevine.
Ocjenjujući zakonitost osporenih odredbi Odluke, pri čemu ovaj Sud odgovarajućom primjenom odredbe članka 31. stavka 1. Zakona o upravnim sporovima (»Narodne novine«, broj 20/10., 143/12. i 152/14. – dalje ZUS) nije vezan razlozima zahtjeva, Sud ocjenjuje kako Općinsko vijeće Općine Lopar nije povrijedilo zakon odredivši prebivalište građana kao kriterij oslobađanja od plaćanja komunalnog doprinosa, dok je povrijedilo zakon kada je propisalo da se prebivalište kao osnova oslobađanja od plaćanja komunalnog doprinosa može dokazati isključivo uvjerenjem policijske postaje.
Naime, za ocjenu zakonitosti osporenih odredbi mjerodavan je članak 31. Zakona o komunalnom gospodarstvu (»Narodne novine«, broj 36/95., 109/95., 21/96., 70/97., 128/99., 57/00., 129/00., 59/01., 82/04., 110/04., 178/04., 38/09., 79/09., 153/09., 49/11., 84/11., 90/11., 144/12., 56/13., 94/13., 153/13., 147/14. i 36/15. – dalje: ZKG) koji u odredbi stavka 7. propisuje da predstavničko tijelo jedinice lokalne samouprave donosi odluku o komunalnom doprinosu kojom se obavezno utvrđuje: područja zone u gradu, odnosno općini, ovisno o pogodnosti položaja određenog područja i stupnju opremljenosti objektima i uređajima komunalne infrastrukture; jedinična vrijednost komunalnog doprinosa po vrsti objekta i uređaja komunalne infrastrukture i po pojedinim zonama, određena u kunama po m3 građevine, način i rokovi plaćanja komunalnog doprinosa, opći uvjeti i razlozi zbog kojih se u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa i izvore sredstava iz kojih će se namiriti iznos za slučaj potpunog ili djelomičnog oslobađanja od plaćanja komunalnog doprinosa.
Prema tome predstavničko tijelo jedinice lokalne samouprave ZKG-om je ovlašteno propisati uvjete i razloge zbog kojih se u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa, pod uvjetom da utvrdi izvore sredstava iz kojih će se namiriti razlika sredstava za slučaj potpunog ili djelomičnog oslobađanja od komunalnog doprinosa.
Stoga Sud ocjenjuje da Općinsko vijeće Općine Lopar, propisujući uvjete za djelomično oslobađanje od obveze plaćanja komunalnog doprinosa po kriteriju prebivališta obveznika doprinosa nije prekoračilo granice ovlasti utvrđene zakonom, a u članku 16. Odluke predvidjelo je namirenje razlike sredstava u slučaju oslobađanja od komunalnog doprinosa na način da se ta sredstva osiguravaju u proračunu Općine Lopar iz poreznih prihoda.
Međutim, predstavničko tijelo jedinice lokalne samouprave nezakonito je ograničilo način dokazivanja pravnoodlučne činjenice prebivališta, čime je povrijedilo odredbe Zakona o općem upravnom postupku (»Narodne novine«, broj 47/09. – dalje: ZUP).
Odredbom članka 1. ZUP-a propisano je da se tim zakonom uređuju pravila na temelju kojih, između ostalih, tijela jedinice lokalne i područne (regionalne) samouprave, u okviru djelokruga utvrđenog na temelju zakona postupaju i rješavaju u upravnim stvarima.
Odredbom članka 3. stavka 1. i 2. ZUP-a propisano je da se ovaj zakon primjenjuje u postupanju u svim upravnim stvarima, a samo se pojedina pitanja upravnog postupka mogu zakonom urediti drukčije, ako je to nužno za postupanje u pojedinim upravnim područjima te ako nije protivno temeljnim odredbama i svrsi toga zakona.
Odredbama Drugog dijela Glave III. ZUP-a propisana su