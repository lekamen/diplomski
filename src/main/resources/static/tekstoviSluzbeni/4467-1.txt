 bolesnika, zaštitne paravane, otoskop, oftalmoskop, ručnu baterijsku lampu, platneni metar, štrcaljku za ispiranje uha, otvarač usta, špatule za pregled ždrijela, metalni bubanj za sterilne materijale, posudu za sterilne instrumente s poklopcem, bubrežaste zdjelice, gumirano platno, pribor za uzimanje uzoraka za laboratorijske pretrage, test trake za brzu analizu urina, hvataljka za instrumente, posude za medicinski otpad, posude za ostali otpad te torbu/kovčeg s priborom za reanimaciju odraslih i djece, te opremu navedenu u članku 5.
Članak 8.
Medicinski setovi uključuju set za konikotomiju, set za održavanje prohodnosti dišnih putova i ventilacije kod odraslih, set za održavanje prohodnosti dišnih putova i ventilacije kod djece i novorođenčadi, set za periferni i centralni venski pristup, set za torakodrenažu, set za prepariranje vene, set za intraoselani pristup, set za porod, set za kateterizaciju mokraćnog mjehura, set za opekline, set za ispiranje želuca, set za klizmu, set za pleuralnu punkciju, set za abdominalnu punkciju, set za lumbalnu punkciju, kirurške setove za male operacijske zahvate, set za tamponadu nosa te set za nazogastričnu sondu, te ostalu opremu sukladno potrebama i specifičnostima službe.
Članak 9.
Osobna zaštitna oprema uključuje zaštitnu odjeću djelatnika crvene boje, zaštitnu obuću prilagođenu specifičnostima zbrinjavanja hitnog pacijenta, zaštitne jednokratne rukavice, zaštitne sterilne rukavice, zaštitne maske, zaštitne naočale, zaštitne pregače, posudu za odlaganje oštrih predmeta, posudu za odlaganje infektivnog otpada, posudu za odlaganje otpada te dozator sa dezinfekcijskim sredstvom.
Članak 10.
Pribor za uspostavu venskog i intraosealnog puta, primjenu lijekova i infuzija uključuje brizgalice, dezinfekcijsko sredstvo/dezinfekcijske maramice, foliju za učvršćenje venske kanile, igle, medicinsku vatu, povesku za venestazu, sustav za primjenu infuzija, venske kanile te intraosealne igle/uređaj za primjenu intraosealne igle.
Članak 11.
Zavojni materijal i oprema za zbrinjavanje ozljeda i njegu uključuju gaze, plahte za ležajeve, komprese, ljepljive trake (flasteri), mrežaste zavoje, okluzivne zavoje, trougle marame, zavoje te poveske za zaustavljanje krvarenja.
Minimalna količina medicinske opreme, uređaja i pribora
Članak 12.
Minimalne količine medicinske opreme, uređaja i pribora koji se mora nalaziti u prostoriji za trijažu navedene su u tablici 1.
Članak 13.
Minimalne količine medicinske opreme, uređaja i pribora koji se mora nalaziti u prostoriji za reanimaciju navedene su u tablici 2.
Članak 14.
Minimalne količine medicinske opreme, uređaja i pribora koji se mora nalaziti u prostorijama za zbrinjavanje akutnih i subakutnih pacijenata, prostoru izolacije i središnjem nadzoru navedene su u tablici 3.
Članak 15.
Minimalne količine medicinske opreme, uređaja i pribora koji se mora nalaziti u prostorijama za intervencije i male operacijske zahvate i gipsaonici navedene su u tablici 4.
Završne odredbe
Članak 16.
Hrvatski zavod za hitnu medicinu provodi nadzor nad primjenom Standarda medicinske opreme, medicinskih uređaja i pribora za obavljanje bolničke hitne medicine.
Članak 17.
Hrvatski zavod za hitnu medicinu vodi Registar medicinske opreme i uređaja hitne medicinske službe u Republici Hrvatskoj.
Članak 18.
Ovaj Standard stupa na snagu osmog dana od dana objave u »Narodnim novinama«.
Klasa: 510-10/16-02/07
Urbroj: 386-01-16-08
Zagreb, 31. kolovoza 2016.
Ravnateljica Hrvatskog zavoda za hitnu medicinu prim. mr. Maja Grba-Bujević, dr. med., v. r.
Tablica 1. – Tablica 4.

