 Agencija je zaprimila pisanu obranu Kraša u kojoj taj poduzetnik prije svega ističe kako bi Agencija pri izricanju upravno-kaznene mjere trebala uzeti u obzir činjenicu da na strani Kraša postoje sve olakotne okolnosti iz članka 64. stavka 4. ZZTN-a odnosno članka 8. stavka 2. Uredbe o kriterijima za izricanje upravno-kaznene mjere, a niti jedna otegotna okolnost iz članka 64. stavka 5. ZZTN-a odnosno članka 9. stavka 2. Uredbe o kriterijima za izricanje upravno-kaznene mjere.
Kraš ističe kako se prvenstveno radi o tome da je spornu odredbu u Ugovore o kupoprodaji, koji su predmet postupka, unio bez namjere da povrijedi tržišno natjecanje, kao posljedicu vlastitog nehaja (članak 64. stavak 4. točka 2. ZZTN-a). Kako dalje navodi, ugovorne su strane unošenjem spornih odredbi u inicijalni ugovor sasvim drugačije tumačile njihov doseg i sadržaj, nesvjesne činjenice da bi se u konkretnom slučaju radilo o mogućoj povredi tržišnog natjecanja po svom cilju. Poglavito se navedeno odnosi na odredbu članka 6. stavka 1. Ugovora o kupoprodaji.
lako je za odredbe članka 6. stavka 4. i 5. Ugovora o kupoprodaji također utvrđeno da su suprotne zabrani iz članka 8. ZZTN-a, Kraš ističe da se iste ne primjenjuju samo na moguću povredu članka 6. stavka 1. Ugovora o kupoprodaji, već i na obveze iz članka 6. stavaka 2. i 3. Ugovora o kupoprodaji koje su u skladu s pravilima o zaštiti tržišnog natjecanja.
Nehaj trgovaca koji su u Ugovore o kupoprodaji unijeli spornu odredbu, smatra Kraš, proizlazi i iz činjenice da se sporna odredba prenosila u ugovore koji su sklapani za svaku kalendarsku godinu, automatizmom, bez dodatne provjere njenog dosega, bez primjene sporne odredbe, kao i bez analize njenog učinka na odnose ugovornih strana, s obzirom na to da se nikada nije niti primijenila.
Kraš naglašava kako je svjestan činjenice da neznanje i nehaj ne mogu opravdati trgovca koji, pa i nesvjesno i bez namjere, krši pojedinu odredbu ZZTN-a, stoga izražava spremnost da zaposlenici Kraša koji sudjeluju u pregovorima oko sklapanja sličnih ugovora, odnosno u njihovu sklapanju, budu primjereno informirani i obrazovani kako bi se spriječila svaka, pa i nesvjesna, povreda pravila o zaštiti tržišnog natjecanja, kao i da se utvrde odgovarajuće procedure postupanja koje bi spriječile sklapanje takvih ugovora. U tom smislu, Kraš će slijediti preporuke Agencije, odnosno obavijestiti Agenciju o edukaciji i programima kojima će podvrgnuti svoje zaposlenike koji sudjeluju u pregovorima i postupcima sklapanja ugovora s kupcima odnosno o utvrđivanju pravila postupanja koja će spriječiti mogućnost sklapanja ugovora koji su u suprotnosti s propisima o zaštiti tržišnog natjecanja.
Vezano za vlastito postupanje, Kraš izražava žaljenje što su navedene odredbe sadržane u Ugovorima o kupoprodaji koji su inače, u cjelini svoga sadržaja, sasvim u skladu s pravilima koja štite tržišno natjecanje.
Nadalje, Kraš ističe kako se sporna odredba iz članka 6. stavka 1. Ugovora o kupoprodaji nikada nije primjenjivala u praksi, odnosno da sankcije koje sadrži članak 6. stavci 4. i 5. Ugovora o kupoprodaji nisu nikada aktivirane (članak 64. stavak 4. točka 3. ZZTN-a). Samim time, Kraš je na mjerodavnom tržištu postupao sukladno propisima o zaštiti tržišnog natjecanja te nije bilo negativnih posljedica za potrošače odnosno druge poduzetnike na tržištu.
Činjenica da je povreda tržišnog natjecanja posljedica nehaja poduzetnika, odnosno da se ista nije nikad primjenjivala u praksi, ističe Kraš, jasno proizlazi iz do sada dostavljene dokumentacije koja se odnosi na ukupno poslovanje Kraša u razdoblju povrede, odnosno dokumentacije koja se odnosi na poslovne odnose Kraša i NTL-a.
Kraš naglašava kako su ugovorne strane odmah po primitku Obavijesti o utvrđenom činjeničnom stanju pristupile izmjenama ugovora o kupoprodaji koji se primjenjuje na čitavu 2014. godinu, bez obzira na dan njegova sklapanja. Kraš se na sklapanje navedenog ugovora odlučio stoga što je odredba članka 6. stavka 1. suštinski