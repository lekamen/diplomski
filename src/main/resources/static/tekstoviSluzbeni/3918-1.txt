 uredovanja sud će obavijestiti ovrhovoditelja, ravnatelja odnosno predstojnika podružnice nadležnog centra za socijalnu skrb i načelnika nadležne policijske uprave poštom, telefaksom, telefonom ili na drugi pogodan način.
Članak 8.
Ako ocjeni svrsishodnim, sud može nadležan centar za socijalnu skrb i nadležnu policijsku upravu, uz obavijest o vremenu i mjestu uredovanja, zatražiti obavijest o osobama koje će sudjelovati u provedbi ovrhe radi prisilnog oduzimanja i predaje djeteta, njihovim kontakt podacima i uputiti ih da izravno razmjenjuju informacije, uz obvezu da obavijeste sud o razmijenjenim informacijama.
Članak 9.
Prije nego što započne uredovanje radi prisilnog oduzimanja i predaje djeteta sud može provjeriti postoje li zapreke zbog kojih drugo tijelo koje sudjeluje u provedbi ovrhe radi prisilnog oduzimanja i predaje djeteta ne može biti nazočno uredovanju te ovisno o tome odlučiti hoće li se uredovanje provesti ili odgoditi.
Članak 10.
Ovršni sudac u pravilu osobno i neposredno provodi ovrhu radi prisilnog oduzimanja i predaje djeteta, a pojedine radnje u postupku može naredbom povjeriti sudskom ovršitelju.
Članak 11.
(1) Ovršni sudac, odnosno sudski ovršitelj dužan je pri provedbi ovrhe radi prisilnog oduzimanja i predaje djeteta paziti na dostojanstvo djeteta radi čije predaje se provodi ovrha i ovršenika te na to da se prema djetetu, ovršeniku i članovima njegovog kućanstva postupa s dužnim obzirom.
(2) Ovršni sudac, odnosno sudski ovršitelj, po potrebi može naložiti i uporabu sredstava prisile od strane policije prema osobi koja ometa ovrhu radi prisilnog oduzimanja i predaje djeteta ili ugrožava dobrobit djeteta.
(3) Uporaba sredstava prisile od strane policijskog službenika za mladež po nalogu ovršnog suca, odnosno sudskog ovršitelja iznimno je moguća i prema djetetu radi čije predaje se provodi ovrha, razmjerno potrebi zbog koje se poduzima, u cilju ostvarenja dobrobiti i najboljeg interesa djeteta, uz mišljenje stručnog radnika centra za socijalu skrb.
(4) Ovršni sudac, odnosno sudski ovršitelj dužan je pri provedbi ovrhe voditi računa o zaštiti djeteta radi čije predaje se provodi ovrha od narušavanja njegove privatnosti putem medijskog izvještavanja kojim bi se izravno ili neizravno mogao otkriti identitet djeteta i svakog oblika kršenja prava kojim bi na drugi način mogla biti ugrožena dobrobit djeteta.
Članak 12.
O provedenom uredovanju sastavlja se zapisnik prema pravilima ovršnog postupka.
Centar za socijalnu skrb
Članak 13.
(1) Centar za socijalnu skrb pruža savjetodavnu potporu u provedbi postupka ovrhe radi prisilnog oduzimanja i predaje djeteta i poduzima nužne mjere pomoći i podrške djetetu i drugim osobama koje sudjeluju u provedbi ovrhe radi prisilnog oduzimanja i predaje djeteta.
(2) Za pružanje odgovarajuće podrške u provedbi postupka ovrhe radi prisilnog oduzimanja i predaje djeteta u svakom centru za socijalnu skrb zaduženi su stručni radnici koji obavljaju poslove za djecu, mlade i obitelj (psiholog, socijalni radnik, pravnik, socijalni pedagog).
Članak 14.
U provedbi postupka ovrhe radi prisilnog oduzimanja i predaje djeteta sudjeluju stručni radnici iz članka 13. stavka 2. ovog Pravilnika koje odredi ravnatelj, odnosno predstojnik podružnice nadležnog centra za socijalnu skrb uz obvezno sudjelovanje psihologa, sa zadaćom da:
a) savjetuje ovršnog suca, odnosno sudskog ovršitelja koji provodi ovrhu radi prisilnog oduzimanja i predaje djeteta prije i za vrijeme provođenja ovršnih radnji o najprikladnijem načinu kako postupati i pristupiti djetetu
b) savjetuje ovrhovoditelja, odnosno osobu kojoj će se predati dijete o ponašanju na sudskom uredovanju i nakon njega
c) poduzima nužne mjere pomoći i podrške djetetu i drugim osobama koje sudjeluju u provedbi ovrhe radi prisilnog oduzimanja i predaje djeteta sukladno nadležnosti centra za socijalnu skrb.
Članak 15.
Centar za socijalnu skrb obvezan je izravno komunicirati s ovršnim sucem, odnosno sudskim ovršiteljem koji provodi ovrhu radi predaje 