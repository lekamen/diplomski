 urbroj: 529-02-10-1 od 16. IX. 2010. -1787, »Narodne novine« – oglasni dio, broj 109/10.) za tri (3) člana/ice NO Brijuni koji su u tom odboru predstavljali Vladu Republike Hrvatske.
Međutim, čini se da taj natječaj nikada nije realiziran, jer su dva dotadašnja »Vladina« člana NO Brijuni, imenovana 2008., ostala na svojim dužnostima do kraja mandata (to jest do 2012.), a trećem »Vladinom« članu koji je imenovan 8. srpnja 2010. mandat je također prestao tek 17. rujna 2012.
20. Konačno, na temelju članka 11. ZIDZoSSIJD-a:92/10, Vlada Republike Hrvatske podnijela je Hrvatskom saboru Prijedlog odluke o popisu pravnih osoba od posebnog državnog interesa (akt klase 305-01/10-01/03, ur.broja 5030109-10-3 od 9. prosinca 2010.).
Na toj osnovi, Hrvatski sabor je na sjednici 15. prosinca 2010. donio Odluku o Popisu pravnih osoba od posebnog državnog interesa (»Narodne novine« broj 144 od 22. prosinca 2010.; u daljnjem tekstu: Odluka3629:144/10). Stupanjem na snagu te odluke prestala je važiti Odluka3222:132/09-56/10.
20.1. I u Odluci3629:144/10 društvo Brijuni zadržalo je status društva od posebnog državnog interesa. Naime, u popisu pravnih osoba od posebnog državnog interesa, koji je sastavni dio te odluke, pod točkom 7. odjeljka »Trgovačka društva« bilo je navedeno: »7. BRIJUNI RIVIJERA d.o.o. FAŽANA«.
Odluka3629:144/10 nakon toga je više puta mijenjana i dopunjavana (»Narodne novine« broj 16/14., 55/15. i 105/15.), ali te izmjene nisu utjecale na status društva Brijuni kao pravne osobe od posebnog državnog interesa.
b) Trgovačka društva od posebnog interesa za općinu ili grad, odnosno županiju
21. Člankom 7. ZIDZoSSIJD-a:94/04, koji je stupio na snagu 20. srpnja 2004., bio je dopunjen stavak 11. ZoSSIJD-a:163/03 novim stavkom 7., kako slijedi:
»Članak 7.
U članku 11. ...
(...)
Iza stavka 6. dodaje se novi stavak 7. koji glasi:
'(7) Dužnosnici koji obnašaju dužnost u jedinici lokalne, odnosno područne (regionalne) samouprave mogu biti članovi nadzornih odbora u trgovačkim društvima koja su u vlasništvu jedinice lokalne, odnosno područne (regionalne) samouprave ili u kojima te jedinice imaju udjele, a od posebnog su interesa za jedinicu lokalne, odnosno područne (regionalne) samouprave ali bez prava na naknadu, osim prava na naknadu putnih i drugih troškova. Predstavničko tijelo jedinice lokalne, odnosno područne (regionalne) samouprave utvrđuje popis trgovačkih društava od posebnog interesa za tu jedinicu na prijedlog poglavarstva.'
Dosadašnji stavci 7. i 8. postaju stavci 8. i 9.«
Navedena odredba nakon toga nije ni mijenjana ni dopunjavana, osim što je člankom 4. ZIDZoSSIJD-a:92/10, koji je stupio na snagu 1. kolovoza 2010., stavak 7. članka 11. postao stavak 8.
Drugim riječima, ta je odredba bila na snazi kontinuirano od 20. srpnja 2004. do 10. ožujka 2011. (kada je stupio na snagu novi ZoSSI:26/11).
22. Gradsko vijeće Grada Pule na sjednici održanoj 1. srpnja 2011. donijelo je Odluku o popisu pravnih osoba od posebnog interesa za Grad Pula-Pola (»Službene novine Grada Pule« broj 6/11., str. 286.-287.). U članku 2. točki 35. utvrđeno je da je društvo Brijuni Rivijera d.o.o. Pula »pravna osoba od posebnog interesa za Grad Pula-Pola u smislu Zakona o sprječavanju sukoba interesa«.
Županijska skupština Istarske županije na sjednici održanoj 10. listopada 2011. donijela je Odluku o utvrđivanju popisa pravnih osoba od posebnog interesa za Istarsku županiju (»Službene novine Istarske županije« broj 12/11., str. 794-795.). U članku 3. točki 8. utvrđeno je da je društvo Brijuni Rivijera d.o.o. Pula od posebnog interesa za Istarsku županiju.
4) Primjena pravila o sukobu interesa na podnositeljev slučaj (2011. – 2014. godine)
23. ZoSSI:26/11 stupio je na snagu 10. ožujka 2011. Članak 14. stavak 1. i članak 15. ZoSSI-ja:26/11 su glasili:
»Članak 14.
(1) Dužnosnici ne mogu biti članovi ... nadzornih odbora trgovačkih društava ...
(...)
Članak 15.
(1) Članove upravnih tijela i nadzornih odbora trgovačkih društava u kojima Republika Hrvatska ima