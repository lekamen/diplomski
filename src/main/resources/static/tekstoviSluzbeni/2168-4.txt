 ovlastima iz članaka 27. i 30. točke 2., te članka 31. ZZTN-a, na 34/2015 sjednici, održanoj 17. rujna 2015. razmatralo navedeni predmet te je donijelo odluku da se, u smislu članka 49. ZZTN-a, prihvaćaju predložene mjere, uvjeti i rokovi od strane Mirnovec pirotehnike kao dostatni za otklanjanje mogućih negativnih učinaka i ponovnu uspostavu tržišnog natjecanja, a koji donošenjem rješenja Agencije u smislu članka 49. stavka 2. i 3. ZZTN-a postaju obvezni za predlagatelja.
U smislu članka 49. stavka 2. ZZTN-a, ako ocijeni da su predložene mjere, uvjeti i rokovi iz članka 49. stavka 1. ZZTN-a dostatni za otklanjanje negativnih učinaka i ponovnu uspostavu tržišnog natjecanja, Agencija će rješenjem prihvatiti predložene mjere, uvjete i rokove koji time postaju obveznim za predlagatelja. U smislu članka 49. stavka 3. ZZTN-a rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku, te utvrđuje da nema uvjeta za daljnje vođenje postupka protiv tog poduzetnika.
Navedenim izmjenama ugovora uklonit će se sve odredbe koje su sprječavale prodaju proizvoda podnositelja inicijative i drugih konkurenata Mirnovec pirotehnike u poslovnim prostorima njenih zakupodavaca, te koje su zabranjivale istu nakon raskida ugovora, a u vremenu na koje je ugovor s Mirnovec pirotehnikom sklopljen.
Vijeće nije prihvatilo primjedbe podnositelja inicijative na predložene mjere, uvjete i rokove koje je Mirnovec pirotehnika predložila, a budući da će s izmjenama ugovora koje je Mirnovec pirotehnika predložila podnositelji inicijative, koji su konkurenti Mirnovec pirotehnike, moći distribuirati svoje proizvode putem njenih zakupodavaca i distributera.
Vijeće ovdje naglašava kako preuzimanje obveza od strane poduzetnika u smislu članka 49. ZZTN-a nije čin priznanja povrede ZZTN-a, te da u predmetnom postupku takva povreda nije niti utvrđena.
Isto tako, prihvaćanje preuzimanja obveze izvršenja mjera, uvjeta i rokova iz članka 49. ZZTN-a nije nagodba Agencije s poduzetnikom niti je predlaganje istih od strane stranke u postupku priznanje povrede ZZTN-a.
Naprotiv, u takvim postupcima Agencija ne utvrđuje povredu ZZTN-a, niti izriče upravno-kaznene mjere, već prihvaća predložene mjere i uvjete ukoliko iste ocijeni dostatnima za otklanjanje mogućih negativnih učinaka, te obustavlja postupak po izvršenju istih od strane poduzetnika.
Riječ je o posebnom institutu koji uređuje ZZTN, i koji je preuzet u hrvatsko zakonodavstvo radi usklađivanja s pravnom stečevinom Europske unije, a čija je svrha ekonomičnost postupanja i brže uspostavljanje tržišnog natjecanja na određenom tržištu.
U nacionalnim zakonodavstvima država članica Europske unije, preuzimanje obveze izvršenja mjera i uvjeta od strane poduzetnika je uobičajen način okončanja postupaka utvrđivanja narušavanja tržišnog natjecanja, osim kada je riječ o najtežim povredama kao što su karteli.
Stoga je Vijeće donijelo odluku kojom se u smislu članka 49. stavka 2. i 3. ZZTN-a prihvaćaju mjere, uvjeti i rokovi predloženi od strane Mirnovec pirotehnike na način da taj poduzetnik izmijeni odredbe ugovora o zakupu poslovnog prostora i ugovora o poslovnoj suradnji u vrijeme trajanja zakupa, te ugovora o poslovnoj suradnji s distributerima, koje su bile indicije za pokretanje postupka utvrđivanja narušavanja tržišnog natjecanja, kao u točki 1. izreke, i to u roku od trideset (30) dana od dana dostave ovog rješenja.
Nakon ispunjenja naloga iz točke 3. izreke ovog rješenja Agencije, Vijeće je donijelo odluku o tome da nema uvjeta za daljnje vođenje postupka protiv Mirnovec pirotehnike u predmetnoj upravnoj stvari.
Međutim, ako u smislu članka 49. stavka 7. ZZTN-a u nadzoru nad provedbom mjera i uvjeta iz članka 49. stavka 1. ZZTN-a Agencija utvrdi da se poduzetnik ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrat će se