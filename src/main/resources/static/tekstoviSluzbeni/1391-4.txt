 priloženim ispravama nedostaje neki podatak, da neki od podataka ne odgovara propisanim podacima ili da nedostaje neki od dokaza o ispunjavanju propisanih uvjeta, Ministarstvo donosi zaključak radi dopune podataka, odnosno dostave novog zahtjeva ili dokaza.
Članak 12.
Fizička osoba ovlaštena sukladno ovom Pravilniku, koja kao ovlašteni arhitekt, odnosno ovlašteni inženjer obavlja poslove projektiranja i/ili stručnog nadzora građenja samostalno u vlastitom uredu, poslove energetskog certificiranja, energetskog pregleda zgrade i redovitog pregleda sustava grijanja i sustava hlađenja ili klimatizacije u zgradi može obavljati putem ureda ovlaštenog arhitekta, odnosno ovlaštenog inženjera.
Ponovno davanje ovlaštenja
Članak 13.
(1) Ovlaštenje za energetsko certificiranje, energetski pregled zgrade i redovite preglede sustava grijanja i sustava hlađenja ili klimatizacije u zgradi može se ponovno dati na zahtjev ovlaštene osobe.
(2) Ovlaštena osoba dužna je zahtjev za ponovnim davanjem ovlaštenja iz stavka 1. ovoga članka podnijeti Ministarstvu u roku od najmanje mjesec dana, a najviše dva mjeseca prije isteka važenja ovlaštenja.
(3) Na postupak i uvjete ponovnog davanja ovlaštenja iz stavka 1. ovoga članka na odgovarajući način primjenjuju se odredbe Zakona i ovoga Pravilnika.
(4) Za ponovno davanje ovlaštenja ovlaštena fizička osoba dužna je dokazati ispunjenje uvjeta iz članka 29. stavka 1. podstavka 3. i članka 32. Zakona te članka 9. stavka 1. ovoga Pravilnika, a ovlaštena pravna osoba dužna je dokazati ispunjenje uvjeta iz članka 30. i 32. Zakona te članka 7., 8. i 9. stavka 1. ovoga Pravilnika.
(5) Osobe ovlaštene na temelju zahtjeva podnesenog zaključno s 31. prosinca 2013. godine, prilikom podnošenja zahtjeva za ponovno davanje ovlaštenja, dužne su priložiti najmanje dva Uvjerenja o pohađanju Programa usavršavanja.
(6) Osobe ovlaštene na temelju zahtjeva podnesenog od 1. siječnja 2014. godine, prilikom podnošenja zahtjeva za ponovno davanje ovlaštenja, dužne su priložiti najmanje tri Uvjerenja o pohađanju Programa usavršavanja.
(7) Osobama kojima je ukinuto ovlaštenje mogu podnijeti zahtjev za ponovno davanje ovlaštenja nakon proteka 6 mjeseci od izvršnosti rješenja kojim im se ovlaštenje ukida. Ove osobe dužne su dostaviti i Uvjerenje o položenom ispitu za Modul 1, odnosno Modul 2, ovisno o traženom ovlaštenju, koje nije starije od 6 mjeseci.
Članak 14.
(1) U slučaju da ovlaštena osoba promijeni svoje sposobnosti na temelju kojih je stekla ovlaštenje (npr. položi Modul 2, ovlaštena pravna osoba zaposli fizičku osobu koja će provoditi energetsko certificiranje, energetski pregled zgrade ili redovite preglede sustava grijanja i sustava hlađenja ili klimatizacije u zgradi) ili imenovanu osobu, može podnijeti zahtjev za davanje novog ovlaštenja.
(2) Na postupak i uvjete davanja novog ovlaštenja odgovarajuće se primjenjuju odredbe Zakona i ovoga Pravilnika.
Izmjene tijekom ovlaštenja
Članak 15.
(1) U slučaju promjene imena, prezimena ili adrese ovlaštene fizičke osobe te promjene imena, adrese ili odgovorne osobe u ovlaštenoj pravnoj osobi, ovlaštena osoba dužna je obavijestiti Ministarstvo u roku od 8 dana od nastale promjene i dostaviti:
– presliku rješenja o ovlaštenju,
– dokaz o promjeni imena ili prezimena fizičke osobe,
– dokaz o promjeni adrese fizičke osobe (preslika uvjerenja o prebivalištu),
– dokaz o promjeni imena, adrese ili odgovorne osobe (preslika rješenja o upisu u sudski registar).
(2) U slučaju promjene imenovane osobe u ovlaštenoj pravnoj osobi, a nova imenovana osoba je već navedena u ranijem rješenju kao fizička osoba koja u toj pravnoj osobi provodi radnje i postupke energetskog certificiranja i energetskog pregleda zgrade, ovlaštena pravna osoba podnosi zahtjev za promjenu imenovane osobe.
(3) U slučaju da fizička osoba koja provodi radnje i postupke energetskog certificiranja i energetskog pregleda zgrade (zaposlena osoba) više nije zaposlena u ovlaštenoj pravnoj osobi, ovlaštena pravna osoba podnosi