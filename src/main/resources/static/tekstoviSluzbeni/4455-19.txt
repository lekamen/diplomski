 faktori:
– unutarnji/vanjski tlak;
– temperatura okoline i radna temperatura;
– statički tlak i masa sadržaja u ispitnim uvjetima i uvjetima rada;
– opterećenja vezana za promet, vjetar, potres;
– sile reakcija i momenti koji proizlaze od oslonaca, priključaka, cijevi itd.;
– korozija i erozija, umor materijala itd.;
– razdvajanje nestabilnih fluida.
Uzimaju se u obzir razna opterećenja koja se javljaju istodobno, uvažavajući mogućnost njihova istovremenog nastupanja.
2.2.2. Konstruiranje za odgovarajuću čvrstoću temelji se na jednom od sljedećeg:
– kao opće pravilo, metodi proračuna opisanoj u točki 2.2.3., po potrebi dopunjenoj eksperimentalnom metodom opisanom u točki 2.2.4.;
– eksperimentalnoj metodi konstruiranja bez izračuna opisanoj u točki 2.2.4., ako je umnožak najvećeg dopuštenog tlaka PS i volumena V manji od 6000 bar × L ili ako je umnožak PS × DN manji od 3000 bar.
2.2.3. Metoda proračuna
(a) Tlačna i druga opterećenja
Dopuštena naprezanja tlačne opreme ograničena su s obzirom na očekivane razumne načine otkazivanja u uvjetima rada. Stoga se primjenjuju odgovarajući faktori sigurnosti kako bi se u potpunosti uklonila svaka nesigurnost koja proizlazi iz proizvodnje, stvarnih uvjeta rada, naprezanja, metode proračuna te svojstava i ponašanja materijala.
Primijenjene metode proračuna osiguravaju sigurnosne granice koje su, po potrebi, u skladu sa zahtjevima iz točke 7.
Gore navedenim zahtjevima može se udovoljiti tako da se, prema potrebi, primijeni jedna od sljedećih metoda ili, ako je neophodno, koristi kao dodatak jednoj ili u kombinaciji s drugom metodom:
– konstrukcija formulama;
– konstrukcija analizom;
– konstrukcija mehanikom loma.
(b) Izdržljivost
Prilikom konstruiranja koriste se odgovarajući proračuni kako bi se utvrdila izdržljivost određene tlačne opreme.
Pritom:
– proračunski tlakovi nisu manji od najvećih dopuštenih tlakova te u obzir uzimaju statički i dinamički tlak fluida te razdvajanje nestabilnih fluida. Ako je posuda podijeljena na zasebne komore koje su pod tlakom, pregradna stjenka konstruirana je na temelju najvećeg mogućeg tlaka komore u odnosu na najmanji mogući tlak u susjednoj komori,
– proračunske temperature uzimaju u obzir u odgovarajuće sigurnosne granice,
– konstrukcija vodi računa o svim mogućim kombinacijama temperature i tlaka do kojih može doći u razumno predvidljivim uvjetima rada tlačne opreme,
– najveća naprezanja i koncentracije naprezanja u dopuštenim su granicama,
– pri proračunu otpornosti na tlak koriste se vrijednosti koje odgovaraju svojstvima materijala, temeljene na dokumentiranim podacima, uzimajući u obzir odredbe utvrđene u točki 4. zajedno s odgovarajućim faktorima sigurnosti. Svojstva materijala koja po potrebi treba uzeti u obzir uključuju:
– konvencionalnu granicu razvlačenja na proračunskoj temperaturi 0,2% ili 1,0% trajne deformacije (prema potrebi);
– vlačnu čvrstoću;
– statičku izdržljivost, tj. otpornost puzanju;
– umor materijala;
– Youngov modul (modul elastičnosti);
– odgovarajući iznos plastične deformacije;
– energiju loma savijanjem;
– lomnu žilavost;
– odgovarajuće faktore zavarenog spoja koji se primjenjuju na svojstva materijala i koji ovise npr. o vrsti ispitivanja bez razaranja, zavarenih materijala i predviđenih uvjeta rada;
– Konstrukcija uzima u obzir sve predvidljive mehanizme postupnog slabljenja materijala (npr. zbog korozije, puzanja, umora) u skladu s namjenom tlačne opreme. U uputama iz točke 3.4. pozornost se skreće na posebne karakteristike konstrukcije koje su povezane s vijekom trajanja opreme, npr.:
– za puzanje: planirane sate rada na određenim temperaturama;
– za umor: planirani broj ciklusa na određenim razinama naprezanja;
– za koroziju: planirane dodatke na koroziju.
(c) Stabilnost
Ako proračunata debljina stjenke ne uključuje odgovarajuću stabilnost strukture, poduzimaju se nužne mjere kako bi se to ispravilo, uzimajući u obzir rizike pri prijevozu i rukovanju.
2.2.4. Konstrukcija temeljena na eksperimentu
Konstrukcija opreme