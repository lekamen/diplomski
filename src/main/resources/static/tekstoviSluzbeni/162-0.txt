8 23.01.2015 Rješenje o imenovanju povjerenice Vlade Republike Hrvatske za obavljanje poslova iz nadležnosti Gradskog vijeća i gradonačelnika Grada Zlatara
VLADA REPUBLIKE HRVATSKE
163
Na temelju 31. stavka 4. Zakona o Vladi Republike Hrvatske (»Narodne novine«, br. 150/2011 i 119/2014), članka 85.b i članka 86. stavka 1. točke 5. Zakona o lokalnoj i područnoj (regionalnoj) samoupravi (»Narodne novine«, br. 33/2001, 60/2001, 129/2005, 109/2007, 125/2008, 36/2009, 150/2011, 144/2012 i 19/2013 – pročišćeni tekst), Vlada Republike Hrvatske je na sjednici održanoj 22. siječnja 2015. godine donijela
RJEŠENJE
O IMENOVANJU POVJERENICE VLADE REPUBLIKE HRVATSKE ZA OBAVLJANJE POSLOVA IZ NADLEŽNOSTI GRADSKOG VIJEĆA I GRADONAČELNIKA GRADA ZLATARA
1. Imenuje se ĐURĐA BARIĆ-DAKIĆ povjerenicom Vlade Republike Hrvatske za obavljanje poslova iz nadležnosti Gradskog vijeća i gradonačelnika Grada Zlatara.
2. Povjerenica Vlade Republike Hrvatske za svoj rad odgovara Vladi Republike Hrvatske.
3. Povjerenica Vlade Republike Hrvatske podnosi izvješće o svom radu Vladi Republike Hrvatske putem Ministarstva uprave.
4. Povjerenica Vlade Republike Hrvatske počet će obnašati dužnost danom objave ovoga Rješenja.
5. Ovo Rješenje stupa na snagu danom objave u »Narodnim novinama«.
Klasa: 015-01/15-01/07 Urbroj: 5030115/1-15-02
Zagreb, 22. siječnja 2015.
Predsjednik Zoran Milanović, v. r.
