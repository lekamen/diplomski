 naknade; prikuplja konačni obračun naknade za propisano razdoblje; obavlja knjiženje naplaćenih prihoda; ustrojava sve potrebne knjigovodstvene evidencije iz financijskog poslovanja; analizira naplatu i kontrolira plaćanja naknade za OKFŠ; provodi sve potrebne radnje kako bi se utužena sredstva OKFŠ-a naplatila. Služba podnosi izvješće o poduzetim aktivnostima za naplatu naknade, prikupljenim sredstvima i njihovom utrošku u prethodnoj godini.«.
Članak 4.
Članak 189. stavak 1. mijenja se i glasi:
»Članak 189.
Uprava vodnoga gospodarstva obavlja upravne i stručne poslove koji se odnose na neposrednu primjenu zakona, podzakonskih propisa i planskih dokumenata iz područja upravljanja vodama. U djelokrugu Uprave su upravni i stručni poslovi iz područja zaštite od štetnog djelovanja voda, vodnog dobra, navodnjavanja i melioracijske odvodnje, zaštite voda, korištenja voda za različite namjene, djelatnosti javne vodoopskrbe i javne odvodnje otpadnih voda, uključujući i proces restrukturiranja i okrupnjavanja vodnokomunalnog sektora i provedbu ulaganja u razvoj vodnokomunalne infrastrukture te posebne djelatnosti za potrebe upravljanja vodama, provođenje inspekcijskog nadzora i daljnjih postupaka vezano za provedbu mjera i izvršenja obveza određenih zakonom, podzakonskim propisima i planskim dokumenatima iz područja upravljanja vodama, provođenje upravnog nadzora nad Hrvatskim vodama, jedinicama lokalne i područne (regionalne) samouprave u provedbi javnih ovlasti na temelju zakona i podzakonskih propisa iz područja upravljanja vodama, poslovi kontrole naplate naknada i ulaganja u razvoj vodnih građevina iz nacionalnih sredstava, rješavanje u drugostupanjskom postupku u upravnim stvarima iz svoga djelokruga, rješavanje (postupanje) po presudama upravnih sudova, izrada prijedloga zakona i podzakonskih propisa iz područja upravljanja vodama, izrada stručnih podloga, očitovanja, mišljenja, izvješća i odgovora Hrvatskome saboru, Vladi Republike Hrvatske, drugim ministarstvima, drugim tijelima na državnoj, regionalnoj i lokalnoj razini te zainteresiranoj javnosti iz područja upravljanja vodama. Uprava obavlja i poslove u svezi s definiranjem nacionalne politike u upravljanju vodama i koordiniranja ove politike s politikama drugih sektora; koordinira izradu planskih dokumenata upravljanja vodama; odgovorna je za provedbu planskih dokumenata upravljanja vodama te sudjeluje u izradi i drugih dokumenata relevantnih za upravljanje vodama; organizira i provodi usklađivanje nacionalnog zakonodavstva s pravnom stečevinom Europske unije u području upravljanja vodama; obavlja poslove vezano uz Europsku uniju u području upravljanja vodama; osigurava sklapanje i provedbu međunarodnih ugovora i sporazuma i drugih međunarodnih akata iz područja vodnoga gospodarstva; priprema strategije i programe investiranja, odnosno sektorske planove i programe koji služe kao podloga za korištenje međunarodnih financijskih izvora za projekte iz vodnoga gospodarstva; razmatra mogućnosti financiranja projekata iz međunarodnih izvora; koordinira i nadzire pripremu i provedbu projekata iz strukturnih instrumenata Europske unije za financijsko razdoblje 2007.-2013. i europskih strukturnih i investicijskih fondova – ESI fondovi za financijsko razdoblje 2014.-2020. (u daljnjem tekstu: fondovi Europske unije), te drugih međunarodnih izvora financiranja; obavlja poslove vezane uz odobravanje i prijavu projekata za fondove Europske unije, obavlja nadzor nad poslovima Hrvatskih voda u aktivnostima na pripremi i provedbi međunarodno financiranih/sufinanciranih projekata; izrađuje izvješća o provedbi programa i projekata, te obavlja i druge poslove iz svoga djelokruga.«.
Članak 5.
Članak 211. stavak 1. mijenja se i glasi:
»Članak 211.
Sektor međunarodnih projekata organizira i koordinira obavljanje funkcija delegiranih od tijela nadležnog za Operativni program »Zaštita okoliša« – programsko razdoblje 2007. – 2013. kao Posredničko tijelo razine 1 u okviru korištenja strukturnih