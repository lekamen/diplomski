 njihovih interesa te sudjelovanje pri oblikovanju diplomskog i poslijediplomskog studija u suradnji s Veterinarskim fakultetom Sveučilišta u Zagrebu, Hrvatskim veterinarskim institutom i Upravom;
– organiziranje znanstvenih i stručnih skupova;
– nadzor provedbe sustavnog i kontinuiranog stručnog usavršavanja svojih članova te vođenje evidencije o stručnom usavršavanju;
– donošenje programa provjere stručne osposobljenosti veterinara;
– utvrđivanje i nadzor načina promidžbe veterinarskih organizacija i veterinarske prakse;
– suradnja s državnim tijelima, sa sveučilištima i drugim institucijama kako bi se osigurao djelotvoran rad veterinara u društvu te zaštitili njihovi interesi;
– briga o pravnoj zaštiti te o materijalnim i drugim interesima članova u staleškim i strukovnim pitanjima;
– poticanje suradnje među svojim članovima, unapređenje komunikacije između članova i smirivanje međusobnih nerazumijevanja;
– osnivanje Fonda uzajamne pomoći, za pomoć obiteljima unesrećenih, bolesnih i umrlih članova, u skladu s mogućnostima, a na osnovi posebnog pravilnika;
– izdavanje časopisa Hrvatski veterinarski vjesnik, biltena, stručnih publikacija i raznih obrazaca;
– sudjelovanje u radu Svjetskog udruženja veterinara (World Veterinary Association),
– zastupanje interesa svoga članstva pred strukovnim savezima na razini EU (FVE);
– podnošenje izvješća Upravi u skladu s obvezama utvrđenim odredbama Zakona o veterinarstvu;
– suradnja s drugim istovrsnim i sličnim udrugama, ustanovama i organizacijama u zemlji i inozemstvu, te svim organizacijama koje podupiru rad Komore,
Gospodarske djelatnosti Komore su:
– pružanje stručnih i znanstvenih usluga;
– vlastita izdavačka djelatnost.
Članak 11.
Komora konstituira odbore i odjele koji omogućuju obavljanje poslova iz njezine nadležnosti.
Odbori i odjeli izrađuju prijedloge pravilnika kojima se određuje njihov djelokrug rada i oblik djelovanja.
Pravilnike o djelokrugu rada i obliku djelovanja odbora i odjela donosi Skupština Komore.
Članak 12.
Rad Komore je javan. Javnost rada Komora ostvaruje na načine utvrđene ovim Statutom i drugim općim aktima, posebno:
– pravodobnim izvješćivanjem članstva o radu Komore o značajnim događajima, izdavanjem časopisa Hrvatski veterinarski vjesnik, pisanim izvješćima, na posebnim skupovima koje organizira Komora, putem web-stranice ili na drugi prikladan način,
– javnim priopćavanjem.
Svi članovi udruge imaju pravo sudjelovati u radu udruge, sukladno odredbama statuta i zakona, te pravo uvida u rad tijela i odluke koje njena tijela donose.
Sjednice tijela udruge su javne osim u izuzetnim slučajevima kad je u pitanju poslovna tajna.
III. JAVNE OVLASTI KOMORE
Članak 13.
U skladu s odredbama članka 129., stavka 1., točke 5. i 9. Zakona poslove izdavanja, produljivanja i oduzimanja licencije (odobrenja za rad), te utvrđivanje i nadziranje načina promidžbe veterinarskih organizacija i veterinarske prakse, Komora obavlja kao javnu ovlast, a akti koje u tom svojstvu izdaje imaju karakter javne isprave.
IV. ČLANSTVO
Članak 14.
Članstvo u Komori može biti redovito, pridruženo i počasno.
Redovito članstvo u Komori obvezno je za sve veterinare i veterinarske tehničare koji obavljaju poslove veterinarske djelatnosti na području Republike Hrvatske.
Redovito članstvo u Komori imaju i veterinari i veterinarski tehničari koji neposredno ne obavljaju veterinarsku djelatnost, koji obavljaju djelatnost izvan Republike Hrvatske, umirovljeni veterinare i nezaposleni veterinari i veterinarski tehničari te veterinari iz stranih država, s prebivalištem na području Republike Hrvatske ili bez prebivališta, a koji se dobrovoljno učlane u Komoru.
Veterinari državljani neke od država članica Europskog ekonomskog prostora (EEP-a), poslovno nastanjeni u drugoj zemlji članici, koji u Republici Hrvatskoj žele privremeno ili povremeno obavljati veterinarsku djelatnost, u skladu s posebnim propisima u Komori se registriraju kao pridruženi članovi.
Sve obveze u obavljanju veterinarske djelatnosti 