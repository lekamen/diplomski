 ekonomičnosti te ne može tražiti dokumentaciju koja se ne tiče utvrđivanja činjeničnog stanja u trenutku podnošenja prijave a koje se odnosi na kriterije iz članka 5. Zakona.
11. Kad zainteresirani investitor dostavi dopunu dokumentacije u roku iz točke 10. ovoga Naputka, njegovu će dopunu prijave MINGO ili AIK ili CEI dostaviti središnjem tijelu državne uprave koje je tražilo dopunu prijave, na dodatno stručno mišljenje i ocjenu iz točke 7. ovoga Naputka.
12. Stručno mišljenje i pisana pozitivna ili negativna ocjena o prihvatljivosti prijedloga strateškog projekta utvrđuje udovoljavanje prijave kriterijima iz članka 5. Zakona i ni na koji način ne prejudicira kasnije postupanje središnjih tijela državne uprave u budućim postupcima iz njihove nadležnosti. Predmetna stručna mišljenja i ocjene dostavljaju se isključivo u cilju sastavljanja stručne podloge za potrebe Povjerenstva za procjenu i utvrđivanje prijedloga strateških projekata (u daljnjem tekstu: Povjerenstvo), a radi ocjene prijedloga strateškog projekta.
13. Nakon što AIK ili CEI obave administrativnu provjeru zaprimljene prijave za koju su nadležni sukladno članku 6. Zakona, urednu prijavu i stručna mišljenja te pisane pozitivne ili negativne ocjene o prihvatljivosti prijedloga strateškog projekta upućuju MINGO-u koji iste upućuje na razmatranje Povjerenstvu.
14. Nakon što MINGO obavi administrativnu provjeru zaprimljene prijave za koju je nadležan sukladno članku 6. Zakona, urednu prijavu i stručna mišljenja te pisane pozitivne ili negativne ocjene o prihvatljivosti prijedloga strateškog projekta upućuje Povjerenstvu na razmatranje.
15. Ovaj Naputak stupa na snagu osmoga dana od dana objave u »Narodnim novinama«.
Klasa: 404-01/15-01/33
Urbroj: 526-03-01-01/7-15-01
Zagreb, 3. lipnja 2015.
Ministar Ivan Vrdoljak, v. r.
