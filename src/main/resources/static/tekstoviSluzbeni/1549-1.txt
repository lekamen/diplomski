 sektorima poljoprivrednih proizvoda iz članka 4. stavka 4. ovoga Pravilnika.
Priznavanje proizvođačkih organizacija
Članak 4.
(1) Pravni subjekt ili jasno definirani dio pravnog subjekta dostavit će Ministarstvu nadležnom za poljoprivredu (u daljnjem tekstu: Ministarstvo) Zahtjev za priznavanje proizvođačke organizacije (u daljnjem tekstu: Zahtjev) uz koji će priložiti dokaz da:
(a) ima minimalan broj članova i/ili pokriva minimalni obujam ili minimalnu vrijednost utržive proizvodnje u skladu sa stavkom 4. ovoga članka
(b) može pravilno obavljati svoje aktivnosti i tijekom određenog razdoblja i u pogledu učinkovitosti, pružanja ljudske, materijalne i tehničke podrške svojim članovima te, prema potrebi, koncentriranja ponude
(c) ispunjava uvjete iz stavaka 1., 2. i 3. ovoga članka
(d) ima statut u skladu s člankom 153., člankom 154. stavkom 1. točkom (d) i člankom 161. stavkom 1. točkom (d) Uredbe (EU) br. 1308/2013 koji članovima proizvođačke organizacije omogućuje da na demokratičan način nadziru svoju organizaciju i njezine odluke.
(2) Ministarstvo će priznati proizvođačku organizaciju na temelju podnesenog Zahtjeva, pod uvjetom da:
(a) su ju osnovali i na demokratičan način nadziru nju i njezine odluke proizvođači iz bilo kojeg sektora iz stavka 4. ovoga članka
(b) je osnovana na inicijativu proizvođača
(c) provodi jedan ili više sljedećih ciljeva:
1. osigurava da je proizvodnja planirana i prilagođena potražnji, posebno u pogledu kvalitete i količine
2. koncentrira ponudu i stavlja na tržište proizvode vlastitih članova, uključujući one putem direktne prodaje
3. optimizira troškove proizvodnje i povrat ulaganja u skladu sa standardima zaštite okoliša i dobrobiti životinja, i stabiliziranjem proizvođačkih cijena
4. provodi istraživanja i razvija inicijativu o održivim metodama proizvodnje, inovativnim praksama, gospodarskoj konkurentnosti i kretanjima na tržištu
5. promiče i pruža tehničku pomoć za korištenje metoda proizvodnje prihvatljivih za okoliš i tehnika proizvodnje te praksa i tehnika koje poštuju dobrobit životinja
6. promiče i pruža tehničku pomoć za korištenje standarda proizvodnje, poboljšanje kvalitete proizvoda i razvoj proizvoda sa zaštićenom oznakom izvornosti ili zaštićenom oznakom zemljopisnog podrijetla ili obuhvaćenih nacionalnom oznakom kvalitete
7. upravlja nusproizvodima, posebno otpadom, kako bi se zaštitila kvaliteta vode, tla i okoliša te sačuvala ili potaknula bioraznolikost
8. doprinosi održivom korištenju prirodnih resursa i ublažavanju klimatskih promjena
9. razvija inicijative u području promocije i stavljanja na tržište
10. upravlja uzajamnim fondovima u okviru operativnih programa u sektoru voća i povrća
11. pruža tehničku pomoć za korištenje terminskih tržišta i sustava osiguranja.
(3) Iznimno od stavka 2. ovoga članka Ministarstvo će priznati proizvođačku organizaciju u sektoru mlijeka i mliječnih proizvoda pod uvjetom da:
(a) je osnovana na inicijativu proizvođača
(b) provodi jedan ili više sljedećih ciljeva:
1. osigurava da je proizvodnja planirana i prilagođena potražnji, posebno u pogledu kvalitete i količine
2. koncentrira ponudu i stavlja na tržište proizvode vlastitih članova
3. optimizira troškove proizvodnje i stabilizira proizvođačke cijene.
(4) Ministarstvo će u skladu s člankom 154. stavkom 1. točkama (a), (b), (c) i (d), stavkom 4. točkom (a) i člankom 161. Uredbe (EU) br. 1308/2013 u roku od četiri mjeseca od podnošenja Zahtjeva, kojemu su priloženi svi dokazi priznati kao proizvođačku organizaciju pravni subjekt ili jasno definirani dio pravnog subjekta koji ima minimalni broj članova i/ili pokriva minimalni obujam ili minimalnu vrijednost utržive proizvodnje kako slijedi u tablici:
Sektor Minimalni broj članova Minimalna vrijednost utržive proizvodnje ili minimalni obujam proizvodnje voće i povrće 7 3.000.000 HRK prerađeni proizvodi voća i povrća 7 3.000.000 HRK šećer 7 3.000.000 HRK ili 10.000 t / 200 ha žitarice 7 3.000.000 HRK ili 3.000 t / 600 ha lan i konoplja 7