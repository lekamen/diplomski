 pravilnikom koji donosi Upravni odbor Komore.
2. PODRUŽNICE KOMORE
Članak 34.
Podružnica je regionalna jedinica Komore koja se osniva s ciljem obavljanja poslova promicanja i usklađivanja zajedničkih interesa veterinara, članova Komore, na području svog djelovanja, uz pridržavanje Statuta i drugih akata Komore.
Podružnice Komore nemaju pravnu osobnost.
Članak 35.
Komora u svom sastavu ima šest podružnica: Zagreb, Varaždin, Bjelovar, Osijek, Rijeka i Split.
Podružnice se osnivaju za područja više županija te obavljaju poslove koji se u skladu sa Statutom i ostalim aktima Komore prenose na podružnice.
Podružnica ima svoj štambilj.
Članak 36.
Podružnica Zagreb osniva se za područja sljedećih županija:
– Grad Zagreb
– Zagrebačku županiju
– Sisačko-moslavačku županiju
– Karlovačku županiju.
Podružnica Varaždin osniva se za područja sljedećih županija:
– Varaždinsku županiju
– Međimursku županiju
– Krapinsko-zagorsku županiju.
Podružnica Bjelovar osniva se za područja sljedećih županija:
– Bjelovarsko-bilogorsku županiju
– Koprivničko-križevačku županiju
– Virovitičko-podravsku županiju.
Podružnica Osijek osniva se za područja sljedećih županija:
– Osječko-baranjsku županiju
– Vukovarsko-srijemsku županiju
– Brodsko-posavsku županiju
– Požeško-slavonsku županiju.
Podružnica Rijeka osniva se za područja sljedećih županija:
– Primorsko-goransku županiju
– Istarsku županiju
– Ličko-senjsku županiju.
Podružnica Split osniva se za područja sljedećih županija:
– Zadarsku županiju
– Šibensko-kninsku županiju
– Splitsko-dalmatinsku županiju
– Dubrovačko-neretvansku županiju.
Članak 37.
Svaka podružnica ima predsjednika i Upravni odbor podružnice.
Upravni odbor podružnice ima pet članova, od kojih je jedan predsjednik Podružnice.
U Upravni odbor podružnice bira se najmanje jedan član iz svake županije u sastavu podružnice, članovi Upravnog odbora podružnice ujedno su i članovi Skupštine Komore.
Članove Upravnog odbora podružnice i predsjednika podružnice biraju veterinari, članovi Komore koji imaju mjesto prebivališta na području županija za koje se osniva podružnica, na izbornoj skupštini podružnice.
Predsjednik podružnice rukovodi i koordinira radom podružnice, saziva Skupštinu podružnice i njome predsjedava, saziva i predsjedava sjednicama Upravnog odbora podružnice te surađuje s ostalim tijelima Komore.
Upravni odbor podružnice donosi odluke većinom glasova ukupnog broja nazočnih članova.
Članak 38.
Predsjednik podružnice rukovodi radom podružnice.
Mandat članova predsjednika podružnice i članova Upravnog odbora podružnice traje četiri godine.
Članak 39.
Podružnica djeluje u granicama svojih prava, obveza i odgovornosti, na temelju ovog Statuta, ostalih općih akata Komore i na temelju ovlasti koje tijela Komore prenesu na podružnice.
Osnivanje, ustrojstvo i rad podružnica uređuje se ovim Statutom i Pravilnikom o osnivanju i radu podružnica.
Članak 40.
Podružnica Komore obavlja sljedeće poslove:
– prati obavljanje veterinarske djelatnosti na svom području te izvješćuje Upravni odbor Komore o stanju na svom području;
– predlaže mjere unapređenja veterinarske djelatnosti na području svoje mjesne nadležnosti;
– sudjeluje pri planiranju regionalne politike razvoja veterinarstva koju zastupaju te surađuje s tijelima lokalne uprave i samouprave nadležnima za poljoprivredu, veterinarstvo, sigurnost hrane i zdravlje;
– provodi odluke tijela Komore na području svoje nadležnosti;
– sudjeluje u izradi osnovne mreže veterinarskih organizacija u sustavu provedbe veterinarske djelatnosti, kao jednom od kriterija za davanje mišljenja za osnivanje veterinarskih organizacija,veterinarskih praksi i veterinarskih ljekarni;
– u suradnji s Odborom za stručno usavršavanje i Upravnim odborom Komore sudjeluje u izradi programa trajnog usavršavanja veterinara te pomaže organizaciju i provedbu stručnog usavršavanja članova na svom području;
– razmatra prijedloge i primjedbe svojih članova i po potrebi ih prosljeđuje Upravnom odboru Komore i drugim tijelima