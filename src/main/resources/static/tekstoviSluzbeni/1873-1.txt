 koju daju osobe koje su po zakonu ovlaštene za zastupanje novoosnovanog subjekta malog gospodarstva ili subjekta malog gospodarstva kao poduzetnika početnika koji je osnovan u protekla 24 mjeseca.
Neće se uzeti u razmatranje zahtjevi za bespovratne potpore koji su nepotpuni i/ili nepravovremeno poslani.
U okviru ovoga Programa neće se odobravati potpore za već osnovane ili buduće subjekte malog gospodarstva koji spadaju u sljedeće kategorije djelatnosti:
• kockarnice, kladionice i slične djelatnosti;
• benzinske postaje;
• proizvodnja i distribucija duhanskih proizvoda;
• poljoprivredne djelatnosti;
• ostale aktivnosti definirane važećim propisima o potporama male vrijednosti.
3. Ciljevi i namjena Programa
Cilj ovoga Programa jest potpora fizičkim osobama koje po prvi puta osnivaju subjekt malog gospodarstva radi lakše realizacije njihovih poslovnih ideja i poduzetničkih poduhvata te već osnovanim subjektima malog gospodarstva kao poduzetnicima početnicima koji su osnovani u protekla 24 mjeseca.
Sredstva se odobravaju u obliku vaučera koji se mogu koristiti za nabavku IT opreme i izradu prve internet stranice.
Vaučeri će biti sastavni dio cjelovitog paketa koji će poduzetnicima u osnivanju kao i početnicima nuditi i ostale pogodnosti.
Bespovratne potpore temeljem ovoga Programa dodjeljuju se sukladno Uredbi Komisije (EU) br. 1407/2013 od 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore.
4. Namjena potpore
Potpora se dodjeljuje u obliku dva vaučera, svaki pojedinačne vrijednosti 4.000,00 HRK, koji se mogu koristiti isključivo za sljedeće namjene:
VAUČER 1 – izrada prve internetske stranice
VAUČER 2 – nabavka IT opreme
VAUČER 2 može se koristiti za nabavku sljedeće vrste dugotrajne imovine:
• Računala (osobna i pokretna računala);
• Pisači;
• Računalni programi;
• Fax uređaji;
• Multifunkcionalni uređaji (printer/fax/kopirke);
• Kopirni uređaji;
• Licence.
5. Iznosi potpore
Najviši iznos pojedinačne potpore koja se može dodijeliti korisniku za VAUČER 1 jest 4.000,00 HRK.
Najviši iznos pojedinačne potpore koja se može dodijeliti korisniku za VAUČER 2 jest 4.000,00 HRK.
Korisnik može ostvariti pravo na potporu po oba vaučera u najvišem kumulativnom iznosu od 8.000,00 HRK.
Korisnik ne može koristiti sredstva VAUČERA 1 za prihvatljive troškove iz VAUČERA 2 i obrnuto.
6. Iznos sredstava
U proračunu HAMAG-BICRO-a osigurano je ukupno 8.000.000,00 HRK za dodjelu potpora temeljem ovoga Programa.
Ovaj Program zajedno provode Ministarstvo poduzetništva i obrta i Hrvatska agencija za malo gospodarstvo, inovacije i investicije.
7. Postupak odobravanja potpore
Prijavitelj podnosi zahtjev za bespovratnu potporu dostavom popunjenog obrasca VAUČER 1 i/ili VAUČER 2 na adresu HAMAG-BICRO-a ili ispunjavanjem on-line prijavnice na internetskim stranicama www.hamagbicro.hr ili www.startco.hr.
Najkasnije 5 radnih dana od dana zaprimanja popunjenog obrasca, prijavitelj će dobiti pisanu Obavijest o prihvaćanju prijave te ostvarenju statusa prihvatljivog korisnika potpore.
U roku od 60 dana od dana izdavanja Obavijesti o prihvaćanju prijave te ostvarenja statusa prihvatljivog korisnika potpore, isti je dužan na adresu HAMAG-BICRO-a dostaviti:
– Izvadak iz sudskog/obrtnog ili drugog javnog registra gospodarskih subjekata;
– Račune dobavljača za troškove nastale nabavkom prihvatljive dugotrajne imovine iz točke 4. ovoga Programa;
– Broj poslovnog računa na koji će se izvršiti isplata sredstava;
– Popunjenu Skupnu izjavu.
Prihvatljivim se smatra trošak nastao nakon izdavanja Obavijesti o prihvaćanju prijave te ostvarenju statusa prihvatljivog korisnika potpore (računi dobavljača ne smiju biti izdani prije datuma izdavanja Obavijesti o prihvaćanju prijave).
Računi dobavljača mogu sadržavati i druge troškove, ali će se isplata izvršiti samo za troškove nastale nabavkom prihvatljive dugotrajne imovine iz točke 4. ovog Programa.
Ukoliko je iznos na računu dobavljača za troškove nastale nabavkom