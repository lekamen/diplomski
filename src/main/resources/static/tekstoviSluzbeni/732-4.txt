 dobavljač predmeta od plemenitih kovina dužan je vratiti žig sa znakom proizvođača odnosno znakom dobavljača u Zavod nastupanjem izvršnosti rješenja o ukidanju.
(3) Ako proizvođač odnosno dobavljač predmeta od plemenitih kovina ne podnese zahtjev za izdavanje novog rješenja sukladno članku 14. stavku 4. ovoga Zakona, dužan je vratiti žig sa svojim znakom proizvođača odnosno dobavljača u roku od 15 dana od dana prestanka važenja rješenja o znaku proizvođača odnosno dobavljača.
(4) Ako Zavod rješenjem odbije zahtjev za izdavanje novog rješenja sukladno članku 14. stavku 4. ovoga Zakona, proizvođač odnosno dobavljač dužan je vratiti žig sa svojim znakom proizvođača odnosno dobavljača nastupanjem izvršnosti rješenja o odbijanju zahtjeva.
(5) Protiv rješenja iz stavaka 1. i 4. ovoga članka žalba nije dopuštena, ali se može pokrenuti upravni spor.
Opći uvjeti koje mora ispunjavati proizvođač odnosno dobavljač
Članak 17.
(1) Opći uvjeti koje mora ispunjavati proizvođač odnosno dobavljač predmeta od plemenitih kovina:
1. registracija djelatnosti proizvodnje i/ili popravka predmeta od plemenitih kovina i srodnih proizvoda proizvođača odnosno odgovarajuće djelatnosti dobavljača u sudskom ili obrtnom registru
2. potrebna oprema i prostor.
(2) Uvjete iz stavka 1. točke 2. ovoga članka te ostale posebne tehničke uvjete koje mora ispunjavati proizvođač odnosno dobavljač predmeta od plemenitih kovina pravilnikom propisuje ravnatelj Zavoda.
Članak 18.
Proizvođač odnosno dobavljač predmeta od plemenitih kovina dužan je o svakoj promjeni u vezi s obavljanjem djelatnosti obavijestiti Zavod najkasnije u roku od 15 dana od dana nastale promjene.
2. Ispitivanje i žigosanje predmeta od plemenitih kovina državnim žigom
Članak 19.
(1) Predmeti od plemenitih kovina prije stavljanja na tržište ili na raspolaganje na tržištu podliježu obveznom ispitivanju i žigosanju predmeta državnim žigom.
(2) Ispitivanjem i žigosanjem predmeta od plemenitih kovina utvrđuje se i jamči njegova čistoća.
(3) Troškove ispitivanja i žigosanja državnim žigom predmeta od plemenitih kovina snosi proizvođač odnosno dobavljač.
(4) Sadržaj i oblik državnog žiga, postupak ispitivanja i žigosanja državnim žigom, te troškove ispitivanja i žigosanja državnim žigom predmeta od plemenitih kovina pravilnikom propisuje ravnatelj Zavoda.
Članak 20.
(1) Ispitivanje i žigosanje predmeta od plemenitih kovina državnim žigom provodi Zavod na zahtjev proizvođača odnosno dobavljača predmeta od plemenitih kovina.
(2) Proizvođač odnosno dobavljač predmeta od plemenitih kovina u zahtjevu za ispitivanje i žigosanje predmeta od plemenitih kovina mora naznačiti vrstu, stupanj čistoće, masu i broj komada predmeta od plemenitih kovina.
Članak 21.
(1) Ako Zavod u postupku ispitivanja utvrdi da predmet od plemenitih kovina ima čistoću odgovarajućeg stupnja čistoće propisanog člankom 6. stavkom 1. ovoga Zakona, žigosat će predmet od plemenitih kovina državnim žigom.
(2) Ako Zavod u postupku ispitivanja utvrdi da predmet ima čistoću manju od najmanjeg stupnja čistoće propisanog člankom 6. stavkom 1. ovoga Zakona, uskratit će žigosanje i donijeti rješenje o odbijanju žigosanja državnim žigom.
(3) Protiv rješenja iz stavaka 1. i 2. ovoga članka nije dopuštena žalba, ali se može pokrenuti upravni spor.
Članak 22.
Postupak ispitivanja čistoće predmeta od plemenitih kovina Zavod provodi kvalitativnim metodama ili kvantitativnim kemijskim analizama.
Članak 23.
(1) Ako se na temelju provedene kvalitativne metode utvrdi da predmet od plemenitih kovina nema stupanj čistoće koji je naveden u zahtjevu za ispitivanje i žigosanje predmeta od plemenitih kovina, Zavod će predmet ispitati kvantitativnom kemijskom analizom.
(2) Ako podnositelj zahtjeva ne osigura uzorak predmeta od plemenitih kovina za provedbu postupka kvantitativne kemijske analize, Zavod će izdvojiti uzorak iz dostavljenih predmeta od plemenitih kovina dostavljenih na ispitivanje, za provedbu te analize.
(3) U postupku kvantitativne kemijske analize