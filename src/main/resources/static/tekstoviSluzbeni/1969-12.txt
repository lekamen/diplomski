 pravilnikom ministar nadležan za socijalnu skrb.
(5) Ministarstvo nadležno za socijalnu skrb i nadležni ured dužni su osigurati da evidencije iz stavaka 2. i 3. ovoga članka budu dostupne javnosti na mrežnim stranicama ministarstva nadležnog za socijalnu skrb i nadležnog ureda.
(6) Nadležni ured dužan je podatke iz evidencije iz stavaka 3. i 4. ovoga članka redovito ažurirati te ažuriranu evidenciju dostavljati ministarstvu nadležnom za socijalnu skrb do kraja mjeseca za prethodni mjesec.
Članak 50.
(1) Nadležni ured će po službenoj dužnosti ili na prijedlog drugog nadležnog tijela ukinuti rješenje kojim se odobrava stalno prikupljanje i pružanje humanitarne pomoći i izvršiti brisanje organizatora stalnog prikupljanja i pružanja humanitarne pomoći iz evidencije iz članka 49. stavka 2. ovoga Zakona u sljedećim slučajevima:
– ako neprofitna pravna osoba više ne ispunjava uvjete iz članka 14. stavka 2. podstavaka 3., 4., 5., 6. i 7. ovoga Zakona
– ako drugo nadležno tijelo svojim aktom utvrdi nenamjensko korištenje prikupljene i pružene humanitarne pomoći
– ako raspolaže sredstvima preostalim nakon završetka humanitarne akcije protivno odredbama ovoga Zakona
– ako iz dostavljenog izvješća iz članka 16. ovoga Zakona proizlazi da neopravdano nije izvršio program rada za prethodno trogodišnje razdoblje
– ako ne postupi po obvezi iz članka 16. ovoga Zakona
– ako ne izvrši obvezu iz članka 48. stavka 1. ovoga Zakona ni nakon upozorenja iz članka 36. stavka 1. ovoga Zakona.
(2) Nadležni ured će po službenoj dužnosti ili na prijedlog drugog nadležnog tijela poništiti, odnosno ukinuti rješenje kojim se odobrava stalno prikupljanje i pružanje humanitarne pomoći i izvršiti brisanje organizatora stalnog prikupljanja i pružanja humanitarne pomoći iz evidencije iz članka 49. stavka 2. ovoga Zakona ako se u roku koji je utvrđen rješenjem o provedenom inspekcijskom nadzoru ne otklone utvrđene nepravilnosti.
(3) O žalbi protiv rješenja iz stavaka 1. i 2. ovoga članka odlučuje ministarstvo nadležno za socijalnu skrb.
(4) Žalba iz stavka 3. ovoga članka ne odgađa izvršenje rješenja.
(5) Izvršnošću rješenja iz stavaka 1. i 2. ovoga članka prestaje pravo korištenja logotipa za stalno prikupljanje i pružanje humanitarne pomoći.
Članak 51.
Neprofitna pravna osoba koja je na temelju rješenja iz članka 50. stavka 1. podstavaka 2. – 5. te stavka 2. ovoga Zakona brisana iz evidencije iz članka 49. stavka 2. ovoga Zakona može ponovno podnijeti zahtjev za izdavanje rješenja iz članka 14. stavka 1. ovoga Zakona nakon isteka roka od dvije godine od dana izvršnosti rješenja iz članka 50. stavaka 1. i 2. ovoga Zakona.
VIII. PRIJAVA PROMJENE
Članak 52.
Stalni prikupljač humanitarne pomoći dužan je nadležnom uredu prijaviti svaku promjenu zbog koje više ne ispunjava uvjete iz članka 14. stavka 2. ovoga Zakona najkasnije u roku od trideset dana od nastale promjene.
IX. POREZNE I CARINSKE OLAKŠICE
Članak 53.
Pravna osoba koja prikuplja i pruža humanitarnu pomoć sukladno odredbama ovoga Zakona ostvaruje porezne i carinske olakšice pod uvjetima i na način propisan carinskim i poreznim propisima.
X. DRŽAVNA NAGRADA ZA HUMANITARNI RAD
Članak 54.
(1) Državna nagrada za humanitarni rad (u daljnjem tekstu: nagrada) je priznanje koje Republika Hrvatska dodjeljuje za iznimna postignuća i doprinos razvoju i unapređenju humanitarnog rada u Republici Hrvatskoj.
(2) Nagrada se dodjeljuje na prijedlog tijela državne uprave, tijela jedinica lokalne i područne (regionalne) samouprave, neprofitnih i profitnih pravnih osoba te fizičkih osoba.
(3) Nagrada se dodjeljuje svake godine 10. prosinca, na Međunarodni dan ljudskih prava.
Članak 55.
(1) Nagrada se dodjeljuje kao nagrada za životno djelo i kao godišnja nagrada.
(2) U tekućoj godini može se dodijeliti jedna nagrada za životno djelo i do tri godišnje nagrade.
(3) Nagrada za životno djelo dodjeljuje se pojedincima za trajan doprinos razvoju i unapređenju humanitarnog rada, u obliku povelje i u novcu.
(4) Godišnja nagrada