(prepiska s raznim ustanovama i tijelima, te polugodišnja izvješća o smještenim žrtvama).
Članak 115.
Evidencija novčanih primanja i izdataka vodi se za svakog korisnika i u nju je potrebno upisati: osobno ime, iznos primljenih, odnosno izdanih novčanih sredstava te potpis odgovorne osobe koja je nastale činjenice evidentirala.
Članak 116.
(1) Evidencija o kontaktima odnosi se na susrete i druženja djeteta s članovima obitelji ili kontakte sa skrbnikom.
(2) U evidenciji o kontaktima potrebno je naznačiti datum, mjesto i vrijeme kontakta, njegovu duljinu, srodstvo osobe s kojom dijete kontaktira, način ostvarivanja kontakta, ponašanje djeteta nakon kontakta, zapažanja stručnog radnika i njegov potpis.
(3) U evidenciji suradnje s centrom za socijalnu skrb potrebno je navesti datum i vrijeme kontakta sa stručnim radnikom centra za socijalnu skrb, osobno ime stručnog radnika, zabilješku o dogovorenom tijeku kontakta, te potpis nadležnog radnika pružatelja usluge.
(4) Stavak 2. ovoga članka primjenjuje se i na kontakt s posebnim skrbnikom djeteta te nadležnim radnikom odgojno-obrazovne ili obrazovne ustanove koju polazi žrtva.
PLANOVI I PROGRAM RADA, IZVJEŠĆA I ZAPISNICI ZA PRUŽATELJE USLUGA ZA DJECU I ODRASLE OSOBE ŽRTVE NASILJA U OBITELJI I ŽRTVE TRGOVANJA LJUDIMA
Članak 117.
Pružatelji usluga za djecu i odrasle osobe žrtve nasilja u obitelji i žrtve trgovanja ljudima utvrđuju godišnji plan i program rada, te ga dostavljaju nadležnom ministarstvu do kraja siječnja za tekuću godinu.
Članak 118.
Pružatelji usluga iz članka 117. ovog Pravilnika su, ovisno o korisničkoj skupini, dužni izraditi:
1. godišnji i mjesečni plan rada stručnih radnika koji provode psihosocijalne, terapijske ili druge programe na razini pružatelja usluge (soc. radnik, psiholog i dr.),
2. godišnji i mjesečni plan i program rada stručnih radnika,
3. individualni plan i program rada za svakog korisnika.
Članak 119.
Svaki stručni radnik dužan je voditi dnevnik rada u kojem vodi:
1. godišnji i mjesečni plan i program rada i realizaciju plana i programa,
2. individualni plan i program rada i realizaciju plana i programa za svakog korisnika.
Članak 120.
Pružatelji usluga iz članka 117. ovog Pravilnika dužni su ministarstvu, na temelju dokumentacije i evidencije koju vode o korisnicima, vrstama usluga i drugim pitanjima, dostavljati godišnje izvješće najkasnije do kraja siječnja za prethodnu godinu, a na zahtjev ministarstva i češće.
Članak 121.
Pružatelji usluga iz članka 117. ovog Pravilnika su dužni su u godišnjem izvješću ministarstvu dostaviti podatke o:
1. ustanovi/organizaciji (djelatnost, veličina, kapacitet),
2. korisnicima (ukupan broj korisnika po vrsti usluge, struktura korisnika po dobi, spolu, vrsti usluge, po određenim specifičnim karakteristikama – kategorija, dužina boravka i dr.),
3. zaposlenim radnicima (broj stručnih, administrativnih i pomoćnih radnika po vrsti i stupnju stručne spreme, načinu zasnivanja radnog odnosa i dr.).
Članak 122.
(1) Pružatelji usluga za djecu i odrasle osobe žrtve trgovanja ljudima dužni su nadležnom centru za socijalnu skrb i nadležnom regionalnom koordinatoru zaduženom za postupanje prema žrtvama trgovanja ljudima dostavljati polugodišnja izvješća (srpanj, siječanj) o svakom djetetu, odnosno odrasloj osobi žrtvi trgovanja.
(2) Polugodišnje izvješće sadrži:
– osobno ime korisnika,
– datum, mjesto i država rođenja,
– nadležni centar za socijalnu skrb (naziv i adresa),
– klasa, urudžbeni broj i datum rješenja o smještaju,
– datum početka pružanja usluge,
– podatke o zdravstvenom, psihofizičkom i obrazovnom statusu,
– podatke o kontaktima korisnika s obitelji,
– broj posjeta stručnog radnika centra za socijalnu skrb korisnika,
– zaključak, prijedlog i napomena pružatelja usluge.
Članak 123.
(1) Pružatelji usluga su dužni voditi i knjigu zapisnika stručnog tima.
(2) U Knjigu zapisnika potrebno je upisati datum, dnevni red, prisutne članove, kratku bilješku i zaključak.
8. PRUŽATELJI USLUGA ZA BESKUĆNIKE I ODRASLE OSOBE KOJE