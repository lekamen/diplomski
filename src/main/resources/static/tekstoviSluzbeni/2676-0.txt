3 08.01.2016 Pravilnik o vrsti i visini naknada i administrativnih pristojbi Hrvatske agencije za nadzor financijskih usluga
HRVATSKA AGENCIJA ZA NADZOR FINANCIJSKIH USLUGA
25
Na temelju odredbe članka 15. točke 1. i 7., u svezi članka 20. stavka 1. alineje 3. Zakona o Hrvatskoj agenciji za nadzor financijskih usluga (»Narodne novine«, broj 140/05 i 12/12), članka 554.a stavka 2. Zakona o tržištu kapitala (»Narodne novine«, broj 88/08, 146/08, 74/09, 54/13, 159/13, 18/15 i 110/15), članka 198. stavka 5. Zakona o obveznim mirovinskim fondovima (»Narodne novine«, broj 19/14 i 93/15), članka 275. stavka 5. Zakona o dobrovoljnim mirovinskim fondovima (»Narodne novine«, broj 19/14), članka 326. Zakona o otvorenim investicijskim fondovima s javnom ponudom (»Narodne novine«, broj 16/13 i 143/14) i članka 272. Zakona o alternativnim investicijskim fondovima (»Narodne novine«, broj 16/13 i 143/14), članka 203. Zakona o osiguranju (»Narodne novine«, broj 30/15), članka 138. Zakona o mirovinskim osiguravajućim društvima (»Narodne novine« broj 22/14), članaka 3. i 33. Zakona o doživotnoj otpremnini odnosno dokupu mirovine (»Narodne novine« broj 153/13), članka 47. stavka 2., 50. stavka 1., 67. i 78. stavka 5. Zakona o leasingu (»Narodne novine« broj 141/13), članka 60. stavka 2., 63. stavka 1. i 72. stavka 5. Zakona o faktoringu (»Narodne novine« broj 94/14 i 85/15), Upravno vijeće Hrvatske agencije za nadzor financijskih usluga donijelo je na sjednici održanoj 5. siječnja 2016. godine
PRAVILNIK
O VRSTI I VISINI NAKNADA I ADMINISTRATIVNIH PRISTOJBI HRVATSKE AGENCIJE ZA NADZOR FINANCIJSKIH USLUGA
OPĆE ODREDBE
Članak 1.
Ovim Pravilnikom uređuju se obveznici, način plaćanja, vrste i visina naknada i administrativnih pristojbi koje naplaćuje Hrvatska agencija za nadzor financijskih usluga (dalje u tekstu: Agencija) na temelju ovlaštenja propisanih:
– Zakonom o Hrvatskoj agenciji za nadzor financijskih usluga (»Narodne novine«, broj 140/05 i 12/12),
– Zakonom o tržištu kapitala (»Narodne novine«, broj 88/08, 146/08, 74/09, 54/13, 159/13, 18/15 i 110/15),
– Zakonom o preuzimanju dioničkih društava (»Narodne novine«, broj 109/07, 36/09, 108/12 i 148/13),
– Zakonom o otvorenim investicijskim fondovima s javnom ponudom (»Narodne novine«, broj 16/13 i 143/14),
– Zakonom o alternativnim investicijskim fondovima (»Narodne novine«, broj 16/13 i 143/14),
– Zakonom o osiguranju (»Narodne novine«, broj 30/15),
– Zakonom o obveznim mirovinskim fondovima (»Narodne novine«, broj 19/14 i 93/15),
– Zakonom o dobrovoljnim mirovinskim fondovima (»Narodne novine«, broj 19/14),
– Zakonom o mirovinskim osiguravajućim društvima (»Narodne novine«, broj 22/14),
– Zakonom o doživotnoj otpremnini odnosno dokupu mirovine (»Narodne novine«, broj 153/13),
– Zakonom o leasingu (»Narodne novine«, broj 141/13),
– Zakonom o faktoringu (»Narodne novine«, br. 94/14 i 85/15),
– Zakonom o provedbi Uredbe (EU) br. 648/2012 Europskog parlamenta i Vijeća od 4. srpnja 2012. godine o OTC izvedenicama, središnjoj drugoj ugovornoj strani i trgovinskom repozitoriju (»Narodne novine«, broj 54/13, dalje u tekstu: Zakon o provedbi Uredbe EMIR).
OBVEZNICI
Članak 2.
(1) Obveznici plaćanja naknada i administrativnih pristojbi su pravne i fizičke osobe, kao i subjekti, odnosno stranke bez pravne osobnosti (dalje u tekstu: Obveznici) iz članka 15. točke 2. i 9. Zakona o Hrvatskoj agenciji za nadzor financijskih usluga (»Narodne novine«, broj 140/05 i 12/12, dalje u tekstu: Zakon o Agenciji).
(2) Obveznici su i sve ostale stranke koje se obraćaju Agenciji s obavijesti ili zahtjevom za poduzimanje radnji iz djelokruga i nadležnosti Agencije ili putem nadležnih nadzornih tijela država članica dostavljaju obavijest Agenciji o pružanju usluga u Republici Hrvatskoj.
(3) U iznimnim slučajevima, Agencija može svojom odlukom djelomično ili u potpunosti osloboditi Obveznike obveze plaćanja pojedinih naknada.
(4) Od plaćanja naknada i administrativnih pristojbi oslobođeni su Republika Hrvatska i tijela