uglavnom ne izlazi ranije s posla i ne izbiva bez opravdanog razloga u vrijeme posla,
c) – ZADOVOLJAVAJUĆE ODGOVORAN – ponekad kasni na posao i izlazi ranije s posla, te ponekad izbiva u vrijeme posla bez dozvole nadređenog radnika,
d) – NEDOVOLJNO ODGOVORAN – često kasni na posao i izlazi ranije s posla, te bez opravdanog razloga često izbiva u vrijeme posla.
2. NAČIN PROVOĐENJA OCJENJIVANJA
Članak 8.
Rad stručnih radnika i ravnatelja ocjenjuje se prema kriterijima iz članaka 4., 5., 6. i 7. ovoga Pravilnika zaokruživanjem oznake ispred odgovarajuće ocjene za pojedino mjerilo, na obrascu OSR-1, koji čini sastavni dio ovoga Pravilnika.
Svakoj ocjeni određuje se broj bodova prema mjerilima iz svih točaka pod slovnom oznakom, i to kako slijedi:
»a)« – određuje se 8 bodova,
»b)« – određuje se 6 bodova,
»c)« – određuje se 3 boda,
»d)« – određuje se 1 bod.
Članak 9.
Ocjena stručnih radnika dobiva se zbrojem broja bodova kojima je njihov rad ocijenjen prema kriterijima iz članaka 4., 5., 6. i 7. ovog Pravilnika, i to kako slijedi:
1. »naročito uspješan«, ako je zbroj postignutih bodova 55 do 64,
2. »uspješan«, ako je zbroj postignutih bodova 45 do 54,
3. »zadovoljava«, ako je zbroj postignutih bodova stručnih radnika 30 do 44,
4. »ne zadovoljava«, ako je zbroj postignutih bodova do 30.
Članak 10.
(1) Stručni radnici i ravnatelj ocjenjuju se svake godine najkasnije do 31. ožujka za prethodnu kalendarsku godinu.
(2) Stručni radnici i ravnatelj koji su u prethodnoj kalendarskoj godini radili manje od šest mjeseci, bez obzira na razloge, ne ocjenjuju se.
Članak 11.
(1) Rad stručnih radnika ustanove ocjenjuje ravnatelj na prijedlog neposredno nadređenog voditelja ustrojbene jedinice, a rad stručnih radnika ustanove koja nema ustrojbenih jedinica i stručnih radnika koji su voditelji ustrojbenih jedinica, ocjenjuje ravnatelj na vlastiti prijedlog.
(2) Rad ravnatelja ocjenjuje Upravno vijeće ustanove, na prijedlog Stručnog vijeća ustanove.
Članak 12.
(1) Nadređeni voditelj ustrojbene jedinice ustanove, odnosno ravnatelj ustanove u slučajevima iz članka 11. stavka 1. ovoga Pravilnika, dužan je s prijedlogom ocjene upoznati stručnog radnika na kojeg se ocjena odnosi, što radnik potvrđuje potpisom na obrascu OSR-1.
(2) Stručno vijeće ustanove dužno je upoznati ravnatelja s prijedlogom ocjene, što ravnatelj potvrđuje potpisom na obrascu OSR-1.
(3) Ako stručni radnik ili ravnatelj odbije potpisati da je upoznat s prijedlogom ocjene ili ako zbog njegove odsutnosti takav potpis nije moguće osigurati, o tome će se sastaviti bilješka na obrascu OSR-1.
Članak 13.
(1) Voditelj ustrojbene jedinice dostavlja ravnatelju ustanove prijedlog ocjene za svakoga stručnog radnika kojem je nadređen, odnosno Stručno vijeće ustanove dostavlja pisani prijedlog ocjene rada ravnatelja Upravnom vijeću ustanove, na obrascima propisanim ovim Pravilnikom.
(2) O ocjeni, koja mora biti obrazložena, ravnatelj ustanove, odnosno Upravno vijeće ustanove, donosi odluku.
(3) Ocjena stručnog radnika i ravnatelja unosi se u osobni očevidnik.
Članak 14.
(1) Stručni radnik koji je nezadovoljan ocjenom može podnijeti prigovor ravnatelju ustanove u roku 15 dana od dana primitka odluke.
(2) Ravnatelj koji je nezadovoljan ocjenom može podnijeti prigovor Upravnom vijeću ustanove u roku od 15 dana od dana primitka odluke.
Članak 15.
(1) Stručnom radniku koji je dva puta uzastopno ocijenjen ocjenom »ne zadovoljava« ravnatelj ustanove može redovito otkazati ugovor o radu, sukladno odredbama zakona, podzakonskih akata i općeg akta ustanove kojima se uređuju radni odnosi.
(2) Ako je ravnatelj dva puta uzastopno ocijenjen ocjenom »ne zadovoljava«, Upravno vijeće dužno je pokrenuti postupak za izmjenu njegovog ugovora o radu na način da ne obavlja stručne poslove.
3. UVJETI I NAČIN NAPREDOVANJA
Članak 16.
Zvanje mentora mogu steći stručni radnik i ravnatelj ako:
– imaju najmanje pet godina radnog iskustva u djelatnosti socijalne skrbi i tri su godine uzastopno ocijenjeni ocjenom »naročito