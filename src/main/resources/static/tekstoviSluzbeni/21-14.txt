 održavanje/obnovu utvrđenih ključnih poslovnih aktivnosti, procesa, sustava i razine usluge.
(3) Kreditna institucija dužna je osigurati da upravljanje kontinuitetom poslovanja bude sastavni dio upravljanja operativnim rizikom i upravljanja rizikom u cjelini te u tom smislu treba integrirati metode upravljanja operativnim rizikom u proces upravljanja kontinuitetom poslovanja.
Planovi
Članak 49.
(1) Kreditna institucija dužna je donijeti plan kontinuiteta poslovanja kojim se osigurava kontinuitet poslovanja odnosno pravodobna ponovna uspostava ključnih poslovnih aktivnosti, procesa, sustava i razine usluge te ograničavaju gubici u slučajevima znatnijeg narušavanja ili prekida poslovanja.
(2) Kreditna institucija dužna je redovito revidirati plan kontinuiteta poslovanja u skladu s poslovnim promjenama, uključujući promjene u proizvodima, aktivnostima, procesima i sustavima, promjenama u okružju te poslovnom strategijom i ciljevima kreditne institucije.
(3) Kreditna institucija dužna je redovito i nakon revidiranja na odgovarajući način testirati plan kontinuiteta poslovanja te dokumentirati rezultate testiranja.
Izvješćivanje u vezi s planiranjem kontinuiteta poslovanja
Članak 50.
(1) Kreditna institucija dužna je u sklopu sustava izvještavanja o izloženosti operativnom riziku izvještavati upravu i relevantne razine upravljanja kreditnom institucijom o svim relevantnim činjenicama koje se odnose na planiranje kontinuiteta poslovanja, a osobito o testiranju plana kontinuiteta poslovanja i značajnijim promjenama u upravljanju kontinuitetom poslovanja.
(2) Kreditna institucija dužna je, u slučaju okolnosti koje zahtijevaju pokretanje plana kontinuiteta poslovanja, bez odgađanja obavijestiti Hrvatsku narodnu banku o svim relevantnim činjenicama i okolnostima koje se na to odnose.
IV. PRIJELAZNE I ZAVRŠNE ODREDBE
Prestanak važenja prethodne Odluke
Članak 51.
Danom stupanja na snagu ove Odluke prestaje važiti Odluka o upravljanju rizicima (»Narodne novine«, br. 1/2009., 41/2009., 75/2009., 2/2010. i 160/2013.).
Stupanje na snagu
Članak 52.
Ova Odluka objavit će se u »Narodnim novinama«, a stupa na snagu osmog dana od dana objave.
O. br 487-020/12-14/BV
Zagreb, 19. prosinca 2014.
Guverner prof. dr. sc. Boris Vujčić, v. r.
