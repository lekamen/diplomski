 Europskoga parlamenta i Vijeća.
(4) ESRB je Europski odbor za sistemski rizik, osnovan Uredbom (EZ) 1092/2010 Europskoga parlamenta i Vijeća.
(5) ESMA, EBA i EIOPA tvore ESFS – Europski sustav financijskih agencija, kome pripada i ESBR.
Suradnja nadzornih tijela Republike Hrvatske
Članak 385.
(1) Agencija i druga nadzorna tijela Republike Hrvatske, koja su odgovorna za superviziju i nadzor istih ili drugih institucija, dužna su na zahtjev pojedinih nadzornih tijela dostaviti tim tijelima sve podatke o tim subjektima nadzora potrebne za provođenje postupka supervizije i nadzora nad subjektima nadzora, u postupku izdavanja odobrenja za rad ili drugim postupcima.
(2) Nadzorna tijela dužna su se međusobno obavještavati o nepravilnostima ili drugim okolnostima koje su utvrdila, ako su takva utvrđenja važna za rad drugih nadzornih tijela.
Članak 386.
(1) Društvo za upravljanje koje je subjekt u financijskom konglomeratu, u smislu zakona koji uređuje dodatnu superviziju reguliranih subjekata koji čine financijski konglomerat, uključuje se:
a) u konsolidirani nadzor kreditnih institucija i investicijskih društava ili u dodatni nadzor društava za osiguranje u grupi osiguravatelja
b) u dodatni nadzor ako je grupa financijski konglomerat ili
c) u postupak utvrđivanja postojanja financijskog konglomerata.
(2) Društvo za upravljanje uključuje se u financijski sektor kojem pripada i u grupi, a ako ne pripada isključivo jednom sektoru u grupi, uključuje se u najmanji financijski sektor.
(3) Za potrebe dodatnog nadzora iz stavka 1. točke b) ovoga članka, prema društvu za upravljanje postupa se kao prema dijelu financijskog sektora u koji je ono uključeno na temelju stavka 2. ovoga članka.
Suradnja s nadležnim tijelima iz druge države članice, ESMA-om i ESRB-om
Članak 387.
(1) Agencija surađuje s nadležnim tijelima drugih država članica, ESMA-om i ESRB-om. Agencija im dostavlja informacije važne za izvršenje njihovih nadzornih dužnosti nad poštivanjem propisa kojima se u pravni poredak države članice prenose odredbe Direktive 2009/65/EZ. Za ostvarenje te svrhe Agencija je dužna drugom nadležnom tijelu:
1. na njegov zahtjev dostaviti sve informacije važne za izvršenje njihovih nadzornih dužnosti i
2. na vlastitu inicijativu dostaviti sve informacije važne za izvršenje nadzornih dužnosti tog nadležnog tijela.
(2) Informacija se smatra važnom ako bi mogla bitno utjecati na ocjenu financijske snage nadzirane financijske institucije države članice.
(3) Agencija surađuje s nadležnim tijelima druge države članice i putem sudjelovanja u provođenju istražnih radnji.
(4) Stavci 1. i 2. ovoga članka na odgovarajući se način primjenjuju i na suradnju Agencije i drugih nadzornih tijela Republike Hrvatske s nadležnim tijelima druge države članice, ako je to potrebno zbog savjetovanja ili informiranja prilikom odlučivanja o zahtjevu za stjecanje kvalificiranog udjela u nadziranoj financijskoj instituciji te države članice, koji je podnijela:
1. kreditna institucija sa sjedištem u Republici Hrvatskoj
2. društvo za osiguranje, društvo za reosiguranje, investicijsko društvo ili društvo za upravljanje sa sjedištem u Republici Hrvatskoj ili
3. osoba koja je društvo majka u odnosu na osobe iz točaka 1. i 2. ovoga stavka.
(5) Agencija pri suradnji iz stavaka 1. i 3. ovoga članka postupa u skladu sa svojim ovlastima i kada se radnje, koje su predmet te suradnje, ne poduzimaju u Republici Hrvatskoj.
(6) Agencija svojim poslovanjem na području nadzora poslovanja društava za upravljanje potiče suradnju između nadležnih tijela država članica, posebno razmjenu svih pojedinih informacija između nadležnih tijela matične države članice i države članice domaćina društva za upravljanje i UCITS fonda.
(7) Kada Agencija u postupku nadzora nad društvom za upravljanje koje upravlja UCITS fondom iz druge države članice utvrdi činjenice koje mogu bitno utjecati na sposobnost društva za upravljanje za uredno izvršavanje djelatnosti upravljanja UCITS fondom, o utvrđenom će bez