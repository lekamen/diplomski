34 18.04.2016 Presuda Visokog upravnog sud Republike Hrvatske broj: UsII-88/13-14 od 17. ožujka 2016.
VISOKI UPRAVNI SUD REPUBLIKE HRVATSKE
964
PRESUDA
Visoki upravni sud Republike Hrvatske u vijeću sastavljenom od sudaca toga suda Ljiljane Karlovčan-Đurović predsjednice vijeća, Lidije Rostaš-Beroš i Sanje Štefan, članica vijeća, te Ivane Firšt zapisničarke, u upravnom sporu tužitelja Hrvatski Telekom d.d. iz Zagreba, Savska cesta 32, kojeg zastupa Iva Cibulić Blažević, protiv tuženika Hrvatske regulatorne agencija za mrežne djelatnosti, Zagreb, Roberta Frangeša Mihanovića 9, kojeg zastupaju Lidija Antonić i Domagoj Maričić, uz sudjelovanje Metronet Telekomunikacije d.d., Ulica grada Vukovara 269, kojeg zastupa Senka Erslan mag. iur., u svojstvu zainteresirane osobe, radi inspekcijskog nadzora, 17. ožujka 2016.
presudio je
I. Odbija se tužbeni zahtjev koji glasi: »Poništava se rješenje Hrvatske agencije za poštu i elektroničke komunikacije, klasa: UP/I-344-07/13-01/59, urbroj: 376-04/DM-13-07 (DM) od 22. srpnja 2013.«
II. Ova će se presuda objaviti u »Narodnim novinama«.
Obrazloženje
Osporenim rješenjem tuženika točkom I. dispozitiva rješenja utvrđeno je da je trgovačko društvo Hrvatski Telekom d.d., Savska cesta 32, Zagreb prekršilo regulatornu obvezu nadzora maloprodajnih cijena usluga na tržištu pristupa javnoj komunikacijskoj mreži na fiksnoj lokaciji za privatne i poslovne korisnike, te na tržištu javno dostupne telefonske usluge u mjesnom i/ili međumjesnom prometu koja se pruža na fiksnoj lokaciji za poslovne korisnike, točkom II. dispozitiva navedenom trgovačkom društvu zabranjeno je nuđenje, ugovaranje i pružanje usluga po cijenama koje nisu prethodno dostavljene HAKOM-u na uvid i koje nisu sukladne regulatornoj obvezi nadzora maloprodajnih cijena usluga, točkom III. dispozitiva trgovačkom društvu iz točke I. zabranjeno je sklapanje ugovora iz javne nabave u postupcima javne nabave naručitelja Sveučilišta u Zagrebu – Prirodno-matematički fakultet evidencijski broj nabave: 01M-PMF/13, Odluka o odabiru od 12. travnja 2013. godine, za nabavku: Nabava javne usluge u fiksnoj telefoniji za potrebe Prirodno-matematičkog fakulteta Sveučilišta u Zagrebu. Ukoliko je ugovor već sklopljen, nalaže mu se u roku od 120 dana od dana primitka rješenja raskinuti ugovor te o provedenom bez odgode obavijestiti inspektora, točkom IV. izreke rješenja određeno je da će u slučaju nepostupanja po rješenju nadzornik izreči odgovornoj osobi u trgovačkom društvu iz točke I. upravnu mjeru izraženu u novčanom iznosu u visini do dvadesetostruke prosječne plaće u Republici Hrvatskoj u proteklom tromjesečju, a svaka sljedeća upravna mjera će se izreći u dvostrukom iznosu.
Tužitelj Hrvatski Telekom d.d. pobija osporeno rješenje u cijelosti. Ističe da je u osporenom rješenju nepravilno primijenjen zakon, da nije postupljeno prema pravilima postupka te da je nepotpuno i nepravilno utvrđeno činjenično stanje.
S obzirom na složenost upravne stvari i značaj osporenog upravnog akta tužitelj predlaže zakazivanje rasprave u ovom upravnom sporu. Što se tiče prigovora vezanih uz nepravilnu primjenu zakona tužitelj smatra da tuženik pogrešno tumači i primjenjuje odredbe Zakona o elektroničkim komunikacijama (»Narodne novine« 73/08., 90/11., 133/12., 83/13. – dalje u tekstu: ZEK). Prema navodima tuženika do kršenja regulatornih obveza od strane tužitelja došlo je u postupku javne nabave kojeg je Prirodno-matematički fakultet (u daljnjem tekstu: PMF) proveo kao obveznik javne nabave temeljem odredbi Zakona o javnoj nabavi (»Narodne novine« 90/11.), u kojem postupku je ponuda tužitelja prema kriteriju najniže cijene odabrana kao najpovoljnija ponuda.
U obrazloženju rješenja tuženik u bitnome navodi kako je tužitelj u postupku javne nabave ponudio cijene usluga koje cijene nisu prethodno dostavljene na uvid HAKOM-u iz čega bi proizlazilo da je tužitelj postupio protivno regulatornoj obvezi nadzora maloprodajnih cijena. Tužitelj se poziva na odredbu članka 41. stavak 