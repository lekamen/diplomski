 količinu tuna,
b) registarsku oznaku, naziv, zastavu i ICCAT broj plovila koje je ulovilo tunu,
c) ovjerene i potpisane obrasce BCD-a/eBCD-a.
(2) Ministarstvo će zahtjev proslijediti državi pod čijom zastavom je tuna ulovljena. Država pod čijom zastavom je tuna ulovljena ili Ministarstvo, u slučaju takvog dogovora između Ministarstva i države pod čijom zastavom je tuna ulovljena, izdaje odobrenje u roku od 48 sati. Ukoliko se odobrenje od države pod čijom zastavom je tuna ulovljena ne zaprimi u roku od 48 sati odobrenje može izdati Ministarstvo.
(3) Ukoliko država pod čijom je zastavom tuna ulovljena utvrdi i Ministarstvu dostavi podatke:
a) da ribarsko plovilo koje je prijavilo ulov tune nije imalo dovoljnu kvotu za ulov tune, ili
b) da ribarsko plovilo nije prijavilo navedeni ulov, te da količina nije uzeta u obračun za kalkulaciju kvote, ili
c) da ribarsko plovilo koje je prijavilo ulov tune nije ovlašteno za ulov tune.
(4) Ministarstvo će na temelju zaprimljenih podataka i zaprimljenog naloga o puštanju tuna od strane države pod čijom zastavom je tuna ulovljena rješenjem narediti puštanje tuna sukladno proceduri o puštanju definiranoj člankom 22. stavcima 8., 9. i 10.
Stavljanje tuna u uzgojni kavez – snimanje konvencionalnom podvodnom videokamerom
Članak 28.
(1) Ovlaštenici povlastice za uzgoj tune dužni su provoditi snimanje svakog stavljanja tune iz transportnog kaveza u uzgojni kavez upotrebom podvodne videokamere.
(2) Za svako stavljanje tune iz transportnog u uzgojni kavez potrebno je napraviti jedan videozapis. Originalni videozapis mora se uručiti ICCAT regionalnom promatraču na uvid odmah po završetku prebacivanja. Originalni videozapis zadržava ovlaštenik povlastice za uzgoj. Nakon što je originalni videozapis pregledan od strane ICCAT regionalnog promatrača, moraju se napraviti dvije identične kopije originalnog videozapisa pri čemu se jedna od njih dostavlja ICCAT regionalnom promatraču. Zabranjena je svaka intervencija u originalni videozapis.
(3) Na početku i/ili na kraju zapisa mora se nalaziti broj odobrenja iz članka 27. stavka 1. Datum i vrijeme snimanja moraju biti vidljivi tijekom čitavog zapisa. Videozapis mora sadržavati otvaranje vrata mreže prije početka prebacivanja i zatvaranje vrata mreže nakon završetka prebacivanja, te mora biti vidljivo da li se u kavezu iz kojeg se prebacuje odnosno u koji se prebacuje već nalaze tune. Videozapis mora biti kontinuiran, bez prekida i rezova i mora pokrivati čitavu operaciju prebacivanja.
(4) Videozapis mora biti dovoljno kvalitetan i omogućiti procjenu broja tuna koje se stavljaju u uzgojni kavez. Ukoliko kvaliteta videozapisa ne omogućava kvalitetnu procjenu broja tuna koje se stavljaju u kavez ribarski inspektor izdaje nalog za ponavljanje stavljanja u uzgojni kavez. Novo prebacivanje uključuje prebacivanje ukupnog broja tuna stavljenih u uzgojni kavez, u novi uzgojni kavez, koji mora biti prazan.
(5) U slučaju kada je razlika u procjeni broja ribe između ICCAT regionalnog promatrača i predstavnika uzgajališta veća od 10% Ministarstvo će pokrenuti istragu. U postupku se mogu koristiti i druge informacije uključujući podatke dobivene snimanjem stereoskopskom kamerom.
Stavljanje tuna u uzgojni kavez – snimanje stereoskopskom kamerom
Članak 29.
(1) Ovlaštenici povlastice za uzgoj tune dužni su omogućiti provedbu programa upotrebe stereoskopske kamere u svrhu utvrđivanja broja i količine tuna prilikom svakog stavljanja tuna u uzgojne kaveze.
(2) Snimanje stereoskopskom kamerom provodi se sukladno postupku propisanom u Prilogu 18. ovoga Pravilnika.
(3) Snimanje stereoskopskom kamerom provodi Ministarstvo.
(4) Ukoliko su količine tuna utvrđene upotrebom stereoskopske kamere različite od onih prijavljenih prilikom ulova i prebacivanja u tegalj, ili, ukoliko se utvrdi nepoštivanje odredbi članka 8. stavaka 3. i 4. ovog Pravilnika, ribarski inspektor pokrenut će postupak sukladno Prilogu 18 ovoga Pravilnika. U slučaju uvoza obavijestit će se država pod čijom je