 turizma svjedoka D i pomoćnika ministra gospodarstva, te mnogobrojnih novinara. S obzirom da su karteli po svojoj prirodi u pravilu tajni, da je bila riječ o stvarnoj namjeri sudionika za sklapanjem zabranjenog sporazuma razmjenom strateških informacija, upitno je bi li se isto realiziralo u prisutnosti pomoćnika ministara i novinara.
Nadalje, Marina Hramina navodi kako u postupku koji je prethodio donošenju Obavijesti o preliminarno utvrđenim činjenicama u postupku, Agencija uopće nije utvrđivala činjenično stanje – tko je govorio na predmetnoj sjednici, što se govorilo, čije su navodne izjave navedene u zapisniku sa sjednice Udruženja od 25. listopada 2012. Zaključci iz navedene Obavijesti su u cijelosti i jedino temeljeni na citiranju jedne rečenice iz predmetnog zapisnika, koja uopće nije precizno navedena u samom zapisniku i koja ne odražava pravo stanje stvari. Marina Hramina je u vrijeme održavanja sporne sjednice već donijela načelnu odluku o cijeni vezova i ostalih usluga za 2013. godinu, te je 11. listopada 2010. napravljen prijedlog konačnog cjenika radi slanja u tisak. Nove cijene za 2013. su i prije sporne sjednice Udruženja od 25. listopada 2012. priopćene ključnim klijentima. Na navedene okolnosti Marina Hramina je predložila saslušanje direktora i djelatnika Marine Hramina.
U odnosu na utvrđenje Agencije da je navodni dogovor od 25. listopada 2012. potvrđen na sjednici Udruženja održanoj 19. ožujka 2013., Marina Hramina ističe da nitko od predstavnika Marine Hramina nije bio prisutan na sjednici od 19. ožujka 2013. pa nije ni mogao »sudjelovati u potvrđivanju« odnosno »rekapitulaciji« ranije zaključenog zabranjenog sporazuma.
Marina Hramina nadalje navodi kako razmjena informacija u smislu zabranjenog sporazuma iz članka 8. ZZTN-a po svojoj definiciji, pa tako i u citiranoj praksi Suda EU u predmetu C-199/92 Hüls AG v. Commission i u zajedničkim predmetima C-2/01P i C-3/01 P, Bundesverband der Arzneimittel-lmporteure eV and Commission of the European Communities v Bayer AG, podrazumijeva sudjelovanje u razmjeni informacija – interakciju konkurenata, kad jedan drugoga međusobno obavještavaju o načinu postupanja u budućnosti, a što je u predmetnom slučaju izostalo.
Marina Hramina nadalje navodi kako Agencija nije na ispravan način protumačila i primijenila odredbu točke 72. Smjernica o horizontalnim sporazumima prema kojoj se svaka razmjena informacija u cilju ograničavanja tržišnog natjecanja smatra ograničavanjem tržišnog natjecanja po cilju s obzirom na primjenjivu sudsku praksu u predmetu 56/65 Societe Technique Miniere v Maschinenbau Ulm Gmbh. U navedenom predmetu je zauzet stav da je prilikom ocjene je li neki sporazum zabranjen prethodno potrebno utvrditi njegovu preciznu svrhu u gospodarskom kontekstu u kojem bi se isti trebao primijeniti, te da eventualna nedopuštenost takvog sporazuma mora biti razvidna iz samog sporazuma, odnosno da bez postojanja takvog sporazuma ne bi došlo do narušavanja tržišnog natjecanja. Promašeno je pozivanje Agencije na točku 74. Smjernica o horizontalnim sporazumima s obzirom da iz utvrđenog činjeničnog stanja ne proizlazi da je bilo riječ o razmjeni informacija između konkurenata koja obuhvaća pojedinačne podatke o predviđenim budućim cijenama. Možebitna načelna izjava predstavnika jednog poduzetnika o tome što su očekivanja na tržištu u 2013. godini ne može se smatrati razmjenom pojedinačnih podataka o predviđenim budućim cijenama u smislu točke 74. Smjernica o horizontalnim sporazumima. Sukladno navedenim Smjernicama, razmjena informacija koja se smatra zabranjenim sporazumom per se, mora podrazumijevati razmjenu individualiziranih / pojedinačnih budućih cijena, a što nije bio slučaj na sjednici Udruženja održanoj 25. listopada 2012. Navedeni stav potvrđen je i presudom Suda EU T-141/94 Thyssen Stahl AG v Commission gdje je postavljeno pravilo o tome da li u određenom slučaju neka razmjena informacija ima negativan utjecaj na tržišno natjecanje ili ne, zavisi o