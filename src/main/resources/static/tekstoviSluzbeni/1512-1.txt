 terminal otvara mogućnost korištenja prirodnog plina u većem udjelu u ukupnoj energetskoj bilanci Republike Hrvatske, što može podići ukupnu razinu kvalitete života građana i zaštite okoliša kroz znatno manje emisije onečišćujućih tvari poput ugljikovih oksida (COx), dušikovih oksida (NOx), sumporovih oksida (SOx), teških metala i ostalih čestica (PM) u usporedbi s drugim fosilnim gorivima,
– pozitivno utječe na više gospodarskih djelatnosti i to na opskrbu plinom, građevinarstvo, trgovinu na veliko i malo, prijevoz i skladištenje,
– projekt LNG terminal nalazi se na europskoj listi projekata od zajedničkog interesa, a sukladno obavezama Republike Hrvatske kao članice Europske unije, Republika Hrvatska je obavezna aktivno djelovati na integraciji u međunarodni energetski sustav i sudjelovati u stvaranju jedinstvenog europskog tržišta.
VIII.
Za realizaciju projekta LNG terminal potrebno je posebice provesti sljedeće osnovne postupke i radnje:
– postupak ishođenja lokacije dozvole, sukladno Zakonu o prostornom uređenju (»Narodne novine«, broj 153/2013),
– postupak ishođenja građevinske dozvole, sukladno Zakonu o gradnji (»Narodne novine«, broj 153/2013),
– građenje građevina, odnosno izvođenje objekata i uređaja LNG terminala,
– postupak tehničkog pregleda i ishođenje uporabne dozvole, sukladno Zakonu o gradnji (»Narodne novine«, broj 153/2013).
IX.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/76
Urbroj: 50301-05/18-15-3
Zagreb, 16. srpnja 2015.
Predsjednik Zoran Milanović, v. r.
