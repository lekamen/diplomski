 prometnom dijelu, te nije odredio popuste na usluge poziva sukladno javno objavljenim uvjetima i cijenama već je različitim kombinacijama tarifnih paketa opcija i popusta definirao cijene usluge pristupa dok je za usluge poziva uvijek odredio cijenu u iznosu 0,00 kn/min što je suprotno obvezi troškovne usmjerenosti cijena. Stoga je u postupku utvrđeno da tužitelj u postupku javne nabave naručitelja Prirodoslovno-matematičkog fakulteta nije postupio sukladno regulatornoj obvezi nadzora maloprodajnih cijena usluga.
Kako prema ocjeni ovoga Suda utvrđeno da je tužitelj prekršio regulatornu obvezu nadzora maloprodajnih cijena usluga na tržištu pristupa javnoj komunikacijskoj mreži to je zakonito odlučeno kao pod točkom I. osporenog rješenja.
Što se tiče prigovora tužitelja da je tuženik prekoračio ovlasti u postupku inspekcijskog nadzora u odnosu na članak 112. ZEK-a valja istači da je odredbom članka 112. stavka 1. točke 20. ZEK-a propisano da je inspektor u obavljanju inspekcijskog nadzora ovlašten narediti uklanjanje drugih utvrđenih nepravilnosti, nedostataka ili propusta u primjeni ovog Zakona, propisa donesenih na temelju ovog Zakona i drugih propisa za nadzor kojih je ovlašten.
Stoga je prema ocjeni ovoga Suda osporenim rješenjem sukladno i u okviru ovlasti iz Zakona naloženo postupanje navedeno u točkama II., III. i IV. osporenog rješenja.
Osim svega navedenog treba istaknuti da suprotno navodima tužitelja osporeno rješenje sadrži sve elemente propisane odredbom članka 98. Zakona o općem upravnom postupku (»Narodne novine« 47/09.), te je isto obrazloženo sukladno odredbi članka 98. stavak 5. Zakona i navedeni su potpuni i valjani razlozi koji s obzirom na utvrđeno činjenično stanje upućuju na osnovanost odluke tuženika, a tuženik se rukovodio načelom zakonitosti te je postupao tako da je omogućio u vođenju upravnog postupka tužitelju da zaštiti svoja prava i pravni interes.
Slijedom izloženog Sud je na temelju odredbe članka 57. stavak 1. Zakona o upravnim sporovima (»Narodne novine« 20/10., 143/12. i 152/14.) presudio kao u izreci.
Odluka o objavi presude u »Narodnim novinama« temelji se na odredbi članka 14. stavka 8. ZEK-a.
Poslovni broj: UsII-88/13-14
Zagreb, 17. ožujka 2016.
Predsjednica vijeća Ljiljana Karlovčan-Đurović, v. r.
