 532/2014, članku 4. Provedbene uredbe Komisije (EU) br. 2015/212, u okviru upravljanja Programom obavlja i sljedeće funkcije:
1. u skladu s člankom 13. Uredbe (EU) br. 223/2014, nakon savjetovanja s odgovarajućim dionicima, koordinira, sastavlja te podnosi Europskoj komisiji godišnja izvješća i završno izvješće o provedbi;
2. u svrhu učinkovitog sustava praćenja provedbe organizira sastanke s Posredničkim tijelom, partnerskim organizacijama i relevantnim dionicima najmanje dva puta godišnje;
3. sukladno članku 14. Uredbe (EU) br. 223/2014, sastaje se s Europskom komisijom i tijelima u Sustavu jednom godišnje (osim ako je drukčije dogovoreno), u svrhu preispitivanja ocjene ostvarenog napretka u provedbi Operativnog programa te razmjene mišljenja vezano uz poboljšanje sustava upravljanja i kontrole;
4. poduzima mjere koje su važne za osiguravanje komplementarnosti s Europskim socijalnim fondom i za sprječavanje preklapanja i dvostrukog financiranja operacija;
5. u skladu s člankom 19. stavkom 1. Uredbe (EU) br. 223/2014, osigurava informiranje i promidžbu djelovanja;
6. u skladu s člankom 28. stavkom 4. Uredbe (EU) br. 223/2014, provodi aktivnosti prevencije, otkrivanja i ispravljanja nepravilnosti te, uzimajući u obzir utvrđene rizike, korektivne mjere i povrate nepropisno plaćenih iznosa s kamatama, utvrđuje učinkovite i razmjerne mjere za suzbijanje prijevara;
7. u skladu s člankom 3. stavkom 3. Provedbene uredbe Komisije (EU) br. 463/2014, imenuje osobu ili osobe odgovorne za upravljanje pravima pristupa u okviru Elektroničkog sustava za razmjenu podataka (SFC2014);
8. u skladu s člankom 6. stavkom 8. Provedbene uredbe Komisije (EU) br. 463/2014, imenuje osobu ili osobe odgovorne za održavanje i osiguravanje primjene nacionalnih, regionalnih ili lokalnih sigurnosnih politika za informacijsku tehnologiju (IT);
9. u skladu s člankom 30. stavkom 4. Uredbe (EU) br. 223/2014, osigurava razmjenu informacija s Komisijom preko sustava elektroničke razmjene podataka sukladno Provedbenoj uredbi Komisije (EU) br. 463/2014;
10. u skladu s člankom 30. stavkom 3. Uredbe (EU) br. 223/2014, osigurava učinkovite mehanizme za provjeru pritužbi sukladno institucionalnim i pravnim okvirom, te rješava odgovore na pritužbe u drugoj razini;
11. u skladu s člankom 26. Uredbe (EU) br. 223/2014, donosi pravilnik o prihvatljivosti izdataka;
12. dostavlja Komisiji financijske izvještaje, izjavu o upravljanju tijela odgovornih za upravljanje sredstvima i godišnji sažetak završnih revizorskih izvješća i provedenih kontrola iz članka 59. stavka 5. prvog podstavka točaka (a) i (b) Uredbe (EU) br. 966/2012;
13. ako je primjenjivo, u skladu s člankom 6. Uredbe (EU) br. 223/2014, dostavlja Komisiji informacije o izuzećima od opoziva odobrenih sredstava;
14. osigurava raspoloživost popratnih dokumenata u skladu s člankom 51. Uredbe (EU) br. 223/2014.
V.
Upravljačko tijelo temeljem članka 31. stavka 7. Uredbe (EU) br. 223/2014 povjerava upravljanje dijelom Operativnog programa Posredničkom tijelu.
Posredničko tijelo iz stavka 1. ove točke je središnje tijelo državne uprave nadležno za poslove socijalne politike i mladih.
Posredničko tijelo obavlja sljedeće delegirane funkcije u upravljanju Programom:
1. sudjeluje u izradi godišnjih i završnog izvješća iz točke IV. stavka 3. podtočke 1. ove Odluke;
2. u svrhu učinkovitog sustava praćenja provedbe, sudjeluje na sastancima s Upravljačkim tijelom, partnerskim organizacijama i relevantnim dionicima najmanje dva puta godišnje;
3. sudjeluje u provedbi ex-ante evaluacije Operativnog programa i jedne tematske evaluacije tijekom razdoblja provedbe Operativnog programa;
4. sudjeluje u provedbi strukturirane ankete primatelja pomoći u 2017. i 2022. godini, sukladno članku 17. stavku 4. Uredbe (EU) br. 223/2014;
5. priprema popis operacija financiranih iz sredstava Fonda europske pomoći za najpotrebitije, sukladno članku 19. stavku 2. Uredbe (EU) br. 223/2014;
6. osigurava da su partnerske organizacije na razini projekta