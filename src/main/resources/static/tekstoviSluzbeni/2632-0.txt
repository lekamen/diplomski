141 31.12.2015 Odluka o davanju prethodne suglasnosti društvu Croatia Airlines d.d. za angažiranje fizičke ili pravne osobe za obavljanje poslova odnosa s javnošću za potrebe projekata restrukturiranja i pronalaženja strateškog partnera
VLADA REPUBLIKE HRVATSKE
2633
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), a u vezi s točkom II. Odluke o obavljanju poslova odnosa s javnošću (»Narodne novine«, broj 82/12), Vlada Republike Hrvatske je na sjednici održanoj 30. prosinca 2015. godine donijela
ODLUKU
O DAVANJU PRETHODNE SUGLASNOSTI DRUŠTVU CROATIA AIRLINES d.d. ZA ANGAŽIRANJE FIZIČKE ILI PRAVNE OSOBE ZA OBAVLJANJE POSLOVA ODNOSA S JAVNOŠĆU ZA POTREBE PROJEKATA RESTRUKTURIRANJA I PRONALAŽENJA STRATEŠKOG PARTNERA
I.
Daje se prethodna suglasnost društvu Croatia Airlines d.d., za angažiranje fizičke ili pravne osobe za obavljanje poslova odnosa s javnošću radi pravodobnog informiranja:
– o provođenju Programa restrukturiranja
– o postupku pronalaženja strateškog partnera
– o aktivnostima vezanima uz komunikaciju sa socijalnim partnerima i pojedinim područjima poslovne politike.
II.
Prethodna suglasnost iz točke I. ove Odluke daje se za ugovorno angažiranje fizičke ili pravne osobe za obavljanje poslova odnosa s javnošću u 2016. godini.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/529
Urbroj: 50301-05/18-15-3
Zagreb, 30. prosinca 2015.
Predsjednik Zoran Milanović, v. r.
