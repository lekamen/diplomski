 REDOVNIH I NADZORNIH ZDRAVSTVENIH PREGLEDA
Članak 5.
Prethodni zdravstveni pregled obavlja se prije izdavanja brodarske knjižice.
Redovni zdravstveni pregled obavlja se:
1. za imaoca svjedodžbe o osposobljenosti za zapovjednika plovila:
– nakon navršene 50 godine života, unutar sljedeća tri mjeseca, a zatim svakih pet godina,
– nakon navršene 65 godine života, unutar sljedeća tri mjeseca, a zatim svake godine,
2. za ostale članove posade:
– nakon navršene 65 godine života, unutar sljedeća tri mjeseca, a zatim svake godine.
Nadzorni zdravstveni pregled u roku kraćem od redovnog pregleda obavlja se prilikom prvog izdavanja svjedodžbe o osposobljenosti za zvanja zapovjednika A, B ili C na plovilu, te po odluci specijalista medicine rada, ako se za to ukaže potreba nakon obavljenog redovnog zdravstvenog pregleda.
Nadzorni zdravstveni pregled u roku kraćem od redovnog pregleda obavlja se i prije promjene vrste posla na plovilu, poslije privremene nesposobnosti za rad koja je trajala više od 30 dana, poslije nesretnog slučaja, poslije utvrđene profesionalne bolesti, poslije ozljede na radu zbog koje je određena privremena nesposobnost za rad, poslije brodoloma ili druge nezgode plovila, na zahtjev zapovjednika plovila, na zahtjev lučke kapetanije, te na osobni zahtjev člana posade. Od dana podnošenja zahtjeva za nadzorni pregled do dana nadzornog pregleda ne smije proteći više od 30 dana, osim u slučaju privremene nesposobnosti za rad koja je trajala 30 i više dana.
Članak 6.
Prilikom svih zdravstvenih pregleda iz članka 5. ovoga Pravilnika, specijalist medicine rada ili medicine rada i sporta može zatražiti uvid u zdravstvenu dokumentaciju osobe na pregledu, a koja je pohranjena kod njegovog izabranog doktora primarne zdravstvene zaštite, drugih doktora medicine ili u drugim zdravstvenim ustanovama.
Prije upisivanja ocjene »trajno nesposoban« u svjedodžbu o zdravstvenoj sposobnosti iz članka 25. ovoga Pravilnika, specijalist medicine rada ili medicine rada i sporta dužan je zatražiti mišljenje specijalista određene specijalnosti o prognozi bolesti od koje pregledanik boluje i njezinim posljedicama.
Članak 7.
Prethodni zdravstveni pregled obvezno obuhvaća:
– anamnestičke podatke: uzimanje anamneze (osobne i radne), podatke o sadašnjem stanju,
– klinički pregled i pretrage,
– antropometrijske podatke,
– fizikalni pregled: kože i vidljivih sluznica, glave (uključujući oči i adnekse oka, uši, usne šupljine) i vrata, prsnog koša i pluća, srčanožilnog sustava, trbuha i trbušnih organa, mokraćnog sustava i spolnih organa, lokomotornog sustava i kralješnice,
– ispitivanje vidnih sposobnosti (funkcije oštrine vida na daljinu optotipom, oštrine vida na blizinu Jägerovim optotipom, te na daljinu i blizinu odgovarajućim uređajima za multifunkcionalno ispitivanje osjetila vida, osjeta za boje pseudoizokromatskim tablicama i odgovarajućim uređajima za multifunkcionalno ispitivanje vida, binokularnog vida, forije, fuzije, dubinskog vida i vidnog polja uređajima za multifunkcionalno ispitivanje osjetila vida, te mezoptičkog vida, odnosno brze adaptacije na tamu odgovarajućim uređajima),
– ispitivanje audiovestibularnih sposobnosti (sluha tonskom liminarnom audiometrijom, a vestibularne sposobnosti kliničkim testovima orto i dinamostatike – FATB prema NASA R/93 i rotatorni test),
– psihologijsku obradu koja obuhvaća:
– utvrđivanje općih i posebnih kognitivnih sposobnosti ciljanim psihologijskim mjernim instrumentima (npr. PNT, TN, RSB, RPM i sl.),
– procjenu osobina ličnosti, s posebnim naglaskom na emocionalnu stabilnost i opću adaptiranost, ciljanim psihodijagnostičkim sredstvima (npr. standardizirani psihologijski intervju, EPQ, MMPI, Cornell indeks i sl.),
– ispitivanje psihomotornih i senzomotornih sposobnosti ciljanim psihodijagnostičkim sredstvima (npr. Bornadelova sinusoida, Gibsonov spiralni labirint, CRD serija i sl.),
– procjenu motivacije standardiziranim psihologijskim intervjuom,
– EKG u mirovanju,
– spirometriju,
– laboratorijske