 od 14. studenoga 2013. (»Narodne novine« broj 138/13.).
To stajalište polazi od članka 125. alineje 9. Ustava i članka 2. stavka 1. u vezi s člankom 87. alinejom 2. Ustavnog zakona, iz kojih proizlazi da Ustavni sud ima opću ustavnu zadaću jamčiti poštovanje Ustava i nadzirati ustavnost državnog referenduma sve do formalnog okončanja referendumskog postupka, neovisno o tome je li Hrvatski sabor donio odluku o raspisivanju državnog referenduma, a da prije toga nije postupio po članku 95. stavku 1. Ustavnog zakona (odnosno zatražio od Ustavnog suda da utvrdi je li sadržaj referendumskog pitanja u skladu s Ustavom i jesu li ispunjene ustavne pretpostavke za njegovo raspisivanje).
Međutim, uvažavajući ulogu Hrvatskog sabora kao najvišeg zakonodavnog i predstavničkog tijela u državi, Ustavni sud istodobno je ocijenio da se – u situaciji kada je raspisan državni referendum, a Hrvatski sabor nije postupio po članku 95. stavku 1. Ustavnog zakona – općim nadzornim ovlastima smije koristiti samo iznimno, kad utvrdi takvu formalnu i/ili materijalnu protuustavnost referendumskog pitanja ili tako tešku proceduralnu pogrešku koji prijete narušavanjem strukturalnih obilježja hrvatske ustavne države, to jest njezina ustavnog identiteta, uključujući najviše vrednote ustavnog poretka Republike Hrvatske (članak 1. i članak 3. Ustava).
8. Ta pravila o općim nadzornim ovlastima Ustavnog suda kojima se Ustavni sud smije koristiti u prethodno opisanoj situaciji primjenjiva su i na situaciju koja postoji u ovom predmetu (to jest, kad je u tijeku postupak pred Hrvatskim saborom, ali to tijelo još nije odlučilo o tome hoće li postupiti na temelju članka 95. Ustavnog zakona ili će donijeti odluku na temelju članka 9. ZoRef-a).
9. Ustavni sud utvrđuje da u konkretnom slučaju ne postoje iznimne okolnosti zbog kojih bi se, u povodu podneska predlagatelja kojim traži izricanje privremene mjere, smio koristiti svojim općim nadzornim ovlastima prije no što postupak u Hrvatskom saboru (u povodu konkretne referendumske inicijative) bude okončan bilo postupanjem Hrvatskog sabora na temelju članka 95. Ustavnog zakona ili njegovim postupanjem na temelju članka 9. ZoRef-a.
Iz navedenih razloga, ne postoje pretpostavke za postupanje Ustavnog suda u povodu podneska predlagatelja (točka I. izreke rješenja).
10. Točka II. izreke rješenja temelji se na članku 29. Ustavnog zakona.
Broj: U-VIIR-7542/2014
Zagreb, 12. siječnja 2015.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
