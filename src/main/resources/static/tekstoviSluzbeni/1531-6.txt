gospodariti kao sastojinama niskog uzgojnog oblika određuje se ciljem gospodarenja.
(4) Ophodnja u panjačama koje se prirodnim putem prevode u sjemenjače, umanjuje se za 30% od ophodnje iz stavka 1. ovoga članka.
(5) Promjeri sječive zrelosti u prebornim sastojinama određuju se na osnovi namjene šume, boniteta i cilja gospodarenja za pojedine glavne vrste drveća.
(6) Sječiva zrelost raznodobnih sastojina određuje se na temelju ophodnje glavne vrste drveća iz stavka 1. ovoga članka, a površina propisana za obnovu mora osigurati postupnu obnovu odsjeka.
(7) Sječiva zrelost pojedine skupine u raznodobnim sastojinama odgovara dobi ophodnje glavne vrste drveća iz stavka 1. ovog članka uvažavajući namjenu šume, uzgojni oblik i cilj gospodarenja.
(8) Ophodnja šumskih plantaža i šumskih kultura određuje se elaboratom podizanja ili ciljem gospodarenja.
(9) Ophodnja se ne određuje u šumama zaštićenim posebnim propisom o zaštiti prirode u kategoriji strogi rezervat, nacionalni park, posebni rezervat šumske vegetacije i park-šuma.
(10) Sječiva dob može biti iznimno niža od ophodnje u sastojinama loše kakvoće i zdravstvenog stanja, te obrasta glavne vrste drveća ispod 0,4.
(11) Sječiva dob može biti niža ili viša od ophodnje u uvjetima narušenih elemenata strukture sastojine i poremećenog razmjera dobnih razreda pojedinog uređajnog razreda u odnosu na normalni površinski razmjer dobnih razreda.
Članak 27.
(1) Radovi biološke obnove šuma koji se propisuju šumskogospodarskim planovima obuhvaćaju:
1. Pripremu staništa za prirodno pomlađivanje sastojina predviđenih za prirodnu obnovu;
2. Popunjavanje, njegu i čišćenje svih sastojina i to u jednodobnim sjemenjačama do dvadesete godine starosti, odnosno u sastojinama mekih listača i panjača do desete godine starosti, a u raznodobnim sjemenjačama, u sastojinama u kojima je uvedeno grupimično gospodarenje, do dvadesete godine starosti grupe;
3. Prorjeđivanje sastojina do starosti trećine određene ophodnje u njegovanim sastojinama, a u starijim ako je to prijeko potrebno radi uzgoja;
4. Pošumljavanje sječina nakon čistih sječa;
5. Sanaciju paljevina;
6. Resurekciju degradiranih sastojina i prevođenje u viši uzgojni oblik;
7. Čuvanje šuma;
8. Odabiranje i obilježavanje stabala za sječu i obavljanje nadzora u izvršenju radova iz točke 2. ovoga članka;
9. Izradu šumskogospodarskih planova, te njihove revizije i obnove;
10. Rekonstrukciju i konverziju šuma;
11. Pošumljavanje neobraslog šumskog zemljišta i podizanje plantaža brzorastućih vrsta drveća na novim površinama;
12. Pripremu staništa, njegu novopodignutih sastojina i kultura;
13. Zaštitu od štetnih organizama i požara;
14. Sanaciju i obnovu šuma oštećenih kalamitetima i ratnim djelovanjima;
15. Projektiranje, izgradnja i održavanje šumske infrastrukture.
(2) Skupine radova biološke obnove šuma iz stavka 1. točke 1. do 15. ovoga članka podijeljene su po vrstama radova u obrascu ŠGO-13, a po navedenim vrstama propisuju se u šumskogospodarskim planovima.
Članak 28.
(1) Na površinama gdje se provodi čista sječa, sjetva i sadnja šumskoga reprodukcijskog materijala obavlja se u istom vegetacijskom razdoblju ili najkasnije na početku sljedećega vegetacijskog razdoblja, osim u nizinskim područjima kada je to onemogućeno djelovanjem poplavnih voda.
(2) Popunjavanje se obavlja najkasnije treću godinu nakon dovršnog sjeka.
Članak 29.
Radi zaštite tla od zakorovljenja i zamočvarenja, površine sječina nastalih sječom stabala zbog sušenja i propadanja, ako su veće od 0,2 hektara s užom stranicom većom od visine najviših stabala u odsjeku, moraju se sanirati odmah ili najkasnije do kraja idućega vegetacijskog razdoblja nakon izvršene sječe.
Članak 30.
(1) Etat se u državnim šumama određuje prema proizvodnim mogućnostima staništa za svaki uređajni razred, po odsjecima i vrsti drveća, a razrađuje se po grupama sortimenata na razini gospodarske jedinice.
(2) Etat se u šumama šumoposjednika određuje prema proizvodnim mogućnostima staništa na razini uređajnog