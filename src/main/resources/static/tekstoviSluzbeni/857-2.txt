 Republike Hrvatske ostvaruju sva prava i obveze propisane posebnim zakonima iz područja školskog i visokoškolskog obrazovanja, zapošljavanja, natječaja i stipendija, zdravstvenog osiguranja i drugo.
Nadležni ministri donose pravilnike za ostvarivanje prava iz stavka 3. ovoga članka.«
Ministarstvo smatra da točka XX. Odluke/14 predstavlja pozitivnu diskriminaciju jer je riječ o mjeri kojom ono »nastoji postići istinsku jednakost svih kandidata za upis u srednje škole na način da se smanji postojeći neravnopravni položaj kandidata hrvatskih državljana koji se vraćaju iz iseljeništva ili obrazovanja u inozemstvu u odnosu na kandidate hrvatske državljane u Republici Hrvatskoj«. U tom smislu navodi:
»Nije svaka takva diskriminacija neprihvatljiva i nedopuštena. Primjerice, kada je riječ o pravima pripadnika romske nacionalne manjine ili osoba sa invaliditetom njihova je ‘startna pozicija’, među ostalim i što se tiče mogućnosti ostvarenja prava na jednaku dostupnost školovanja slabija te nije u skladu s obvezom države osigurati svim svojim građanima jednake mogućnosti, ne prepoznati takvu početnu nejednakost mogućnosti i svojim raspoložim, nediskriminatornim mjerama, takav nepovoljan početni položaj umanjiti. To je moguće postići posebnim propisima, mjerama ili praksom, a Ustav i zakoni Republike Hrvatske ne zabranjuju takvu praksu ‘pozitivne diskriminacije’, već naprotiv, propisuju kao obvezu primjenu takvih mjera koje će umanjiti ili eliminirati prisutnu nejednakost dostupnosti i mogućnosti prava za koja je predviđeno da ih svi imaju uživati.
Stoga, odredbe točke XX. Odluke ne smatramo suprotnima Ustavu Republike, a osobito ne zakonima na koje se poziva predlagatelj u svom prijedlogu. Ona ne stavlja kandidate hrvatske državljane koji su se školovali u inozemstvu u povoljniji položaj u odnosu na kandidate hrvatske državljane u Republici Hrvatskoj.
S obzirom na izričaj odredbe članka 22. stavka 1. Zakona o odgoju i obrazovanju u osnovnoj i srednjoj školi o pravu upisa u prvi razred srednje škole svih kandidata ‘pod jednakim uvjetima’, smatramo da od predlagatelja osporena točka XX. Odluke na odgovarajući način osigurava provedbu odredbe navedenog članka Zakona, jer hrvatski državljani koji dolaze iz obrazovnih sustava drugih zemalja, bez osiguravanja pogodnosti pri upisu u odnosu na kandidate za iz obrazovnog sustava Republike Hrvatske nemaju stvarnu mogućnost ostvarenja prava na upis u srednju školu podjednakim uvjetima. Navedeno se odnosi ne samo na nužno slabije poznavanje jezika, već i na nepobitnu razliku između obrazovnog sustava u Republici Hrvatskoj i obrazovnih sustava drugih zemalja, a što dovodi do toga da kandidati iz obrazovnih sustava drugih zemalja ne mogu ostvariti onaj broj bodova pri upisu prilikom vrednovanju uspjeha u prethodnom obrazovanju, koji ostvaruju kandidati za upis iz obrazovnog sustava Republike Hrvatske. Radi toga smatramo potpuno netočnim navod iz prijedloga predlagatelja o tome da je školovanje u inozemstvu priznato kao prednost (pri upisu u srednju školu). Imajući navedeno u vidu, u točki XX. Odluke stavljena je formulacija o završena najmanje dva od posljednjih četiri razreda prethodnog obrazovanja u inozemstvu. U točki XX. Odluke ne radi se dakle isključivo o hrvatskim državljanima koji su rođeni i školovali se u inozemstvu. Zasebno uređivanje prava na upis u prvi razred srednje škole hrvatskih državljana koji dolaze iz obrazovnih sustava drugih zemalja suštinski i ne znači promicanje veza hrvatskih državljana koji su se školovali u inozemstvu s domovinom, već nastojanja da se osigura dosljedno ostvarivanje jamstva dostupnosti srednjoškolskog obrazovanja podjednakim uvjetima za sve.
Na zasebno određivanje uvjeta upisa za kandidate hrvatske državljane koji dolaze iz obrazovnih sustava drugih zemalja ovo se ministarstvo odlučilo i vodeći računa o tome da je u nizu propisa, počevši od temeljnog pravnog akta, Ustava Republike Hrvatske pa naniže u hijerarhiji propisa zakonodavac predvidio skrb o