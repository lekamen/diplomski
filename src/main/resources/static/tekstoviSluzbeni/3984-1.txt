 definiciji istog pojma iz Uredbe (EZ) br. 924/2009 i Uredbe (EU) 2015/751 te definiciji pojma »PPU« iz Uredbe (EU) br. 260/2012, a obuhvaća sljedeće kategorije:
1. kreditnu instituciju sa sjedištem u Republici Hrvatskoj
2. instituciju za elektronički novac sa sjedištem u Republici Hrvatskoj
3. instituciju za platni promet sa sjedištem u Republici Hrvatskoj
4. Hrvatsku narodnu banku kad ne djeluje u svojstvu monetarne vlasti ili druge javne vlasti
5. Republiku Hrvatsku i jedinicu lokalne ili područne (regionalne) samouprave kad ne djeluje u svojstvu javne vlasti
6. kreditnu instituciju sa sjedištem u državi članici
7. instituciju za elektronički novac sa sjedištem u državi članici
8. instituciju za platni promet sa sjedištem u državi članici
9. podružnicu kreditne institucije iz treće zemlje sa sjedištem u Republici Hrvatskoj
10. podružnicu institucije za elektronički novac iz treće zemlje sa sjedištem u Republici Hrvatskoj i
11. Europsku središnju banku kad ne djeluje u svojstvu monetarne vlasti ili druge javne vlasti.
II. NADZOR
Nadležna tijela
Članak 4.
(1) Hrvatska narodna banka nadležno je tijelo za nadzor nad primjenom Uredbe (EZ) br. 924/2009, Uredbe (EU) br. 260/2012, Uredbe (EU) 2015/751 i odredaba članka 5. stavaka 2., 3. i 4. ovoga Zakona od strane pružatelja platnih usluga iz članka 3. stavka 2. točaka 1., 2., 3., 9. i 10. ovoga Zakona i upravitelja platnog sustava.
(2) Ako pružatelji platnih usluga iz članka 3. stavka 2. točaka 6., 7. i 8. ovoga Zakona pružaju platne usluge na području Republike Hrvatske preko podružnice ili zastupnika, Hrvatska narodna banka je nadležno tijelo za nadzor nad primjenom Uredbe (EZ) br. 924/2009, Uredbe (EU) br. 260/2012, Uredbe (EU) 2015/751 i odredaba članka 5. stavaka 2., 3. i 4. ovoga Zakona od strane podružnice, odnosno zastupnika.
(3) Ako ovim Zakonom nije propisano drukčije, na nadzor iz stavaka 1. i 2. ovoga članka na odgovarajući se način primjenjuju odredbe o provođenju nadzora, odnosno supervizije od strane Hrvatske narodne banke iz zakona kojima se uređuje poslovanje pružatelja platnih usluga iz stavka 1. ovoga članka, odnosno upravitelja platnog sustava.
(4) Financijski inspektorat Republike Hrvatske je nadležno tijelo za nadzor nad primjenom članka 9. Uredbe (EU) br. 260/2012, u skladu s ovlastima propisanim zakonom kojim se uređuje Financijski inspektorat Republike Hrvatske.
(5) Financijski inspektorat Republike Hrvatske je nadležno tijelo za nadzor nad primjenom Uredbe (EU) 2015/751 od strane pružatelja platnih usluga i osoba koje nisu pružatelji platnih usluga, u skladu s ovlastima propisanim zakonom kojim se uređuje Financijski inspektorat Republike Hrvatske.
(6) Hrvatska narodna banka i Financijski inspektorat Republike Hrvatske, kao nadležna tijela određena ovim člankom, surađuju međusobno i s drugim nadležnim tijelima u Republici Hrvatskoj, kao i s tijelima drugih država članica nadležnima za nadzor nad primjenom Uredbe (EZ) br. 924/2009, Uredbe (EU) br. 260/2012 i Uredbe (EU) 2015/751 te, po potrebi, s drugim odgovarajućim nadležnim tijelima u skladu sa zakonodavstvom Europske unije i nacionalnim zakonodavstvima država članica. Po potrebi, Hrvatska narodna banka surađuje i s Europskom središnjom bankom, Europskim nadzornim tijelom za bankarstvo (EBA) u skladu s člankom 31. Uredbe (EU) br. 1093/2010 Europskog parlamenta i Vijeća od 24. studenoga 2010. o osnivanju europskoga nadzornog tijela (Europskoga nadzornog tijela za bankarstvo) i izmjeni Odluke br. 716/2009/EZ te o prestanku važenja Odluke Komisije br. 2009/78/EZ (SL EU L 331, 15.12.2010.) i središnjim bankama država članica.
(7) U sklopu suradnje iz stavka 6. ovoga članka, Hrvatska narodna banka i Financijski inspektorat Republike Hrvatske, osim međusobno, razmjenjuju informacije i sa sljedećim tijelima:
1. tijelima drugih država članica nadležnima za nadzor nad primjenom Uredbe (EZ) br. 924/2009, Uredbe (EU) br. 260/2012 i Uredbe (EU) 2015/751
2. Europskom središnjom bankom i središnjim bankama država