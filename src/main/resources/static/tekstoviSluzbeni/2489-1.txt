 upućivanje na specijalizirane institucije ovisno o potrebama žrtava, svjedoka i osoba u njihovoj pratnji (članova obitelji, skrbnika)
– posredovanje u kontaktu sa službenicima suda
– pomoć u organizaciji dolaska na sud žrtvama i svjedocima u predmetima ratnih zločina.
Članak 10.
(1) Opći i stručni administrativni poslovi službenika Odjela za podršku su:
1. zaprimanje informacija o pozvanim žrtvama i svjedocima
2. dogovaranje pružanja podrške temeljem ostvarenog kontakta sa žrtvom ili svjedokom, kad je po nalogu suca, uputi državnog odvjetnika ili prema informacijama dostavljenim od strane drugih tijela ili organizacija civilnog društva potrebno osigurati podršku
3. organiziranje i pružanje emocionalne podrške, te općih procesnih, tehničkih i praktičnih informacija
4. kontaktiranje telefonskim putem svih žrtava i svjedoka ratnih zločina, te ostalih žrtava i svjedoka po nalogu suca i po uputi državnog odvjetnika
5. dogovaranje prijevoza žrtava i svjedoka u predmetima ratnih zločina, i ostalih žrtava u iznimnim situacijama, a po procjeni službenika za podršku
6. odgovaranje na upite u pisanom i usmenom obliku
7. vođenje evidencije pružene podrške i popunjavanje standardiziranih obrazaca Odjela
8. izrada tromjesečnih izvješća o radu
9. standardiziranje postupanja službenika za podršku
10. izrada pisanih materijala za edukacije volontera, te uputa i obrazaca za rad
11. pravovremeno i redovno održavanje sadržaja o aktivnostima i radu Odjela, objavljenih na internetskoj stanici suda
12. sudjelovanje u organiziranim oblicima stručnog usavršavanja (edukacije, supervizija, radionice, stručni i znanstveni skupovi, kongresi, konferencije, okrugli stolovi i slično)
13. suradnja s državnim odvjetništvima, policijom, tijelima državne uprave, tijelima lokalne i područne (regionalne) samouprave, javnim ustanovama i organizacijama civilnog društva
14. predstavljanje rada Odjela, provođenje promidžbe sustava podrške te organiziranje i održavanje prezentacija u svrhu regrutacije volontera
15. zagovaranje i promoviranje prava žrtava i svjedoka, ukazivanjem na njihov položaj u sustavu te na mogućnosti i obaveze postupanja prema žrtvama
16. sudjelovanje u radnim skupinama za izradu propisa, akata i drugih dokumenata koji se odnose na prava žrtava i svjedoka
17. obavljanje drugih stručnih i administrativnih poslova po nalogu predsjednika suda.
(2) Poslovi službenika Odjela vezani uz odabir, edukaciju i organizaciju rada volontera su:
1. regrutacija, odabir, edukacija i koordinacija rada volontera
2. organiziranje i provođenje osnovne i tematskih edukacija (u suradnji s ministarstvom nadležnim za poslove pravosuđa i organizacijama civilnog društva te drugim organizacijama s kojima Odjel surađuje) sukladno zahtjevima poslova koje volonteri obavljaju
3. izrada uputa za rad i upoznavanje volontera s pravima i obvezama sukladno propisima o volonterstvu i ugovoru o volontiranju
4. pribavljanje pisane suglasnosti volontera u svrhu pribavljanja posebnog uvjerenja o podacima iz kaznene evidencije
5. pribavljanje posebnog uvjerenja o podacima iz kaznene evidencije za volontera
6. komunikacija s volonterima vezano za utvrđivanje rasporeda dežurstava, izrada rasporeda dežurstava volontera, te evidencija volonterskih sati
7. redovni nadzor i podrška volonterima u njihovu radu analizom dnevnika rada i organiziranjem redovnih sastanaka i supervizije (u suradnji s ministarstvom nadležnim za poslove pravosuđa), kao i svakodnevnim nadgledanjem njihova rada
8. izdavanje pisane potvrde o volontiranju, na zahtjevu volontera izdavanje propisane potvrde o kompetencijama stečenim volontiranjem, te prema zaslugama volontera izdavanje preporuke
9. podnošenje godišnjeg izvješća nadležnom tijelu, sukladno propisima o volonterstvu
10. mjesečna dostava podataka ministarstvu nadležnom za poslove pravosuđa o volonterima i volonterskim satima.
III. POSTUPANJE ODJELA ZA PODRŠKU ŽRTVAMA I SVJEDOCIMA
Članak 11.
Sudski poziv sadrži obavijest o postojanju Odjela, s kratkim opisom