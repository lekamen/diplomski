 skraćenog naziva (skraćenog naziva na stranom jeziku)
4. sjedišta i adrese sjedišta
5. ciljane skupine
5. područja djelovanja sukladno ciljevima
6. ciljeva udruge
7. djelatnosti udruge kojima se ostvaruju ciljevi
8. gospodarskih djelatnosti, ako su propisane statutom
9. izbora osoba ovlaštenih za zastupanje, neovisno o tome radi li se o osobama iz prethodnog mandata
10. izbora i opoziva likvidatora
11. datum izvršnosti rješenja o upisu promjene.
(4) U registar udruga upisuje se podaci o prestanku postojanja udruge, likvidaciji i stečaju udruge.
(5) U slučaju prestanka postojanja udruge upisuju se razlozi za prestanak djelovanja: odluka skupštine o prestanku udruge, pripajanje, spajanje i podjela (statusne promjene), protek dvostruko više vremena od vremena predviđenog za održavanje redovne sjednice skupštine, pravomoćna odluka suda o ukidanju udruge, pokretanje stečajnog postupka, smanjenje broja članova ispod potrebnog broja za osnivanje udruge.
(6) U slučaju likvidacije u registar udruga upisuje se: rješenje o prestanku djelovanja i pokretanju postupka likvidacije, promjena naziva udruge obzirom na oznaku »u likvidaciji«, datum obavijesti likvidatora sudu o pokretanju stečajnog postupka, rješenje o brisanju.
(7) U slučaju stečaja u registar udruga upisuju se pokretanje stečaja i brisanje udruge iz registra udruga.
(8) U slučaju prestanka postojanja udruge po skraćenom postupku u registar udruga upisuju se: rješenje o brisanju, upis osobnih imena i prebivališta članova tijela udruge uz njihov OIB, s naznakom solidarne odgovornosti za obveze udruge.
(9) Registar udruga sadrži rubriku »Napomena« u koju se upisuju podaci vezani za djelovanje udruge (podaci o usklađenju statuta, isteku mandata, proteku roka za održavanje skupštine, pokrenutim upravnim sporovima, sigurnosnim mjerama, predstečajnoj nagodbi, inspekcijskim mjerama, prekidu postupka i slično).
(10) U registar udruga, za svaku udrugu, u rubriku »Kontakt-podaci udruge« mogu se upisati kontakt podaci (telefon, telefax, e-mail), a prema podacima dostavljenim od osobe ovlaštene za zastupanje udruge koja je odgovorna za njihovu točnost i ažurnost.
Registarski broj udruge
Članak 5.
(1) Registarski broj udruge je broj koji se svakoj udruzi određuje pri upisu u registar udruga.
(2) Registarski broj udruge sastoji se od:
– dvoznamenkastog broja i
– šesteroznamenkastog rednog broja.
(3) Dvoznamenkasti broj određen je redoslijedom utvrđenim člankom 3. Zakona o područjima županija, gradova i općina u Republici Hrvatskoj od broja 01 do 20.
(4) Dvoznamenkasti broj Grada Zagreba je broj 21.
(5) Dvoznamenkasti broj 00 označava udruge koje su do dana primjene Zakona o udrugama (»Narodne novine«, br. 88/01 i 11/02) bile upisane u registar udruga pri Ministarstvu uprave (u daljnjem tekstu: Ministarstvo).
(6) Redni broj udruge određuje se automatskom dodjelom iz informacijskog sustava registra udruga, sukladno redoslijedu upisa udruga u registar udruga.
(7) Udruzi se može odrediti samo jedan registarski broj koji se ne mijenja i koji se po prestanku postojanja udruge ne može odrediti drugoj udruzi.
Zbirka isprava udruge
Članak 6.
(1) Zbirka isprava vodi se za svaku udrugu upisanu u registar udruga.
(2) Zbirka isprava čuva se u omotu izrađenom od tvrdog papira ili drugog odgovarajućeg materijala, a može se voditi i u elektroničkom obliku. Na omotu zbirke isprava ispisuje se naziv udruge i registarski broj udruge.
(3) U zbirku isprava pohranjuje se:
– rješenje o upisu u registar udruga
– popunjeni i potpisani obrazac zahtjeva za upis u registar udruga
– zapisnik o radu i odlukama osnivačke skupštine
– odluka skupštine o pokretanju postupka za upis u registar udruga
– ovjereni statut
– popis osnivača i osoba ovlaštenih za zastupanje udruge
– izvod iz sudskog ili drugog registra za stranu pravnu osobu osnivača udruge
– suglasnost ili odobrenje iz članka 23. stavka 1. podstavka 8. Zakona o udrugama (»Narodne novine«, br. 74/14, u daljnjem tekstu: Zakon)
– ovjerena suglasnost iz članka 11.