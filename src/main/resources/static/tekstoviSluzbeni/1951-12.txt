dužni su ministarstvu, na temelju dokumentacije i evidencije koju vode o korisnicima, vrstama usluga i drugim pitanjima, dostavljati godišnje izvješće najkasnije do kraja siječnja za prethodnu godinu, a na zahtjev ministarstva i češće.
(2) Pružatelji usluga iz članka 45. ovoga Pravilnika dužni su u godišnjem izvješću dostaviti sljedeće podatke:
1. registriranoj djelatnost i kapacitetu,
2. korisnicima (ukupan broj korisnika, broj zaprimljenih zahtjeva odnosno rješenja, strukturi korisnika po dobi, spolu, vrsti usluge, načinu plaćanja, podatke o specifičnim karakteristikama – kategorija, vrsta i stupanj oštećenja, dužina boravka i dr.),
3. zaposlenim radnicima (broj stručnih, administrativnih i pomoćnih radnika po vrsti i stupnju stručne spreme, načinu zasnivanja radnog odnosa i dr.).
Članak 58.
Pružatelji usluga iz članka 45. stavka 1. ovoga Pravilnika su dužni izaditi:
1. godišnji i mjesečni plan rada stručnih radnika koji provode psihosocijalne, terapijske ili druge programe na razini doma (socijalni radnik, psiholog, edukacijski rehabilitator, socijalni pedagog, logoped, glazbeni terapeut, likovni terapeut, kineziterapeut, fizioterapeut, med. sestra i dr.), te plan rada stručnih radnika zaduženih za pojedinu odgojnu, terapeutsku ili radnu grupu (odgajatelj, radni terapeut),
2. plan rada slobodnih aktivnosti za svaku aktivnost posebno.
Članak 59.
Svaki stručni radnik (osim medicinskih sestara koje vode primopredaju) dužan je voditi dnevnik rada u kojem vodi:
1. godišnji i mjesečni plan i program rada i realizaciju plana i programa za pojedinu odgojnu, terapeutsku ili radnu skupinu,
2. individualni plan i program rada i realizaciju plana i programa za svakog korisnika,
3. provedene dnevne aktivnosti i događanja.
Članak 60.
(1) Pružatelji usluga su dužni voditi i knjigu zapisnika:
1. stručnog vijeća (osim obiteljskog doma),
2. komisije za prijam i otpust korisnika (vodi se samo za uslugu smještaja, boravka i organiziranog stanovanja),
3. komisije za prehranu (vodi se samo za uslugu smještaja i boravka, odnosno u obiteljskim domovima se vodi evidencija o dnevnoj potrošnji namirnica),
4. stručnog tima (osim u obiteljskom domu).
(2) Zapisnik sadrži datum održavanja sjednice, dnevni red, prisutne članove, kratku bilješku i zaključak.
(3) Na zapisnike sa sjednica tijela iz stavka 1. ovog članka na odgovarajući način se primjenjuju odredbe o pohrani zapisnika sa sjednica tijela upravljanja pružatelja usluga.
4. PRUŽATELJI USLUGA ZA STARIJE I TEŠKO BOLESNE ODRASLE OSOBE
Sadržaj evidencije
Članak 61.
Pružatelji usluga za starije i teško bolesne osobe dužni su voditi sljedeću evidenciju za usluge smještaja, smještaja u obiteljskom domu, poludnevni i cjelodnevni boravak, pomoć u kući i organizirano stanovanje u stambenim jedinicama:
1. matičnu knjigu korisnika za usluge smještaja, smještaja u obiteljskom domu i organizirano stanovanje u stambenim jedinicama (u daljnjem tekstu: smještaj),
2. upisnik korisnika – 1. za usluge poludnevnog i cjelodnevnog boravka (u daljnjem tekstu: boravak) i – 2. pomoć u kući,
3. pomoćnu knjigu (obiteljski dom ne vodi pomoćnu knjigu),
4. osobni list korisnika – 1. za smještaj, – 2. za boravak i – 3. za pomoć u kući,
5. evidenciju zaprimljenih zahtjeva – zasebno za smještaj, boravak te pomoć u kući (obiteljski dom ne vodi evidenciju zaprimljenih zahtjeva),
6. dnevnu evidenciju odsutnosti korisnika zasebno za smještaj i boravak,
7. evidencije u jedinici za pojačanu njegu (kupanja, hospitaliziranih i umrlih korisnika, hranjenja, podjele terapije, stolice i temperaturna lista za pojedine korisnike ovisno o indikaciji – za smještaj),
8. evidenciju aktivnog provođenja vremena zasebno za smještaj i boravak,
9. evidenciju kartica pruženih usluga (za uslugu pomoć u kući),
10. obrazac opisa aktivnosti (za uslugu pomoć u kući).
Članak 62.
Matična knjiga korisnika smještaja sadrži:
1. opće podatke o pružatelju usluge i matičnoj knjizi (naziv i sjedište pružatelja usluge i podružnice pružatelja usluge, redni broj matične