 sudovima, te da je rješenjem Visokog trgovačkog suda od 17. studenoga 2014. usvojen podnositeljev zahtjev za zaštitu prava na suđenje u razumnom roku.
Podnositelj navodi:
»Smatramo da su sudovi na našu štetu povrijedili temeljne elemente prava na pošteno suđenje koji su izrijekom sadržani u članku 6. stavku 1. Konvencije i članku 29. Ustava, i to: pravo na pristup sudu, pravo na javno suđenje, pravo na saslušanje, pravo na dokaz, zabrana arbitrarnog postupanja, pravo na pravnu sigurnost i pravo na obrazloženu odluku.
Prema praksi ESLJP-a, jedan od aspekata prava na pošteno (pravično) suđenje je i pravo na procesnu ravnopravnost (equality of arms – 'jednakost oružja'), koje je sadržajno blisko načelu saslušanja stranaka u domaćem pravu. Prema tom načelu, svaka od stranaka treba imati 'razumnu mogućnost da u postupku brani svoja prava pod uvjetima koji ga ne stavljaju u bitno nepovoljniji položaj u odnosu na njenog protivnika' (predmet Kaufman protiv Belgije, odluka, 9. prosinca 1986., zahtjev br. 10938/84). Iz prava na jednakost oružja izvode se i pojedina prava u odnosu na izbor i izvođenje dokaza.
Navodeći bit naših navoda u ovoj ustavnoj tužbi ističemo da je u konkretnom, iznimno dugotrajnom sporu, sud proveo dokaze koji su bili isključivo u korist tužitelja, te na temelju nalaza vještaka financijske struke donio prvostupanjsku presudu. Još je teža povreda ovog prava od strane žalbenog suda, koji je iz istog činjeničnog stanja i suprotnim tumačenjem Ugovora preinačio prvostupanjsku odluku na našu štetu, bez da smo imali ikakvu mogućnost, u takvom, zapravo novom suđenju, braniti svoje interese. Svoje preinačenje u dijelu koji je prvostupanjskom presudom bio dosuđen u našu korist VTS nije obrazložio, osim navoda da iz Ugovora proizlazi drukčiji zaključak i da 'zapravo nalaz vještaka oko visine nastale štete i izmakle dobiti nije niti bio potreban.«
Podnositelj zaključno ističe:
»Smatramo da iz osporene presude drugostupanjskog suda nije razvidno uslijed kojih je novih činjenica i utvrđenja došao do suprotnog zaključka od ranije donesenog u prvostupanjskoj presudi u odnosu na pitanje nastale štete tuženiku odnosno izmakle koristi, a koji je doveo do drugačije, preinačujuće odluke. Ne dovodeći u pitanje pravo žalbenih sudova da donese drugačije odluke, međutim, smatramo da su sudovi svoja utvrđenja dužni obrazložiti, odnosno navesti činjenice i razloge na temelju kojih su došli do tih novih utvrđenja, pa tako tu obvezu ima i žalbeni sud, naročito ako se uzme u obzir da pred tim sudom nismo imali nikakvu mogućnost zaštite svojih interesa ili sudjelovanja u postupku, a presudio je na način da nam je nastala višemilijunska šteta, koja će naš rad, ukoliko se provede, skroz onemogućiti. Naročito treba uzeti u obzir činjenicu da je ovdje riječ o sudu višeg ranga, koji predstavlja zadnju instancu redovnog suđenja u dotičnoj pravnoj stvari, što predstavlja dodatni razlog i potrebu za dosljednošću i logičnom argumentiranošću odluke takvog suda, kako ne bi došlo do povrede načela, pravne sigurnosti i narušavanja povjerenja javnosti u pravosuđe. Sagledavajući provedeni postupak kao cjelinu, smatramo da je došlo do povrede našeg prava na pravično suđenje, jer je drugostupanjski sud bez bilo kakvog logičnog i ustavnopravno prihvatljivog obrazloženja preinačio prvostupanjsku odluku.«
6. Obrazlažući prijedlog za odgodom ovrhe osporene presude podnositelj navodi:
»Ovrhom pravomoćne presude Visokog trgovačkog suda RH nastupile bi neprocjenjive posljedice za naše društvo. Naplatom odnosno ovrhom u toj presudi potvrđenog dijela prvostupanjske presude naše društvo bi bilo onemogućeno u daljnjem poslovanju, naročito kada se uzme u obzir da je presudom VTS-a preinačena prvostupanjska presuda u dijelu kojim je suđeno u našu korist, a čijim dosuđenjem bi bilo moguće izvršiti prebijanje dosuđenih iznosa između nas i tužitelja.
Budući da je nesporno da je postupak pred sudovima, naročito pred VTS-om proveden bez da nam je omogućeno sudjelovanje u