97 11.09.2015 Odluka o usvajanju Programa "STARTCO - realiziraj vlastitu poslovnu ideju"
VLADA REPUBLIKE HRVATSKE
1874
Na temelju članka 31. stavka 2. Zakona o Vladi Republike Hrvatske (»Narodne novine« br. 150/11 i 119/14) i članka 9. stavka 1. Zakona o poticanju razvoja malog gospodarstva (»Narodne novine« br. 29/02, 63/07, 53/12 i 56/13), Vlada Republike Hrvatske je na sjednici održanoj 10. rujna 2015. godine donijela
ODLUKU
O USVAJANJU PROGRAMA »STARTCO – REALIZIRAJ VLASTITU POSLOVNU IDEJU«
I.
Usvaja se Program »STARTCO – realiziraj vlastitu poslovnu ideju«.
Program iz stavka 1. ove točke sastavni je dio ove Odluke.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/374
Urbroj: 50301-05/18-15-2
Zagreb, 10. rujna 2015.
Predsjednik Zoran Milanović, v. r.
PROGRAM »STARTCO – REALIZIRAJ VLASTITU POSLOVNU IDEJU«
1. Opće odredbe
Hrvatska agencija za malo gospodarstvo, inovacije i investicije (u daljnjem tekstu: HAMAG-BICRO) u okviru Programa »STARTCO – realiziraj vlastitu poslovnu ideju« (u daljnjem tekstu: Program) odobrava sredstava u obliku bespovratne potpore za nabavku IT opreme i izradu prve internetske stranice fizičkim osobama koje po prvi puta osnivaju vlastiti subjekt malog gospodarstva, kako je definiran Zakonom o poticanju razvoja malog gospodarstva (»Narodne novine« br. 29/02, 63/07, 53/12 i 56/13) te subjektima malog gospodarstva kao poduzetnicima početnicima koji su osnovani u protekla 24 mjeseca.
2. Prihvatljivi prijavitelji
Prihvatljivi prijavitelji na ovaj Program su:
• fizičke osobe koje u trenutku podnošenja zahtjeva za bespovratnu potporu nemaju registriran vlastiti subjekt malog gospodarstva, a koje planiraju osnovati trgovačko društvo, obrt ili planiraju samostalnu djelatnost za čije poslovanje traže sredstva (gospodarski subjekt u osnivanju), a koji s danom podnošenja zahtjeva za bespovratnu potporu prethodno nisu bili vlasnici 50% i više udjela u gospodarskim subjektima te
• subjekti malog gospodarstva koji su osnovani najduže 24 mjeseca prije dana podnošenja zahtjeva za bespovratnu potporu, a čiji većinski vlasnici (više od 50%) do dana podnošenja zahtjeva za bespovratnu potporu prethodno nisu bili vlasnici 50% i više udjela u drugim gospodarskim subjektima kumulativno dulje od 2 godine.
Uvjet za isplatu bespovratnih sredstava je osnivanje novog subjekta malog gospodarstva, koji udovoljava svim uvjetima ovoga Programa, ako je prijavitelj fizička osoba koja u trenutku podnošenja zahtjeva za bespovratnu potporu nema registriran vlastiti subjekt malog gospodarstva.
Prijavitelji moraju zadovoljiti sljedeće uvjete:
Opći uvjeti:
• U trenutku podnošenja zahtjeva za bespovratnu potporu fizičke osobe koje tek osnivaju subjekt malog gospodarstva prethodno nisu bile vlasnici 50% i više udjela u drugim gospodarskim subjektima, a većinski vlasnici (više od 50%) subjekata malog gospodarstva, koji su osnovani najduže 24 mjeseca prije dana podnošenja zahtjeva za bespovratnu potporu, prethodno do dana podnošenja zahtjeva za bespovratnu potporu nisu bili vlasnici 50% i više udjela u drugim gospodarskim subjektima kumulativno dulje od 2 godine;
• U trenutku podnošenja zahtjeva za bespovratnu potporu imaju prebivalište ili sjedište na području Republike Hrvatske;
• U trenutku potpisivanja Ugovora o dodjeli bespovratne potpore imaju registriran subjekt malog gospodarstva u Republici Hrvatskoj;
• Nije im izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca;
• Nemaju nepodmirenih poreznih ili drugih novčanih obveza prema Republici Hrvatskoj.
Navedeno se dokazuje Skupnom izjavom