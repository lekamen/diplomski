
Članak 8.
Praćenje potrošnje energenata i vode obuhvaća unaprijed definiran skup aktivnosti koji vlasniku i/ili korisniku ETC-a pruža informacije o potrošnji i troškovima energenata i vode, korištenju ETC-a, a nadležnim subjektima pruža podatke nužne za analizu lokalnih i nacionalnih potreba za energijom i vodom te definiranje potencijala za smanjenje potrošnje i troškova istih.
Razine praćenja potrošnje energenata i vode
Članak 9.
(1) Mjesečno praćenje potrošnje odnosi se na kontrolu potrošnje energenata i vode putem izdanih računa od distributera i/ili opskrbljivača energijom za svako mjerno mjesto, usporedbu troškova i potrošnje s prethodnim razdobljima, referentnim godinama te ostalim indikativnim pokazateljima.
(2) Opskrbljivači/distributeri energijom u ISGE šalju zaglavlje računa (podaci o objektu, tarifnoj grupi računa, periodu računa), pojedine stavke računa (naziv, količina, jedinična cijena pojedine stavke, iznos/postotak PDV-a) na način opisan u Uputama za slanje računa i očitanja daljinskim putem u ISGE sustav (ISGE Remote 2.0) iz Priloga 2 koji je sastavni dio ovog Pravilnika.
(3) Nakon izravnog upisa računa opskrbljivača i/ili distributera u ISGE, energetski suradnik dužan je račune usporediti s potrošnjom u prethodnim razdobljima obavljajući tako nadzor i analizu izravnog upisa računa.
Članak 10.
(1) Tjedno praćenje potrošnje odnosi se na očitavanje i upis stanja brojača mjernih uređaja energenata i vode u ISGE.
(2) Za zgrade koje se u jednakom ili sličnom režimu koriste sedam dana u tjednu, stanja brojača se očitavaju jednom tjedno, na početku radnog tjedna u ponedjeljak u 8 sati, i unose u ISGE.
(3) Za zgrade koje se u različitom režimu koriste kroz radni tjedan i kroz vikend, stanja brojača se očitavaju dvaput tjedno, na kraju radnog tjedna u petak u 16 sati i na početku radnog tjedna u ponedjeljak u 8 sati, i upisuju u ISGE.
Članak 11.
(1) Satno praćenje potrošnje odnosi se na očitavanje i upis stanja brojača mjernih uređaja energenata i vode u ISGE putem uređaja za daljinsko mjerenje potrošnje, na satnoj razini.
(2) Satno praćenje potrošnje potrebno je za ETC-e čiji je ukupni godišnji trošak potrošnje energije i vode jednak ili veći od 700.000,00 kuna ili je izveden kao kompleks.
(3) Podaci iz sustava daljinskog mjerenja dostavljaju se u ISGE sukladno Uputama za slanje računa i očitanja daljinskim putem u ISGE sustav (ISGE Remote 2.0) iz Priloga 2 koji je sastavni dio ovog Pravilnika.
(4) Na ETC-ima s organiziranim satnim praćenjem potrošnje nije potrebno organizirati tjedni režim praćenja potrošnje.
Praćenje potrošnje za zgrade mješovite namjene i komplekse s više zgrada
Članak 12.
(1) Za zgrade s više zona i komplekse s više zgrada većih od 250 m2, a čiji su ukupni godišnji troškovi za energente i vodu veći od 400.000,00 kuna nužna je ugradnja kontrolnih brojila potrošnje energenata i vode te je nužno praćenje potrošnje u skladu sa Zakonom i ovim Pravilnikom.
(2) Kontrolno brojilo ugrađuje se za svaku zonu zgrade s više zona.
(3) Kontrolno brojilo ugrađuje se za svaku zgradu unutar kompleksa veću od 250 m2.
Izvještavanje
Članak 13.
(1) Javni sektor dužan je periodički, a najmanje jednom godišnje analizirati potrošnju energije i vode u zgradama i javnoj rasvjeti i o tome izvijestiti APN putem Izvještaja o godišnjoj potrošnji energenata i vode iz Priloga 3 koji je sastavni dio ovog Pravilnika.
(2) Imenovana osoba izvještava APN o svom imenovanju i imenovanju Energetskog savjetnika te o ETC-ima za koje je pojedini Energetski savjetnik zadužen, odmah po imenovanju te o svim naknadnim promjenama.
(3) Izvještaji iz stavka 1. i stavka 2. ovoga članka šalju se elektroničkom poštom.
Nacionalni informacijski sustav za gospodarenje energijom (ISGE)
Članak 14.
(1) Javni sektor je obavezan koristiti Nacionalni informacijski sustav za gospodarenje energijom (ISGE) kao alat SGE-a.
(2) APN je odgovorna za vođenje, održavanje i kontinuirani razvoj ISGE-a.
(3) Za organizaciju svih edukacija korisnika ISGE-a zadužena je