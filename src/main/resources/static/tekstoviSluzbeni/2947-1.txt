nakon ponovnog uključenja njenog telefonskog priključka, a koji je bio privremeno isključen, uslijed nepodmirenog dugovanja.
Među strankama je nesporno i da je zbog poteškoća utvrđenih u razdoblju od 12. do 17. prosinca 2014. tužiteljici izvršeno odobrenje na računu za mjeseci prosinac 2014. u ukupnom iznosu od 27,50 kn. Kako je račun za prosinac bio podmiren, to je predmetni iznos odobrenja umanjen na računu za mjesec listopad 2014., a koji nije bio podmiren. Naime, za mjesec listopad 2014. tužiteljica je u obvezi podmiriti preostali dužni iznos od 178,76 kn i to kako ne bi došlo do trajnog isključenja priključka.
Zatim je utvrđeno da je do privremenog isključenja priključka tužiteljice došlo 14. siječnja 2015., ali da je do istog datuma zabilježeno spajanje s korisničkim imenom »livakkat« te je korištena usluga MAXtv.
Dakle, u postupku provedenom povodom prigovora i pritužbe tužiteljice utvrđeno je postojanje smetnje u svezi telefonskog priključka tužiteljice u razdoblju od 12. do 17. prosinca 2014. i u odnosu na koje je tužiteljici izvršeno odobrenje, odnosno smanjenje računa za navedeni mjesec, a kako je račun za isti mjesec bio plaćen, to je smanjenje određeno u odnosu na račun za mjesec listopad 2014., koji nije bio plaćen u cijelosti.
U konkretnom slučaju nisu sporne tvrdnje tužiteljice da je ista prijavila predmetne smetnje i da je povodom istoga ispitana linija od strane tehničke službe, ali je ustanovljeno da usluge rade bez poteškoća. Stoga se ne mogu prihvatiti navodi tužiteljice da se radilo o kontinuiranim tehničkim problemima u svezi predmetne linije. Također, ne mogu se prihvatiti niti navodi tužiteljice da se radi o lošoj kvaliteti korištenja same usluge, budući tehnička služba isto nije mogla ispitati, jer je predmetni priključak privremeno isključen, uslijed nepodmirenja računa. S tim u svezi ne mogu se prihvatiti niti navodi tužiteljice da se radi o trajnim smetnjama, budući je vidljivo da se tužiteljica spajala s korisničkim imenom »livakkat«, kao što je i koristila uslugu MAXtv. Pri tome je potrebno naglasiti kako tužiteljica ničim ne dokazuje svoje tvrdnje o kontinuiranim tehničkim smetnjama i višestrukim kvarovima linije, dok istovremeno tužiteljica ničim ne osporava činjenicu da je njen priključak privremeno isključen pa da se zbog toga nije mogla provjeriti kvaliteta korištenja usluge, kao što ista niti ne osporava tvrdnje da se spajala sa svojim korisničkim imenom i koristila uslugu MAXtv, prije isključenja priključka.
Odredbom članka 13. stavka 3. Općih uvjeta poslovanja Hrvatskog telekoma propisano je da ako zbog tehničke smetnje i/ili smanjenja kakvoće usluge za koju odgovara Hrvatski telekom, pristup ili korištenje fiksnih usluga Hrvatskog telekoma onemogućeno pretplatniku dolje od 24 sata, mjesečna naknada za pristup za pripadajući mjesec će se umanjiti razmjerno danima trajanja tehničke smetnje ili se korisnik na drugi način obeštećuje, i to razmjerno broju dana tehničke smetnje. Ovo se ne odnosi na slučajeve kvara pretplatničke terminalne opreme, kvara na kućnim instalacijama i/ili produženje radova uslijed otklanjanja smetnja uzrokovanih namjerom ili krajnjom nepažnjom pretplatnika. Vrijeme u kojem Hrvatskom telekomu nije omogućen pristup pretplatničkoj terminalnoj opremi iz razloga koji su izvan kontrole Hrvatskog telekoma, neće biti uračunato u vrijeme trajanja smetnje iz ovog stavka.
Člankom 29. stavkom 12. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj: 154/11., 149/13. i 82/14, nastavno: Pravilnik) određeno je, između ostalog, da ako zbog tehničke smetnje i/ili smanjenja kakvoće usluge u djelokrugu odgovornosti operatora, a koju operator nije uklonio u roku od dvadeset i četiri (24) sata od trenutka njezina utvrđivanja, krajnjem korisniku nije bio omogućen pristup ili korištenje usluga, umanjuje se njegova naknada za mjesečni ili tromjesečni pristup komunikacijskom sustavu ili se korisnik na drugi način