24 18.03.2016 Pravilnik o registraciji poljoprivrednika koji posluju s hranom za životinje
MINISTARSTVO POLJOPRIVREDE
723
Na temelju članka 5., članka 94. stavka 6. i članka 97. podstavaka 1. i 2. te članka 98. stavka 6. Zakona o veterinarstvu (»Narodne novine«, br. 82/13. i 148/13.) i članka 123. stavka 3. Zakona o poljoprivredi (»Narodne novine«, br. 30/15.) ministar poljoprivrede donosi
PRAVILNIK
O REGISTRACIJI POLJOPRIVREDNIKA KOJI POSLUJU S HRANOM ZA ŽIVOTINJE
I. PODRUČJE PRIMJENE
Članak 1.
(1) Ovim Pravilnikom propisuje se:
– postupak registracije poljoprivrednika koji se bave primarnom proizvodnjom hrane za životinje uključujući i subjekte koji obavljaju djelatnost primarne proizvodnje u akvakulturi (u daljnjem tekstu: primarni proizvođači),
– postupak registracije poljoprivrednika koji pored djelatnosti primarne proizvodnje hrane za životinje prilikom fizičke obrade krmiva primjenjuju metodu umjetnog sušenja u sušari na vlastitom gospodarstvu (u daljnjem tekstu: posjednici sušara),
– postupak registracije poljoprivrednika koji u hranidbi životinja na vlastitom gospodarstvu koriste krmiva životinjskog podrijetla ili krmne smjese koje ih sadrže uključujući i subjekte koji obavljaju djelatnost primarne proizvodnje u akvakulturi (u daljnjem tekstu: ovlašteni poljoprivrednici),
– način vođenja Registra primarnih proizvođača hrane za životinje (u daljnjem tekstu: Registar primarnih proizvođača),
– način vođenja Registra poljoprivrednika koji na gospodarstvu posjeduju sušare za sušenje krmiva umjetnim putem (u daljnjem tekstu: Registar sušara),
– način vođenja Registra ovlaštenih poljoprivrednika koji na vlastitom gospodarstvu u hranidbi životinja koje služe za proizvodnju hrane koriste krmiva životinjskog podrijetla ili krmne smjese koje ih sadrže (u daljnjem tekstu: Registar ovlaštenih poljoprivrednika).
(2) Registri iz stavka 1. podstavaka 4., 5. i 6. ovoga članka jedinstvena su elektronička baza podataka poljoprivrednika koji obavljaju jednu ili više djelatnosti primarne proizvodnje hrane za životinje.
(3) Odredbe ovoga Pravilnika primjenjuju se na poljoprivrednike koji na vlastitom gospodarstvu obavljaju jednu ili više od sljedećih djelatnosti:
– primarna proizvodnja hrane za životinje i s njom povezani postupci iz članka 6. ovoga Pravilnika,
– sušenje krmiva umjetnim putem, uključujući i pokretne sušare,
– proizvodnja, korištenje i skladištenje krmnih smjesa koje sadrže krmiva životinjskog podrijetla iz članka 8. ovoga Pravilnika.
(4) Odredbe ovoga Pravilnika ne primjenjuju se na poljoprivrednike koji:
1. uzgajaju i drže životinje koje se ne koriste za proizvodnju hrane,
2. ne stavljaju na tržište žive životinje, a proizvode životinjskog podrijetla proizvedene na gospodarstvu koriste isključivo za vlastite potrebe,
3. na tržište stavljaju male količine primarnih proizvoda i to izravno:
– na drugo gospodarstvo isključivo za potrebe toga gospodarstva,
– krajnjem potrošaču,
– lokalnom maloprodajnom objektu koji opskrbljuje krajnjeg potrošača.
Članak 2.
Ovim Pravilnikom osigurava se provedba:
– Uredbe (EZ) br. 183/2005 Europskog parlamenta i Vijeća od 12. siječnja 2005. o utvrđivanju zahtjeva u pogledu higijene hrane za životinje (SL L 35, 8. 2. 2005.) kako je posljednji put izmijenjena Uredbom Komisije (EU) 2015/1905 od 22. listopada 2015. o izmjeni Priloga II. Uredbi (EZ) br. 183/2005 Europskog parlamenta i Vijeća u pogledu testiranja na dioksin ulja, masti i od njih dobivenih proizvoda (SL L 278, 23. 10. 2015.) (u daljnjem tekstu: Uredba (EZ) br. 183/2005);
– Uredbe Komisije (EU) br. 142/2011 od 25. veljače 2011. o provedbi Uredbe (EZ) br. 1069/2009 Europskog parlamenta i Vijeća o utvrđivanju zdravstvenih pravila za nusproizvode životinjskog podrijetla i od njih dobivene proizvode koji nisu namijenjeni prehrani ljudi i o provedbi Direktive Vijeća 97/78/EZ u pogledu određenih uzoraka i predmeta koji su oslobođeni veterinarskih pregleda na granici na temelju te Direktive (SL L 54, 26. 2. 2011.) kako je posljednji put