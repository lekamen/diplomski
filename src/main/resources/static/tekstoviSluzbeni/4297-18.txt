7.26. Isključeni račun
Članak 75.
(1) Isključeni račun podrazumijeva bilo koji od računa iz stavaka 2. do 10. ovoga članka.
(2) Isključeni račun podrazumijeva mirovinski račun koji ispunjava sljedeće uvjete:
1. račun podliježe reguliranju kao osobni mirovinski račun ili dijelom registriranog ili reguliranog sustava mirovinskog osiguranja za ostvarenje prava na mirovinu, uključujući invalidninu ili naknadu u slučaju smrti,
2. na račun se uplaćuju iznosi koji ne podliježu oporezivanju odnosno, iznosi uplaćeni na račun, koji bi inače bili oporezovani, priznaju se kao porezni izdatak ili su isključeni iz brutodobiti imatelja računa ili se oporezuju po sniženoj stopi ili je oporezivanje prihoda od ulaganja s računa odgođeno ili se oporezuje po sniženoj stopi,
3. poreznim tijelima dostavljaju se podaci o računu,
4. povlačenja su uvjetovana određenom starosnom granicom za umirovljenje, invaliditetom ili smrću, ili se na povlačenja izvršena prije takvih određenih događaja primjenjuju kaznene mjere i
5. ili godišnje uplate doprinosa ograničene su na iznos nominiran kunskom iznosu koji odgovara iznosu od 50.000 USD ili manje, ili postoji maksimalno ograničenje uplata doprinosa na račun tijekom cijelog životnog vijeka u kunskom iznosu koji odgovara iznosu od 1.000.000 USD ili manje, pri čemu se primjenjuju pravila iz članka 48. ovoga Pravilnika.
(3) Za financijski račun koji inače ispunjava uvjete iz stavka 2. točke 5. ovoga članka, smatrat će se da i dalje ispunjava te uvjete i u slučaju kad se na taj financijski račun prenesu sredstava s jednog ili više financijskih računa koji ispunjavaju uvjete iz stavaka 2. i 4. ovoga članka ili se na taj financijski račun prenesu sredstava iz jednog ili više fondova mirovinskog osiguranja koji ispunjavaju uvjete iz članaka 59. do 61. ovoga Pravilnika.
(4) Isključeni račun podrazumijeva račun koji ispunjava sljedeće uvjete:
1. račun podliježe reguliranju kao društvo za ulaganja za potrebe koje nisu u vezi s umirovljenjem te se njime redovito trguje na organiziranom tržištu vrijednosnih papira ili račun podliježe reguliranju kao društvo za štednju za potrebe koje nisu u vezi s umirovljenjem,
2. na račun se uplaćuju iznosi koji ne podliježu oporezivanju odnosno, iznosi uplaćeni na račun, koji bi inače bili oporezovani, priznaju se kao porezni izdatak ili su isključeni iz brutodobiti imatelja računa ili se oporezuju po sniženoj stopi ili je oporezivanje prihoda od ulaganja s računa odgođeno ili se oporezuje po sniženoj stopi,
3. povlačenja su uvjetovana ispunjenjem određenih kriterija koji se odnose na svrhu investicijskog ili štednog računa (osobito, neke pogodnosti u svrhu obrazovanja ili liječenja) ili se na povlačenja izvršena prije ispunjenja tih kriterija primjenjuju kaznene mjere i
4. godišnje uplate doprinosa ograničene su na kunski iznos koji odgovara iznosu od 50.000 USD ili manje, a sukladno pravilima o agregiranju računa i preračunavanju valuta iz članka 48. ovoga Pravilnika.
(5) Za financijski račun koji inače ispunjava uvjete iz stavka 4. točke 4. ovoga članka, smatrat će se da i dalje ispunjava te uvjete i u slučaju kad se na taj financijski račun prenesu sredstava s jednog ili više financijskih računa koji ispunjavaju uvjete iz stavaka 2. i 4. ovoga članka ili se na taj financijski račun prenesu sredstva iz jednog ili više fondova mirovinskog osiguranja koji ispunjavanju uvjete iz članaka 59. do 61. ovoga Pravilnika.
(6) Isključeni račun podrazumijeva ugovor o životnom osiguranju kod kojeg razdoblje osiguranja završava prije 90-e godine života fizičke osobe pod uvjetom da ispunjava sljedeće uvjete:
1. periodične premije, koje se s vremenom ne umanjuju, plative su najmanje jednom godišnje tijekom trajanja ugovora ili do 90-e godine života osiguranika, ovisno o tomu što je kraće,
2. ugovor nema ugovorenu vrijednost kojoj može bilo tko pristupiti (povlačenjem, u obliku zajma ili na neki drugi način), bez prestanka ugovora,
3. iznos, osim naknade u slučaju smrti, plativ po otkazu ili