105 02.10.2015 Uredba o kriterijima i načinu obračuna i plaćanja nagrade stečajnim upraviteljima
VLADA REPUBLIKE HRVATSKE
2049
Na temelju članka 94. stavka 2., u vezi s člankom 23. stavkom 3., člankom 119. stavkom 6. i člankom 360. stavkom 1. Stečajnog zakona (»Narodne novine«, broj 71/15), Vlada Republike Hrvatske je na sjednici održanoj 1. listopada 2015. godine donijela
UREDBU
O KRITERIJIMA I NAČINU OBRAČUNA I PLAĆANJA NAGRADE STEČAJNIM UPRAVITELJIMA
Predmet Uredbe
Članak 1.
Ovom Uredbom utvrđuju se kriteriji i način obračuna i plaćanja nagrade za rad stečajnim upraviteljima, privremenim stečajnim upraviteljima, povjerenicima predstečajnoga postupka i stečajnim povjerenicima.
Nagrada za rad
Članak 2.
(1) Stečajni upravitelj, privremeni stečajni upravitelj, povjerenik predstečajnoga postupka i stečajni povjerenik imaju pravo na nagradu za obavljene poslove.
(2) Nagradu za obavljene poslove određuje sud bez odgode prema pravilima ove Uredbe, nakon što osobe iz stavka 1. ovoga članka dovrše sve poslove za koje su imenovani.
(3) Iznimno, sud može stečajnom upravitelju odrediti isplatu predujma dijela nagrade u slučaju ako stečajni dužnik nastavlja poslovati tijekom stečajnoga postupka ili ako je na ročištu vjerovnika stečajnom upravitelju naložena izrada stečajnoga plana.
Povjerenik predstečajnoga postupka
Članak 3.
(1) Povjereniku predstečajnoga postupka pripada pravo na jednokratnu nagradu za poslove obavljene u predstečajnom postupku u iznosu od 3.000,00 kuna do 20.000,00 kuna.
(2) Nagradu povjereniku predstečajnoga postupka određuje sud vodeći računa o složenosti poslova koje je obavio.
(3) Obveznik isplate nagrade iz stavka 1. ovoga članka je dužnik.
Privremeni stečajni upravitelj
Članak 4.
(1) Privremenom stečajnom upravitelju pripada pravo na jednokratnu nagradu za poslove obavljene u prethodnom postupku u iznosu od 3.000,00 kuna do 20.000,00 kuna.
(2) Nagradu privremenom stečajnom upravitelju određuje sud vodeći računa o složenosti poslova koje je obavio.
(3) U slučaju obustave postupka nagrada će se isplatiti iz iznosa predujma, a ako se stečajni postupak otvori nagrada se isplaćuje na teret stečajne mase.
Stečajni upravitelj
Članak 5.
(1) Sud rješenjem utvrđuje visinu nagrade, uzimajući u obzir obujam i složenost poslova, rad stečajnoga upravitelja na ispitivanju tražbina te vrijednost unovčene stečajne mase.
(2) Sud može stečajnom upravitelju odrediti i dodatnu nagradu te posebnu nagradu.
(3) Nagrada za poslove obavljene u predstečajnom i prethodnom postupku ne uračunava se u obračun nagrade stečajnom upravitelju.
Visina nagrade stečajnom upravitelju
Članak 6.
Nagrada stečajnom upravitelju iznosi najviše 795.000,00 kuna od čega s osnove vrijednosti unovčene stečajne mase najviše 630.000,00 kuna, s osnove dodatne nagrade najviše 150.000,00 kuna i s osnove posebne nagrade najviše 15.000,00 kuna.
Tablica za izračun nagrade stečajnom upravitelju
Članak 7.
Nagrada stečajnom upravitelju s osnove vrijednosti unovčene stečajne mase obračunava se primjenom tablice vrijednosti unovčene stečajne mase i nagrade u postocima:
Vrijednost unovčene stečajne mase u kunama Nagrada u % do 100.000,00 16 na razliku od 100.000,01 do 300.000,00 12 na razliku od 300.000,01 do 500.000,00 10 na razliku od 500.000,01 do 1.000.000,00 8 na razliku od 1.000.000,01 do 5.000,000,00 7 na razliku od 5.000.000,01 do 10.000.000,00 6 na razliku od 10.000.000,01 do 12.000.000,00 5 na razliku iznad 12.000,000,01 1
Dodatna nagrada
Članak 8.
(1) Pri određivanju dodatne nagrade sud će voditi računa o stupnju namirenja stečajnih vjerovnika i osobitom zalaganju stečajnoga upravitelja.
(2) Pod stupnjem namirenja stečajnih vjerovnika podrazumijeva se vrijednost izražena u postotku koji se dobije kada se iznos ukupno namirenih tražbina podijeli s iznosima ukupno utvrđenih tražbina.
(3) Smatrat će se da se stečajni upravitelj osobito zalagao ako je stečajna masa unovčena u roku od jedne godine od održanoga izvještajnog ročišta.
(4) Dodatna nagrada ne može prelaziti