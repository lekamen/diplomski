 terenu prije, tijekom ili nakon provođenja pojedinih aktivnosti (rokovi za krčenje starog vinograda i sl.).
(4) Rok završetka projekta u pravilu je godinu dana, a iz opravdanih se razloga može odobriti produljenje roka po jednu godinu, no krajnji rok završetka projekta ne može sveukupno biti odobravan u vremenskom trajanju dužem od pet godina od datuma zaprimanja Odluke o Odobrenju projekta.
(5) U slučaju da Korisnik ne poštuje obveze propisane ovim Pravilnikom, Natječajem ili Odlukom o odobrenju projekta, Agencija za plaćanja će sukladno odredbama ovog Pravilnika poništiti Odluku o odobrenju projekta.
Članak 21.
Odluke iz članka 19. i članka 20. ovoga Pravilnika Agencija za plaćanja izdaje u roku od devedeset dana od dana zaprimanja potpune Prijave.
Članak 22.
(1) U slučaju potrebnih izmjena odobrenog ulaganja u mjeri Restrukturiranje, Korisnik koji je zaprimio Odluku o odobrenju projekta dužan je pisanim putem dostaviti Agenciji za plaćanja Zahtjev za odobrenje promjena s popratnom dokumentacijom, najkasnije trideset dana prije podnošenja Zahtjeva za isplatu.
(2) U slučaju prihvaćanja Zahtjeva za odobrenje promjena Agencija za plaćanja će izdati izmjenu Odluke o odobrenju projekta.
(3) U slučaju zatraženih promjena navedenih u stavku 1. ovoga članka, Agencija za plaćanja može odbiti zahtjev Korisnika o čemu će ga obavijestiti pisanim putem s obrazloženjem.
(4) Izmjenom se ne može odobriti iznos potpore veći od iznosa koji je određen Odlukom o odobrenju projekta.
(5) U slučaju promjena iniciranih od strane Agencije za plaćanja, izdat će se izmjena Odluke o odobrenju projekta s opisanim razlogom izmjene.
(6) Ukoliko se nakon konačne isplate sredstava potpore promijene podaci koji se odnose na Korisnika – naziv, adresa, naziv banke, IBAN, ime i prezime osobe ovlaštene za zastupanje, Korisnik je obvezan prijaviti navedene promjene Agenciji za plaćanja tijekom pet godina od datuma konačne isplate, ali neće biti dodatnih izmjena Odluke o odobrenju projekta.
(7) Obrazac Zahtjeva za odobrenje promjena Odluke o odobrenju projekta iz stavka 1. ovoga članka objavljuje se na internetskim stranicama Agencije za plaćanja.
Članak 23.
(1) Odluke iz ovoga Pravilnika Agencija za plaćanja dostavlja preporučenom poštom s povratnicom.
(2) Odluke iz ovoga Pravilnika nisu upravni akti, a na njih se može pisanim putem, isključivo preporučenom pošiljkom s povratnicom, podnijeti prigovor Povjerenstvu za prigovore (u daljnjem tekstu: Povjerenstvo) koje imenuje ravnatelj Agencije, na adresu Agencije za plaćanja, u roku od osam dana od dana zaprimanja Odluke.
(3) Prigovore iz stavka 2. ovoga članka Povjerenstvo rješava u roku od trideset dana od dana zaprimanja prigovora.
(4) U postupcima rješavanja po prigovoru Povjerenstvo će zatražiti uvid u dosje predmeta, a može tražiti dodatna pisana ili usmena pojašnjenja i očitovanja od nadležne službe Agencije za plaćanja i od Podnositelja/Korisnika o svim bitnim činjenicama u postupku rješavanja prigovora.
(5) Odluke Povjerenstva su konačne, Agencija za plaćanja ih dostavlja preporučeno s povratnicom Podnositelju/Korisniku, a u slučajevima prihvaćanja prigovora Agencija za plaćanja će nastaviti postupke sukladno odluci Povjerenstva.
X. ISPLATA SREDSTAVA
Članak 24.
Sredstva iz programa Korisniku se isplaćuju na temelju Zahtjeva za isplatu predujma i Zahtjeva za isplatu.
Članak 25.
(1) Korisnik temeljem Odluke o odobrenju projekta može podnijeti Zahtjev za isplatu koji mora biti poslan Agenciji za plaćanja preporučeno s povratnicom.
(2) Zahtjev za isplatu predujma Korisnik je dužan najaviti Agenciji za plaćanja u roku od trideset dana od dana zaprimanja Odluke o odobrenju projekta na obrascu koji se objavljuje na internetskim stranicama Agencije za plaćanja, dostavom preporučene pošte ili dostavom elektronskim putem na e-mail Agencije za plaćanja: info@apprrr.hr.
(3) Uz Zahtjev za isplatu predujma Korisnik je dužan dostaviti odgovarajuće i valjano jamstvo u protuvrijednosti od 110% iznosa zatraženog predujma.