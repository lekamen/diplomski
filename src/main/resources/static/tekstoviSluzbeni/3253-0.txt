22 11.03.2016 Zakon o izmjenama Zakona o strateškim investicijskim projektima Republike Hrvatske
HRVATSKI SABOR
602
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA ZAKONA O STRATEŠKIM INVESTICIJSKIM PROJEKTIMA REPUBLIKE HRVATSKE
Proglašavam Zakon o izmjenama Zakona o strateškim investicijskim projektima Republike Hrvatske, koji je Hrvatski sabor donio na sjednici 26. veljače 2016. godine.
Klasa: 011-01/16-01/02
Urbroj: 71-06-01/1-16-2
Zagreb, 2. ožujka 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA ZAKONA O STRATEŠKIM INVESTICIJSKIM PROJEKTIMA REPUBLIKE HRVATSKE
Članak 1.
U Zakonu o strateškim investicijskim projektima Republike Hrvatske (»Narodne novine«, br. 133/13. i 152/14.) u članku 8. stavak 3. mijenja se i glasi:
»(3) Predsjednika, zamjenika predsjednika i članove Povjerenstva imenuje Vlada Republike Hrvatske, pri čemu je predsjednik Povjerenstva, po položaju, potpredsjednik Vlade Republike Hrvatske, a zamjenik predsjednika čelnik središnjeg tijela državne uprave nadležnog za gospodarstvo.«.
Stavak 4. briše se.
Dosadašnji stavci 5. do 11. postaju stavci 4. do 10.
Članak 2.
U cijelom tekstu Zakona o strateškim investicijskim projektima Republike Hrvatske (»Narodne novine«, br. 133/13. i 152/14.) riječi: »odluku o stavljanju izvan snage« zamjenjuju se riječima: »odluku o poništenju«.
Članak 3.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/04
Zagreb, 26. veljače 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
