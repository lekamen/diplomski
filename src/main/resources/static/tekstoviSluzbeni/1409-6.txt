 veznik »ili«.
Točka
Članak 33.
(1) Točka može biti dio stavka ili dio podstavka, a mora ih biti najmanje dvije.
(2) Točka se označuje arapskim brojem sa točkom iza njega ili malim slovom abecede bez točke ispred teksta odredbe, a iza slova stavlja se zatvorena zagrada.
(3) Na točke iz ovoga članka primjenjuje se pravilo iz članka 31. stavka 3. i članka 32. stavka 3. ovih Pravila.
Podtočka
Članak 34.
(1) Kada se jednom točkom uređuje više situacija, uvjeta ili razloga, a najmanje dva, ti dijelovi točke su podtočke.
(2) Podtočke se označuju rednim brojevima ili malim slovima abecede, različito od oznake točke.
(3) Na podtočke iz ovoga članka primjenjuje se pravilo iz članka 31. stavka 3. i članka 32. stavka 3. ovih Pravila.
POGLAVLJE III. JEZIK, STIL I NAČIN PISANJA PROPISA
ODJELJAK A JEZIK I NAZIVLJE (TERMINOLOGIJA) U PROPISU
Opća načela
Članak 35.
(1) Na temelju Ustava Republike Hrvatske u Republici Hrvatskoj u službenoj je uporabi hrvatski jezik i latinično pismo, te je to jezik i pismo na kojem se pišu propisi, a iznimno i na jeziku i pismu nacionalnih manjina kada je to zakonom propisano.
(2) Propis se piše jasnim stilom, jednostavnim riječima te precizno i razvidno izraženim namjerama donositelja propisa.
(3) Nazivlje (terminologija) koje se koristi u propisima mora biti:
a) jasno
b) dosljedno
c) precizno i
d) potrebno.
Uporaba stranih izraza (tuđica)
Članak 36.
(1) Strani izrazi (tuđice) mogu se koristiti jedino ako u hrvatskom jeziku za takve izraze nema hrvatske riječi koja bi odgovarala smislu, značenju i sadržaju strane riječi (tuđice).
(2) Strani izrazi (tuđice) kada se koriste u propisu stavljaju se u zagradama iza izraza istog značenja na hrvatskom jeziku.
(3) Odredbe stavka 1. i 2. ovoga članka odnosi se i na izraze na latinskom jeziku.
(4) Upotreba riječi u izričaju žargona, neadekvatnih i nepotrebnih stručnih izraza nije dopuštena, a ako je njihova upotreba neizbježna, treba ih definirati u odredbi o značenju izraza u uvodnim odnosno osnovnim odredbama.
Jasni izričaj (terminologija)
Članak 37.
(1) U propisu se koristi jasan izričaj (terminologija) sa što manje odstupanja od uobičajenog značenja, u odnosu na pravni i stručni smisao.
(2) Korištenje izričaja (terminologije) koji ima dva ili više značenja se izbjegava, a ako to nije moguće, značenje treba definirati u odredbi o značenju izraza u uvodnim odnosno osnovnim odredbama.
Dosljedan izričaj (terminologija)
Članak 38.
(1) U cijelom tekstu propisa upotreba jednog izričaja (terminologije) mora biti dosljedna, vodeći računa i o propisima koji su na snazi u pravnom sustavu.
(2) Kada se izraz upotrijebi u propisu u jednom značenju, mora se u istom značenju koristiti u cijelom tekstu propisa.
Precizni izričaj (terminologija)
Članak 39.
(1) U propisu se koristi precizan dakle određen ili bar odrediv izričaj (terminologija), čije pravne posljedice su nedvojbeno jasne.
(2) Upotrebu uobičajenih, ali nepreciznih odrednica, kao što su: odmah, bez odgađanja, pravovremeno, u pravilu i slično, nužno je u pisanju propisa što je moguće više izbjegavati.
Potreban izričaj (terminologija)
Članak 40.
(1) Upotreba riječi (terminologije, izraza, pojmova i sl.) treba biti jedinstvena s već utvrđenim pravnim značenjem, što znači i to da se istodobno ne koriste sinonimi.
(2) U propisu svaka riječ mora biti upotrijebljena s razlogom, u protivnom propis bez opravdanog razloga postaje duži, a mogućnost pogreške se povećava.
ODJELJAK B STIL I PRAVOPIS U PROPISU
Stil
Članak 41.
Stil pisanja propisa je uvjetovan nomotehničkim pravilima, pravopisom, gramatikom i semantikom jezika u službenoj uporabi.
Pravopis
Članak 42.
(1) Interpunkcija se mora koristiti u skladu s pravopisnim pravilima kako u konačnici ne bi došlo do pogrešnog tumačenja odredbe.
(2) Pri podjeli članka ili stavka na podstavke, točke ili podtočke na kraju teksta u podstavku, točki ili podtočki ne stavlja se zarez ili točka sa zarezom.
(3) U slučaju iz stavka 2. ovoga članka na kraju predzadnjeg podstavka, točke ili podtočke