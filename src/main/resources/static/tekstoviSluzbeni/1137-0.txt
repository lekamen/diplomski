58 28.05.2015 Rješenje Ministarstva zdravlja klasa: UP/I-510-01/14-01/12 urbroj: 534-04-1-2/7-15-15 od 14. svibnja 2015.
MINISTARSTVO ZDRAVLJA
1138
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te temeljem odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za neurologiju Kliničkog bolničkog centra »Sestre milosrdnice«, Zagreb, verificira se i dodjeljuje naziv »Referentni centar Ministarstva zdravlja za glavobolje« na vrijeme od pet godina.
2. Klinika za neurologiju Kliničkog bolničkog centra »Sestre milosrdnice«, Zagreb, dužna je do isteka pet godina od donošenja rješenja o dodjeli odnosno obnovi, naziva podnijeti zahtjev za obnovu naziva »Referentni centar Ministarstva zdravlja za glavobolje«.
3. »Referentni centar Ministarstva zdravlja za glavobolje« Klinike za neurologiju Kliničkog bolničkog centra »Sestre milosrdnice«, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/12
Urbroj: 534-04-1-2/7-15-15
Zagreb, 14. svibnja 2015.
Ministar prim. Siniša Varga, dr. med. dent., v. r.
