 mjere u slučaju iz stavka 7. ovoga članka bez odlaganja, ovlašteni veterinar o tome je dužan obavijestiti veterinarskog inspektora.
(9) Ukoliko tijekom službene kontrole veterinarski inspektor utvrdi da pojedinačni rezultati dva uzastopna nalaza analiza mlijeka premašuju 500 000 somatskih stanica u ml mlijeka, a proizvođač nije poduzeo korektivne mjere sukladno stavku 7. ovoga članka, zabranit će stavljanje na tržište mlijeka i/ili mliječnih proizvoda. Zabrana ostaje na snazi dok proizvođač ne dokaže ispunjavanje propisanog kriterija odgovarajućim laboratorijskim nalazom službenog uzorka mlijeka.
B.2. Ukupni broj mikroorganizama
Kravlje mlijeko
Članak 5.
(1) SLKM je obvezan dostavljati nadležnim ovlaštenim veterinarskim organizacijama i nadležnom tijelu, odnosno upravi nadležnoj za veterinarstvo i sigurnost hrane, izvješća o geometrijskom prosjeku za ukupni broj mikroorganizama, za svakog proizvođača čije mlijeko ne udovoljava propisanim kriterijima. Navedeno izvješće SLKM dužan je dostavljati odmah po utvrđivanju povećanog geometrijskog prosjeka, odnosno čim prvi dvomjesečni geometrijski prosjek broja mikroorganizama premaši 100.000 u ml kravljeg mlijeka.
(2) SLKM je obvezan dostavljati jednom mjesečno izvješća o analizama stajskog uzorka mlijeka o geometrijskom prosjeku za ukupni broj mikroorganizama svakom proizvođaču te otkupljivačima sirovog mlijeka.
(3) Po primitku prve obavijesti o povećanom geometrijskom prosjeku proizvođač mlijeka obvezan je javiti se nadležnoj ovlaštenoj veterinarskoj organizaciji te poduzeti korektivne mjere kako nalaz mlijeka ne bi bio nesukladan dulje od tri mjeseca (geometrijski prosjek).
(4) Otkupljivač mlijeka obvezan je po primitku nalaza o povećanom geometrijskom prosjeku za ukupni broj mikroorganizama o tome, pisanim putem obavijestiti nadležni veterinarski ured u čijoj se nadležnosti nalazi proizvođač nesukladnog mlijeka. Otkupljivač mlijeka obvezan je proizvođača mlijeka kod kojega je utvrđen povećan geometrijski prosjek za ukupni broj mikroorganizama pisanim putem upozoriti na poduzimanje odgovarajućih mjera te obustaviti otkup mlijeka od proizvođača koji kroz tri mjeseca od primitka prvog nesukladnog nalaza nije udovoljio propisanim kriterijima.
(5) Proizvođaču mlijeka koji je u sustavu kontrole sirovog mlijeka od strane SLKM-a, kod kojega se utvrdi geometrijski prosjek za ukupni broj mikroorganizama u ml mlijeka veći od 100 000 uzastopno tijekom tri mjeseca, nadležni veterinarski inspektor mora zabraniti isporuku mlijeka. Zabrana ostaje na snazi sve dok proizvođač ne dokaže da sirovo mlijeko ponovno ispunjava propisane kriterije. Jedan primjerak rješenja o zabrani isporuke mlijeka dostavlja se otkupljivaču. Kao dokaz udovoljavanja mlijeka propisanim kriterijima, proizvođač je dužan predočiti nalaz pretraženog službenog (stajskog) uzorka mlijeka na ukupan broj mikroorganizama u kojem je utvrđeno manje od 100 000 mikroorganizama u 1 ml mlijeka (pojedinačni rezultat). Službeni stajski uzorak mlijeka uzima nadležni ovlašteni veterinar i dostavlja na laboratorijsku pretragu s popunjenim obrascem iz Priloga 2. ovoga Pravilnika.
(6) Ovlaštene veterinarske organizacije po pozivu proizvođača obavljaju pregled na licu mjesta kako slijedi:
– higijenu staje
– higijenu mužnje
– higijenu opreme – za mužnju, za čuvanje i hlađenje mlijeka
– osobnu higijenu i
– način hlađenja mlijeka, mjerenja i bilježenja temperature.
(7) Ovisno o nalazu prilikom pregleda ovlašteni veterinar daje proizvođaču pisanu uputu o postupanju na obrascu iz Priloga 3. ovoga Pravilnika.
(8) Proizvođači sirovog mlijeka i/ili mliječnih proizvoda koji su namijenjeni javnoj potrošnji, a nisu u sustavu kontrole sirovog mlijeka od strane SLKM-a, osim proizvođača iz članka 10. ovoga Pravilnika, dužni su obaviti kontrolu sirovog mlijeka pretragom stajskih uzoraka mlijeka na ukupni broj mikroorganizama najmanje četiri puta godišnje u pravilnim vremenskim razmacima u nekom od ovlaštenih laboratorija, odnosno dva puta godišnje za druge