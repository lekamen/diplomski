23 16.03.2016 Pravilnik o sadržaju programa planiranog reosigu­ranja
HRVATSKA AGENCIJA ZA NADZOR FINANCIJSKIH USLUGA
654
Na temelju odredbe članka 10. stavka 2. Zakona o osiguranju (»Narodne novine« br. 30/15) Hrvatska agencija za nadzor financijskih usluga na sjednici Upravnog vijeća 11. ožujka 2016. donijela je
PRAVILNIK
O SADRŽAJU PROGRAMA PLANIRANOG REOSIGURANJA
Predmet Pravilnika
Članak 1.
Ovaj Pravilnik
– daje opće upute za izradu programa planiranog reosiguranja odnosno retrocesije,
– propisuje detaljnija pravila za izvještavanje o činjenicama i okolnostima koje su važne za procjenu adekvatnosti reosiguranja odnosno retrocesije društva za osiguranje odnosno društva za reosiguranje.
Obveza reosiguranja odnosno retrocesije
Članak 2.
(1) U skladu s mjerama za upravljanje rizicima, društvo za osiguranje donijet će program planiranog reosiguranja odnosno društvo za reosiguranje donijet će program planirane retreocesije.
(2) Društvo za osiguranje pokrit će reosiguranjem onaj dio preuzetih osiguranih rizika koji prema tablicama maksimalnog pokrića prelaze samopridržaj odnosno vlastite udjele u kompenzaciji rizika.
(3) Društvo za reosiguranje pokrit će retrocesijom onaj dio preuzetih reosiguranih rizika koji prema tablicama maksimalnog pokrića prelaze samopridržaj odnosno vlastite udjele u kompenzaciji rizika.
(4) Iznimno od stavka 2. ovoga članka, kod pojedinačnih ugovora o reosiguranju, samopridržaj društva za osiguranje odnosno društva za reosiguranje može biti manji nego u tablicama maksimalnog pokrića.
(5) Društvo za osiguranje prihvatit će, za svaku poslovnu godinu, program planiranog reosiguranja.
(6) Društvo za reosiguranje prihvatit će, za svaku poslovnu godinu, program planirane retrocesije.
(7) Iznimno od stavaka 5. i 6. ovog članka Uprava treba revidirati program planiranog reosiguranja odnosno program planirane retrocesije i unutar poslovne godine ako se promjene okolnosti u kojima društvo posluje, ako se promijeni strategija preuzimanja rizika, odnosno ako se promijeni status reosiguratelja.
Program planiranog reosiguranja odnosno retreocesije
Članak 3.
Program planiranog reosiguranja odnosno retrocesije obuhvaća:
1. naziv i sjedište društva za reosiguranje s iskazanim kreditnim rejtingom ukoliko postoji, prema riziku predanom u reosiguranje,
2. vrstu reosigurateljnog pokrića (proporcionalno: kvotno reosiguranje ili reosiguranje viška svote odnosno neproporcionalno: reosiguranje viška štete ili stop loss),
3. izračun samopridržaja odnosno vlastitih udjela prema pojedinim vrstama osiguranja odnosno reosiguranja,
4. tablice maksimalnog pokrića sastavljene na temelju izračuna iz točke 4. ovoga stavka,
5. postupke, osnovice i mjerila za utvrđivanje najveće vjerojatne štete za pojedine preuzete osigurane rizike odnosno reosigurane rizike,
6. interne procedure za sklapanje reosiguranja odnosno retrocesije koje uključuju načine odabira reosiguratelja, procjenu sigurnosti reosiguratelja, načine praćenja reosigurateljnjih ugovora odnosno ugovora o retrocesiji, izvještavanja, te sustav unutarnjih kontrola.
Tablice maksimalnog pokrića
Članak 4.
(1) Društvo za osiguranje odnosno društvo za reosiguranje odredit će samopridržaj odnosno vlastite udjele u tablicama maksimalnog pokrića iz članka 3. točke 5. ovoga Pravilnika po pojedinoj vrsti osiguranja, odnosno reosiguranja.
(2) Pri određivanju samopridržaja odnosno vlastitih udjela u tablicama maksimalnog pokrića društvo za osiguranje odnosno društvo za reosiguranje uzima u obzir sljedeće osnovice i kriterije:
1. vlastitu ocjenu rizika i solventnosti te potrebni solventni kapital i prihvatljiva vlastita sredstva,
2. cjelokupni opseg poslovanja: veličinu preuzetog rizika i strukturnu uravnoteženost portfelja,
3. zaračunatu premiju osiguranja po pojedinoj vrsti osiguranja, odnosno premiju reosiguranja po pojedinoj vrsti reosiguranja,
4. udjele osiguranja po pojedinim vrstama osiguranja u osnovicama iz točke 2. i 3. ovoga stavka, odnosno udjele reosiguranja po pojedinim vrstama