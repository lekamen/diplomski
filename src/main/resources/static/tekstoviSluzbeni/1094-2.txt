 izvršenja« zamjenjuju se riječima: »polovine trajanja sigurnosne«.
U stavku 7. prva rečenica mijenja se i glasi: »Po proteku najdužeg vremena iz stavka 2. ovoga članka sigurnosnu mjeru izrečenu na temelju stavka 3. ovoga članka sud može na prijedlog osuđenika obustaviti ako ustanovi da više ne postoji opasnost iz stavka 1. ovoga članka.«.
U stavku 8. riječi: »pravomoćno izrečenoj mjeri« zamjenjuju se riječima: »presudi kojom je izrečena mjera iz stavka 1. ovoga članka«.
Članak 15.
U članku 72. stavak 3. mijenja se i glasi:
»(3) Mjera iz stavka 1. ovoga članka određuje se u trajanju od jedne do pet godina. Počinitelju koji je osuđen na kaznu zatvora, a nije mu izrečena uvjetna osuda niti je kazna zatvora zamijenjena radom za opće dobro, mjera iz stavka 1. ovoga članka izreći će se u trajanju koje je od jedne do pet godina dulje od izrečene kazne zatvora.«.
Stavak 4. mijenja se i glasi:
»(4) Po proteku polovine trajanja sigurnosne mjere izrečene na temelju stavka 1. ovoga članka sud može na prijedlog osuđenika obustaviti njezino izvršenje ako ustanovi da više ne postoji opasnost iz stavka 1. ovoga članka. Osuđenik može ponoviti prijedlog, ali ne prije proteka jedne godine od zadnjeg preispitivanja.«.
Stavak 8. mijenja se i glasi:
»(8) Sud će o presudi kojom je izrečena mjera iz stavka 1. ovoga članka obavijestiti policiju.«.
Iza stavka 8. dodaje se stavak 9. koji glasi:
»(9) Način izvršavanja mjere iz stavka 1. ovoga članka pravilnikom će propisati ministar nadležan za unutarnje poslove.«.
Članak 16.
Naslov iznad članka 73. mijenja se i glasi: »Zabrana približavanja, uznemiravanja ili uhođenja«.
Članak 73. mijenja se i glasi:
»(1) Sigurnosna mjera zabrane približavanja, uznemiravanja ili uhođenja žrtve, druge osobe ili grupe osoba, odnosno zabrane približavanja određenom mjestu sud će izreći počinitelju kad postoji opasnost da bi počinitelj prema tim osobama ili na tim mjestima mogao ponovo počiniti kazneno djelo.
(2) Mjera iz stavka 1. ovoga članka izriče se u trajanju od jedne do pet godina. Počinitelju koji je osuđen na kaznu zatvora, a nije mu izrečena uvjetna osuda niti je kazna zatvora zamijenjena radom za opće dobro, mjera iz stavka 1. ovoga članka izreći će se u trajanju koje je od jedne do pet godina dulje od izrečene kazne zatvora.
(3) Po proteku polovine trajanja sigurnosne mjere izrečene na temelju stavka 1. ovoga članka sud može na prijedlog osuđenika obustaviti njezino izvršenje ako ustanovi da više ne postoji opasnost iz stavka 1. ovoga članka. Osuđenik može ponoviti prijedlog, ali ne prije proteka jedne godine od zadnjeg preispitivanja.
(4) Na zabranu približavanja shodno će se primijeniti odredba članka 71. stavka 5. ovoga Zakona.
(5) Sud će o presudi kojom je izrečena mjera iz stavka 1. ovoga članka obavijestiti policiju.«.
Članak 17.
U članku 74. stavak 2. mijenja se i glasi:
»(2) Mjera iz stavka 1. ovoga članka izriče se u trajanju od tri mjeseca do tri godine. Počinitelju koji je osuđen na kaznu zatvora, a nije mu izrečena uvjetna osuda niti je kazna zatvora zamijenjena radom za opće dobro, mjera iz stavka 1. ovoga članka izreći će se u trajanju koje je od tri mjeseca do tri godine dulje od izrečene kazne zatvora.«.
U stavku 3. iza riječi: »kućanstvo« zarez i riječi: »s tim da se vrijeme provedeno u zatvoru, kaznionici ili ustanovi ne uračunava u vrijeme trajanja ove mjere« brišu se.
U stavku 4. riječi: »jedne godine od početka izvršavanja« zamjenjuju se riječima: »polovine trajanja«, a riječi: »udaljenja iz zajedničkog kućanstva« brišu se.
U stavku 6. riječi: »pravomoćno izrečenoj zabrani« zamjenjuju se riječima: »presudi kojom je izrečena mjera«, a riječi: »nadležno tijelo za probaciju i nadležnu policijsku upravu« zamjenjuju se riječju: »policiju«.
Članak 18.
U članku 75. stavku 1. riječi: »od šest mjeseci do dvije godine računajući od izvršnosti sudske odluke« brišu se.
Stavak 2. mijenja se i glasi:
»(2) Mjera iz stavka 1. ovoga članka izriče se u trajanju od šest mjeseci do dvije godine. Počinitelju