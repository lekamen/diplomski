83 28.07.2015 Rješenje Ministarstva zdravlja, klasa: UP/I-510-01/14-01/31, urbroj: 534-04-1-2/7-15-13 od 14. srpnja 2015.
MINISTARSTVO ZDRAVLJA
1618
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Kliničkom bolničkom centru Zagreb, Klinici za dermatovenerologiju, verificira se i dodjeljuje naziv »Referentni centar Ministarstva zdravlja za dermatološku mikologiju i parazitologiju« na vrijeme od pet godina.
2. Klinički bolnički centar Zagreb dužan je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za dermatološku mikologiju i parazitologiju«.
3. »Referentni centar Ministarstva zdravlja za dermatološku mikologiju i parazitologiju« Klinike za dermatovenerologiju Kliničkog bolničkog centra Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine od dana donošenja ovog rješenja.
Klasa: UP/I-510-01/14-01/31
Urbroj: 534-04-1-2/7-15-13
Zagreb, 14. srpnja 2015.
Ministar prim. Siniša Varga, dr. med. dent., v. r.
