 kvalitete temeljen na rezultatima interne kontrole kvalitete izvoditelja. Po izvršenom pregledu sačinjava se izvješće s nalazima kontrole kvalitete koje se dostavlja izvoditelju radova na ispravak uz određeni rok.
(13) Kontrola kvalitete sastavnih dijelova elaborata obavlja se u tri faze:
1. kontrolom kvalitete isporuke sastavnih dijelova elaborata utvrđuje se potpunost sastavnih dijelova prema specifikacijama proizvoda te njihova prihvatljivost za daljnju kontrolu
2. automatizirane kontrole obavljaju se koristeći uspostavljene automatizirane procese, za automatizirane kontrole dopušteno odstupanje jednako je nuli i
3. manualne kontrole za koje se koriste metode uzimanja uzoraka ili potpune kontrole.
(14) Druga faza kontrole kvalitete obavlja se ukoliko je rezultat kontrole kvalitete isporuke prihvatljiv, a obavljanje treće faze kontrole kvalitete ukoliko je prihvatljiv rezultat automatizirane kontrole kvalitete.
(15) Metoda postupaka i planova uzimanja uzoraka temelji se na općim međunarodnim standardima ISO 2859 i ISO 3951.
(16) Kontrolom položajne ili visinske točnosti rezultati se uspoređuju s »pravim vrijednostima« izračunatim ili izmjerenim s točnošću 1/3 standardnog odstupanja elemenata kvalitete koji se provjeravaju.
GLAVA II. TOČNOST PODATAKA I PROIZVODA TOPOGRAFSKE IZMJERE
Članak 35.
(1) Iskazivanje točnosti podataka i proizvoda topografske izmjere potrebno je provesti u skladu s državnim normama za iskazivanje kvalitete prostornih podataka: HRN EN ISO 19157:2014, HRN EN ISO 19115-1:2014 i HRS ISO/TS 19138:2008.
(2) Elementi kvalitete prostornih podataka koji se propisuju ovim Pravilnikom su: potpunost, logička dosljednost, položajna točnost, vremenska točnost i tematska točnost.
(3) Svaki od elemenata kvalitete detaljnije je definiran odgovarajućom specifikacijom proizvoda.
(4) Za iskazivanje kvalitete podataka i proizvoda topografske izmjere definiraju se odgovarajući kriteriji točnosti.
GLAVA III. SLUŽBENA OVJERA DRŽAVNIH KARATA
Članak 36.
(1) Državne karte službeno se ovjeravaju nakon obavljene završne kontrole kvalitete.
(2) Službena ovjera državnih karata isključivo je u nadležnosti Državne geodetske uprave.
GLAVA IV. TISAK
Članak 37.
Tisak pojedinih listova državnih karata izvodi se jednostrano ili obostrano prema specifikaciji proizvoda za odgovarajuću službenu državnu kartu odnosno prema projektnom zadatku.
GLAVA V. ODRŽAVANJE SLUŽBENIH DRŽAVNIH KARATA, TOPOGRAFSKIH I KARTOGRAFSKIH BAZA PODATAKA
Članak 38.
(1) Državna geodetska uprava osigurava tehničke uvjete za stalno ažuriranje topografskih i kartografskih baza podataka te službenih državnih karata.
(2) Potpuna obnova topografskih podataka provodi se u razdoblju definiranom programom Državne geodetske uprave iz članka 2. stavka 2. ovoga Pravilnika, a po potrebi i češće.
(3) Državna geodetska uprava izrađuje i provodi program povremene provjere potpunosti topografskih podataka i obnove službenih državnih karata.
(4) U slučaju obnove državnih karata nakon službene ovjere prethodna verzija službene državne karte stavlja se van službene uporabe i postaje arhivska građa Državne geodetske uprave.
Članak 39.
(1) Promjene službenih podataka topografske izmjere provodi Državna geodetska uprava.
(2) Digitalni podaci topografske izmjere, kartografske obrade i službene državne karte mogu se u slučaju potrebe ispravljati.
(3) Tehničko izvješće o održavanju baze mora osigurati mogućnost rekonstrukcije svih provedenih promjena.
Članak 40.
Državna geodetska uprava brine o razvoju, održavanju i ažuriranju podataka topografske izmjere u svrhu izrade službenih državnih karata, topografskih i kartografskih baza podataka.
DIO ŠESTI ČUVANJE I KORIŠTENJE PODATAKA
Članak 41.
(1) Svi sudionici izrade i održavanja topografskih i kartografskih baza podataka i državnih karata obavezni su osigurati zaštitu podataka prema pisanim pravilima poštujući specifičnosti primijenjene tehnologije.
(2) Na čuvanje i zaštitu podataka iz članka 1. ovoga Pravilnika primjenjuju se odredbe