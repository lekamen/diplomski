93 28.08.2015 Rješenje Agencije za zaštitu tržišnog natjecanja, klasa: UP/I 034-03/2015-01/011, urbroj: 580-09/64-2015-015 od 30. srpnja 2015.
AGENCIJA ZA ZAŠTITU TRŽIŠNOG NATJECANJA
1805
Agencija za zaštitu tržišnog natjecanja temeljem članka 30. točke 2., članka 31., članka 49. stavka 1. i 2. i članka 58. stavka 1. točke 9., a u svezi članka 8. Zakona o zaštiti tržišnog natjecanja (»Narodne novine«, broj 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja protiv poduzetnika Orion d.o.o., sa sjedištem u Bakovčicama, Koprivnička 48, zastupanog po Damiru Šimunicu, direktoru, po službenoj dužnosti, temeljem odluke Vijeća za zaštitu tržišnog natjecanja u sastavu: Mladen Cerovac, mag.iur., predsjednik Vijeća za zaštitu tržišnog natjecanja, Vesna Patrlj, dipl.iur., zamjenica predsjednika Vijeća za zaštitu tržišnog natjecanja, Denis Matić, dipl.iur., mr.sc. Ljiljana Pavlic i mr.sc. Tatjana Peroković, članovi Vijeća za zaštitu tržišnog natjecanja, sa 29/2015 sjednice, održane 30. srpnja 2015., donosi
RJEŠENJE
1. Prihvaćaju se mjere, uvjeti i rokovi predloženi od strane poduzetnika Orion d.o.o., sa sjedištem u Bakovčicama, Koprivnička 48, na način da taj poduzetnik do 1. prosinca 2015. izmijeni pojedine odredbe važećih ugovora o zakupu i ugovora o poslovnoj suradnji u vrijeme trajanja zakupa poslovnog prostora, sklopljene sa zakupodavcima, i to na način kako slijedi:
1.1. U Ugovorima o zakupu poslovnog prostora sklopljenima u 2008., 2009. i 2010. godini:
1.1.a) Članak 11. mijenja se i glasi:
»Ako ZAKUPODAVAC otkaže ili raskine ovaj ugovor prije razdoblja na koje je sklopljen i zbog toga prestane poslovna suradnja između ZAKUPODAVCA i ZAKUPNIKA, temeljena na Ugovoru o poslovnoj suradnji u vrijeme trajanja zakupa poslovnog prostora, ZAKUPODAVAC je dužan u roku od 30 dana vratiti ZAKUPNIKU vrijednost njegovih ulaganja izvršenih radi marketinške podrške i podrške prodaji pirotehničkih sredstava, vrijednost konzultantskih usluga i edukacije radnika ZAKUPODAVCA i naknaditi mu troškove pribavljanja upravnih dozvola za obavljanje djelatnosti prodaje pirotehničkih sredstava, koja ulaganja imaju sveukupnu vrijednost od 39.600,00 kuna, što je jednako protuvrijednosti od 5.225,00 EUR, uvećano za pripadajući porez na dodanu vrijednost, a osim toga, ZAKUPODAVAC je dužan u roku od 30 dana vratiti ZAKUPNIKU novčanu vrijednost izvršenih ulaganja u opremanje poslovnog prostora radi obavljanja djelatnosti prodaje pirotehničkih sredstava i s time povezanog pribavljanja potrebnih dozvola za obavljanje djelatnosti prodaje pirotehničkih sredstava u tom prostoru (izgradnja i opremanje priručnog skladišta, protupožarna vrata, preinake elektro-instalacija, ugradnja alarmnog sustava, instaliranje informatičke opreme i software-a, i drugo), a prema vrijednosti tih stvari iz dokumentacije o zaduženju.
Iznimno od odredbe prethodnoga stavka ovoga članka, ako ZAKUPODAVAC dokaže da je do prestanka poslovne suradnje došlo radi toga što je ZAKUPODAVAC u potpunosti prestao s obavljanjem poslovanja ili radi toga što je ZAKUPODAVAC izgubio pravo na posjed poslovnog prostora koji je predmet zakupa, dužan je ZAKUPNIKU vratiti stvari i opremu ugrađenu ili unesenu u poslovni prostor tijekom trajanja poslovne suradnje. ZAKUPODAVAC se može osloboditi obveze na povrat tih stvari i opreme ako ZAKUPNIKU naknadi vrijednost tih stvari prema dokumentaciji o zaduženju.
Odredbe prethodnih stavaka ovoga članka primijenit će se na jednak način i ako poslovna suradnja prestane otkazom ili raskidom ZAKUPNIKA radi toga što ZAKUPODAVAC ne izvršava obveze preuzete odredbama ovoga Ugovora ili obveze preuzete Ugovorom o poslovnoj suradnji za vrijeme trajanja zakupa poslovnog prostora.«
1.2. U Ugovorima o poslovnoj suradnji u vrijeme trajanja zakupa poslovnog prostora sklopljenima u 2008., 2009. i 2010. godini:
1.2.a) Članak 2. stavak 3. dopunjuje se novom rečenicom koja glasi:
»ZAKUPNIK će tijekom edukacije upozoriti te radnike da