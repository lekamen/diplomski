ponudom iz treće države, na odgovarajući se način primjenjuju odredbe članka 141. stavaka 2. do 5. ovoga Zakona.
Jezik dokumenata
Članak 149.
(1) Ključni podaci za ulagatelje otvorenog investicijskog fonda s javnom ponudom iz treće države navedeni u članku 146. stavku 2. točki 4. ovoga Zakona moraju ulagateljima u Republici Hrvatskoj biti na raspolaganju na hrvatskom jeziku.
(2) Preostala dokumentacija i informacije o otvorenom investicijskom fondu s javnom ponudom iz treće države moraju ulagateljima u Republici Hrvatskoj biti na raspolaganju ili dostavljeni na hrvatskom ili engleskom jeziku.
(3) Za vjerodostojnost i točnost prijevoda dokumentacije i informacija iz stavaka 1. i 2. ovoga članka odgovara društvo za upravljanje iz članka 144. stavka 1. ovoga Zakona koje u Republici Hrvatskoj trguje udjelima otvorenog investicijskog fonda s javnom ponudom iz treće države.
POGLAVLJE V. TRGOVANJE UDJELIMA UCITS FONDOVA IZ REPUBLIKE HRVATSKE U DRUGOJ DRŽAVI ČLANICI
Trgovanje udjelima UCITS fondova u državi članici domaćinu UCITS fonda
Članak 150.
(1) Trgovanje udjelima UCITS fonda iz Republike Hrvatske u državi članici domaćinu UCITS fonda može provoditi samo:
a) društvo za upravljanje koje ima odobrenje Agencije za upravljanje tim UCITS fondom i
b) društvo za upravljanje iz druge države članice koje ima odobrenje Agencije za upravljanje tim UCITS fondom.
(2) Odredbe ovoga poglavlja Zakona koje vrijede za društvo za upravljanje na odgovarajući se način primjenjuju i na društvo za upravljanje iz druge države članice koja ima odobrenje Agencije za upravljanje UCITS fondom.
(3) Na društvo za upravljanje koje će u državi članici domaćinu UCITS fonda obavljati samo poslove trgovanja udjelima UCITS fonda ne primjenjuju se odredbe dijela petoga poglavlja 1. ovoga Zakona.
Obavijest o namjeri početka trgovanja udjelima UCITS fonda u državi članici domaćinu UCITS fonda
Članak 151.
(1) Društvo za upravljanje iz članka 150. stavka 1. ovoga Zakona koje namjerava trgovati udjelima UCITS fonda u državi članici domaćinu UCITS fonda, prije početka trgovanja Agenciji mora dostaviti obavijest o namjeri početka trgovanja iz Priloga I Uredbe Komisije broj 584/2010.
(2) Društvo za upravljanje dužno je uz obavijest iz stavka 1. ovoga članka, za svaki UCITS fond čijim udjelima namjerava trgovati u državi članici domaćinu UCITS fonda, priložiti:
1. važeći prospekt i pravila UCITS fonda
2. posljednje revidirane godišnje izvještaje i naknadne polugodišnje izvještaje UCITS fonda, ako oni postoje i
3. ključne podatke za ulagatelje.
(3) Agencija će provjeriti je li obavijest iz stavka 1. ovoga članka potpuna i sadržava li sve potrebne priloge iz stavka 2. ovoga članka.
Dostavljanje obavijesti nadležnom tijelu države članice domaćina UCITS fonda
Članak 152.
(1) Agencija će u roku od deset radnih dana od zaprimanja potpune i uredne obavijesti iz članka 151. stavka 1. ovoga Zakona tu obavijest sa svim njezinim prilozima iz članka 151. stavka 2. ovoga Zakona proslijediti nadležnom tijelu države članice domaćina UCITS fonda.
(2) Agencija će o prosljeđivanju obavijesti i priloga iz stavka 1. ovoga članka nadležnom tijelu države članice domaćina UCITS fonda obavijestiti društvo za upravljanje.
(3) Agencija će dokumentaciji iz stavka 1. ovoga članka priložiti i potvrdu iz Priloga II Uredbe Komisije broj 584/2010.
(4) Društvo za upravljanje iz članka 150. stavka 1. ovoga Zakona može započeti s trgovanjem udjela UCITS fonda u državi članici domaćinu UCITS fonda nakon što zaprimi obavijest Agencije iz stavka 2. ovoga članka.
Jezik obavijesti
Članak 153.
(1) Društvo za upravljanje će obavijest iz članka 151. stavka 1. ovoga Zakona izraditi na:
1. engleskom jeziku ili
2. hrvatskom jeziku i službenom jeziku države članice domaćina UCITS fonda, ako su se Agencija i nadležno tijelo države članice domaćina UCITS fonda unaprijed tako dogovorili.
(2) Društvo za upravljanje će dokumentaciju iz članka 151. stavka 2. točaka 1. i 2. ovoga Zakona i sve njihove promjene, za potrebe