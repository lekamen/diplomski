 3.000.000 HRK 250 t / 300 ha vino 7 3.000.000 HRK ili 530 t / 90 ha duhan 7 3.000.000 HRK 300 t / 150 ha maslinovo ulje i stolne masline 7 3.000.000 HRK ili 50 t / 150 ha govedina i teletina 7 500 kom mlijeko i mliječni proizvodi 7 3.000.000 kg svinjetina 7 4.000 kom ovčetina i kozletina 7 1.500 kom jaja 7 20.000 kokoši nesilica meso peradi 7 80.000 brojlera pčelarski proizvodi 7 1.500 košnica ostali proizvodi 7 3.000.000 HRK
(5) Član neproizvođač i njegov minimalni obujam ili minimalna vrijednost utržive proizvodnje ne uzimaju se u obzir kod priznavanja proizvođačke organizacije i ne može izravno koristiti mjere financirane iz fondova Europske unije.
(6) Ministarstvo će priznati proizvođačku organizaciju za jedan ili više proizvoda navedenih u Zahtjevu.
(7) Zahtjev iz stavka 1. ovoga članka nalazi se u Prilogu I i sastavni je dio ovoga Pravilnika.
Statut proizvođačke organizacije
Članak 5.
(1) Statut proizvođačke organizacije od svojih članova zahtijeva da:
(a) primjenjuju pravila koja je proizvođačka organizacija donijela u vezi s izvještavanjem o proizvodnji, proizvodnjom, trženjem i zaštitom okoliša
(b) budu članovi samo jedne proizvođače organizacije za pojedini proizvod na gospodarstvu osim kada poljoprivrednici imaju dvije različite proizvodne jedinice smještene na različitim zemljopisnim područjima
(c) pružaju informacije koje proizvođačka organizacija traži za potrebe statistike.
(2) Statut proizvođačke organizacije uređuje:
(a) postupke za utvrđivanje, donošenje i izmjenu pravila iz stavka 1. podstavka (a) ovoga članka
(b) obvezu članova na financijske doprinose nužne za financiranje proizvođačke organizacije
(c) pravila koja članovima proizvođačke organizacije omogućuju da na demokratičan način nadziru svoju organizaciju i njezine odluke
(d) kazne za kršenje statutarnih obveza, posebno za neplaćanje financijskih doprinosa ili za kršenje pravila koja je utvrdila proizvođačka organizacija
(e) pravila o primanju novih članova, a posebno minimalno trajanje članstva koje ne može biti kraće od godine dana
(f) računovodstvena i proračunska pravila nužna za funkcioniranje proizvođačke organizacije.
(3) Iznimno od stavaka 1. i 2. ovoga članka u sektoru mlijeka i mliječnih proizvoda statut uređuje uvjete prema kojima proizvođačke organizacije:
(a) moraju ispunjavati uvjete iz članka 4. stavka 2. podstavaka (b) i (c) točaka 1., 2. i 3. ovoga Pravilnika
(b) na području na kojem djeluju imaju minimalan broj članova i/ili pokrivaju minimalan obujam utržive proizvodnje
(c) imaju dokaze da mogu pravilno obavljati svoje aktivnosti, kako u određenom periodu, tako i u pogledu učinkovitosti i količine ponude.
Vanjski suradnici
Članak 6.
Priznate proizvođačke organizacije ili priznata udruženja proizvođačkih organizacija u sektorima iz članka 4. stavka 4. ovoga Pravilnika mogu bilo koju od svojih djelatnosti, osim proizvodnje, povjeriti vanjskim suradnicima, uključujući društva kćeri, pod uvjetom da je proizvođačka organizacija ili udruženje proizvođačkih organizacija odgovorno za provođenje tih djelatnosti i za opću kontrolu upravljanja i nadzor poslovnog dogovora za provođenje djelatnosti.
Udruženje proizvođačkih organizacija
Članak 7.
(1) Ministarstvo će na temelju podnesenog Zahtjeva, u skladu s člankom 156. Uredbe (EU) br. 1308/2013, priznati udruženja proizvođačkih organizacija:
(a) u sektorima poljoprivrednih proizvoda iz članka 4. stavka 4. ovoga Pravilnika, koja su osnovana na inicijativu najmanje dvije priznate proizvođačke organizacije
(b) u sektoru mlijeka i mliječnih proizvoda ako je udruženje sposobno učinkovito obavljati bilo koju od aktivnosti priznate proizvođačke organizacije i ispunjava uvjete iz članka 161. stavka 1. Uredbe (EU) br. 1308/2013.
(2) Priznate proizvođačke organizacije dostavit će Ministarstvu Zahtjev za priznavanje udruženja proizvođačkih organizacija iz Priloga I ovoga Pravilnika.
Međugranska organizacija
Članak 8.
(1) Ministarstvo će na temelju podnesenog Zahtjeva za priznavanje međugranske