13 10.02.2016 Pravilnik o izmjeni Pravilnika o posebnim tehničkim zahtjevima za krv i krvne pripravke
MINISTARSTVO ZDRAVLJA
316
Na temelju članka 29. stavka 3. i članka 30. stavka 3. Zakona o krvi i krvnim pripravcima (»Narodne novine«, broj 79/2006 i 124/2011), ministar zdravlja donosi
PRAVILNIK
O IZMJENI PRAVILNIKA O POSEBNIM TEHNIČKIM ZAHTJEVIMA ZA KRV I KRVNE PRIPRAVKE
Članak 1.
U Pravilniku o posebnim tehničkim zahtjevima za krv i krvne pripravke (»Narodne novine«, broj 80/2007 i 79/2013) članak 1.a mijenja se i glasi:
»Članak 1.a
Ovim Pravilnikom u pravni poredak Republike Hrvatske prenosi se:
Direktiva Komisije 2004/33/EZ od 22. ožujka 2004. o provedbi Direktive 2002/98/EZ Europskog parlamenta i Vijeća u odnosu na određene tehničke zahtjeve za krv i krvne sastojke (SL L 91, 30. 3. 2004.), kako je posljednji put izmijenjena Direktivom Komisije 2014/110/EU od 17. prosinca 2014. o izmjeni Direktive 2004/33/EZ u pogledu kriterija za pravovremeno odbijanje davatelja alogeničnih doza krvi (SL L 366, 20. 12. 2014.).«.
Članak 2.
U Glavi IV. Mjerila podobnosti za davanje alogeničnih doza krvi ili krvnih sastojaka, u članku 5, točki 2.2. Mjerila za privremeno odbijanje davatelja alogeničnih doza, podtočki 2.2.1. Infekcije, u stavku 2., retku 15. Tablice, mijenja se tekst u drugom stupcu na način da glasi: »28 dana nakon napuštanja područja na kojem postoji rizik zaraze virusom Zapadnog Nila, osim ako je rezultat pojedinačnog NAT testiranja negativan«.
Članak 3.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-11/95
Urbroj: 534-02-1-1/2-16-01
Zagreb, 4. veljače 2016.
Ministar doc. dr. sc. Dario Nakić, dr. med., v. r.
