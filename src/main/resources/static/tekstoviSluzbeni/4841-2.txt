 konkretnom slučaju dopuštena te će razmotriti njezinu osnovanost.
V. OSNOVANOST USTAVNE TUŽBE
9. Ustavni sud ponavlja da se razumnost duljine postupka uvijek mora procjenjivati u svjetlu okolnosti konkretnog slučaja prema sljedećim kriterijima: složenosti predmeta, ponašanju podnositelja i nadležnih tijela te važnosti predmeta postupka za podnositelja.
1) Duljina sudskog postupka
10. Ovršni postupak podnositelj je pokrenuo 12. lipnja 2008. podnošenjem prijedloga za ovrhu na temelju ovršne isprave, a radi zabilježbe ovrhe na nekretnini ovršenice. U trenutku odlučivanja o ustavnoj tužbi predmet se vodi pred Općinskim sudom u Novom Zagrebu i nije okončan. Ustavna tužba podnesena je 26. studenoga 2015.
11. Ustavni sud utvrđuje da je postupak u razmatranom pravno relevantnom razdoblju, od dana kada je rješenje Županijskog suda u Zagrebu broj: Gzp-1219/10-6 od 12. srpnja 2011. zaprimljeno na Općinskom građanskom sudu u Zagrebu – 14. studenoga 2011. do donošenja ove odluke trajao četiri (4) godine, deset (10) mjeseci i petnaest (15) dana.
2) Složenost sudskog predmeta
12. Ustavni sud ocjenjuje da se u konkretnom slučaju radi o složenijem ovršnom i hitnom predmetu, stoga nije opravdano ukupno trajanje ovršnog postupka od preko osam (8) godina.
3) Postupanje nadležnih sudova
13. Ustavni sud je utvrdio da se u razmatranom, pravno relevantnom razdoblju, postupak vodio pred sudom u prvom stupnju te da isti nije okončan.
4) Ponašanje podnositelja ustavne tužbe
14. Ustavni sud ocjenjuje da podnositelj kao ovrhovoditelj u pravno relevantnom razdoblju nije pridonio duljini trajanja postupka.
VI. OCJENA USTAVNOG SUDA
15. Ustavni sud utvrđuje da se postupak u pravno relevantnom razdoblju vodio u trajanju od četiri (4) godine, deset (10) mjeseci i petnaest (15) dana i da još uvijek traje. Imajući u vidu ukupno trajanje postupka, neaktivnost prvostupanjskog suda na način da dovrši postupak u naloženom roku od devet (9) mjeseci te posebice činjenicu da podnositelj svojim ponašanjem nije pridonio duljini postupka, te da je podnio ustavnu tužbu u odnosu na isti ovršni postupak koji je hitan, Ustavni sud ocjenjuje da je podnositelju povrijeđeno pravo na suđenje u razumnom roku.
1) Izreka odluke
Utvrdivši da je ustavna tužba osnovana, u smislu članka 63. stavaka 1. i 2. Ustavnog zakona donesena je odluka kao u točkama I. i II. izreke.
Na temelju članka 31. stavaka 4. i 5. Ustavnog zakona određuje se da je predsjednik Općinskog suda u Novom Zagrebu dužan dostaviti Ustavnom sudu pisanu obavijest o datumima donošenja i otpreme odluke u roku od osam (8) dana od dana njezine otpreme, a najkasnije osam (8) dana od isteka roka određenog u točki II. izreke ove odluke.
16. Sukladno članku 63. stavku 3. Ustavnog zakona, donesena je odluka kao u točkama III. i IV. izreke.
Ustavni sud utvrđuje visinu naknade zbog povrede ustavnog prava na suđenje u razumnom roku uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
17. Odluka o objavi temelji se na članku 29. Ustavnog zakona (točka V. izreke).
Broj: U-IIIA-4605/2015
Zagreb, 28. rujna 2016.
USTAVNI SUD REPUBLIKE HRVATSKE
Predsjednica Vijeća Ingrid Antičević Marinović, v. r.
