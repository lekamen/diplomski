 multilateralnu suradnju iz područja nadležnosti Ministarstva; u suradnji s drugim nadležnim ustrojstvenim jedinicama Ministarstva organizira međunarodne skupove i konferencije te sudjeluje na međunarodnim događanjima drugih organizatora; dostavlja informacije o novostima i dokumentima institucija Europske unije i drugih međunarodnih institucija nadležnim ustrojstvenim jedinicama; sudjeluje u izradi procjene učinka propisa te provedbi aktivnosti procjene socijalnog učinka propisa iz nadležnosti Sektora; priprema podatke iz nadležnosti Službe u svrhu informiranja javnosti, daje smjernice za dugoročni i srednjoročni razvoj Službe, podnosi izvješća o učinjenom u kvantitativnom i kvalitativnom smislu, brine da svaki rashod bude opravdan stvarnom potrebom i potvrđen prethodnom kontrolom u okviru svoje nadležnosti, daje prijedloge iz područja upravljanja ljudskim potencijalima i sudjeluje u provođenju postupaka javne nabave iz nadležnosti Službe, sudjeluje u izradi procesa rada i prati njihovu provedbu, planira kratkoročne i srednjoročne radne zadatke Službe, izrađuje izvješća iz područja rada te postavlja i ostvaruje ciljeve i mjere iz svoje nadležnosti.«.
Članak 3.
Članak 28. mijenja se i glasi:
»Služba za fondove Europske unije je unutarnja ustrojstvena jedinica u sklopu Sektora za međunarodnu suradnju i Europsku uniju koja obavlja poslove izrade strateških, programskih i operativnih dokumenata u vezi s korištenjem sredstava europskih strukturnih i investicijskih fondova i drugih fondova Europske unije te prijelaznog instrumenta u području razvoja ljudskih potencijala, socijalnog uključivanja i pomoći za najpotrebitije, pristupa zapošljavanju, pomoći u tranziciji i jačanju institucija i tehničke pomoći; Služba u dijelu u kojem obavlja funkcije Posredničkog tijela razine 1 u okviru Operativnog programa »Učinkoviti ljudski potencijali« surađuje s Koordinacijskim tijelom, Upravljačkim tijelom i Posredničkim tijelom razine 2 tijekom izrade, provedbe, praćenja i vrednovanja Partnerskog sporazuma i navedenog Operativnog programa, kao i poslove sudjelovanja u procesu programiranja i izrade dijelova Operativnog programa i Partnerskog sporazuma; u suradnji s drugim ustrojstvenim jedinicama Ministarstva izrađuje sektorske analize i utvrđuje programske prioritete za projektne cikluse korištenja sredstava; obavlja stručne poslove koji se odnose na planiranje i upravljanje proračunom iz europskih strukturnih i investicijskih fondova i drugih fondova Europske unije te osigurava provedbu naknade sredstava; upravlja, provodi i prati operativne programe u dijelu koji se odnosi na razvoj ljudskih potencijala, a vezano uz socijalno uključivanje te u dijelu koji se odnosi na pomoć za najpotrebitije; priprema kriterije za odabir operacija/projekata i prati pokazatelje rezultata i utjecaja s ciljem daljnjeg unaprjeđenja; koordinira pripremu baze projekata i pripremu projektne dokumentacije za korištenje sredstava; obavlja stručne poslove vrednovanja i ugovaranja projekata financiranih iz europskih strukturnih i investicijskih fondova i drugih fondova Europske unije; odabire projekte za financiranje i zaključuje ugovore o dodjeli bespovratnih sredstava sa korisnicima te druge relevantne ugovore; pruža podršku korisničkim institucijama tijekom provedbe operacija/projekata; provodi projekte tehničke pomoći; osigurava odgovarajuće razdvajanje funkcija u slučaju kada je ujedno i korisnik u okviru Operativnog programa; provodi poslove prema predviđenim procedurama za provedbu programa iz fondova Europske unije; osigurava informiranost, javnost i vidljivost; upravlja rizicima na razini prioritetnih osi, te osigurava aktivnosti prevencije, otkrivanja i ispravljanja nepravilnosti; osigurava imenovanja sukladno nacionalnim pravilima; pri izradi relevantnih dokumenata i provedbi pripadajućih programa i projekata održava stalnu stručnu komunikaciju sa svim unutarnjim ustrojstvenim jedinicama Ministarstva, te potiče suradnju s ustanovama, udrugama i drugim