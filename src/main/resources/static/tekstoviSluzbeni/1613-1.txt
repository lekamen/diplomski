 otuđuje objekt ili imovinu suda ili državnog odvjetništva.
Članak 7.
Uporaba sredstava za vezivanje je ograničavanje pokretljivosti tijela, osobito ruku i/ili nogu, u pravilu lisicama, a iznimno i drugim prikladnim sredstvom (remen, uže i sl.), osobi koja pruža otpor, pokušava napasti ili se samoozlijediti i kod pokušaja bijega.
Službenik pravosudne policije jednim sredstvom za vezivanje neće istodobno vezati dvije osobe, osim iznimno, ako posebne okolnosti nalažu takvo postupanje.
Članak 8.
Raspršivač s dopuštenim neškodljivim tvarima koristi se isključivo radi savladavanja aktivnog otpora.
Članak 9.
Uporaba palice udarcem po tijelu je teži oblik uporabe tjelesne snage.
Službenik pravosudne policije neće uporabiti palicu prema djeci, trudnicama u vidljivom stanju trudnoće, starijim i vidljivo bolesnim ili nemoćnim osobama i težim invalidima, osim ako takva osoba izravno ugrožava život službenika pravosudne policije ili druge osobe.
Službenik pravosudne policije u pravilu neće uporabiti palicu kao teži oblik uporabe tjelesne snage prema osobi koja pruža pasivni otpor, osim ako se takav otpor ne može savladati na drugi način.
Članak 10.
Službenik pravosudne policije ima pravo upotrijebiti električni paralizator radi savladavanja napada osobe prema kojoj ga primjenjuje, te postupanja u incidentnim situacijama većeg intenziteta.
Članak 11.
Uporaba vatrenog oružja dopuštena je samo ako se drugim sredstvima prisile ne može odbiti istodoban ili izravno predstojeći protupravni napad kojim se ugrožava život službenika pravosudne policije ili drugih osoba, vodeći računa da se ne ugrozi život trećih osoba.
Službenik pravosudne policije će prije uporabe vatrenog oružja upozoriti osobu koja napada ako mu to okolnosti napada dopuštaju.
4. Izvješćivanje o uporabi sredstava prisile i pruženoj pomoći
Članak 12.
O svakoj primjeni sredstava prisile službenik pravosudne policije dužan je podnijeti pisano izvješće neposredno nadređenom službeniku.
Izvješće iz stavka 1. ovog članka sadrži: ime i prezime službenika pravosudne policije koji je primjenio sredstva prisile, vrijeme, mjesto i razloge odnosno okolnosti uporabe sredstava prisile, osobne podatke osobe prema kojoj su sredstva prisile primijenjena, opis posljedica prouzročenih primjenom sredstava prisile, podatke o ponuđenoj i pruženoj pomoći ozljeđenoj osobi, kao i druge bitne podatke o događaju.
Neposredno nadređeni službenik dužan je odmah prikupiti potrebne obavijesti o okolnostima uporabe sredstava prisile te ih zajedno s pisanim izvješćem i mišljenjem dostaviti na ocjenu čelniku ustrojstvene jedinice Ministarstva pravosuđa nadležne za poslove osiguranja pravosudnih tijela ili drugoj osobi koju on ovlasti, a predsjedniku suda i državnom odvjetniku na znanje.
Čelnik ustrojstvene jedinice Ministarstva pravosuđa nadležne za poslove osiguranja pravosudnih tijela ili druga osoba koju on ovlasti, dužna je u primjerenom roku od dana prijama pisanog izvješća donijeti pisanu odluku o opravdanosti i zakonitosti uporabe sredstava prisile.
Evidencija o uporabi sredstava prisile vodi se u ustrojstvenoj jedinici Ministarstva pravosuđa nadležnoj za poslove osiguranja pravosudnih tijela.
Članak 13.
Nakon svake uporabe sredstava prisile, službenik pravosudne policije dužan je osobi prema kojoj je primjenjeno sredstvo prisile ponuditi pozivanje hitne liječničke pomoći radi pregleda i utvrđenja eventualnih ozljeda.
Nakon primjene težeg oblika sredstava prisile, koja je po procjeni službenika pravosudne policije mogla prouzročiti tjelesnu povredu osobe prema kojoj su primjenjena, službenik pravosudne policije dužan je pozvati hitnu liječničku pomoć, a radi pregleda osobe i utvrđenja eventualnih ozljeda.
Podatke o pozivanju hitne liječničke pomoći odnosno o odbijanju pozivanja hitne liječničke pomoći službenik pravosudne policije unosi u izvješće iz čl. 12. ovog Pravilnika.
5. Obveze i ovlasti službenika pravosudne policije
Članak 14.
Službenik pravosudne policije obvezan je:
– dolaskom na radno mjesto