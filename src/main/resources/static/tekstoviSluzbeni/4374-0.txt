72 06.08.2016 Presuda Upravnog suda u Rijeci broj: 3 UsI-1942/14-15 od 14. ožujka 2016.
UPRAVNI SUD U RIJECI
1723
PRESUDA
Upravni sud u Rijeci, po sutkinji Mariji Renner Jakovljević, dipl. iur., uz sudjelovanje zapisničarke Marijane Andrijević, u upravnom sporu tužitelja Gorana Brankovića i Marine Branković, oboje iz Dramlja, Vukovarska 78, zastupani po opunomoćenicima iz Zajedničkog odvjetničkog ureda Miljenko Mrakovčić i Bojan Milić u Rijeci, Užarska 17a, protiv tuženika Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, zastupanog po službenim osobama Marini Ljubić Karanović i Igoru Prokurici, uz sudjelovanje zainteresirane osobe Hrvatskog Telekoma d.d. Zagreb, Roberta Frangeša Mihanovića 9, radi rješavanja spora između korisnika i operatera, 14. ožujka 2016.,
presudio je
Odbija se tužbeni zahtjev tužitelja radi poništenja Odluke tuženika Hrvatske regulatorne agencije za mrežne djelatnosti, klasa: UP/I-344-08/12-01/44, urbroj: 376-05/MLJK-14-16 (IM) od 12. studenoga 2014. te nalaganja zainteresiranoj osobi da tužiteljima realizira ispunjenje ugovora koji su sklopljeni s ovdje zainteresiranom osobom i to pretplatničkog ugovora broj 13638767/08 (vezano za ADSL uslugu) i ugovora broj 13638765/08 (vezan za HALO uslugu), kao i radi nalaganja zainteresiranoj osobi kao operatoru univerzalnih usluga da tužiteljima omogući pristup javnoj telefonskoj mreži i javno dostupnim telefonskim uslugama na nepokretnoj lokaciji, a što omogućuje usluge slanja i primanja mjesnih, međumjesnih (nacionalnih) i međunarodnih telefonskih poziva, komunikaciju putem telefaksa i omogući zakonom određenu univerzalnu uslugu, podatkovnu komunikaciju, uz zakonom propisanu najmanju brzinu prijenosa podataka koja omogućuje djelotvoran pristup internetu.
Obrazloženje
Osporavanom Odlukom tuženika Hrvatske regulatorne agencije za mrežne djelatnosti, klasa: UP/I-344-08/12-01/44, urbroj: 376-05/MLJK-14-16 (IM) od 12. studenoga 2014. u točki I izreke odbijen je kao neosnovan zahtjev za rješavanje spora ovdje tužitelja Gorana Brankovića i Marine Branković iz Dramlja, Vukovarska 78, zastupanih po opunomoćenicima iz Zajedničkog odvjetničkog ureda Miljenko Mrakovčić i Bojan Milić u Rijeci, Užarska 17a, u dijelu vezanom za prigovor na nemogućnost realizacije ADSL usluge prema pretplatničkom ugovoru 13638767/08, sklopljenim s operaterom Hrvatski Telekom d.d. (ovdje zainteresiranom osobom), dok je u točki II izreke citirane Odluke odbijen kao neosnovan zahtjev ovdje tužitelja u dijelu vezanom za prigovor na nemogućnost realizacije HALO usluga prema pretplatničkom ugovoru 13638765/08 sklopljenim s operaterom, ovdje zainteresiranom osobom Hrvatskim Telekom d.d.
Osporavajući zakonitost citirane Odluke tuženika od 12. studenoga 2014., tužitelji su podnijeli tužbu koja je kod ovog Suda zaprimljena 15. prosinca 2014. pod poslovnim brojem 3 UsI-1942/14, a u kojoj tužitelji u bitnome navode da tuženik nije u postupku izvršenja presude ovog Suda poslovnog broja 3 UsI-1578/13-16 od 5. rujna 2014. u naloženom mu roku od 30 dana donio novu Odluku, a niti da je takvu Odluku donio vezan pravnim shvaćanjem i primjedbama Suda, osim što je osporavanom Odlukom donesenom u ponovnom postupku odlučio o oba zahtjeva tužitelja i to o jednom koji se odnosi na uslugu priključenja pristupa javnih govornih usluga u nepokretnoj telekomunikacijskog mreži za krajnjeg korisnike i drugom koji se odnosi na uključenje ADSL usluge, a koje zahtjeve da su tužitelji podnijeli 23. srpnja 2008. ovdje zainteresiranoj osobi i slijedom kojih zahtjeva da je zainteresirana osoba, a nakon tehničkih mogućnosti i slobodnih kapaciteta dostavila tužiteljima dva ugovora i to pretplatnički ugovor broj 1363876/08 za usluge priključenja, pristupa javnih govornih usluga u nepokretnoj telekomunikacijskoj mreži za krajnje korisnike (HALO usluge) te pretplatnički ugovor broj 13638767/08 za uključenje ADSL usluge, a sve nakon upućene obavijesti tužiteljima od 31. srpnja 2008. o prihvaćanju 