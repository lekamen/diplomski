 (»Narodne novine«, br. 53/91. i 73/91.),
– članka 34. i 53. Zakona o građenju (»Narodne novine«, br. 77/92.).
Tumačenje i primjena zakonskih odredaba
Članak 395.
(1) Od dana stupanja na snagu ovoga Zakona mogu se odredbe propisa koji su na snazi, a različito uređuju društveno od ostaloga vlasništva, tumačiti i primjenjivati samo u skladu s načelom jednovrsnosti vlasništva.
(2) Od dana stupanja na snagu ovoga Zakona mogu se odredbe propisa koji su na snazi, a različito uređuju pripadanje zgrada, odnosno dijelova zgrada od pripadanja zemljišta, tumačiti i primjenjivati samo u skladu s načelom jedinstvenosti nekretnine.
Stupanje na snagu
Članak 396.
Ovaj Zakon stupa na snagu 1. siječnja 1997.
ZAVRŠNA ODREDBA Zakona o izmjenama i dopunama Zakona o prodaji stanova na kojima postoji stanarsko pravo (»Narodne novine« br. 68/98), koji je stupio na snagu 20. svibnja 1998.
Članak 14.
Ovaj Zakon stupa na snagu osmog dana od dana objave u »Narodnim novinama«.
ZAVRŠNA ODREDBA Zakona o dopuni Zakona o vlasništvu i drugim stvarnim pravima (»Narodne novine« br. 73/00), koji je stupio na snagu 29. srpnja 2000.
Članak 2.
Ovaj Zakon stupa na snagu osmoga dana od dana objave u »Narodnim novinama«.
ZAVRŠNA ODREDBA Zakona o izmjeni i dopuni Zakona o vlasništvu i drugim stvarnim pravima (»Narodne novine« br. 114/01), koji je stupio na snagu 20. prosinca 2001.
Članak 3.
Ovaj Zakon stupa na snagu danom objave u »Narodnim novinama«.
PRIJELAZNE I ZAVRŠNE ODREDBE Zakona o izmjenama i dopunama Zakona o vlasništvu i drugim stvarnim pravima (»Narodne novine«, br. 79/06), koji je stupio na snagu 25. srpnja 2006.
Članak 10.
Članak 1. stavak 1. ovoga Zakona ne primjenjuje se na uspostavu vlasništva posebnog dijela zgrade ucrtane u katastarskom operatu do stupanja na snagu ovoga Zakona.
Vlasništvo posebnog dijela zgrade iz stavka 1. ovoga članka ne može se uspostaviti dok nadležno tijelo ne potvrdi da je određeni stan ili druga prostorija u određenoj zgradi i na određenoj zemljišnoj čestici samostalna uporabna cjelina. Potvrda mora sadržavati popis i opis posebnih dijelova nekretnine i napomenu o tome koji je posebni dio zgrade izgrađen bez, odnosno protivno dozvoli nadležnog tijela.
Na temelju potvrde iz stavka 2. ovoga članka nadležni sud će po službenoj dužnosti upisati zabilježbu u zemljišnoj knjizi da je posebni dio zgrade izgrađen bez, odnosno protivno dozvoli nadležnog tijela.
Iznimno od stavka 1. ovoga članka, na zahtjev vlasnika nekretnine, izdat će se potvrda sukladno članku 1. stavku 1. ovoga Zakona ako je posebni dio zgrade izgrađen u skladu s dozvolom nadležnog tijela.
Članak 11.
Postupci započeti po odredbama članka 356. i 357. Zakona o vlasništvu i drugim stvarnim pravima (»Narodne novine«, br. 91/96., 68/98., 137/99., 22/00. i 114/01.) dovršit će se po odredbama ovoga Zakona.
Članak 12.
Ovaj Zakon stupa na snagu osmoga dana od dana objave u »Narodnim novinama«.
ZAVRŠNA ODREDBA Zakona o izmjenama i dopunama Zakona o vlasništvu i drugim stvarnim pravima (»Narodne novine«, br. 141/06), koji je stupio na snagu 27. prosinca 2006.
Članak 4.
Ovaj Zakon stupa na snagu danom objave u »Narodnim novinama«.
PRIJELAZNE I ZAVRŠNE ODREDBE Zakona o izmjenama i dopunama Zakona o vlasništvu i drugim stvarnim pravima (»Narodne novine«, br. 146/2008), koji je stupio na snagu 1. veljače 2009., osim članaka 1. i 4. toga Zakona koje su stupile na snagu 17. svibnja 2009.
Članak 5.
Postupci koji su pokrenuti radi dobivanja suglasnosti za stjecanje prava vlasništva po odredbama članka 356. i 357. Zakona o vlasništvu i drugim stvarnim pravima (»Narodne novine«, br. 91/96., 68/98., 137/99., 22/00., 73/00., 114/01., 79/06. i 141/06.), u korist državljana i pravnih osoba iz država članica Europske unije, a koji još nisu pravomoćno okončani do stupanja na snagu ovoga Zakona, obustavit će se po službenoj dužnosti.
Članak 6.
Pravni posao kojem je cilj stjecanje prava vlasništva nekretnina u Republici Hrvatskoj koji je kao stjecatelj sklopio državljanin ili pravna osoba iz