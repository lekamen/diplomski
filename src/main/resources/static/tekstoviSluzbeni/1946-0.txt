100 18.09.2015 Odluka o izmjenama Odluke o osnivanju Nacionalnog odbora za borbu protiv nasilja u sportu
VLADA REPUBLIKE HRVATSKE
1947
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 17. rujna 2015. godine donijela
ODLUKU
O IZMJENAMA ODLUKE O OSNIVANJU NACIONALNOG ODBORA ZA BORBU PROTIV NASILJA U SPORTU
I.
U Odluci o osnivanju Nacionalnog odbora za borbu protiv nasilja u sportu (»Narodne novine«, br. 51/13 i 35/15), naziv Odluke mijenja se i glasi:
»Odluka o osnivanju Nacionalnog odbora za prevenciju i smanjenje nasilja na sportskim natjecanjima«.
II.
U točki I. stavku 1. riječi: »Nacionalni odbor za borbu protiv nasilja u sportu« zamjenjuju se riječima: »Nacionalni odbor za prevenciju i smanjenje nasilja na sportskim natjecanjima«.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/404
Urbroj: 50301-09/09-15-2
Zagreb, 17. rujna 2015.
Predsjednik Zoran Milanović, v. r.
