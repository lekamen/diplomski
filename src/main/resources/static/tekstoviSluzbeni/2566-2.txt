 (»Narodne novine«, broj 35/05., 41/08., dalje u tekstu: ZOO) i Zakonu o financijskom poslovanju i predstečajnoj nagodbi (»Narodne novine«, broj 108/12., 144/12., 81/13., dalje u tekstu: ZFPPN). Na stranici 78. točka 7. Analize, posljednja rečenica, tuženik je propisao da je tužitelj prilikom namirenja svojih potraživanja prema operatoru korisniku standardne ponude putem aktivacije instrumenta osiguranja plaćanja obvezan najprije zatvoriti obvezu s najstarijim dospijećem, pa proizlazi da je tuženik tužitelju propisao red uračunavanja ispunjenja obveza operatora korisnika prema tužitelju. Tužitelj se poziva na članak 171. Zakona o obveznim odnosima koji propisuje pravila uračunavanja ispunjenja kad između istih osoba postoji više istorodnih obveza pa ono što dužnik ispuni nije dovoljno da bi se mogle namiriti sve obveze. U tom slučaju sukladno stavku 1. članka 171. ZOO mjerodavan je sporazum vjerovnika i dužnika. Ako takvog sporazuma nema, uračanavanje se obavlja onim redom kojim odredi dužnik najkasnije prilikom ispunjenja. Ako nema dužnikove izjave o uračunavanju, obveze se namiruju redom kako je koja dospjela za ispunjenje. Dakle, u slučaju kada dolazi do podmirenja obveza operatora korisnika prema tužitelju, bilo dobrovoljno ili prisilnim putem, a ono što je podmireno nije dovoljno da bi se mogle namiriti sve obveze operatora korisnika, primjenjiv je članak 171. ZOO koji propisuje da je u tom slučaju mjerodavan sporazum vjerovnika i dužnika, ako nema sporazuma izjava dužnika te u nedostatku navedenog, red kako je koja obveza dospjela za ispunjenje. Tuženik je odlukom protivno članku 171. ZOO definirao obvezu tužitelja tako da uračunavanje ispunjenja vrši isključivo vodeći se kriterijem reda kako je koja obveza dospjela za ispunjenje, te na taj način odredio obvezu koja je protivna ZOO budući da tužitelj neće biti ovlašten red uračunavanja definirati sporazumom sa operatorom niti će operator biti ovlašten odrediti red uračunavanja svojom izjavom najkasnije prilikom ispunjenja.
Tužitelj nadalje navodi da je u 2012. godini donesen Zakon o financijskom poslovanju i predstečjanoj nagodbi (»Narodne novine«, broj 108/12. i 144/12.) koji je donesen radi usklađivanja hrvatskog zakonodavstva s direktivom Europskog parlamenta i vijeća Europske unije o borbi protiv kašnjenja u komercijalnim plaćanjima (2011/7/EU, dalje u tekstu: Direktiva), koju su članice Europske unije bile obvezene implementirati u svoje nacionalno gospodarstvo do 16. veljače 2013. godine. Sukladno odredbama Direktive rokovi plaćanja u privatnom sektoru ne smiju prelaziti iznos od 60 dana, a dulja plaćanja su dopuštena jedino u slučaju postojanja takve izričito obostrane volje ugovornih strana i pod uvjetom da to nije na štetu vjerovnika. Člankom 11. stavak 3. Zakona, slijedom teksta spomenute Direktive, presumira se da između poduzetnika postoji rok plaćanja od 30 dana, ukoliko nešto drugo nije ugovoreno. Podredno, Zakon pod prijetnjom ništetnosti (čl. 14. st. 5.) predviđa obvezu poduzetnika ugovoriti rok ispunjenja novčane obveze maksimalno do 60 dana. Što više utvrđuje da su odredbe ugovora kojima bi se ugovorio rok ispunjenja novčanih obveza dulji od 60 dana ništetni, ako na temelju okolnosti slučaja, a posebno trgovačkih običaja i naravi predmeta obveze proizlazi da je takvom ugovornom odredbom suprotno načelu savjesnosti i poštenja prouzročena očigledna neravnopravnost u pravima i obvezama ugovornih strana na štetu vjerovnika.
Tuženik na stranici 73. Analize predviđa rok od 60 dana za dospijeće plaćanja računa i dodatan rok od 30 dana od dana dospijeća, nakon kojeg je tužitelj ovlašten pokrenuti postupak naplate potraživanja odnosno privremeno obustaviti pružanje usluge. Na taj način može se zaključiti da se odlukom de facto rok dospijeća plaćanja za operatore korisnike određuje u trajanju od 90 dana. Operator korisnik je ovlašten u roku od 90 dana od dana zaprimanja računa dobrovoljno ispuniti svoju novčanu obvezu prema tužitelju bez da tužitelj kao vjerovnik