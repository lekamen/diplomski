se kako slijedi:
(a) Stavak 1. zamjenjuje se sljedećim:
»1. Ako nije drukčije uređeno ovom Odlukom, sve platne poruke i poruke koje se odnose na obradu plaćanja u sustavu TARGET2-HR između Hrvatske narodne banke i sudionika, kao što su potvrde terećenja ili odobrenja, ili izvodi iz računa, moraju biti dostupne sudioniku na ICM-u.«.
(b) Stavak 3. zamjenjuje se sljedećim:
»3. Ako se sudionikova veza prekine, sudionik upotrebljava drugo sredstvo prijenosa poruka utvrđeno u Dodatku IV. ove Odluke. U tim slučajevima inačica poruke koju je snimila ili ispisala Hrvatska narodna banka prihvaća se kao dokaz.«.
15. U članku 34. stavku 4. točka (c) zamjenjuje se sljedećom:
»(c) Uzima se da su sudionici obaviješteni o trajnom/privremenom isključenju sudionika iz sudjelovanja u sustavu TARGET2-HR ili drugoj komponenti sustava TARGET2, kada je ICM poruka o tome postala dostupnom sudionicima koji se koriste internetskim pristupom. Sudionici snose svu štetu koja proizlazi iz podnošenja naloga za plaćanje sudionicima koji su privremeno ili trajno isključeni iz sudjelovanja ako je taj nalog za plaćanje unesen u sustav TARGET2-HR nakon što je ICM poruka postala dostupna.«.
16. U članku 39. stavak 1. zamjenjuje se sljedećim:
»1. Uzima se da su sudionici upoznati sa svim svojim obvezama prema propisima o zaštiti podataka, sprječavanju pranja novca i financiranju terorizma, nuklearnim djelatnostima osjetljivima na širenje i razvoju sustava dostave nuklearnih oružja, posebno u odnosu na provedbu odgovarajućih mjera o svakom plaćanju u korist ili na teret njihovih PM računa, i da ih se pridržavaju. Prije zasnivanja ugovornog odnosa s pružateljem internetskih usluga sudionici koji se koriste internetskim pristupom dužni su se upoznati s politikom povrata izgubljenih podataka pružatelja internetskih usluga.«.
17. U članku 40. stavak 1. zamjenjuje se sljedećim:
»1. Osim ako je drukčije uređeno ovom Odlukom, sve obavijesti koje su potrebne ili dopuštene u skladu s ovom Odlukom šalju se preporučenom poštom, telefaksom ili na drugi način u pisanom obliku. Obavijesti Hrvatskoj narodnoj banci dostavljaju se direktoru Direkcije za operativne poslove platnog prometa Hrvatske narodne banke, Trg hrvatskih velikana 3, Zagreb ili na BIC adresu NBHRHR2X. Obavijesti sudioniku šalju se na adresu, broj telefaksa ili njegovu BIC adresu, o čemu sudionik s vremena na vrijeme obavješćuje Hrvatsku narodnu banku.«.
18. Članak 45. zamjenjuje se sljedećim:
»Članak 45.
Salvatorna klauzula
Ako je bilo koja odredba ove Odluke ili Odluke o dodatnim i izmijenjenim uvjetima za otvaranje i funkcioniranje PM računa u sustavu TARGET2-HR upotrebom internetskog pristupa ništetna ili pobojna, to neće utjecati na primjenu ostalih odredbi tih odluka.«.
Članak 7.
Stupanje na snagu
Ova Odluka objavljuje se u »Narodnim novinama« i stupa na snagu 1. veljače 2016., osim članka 2. koji stupa na snagu danom objave u »Narodnim novinama«.
O. br. 810/2015.
Zagreb, 15. prosinca 2015.
Predsjednik Savjeta Hrvatske narodne banke guverner Hrvatske narodne banke prof. dr. sc. Boris Vujčić, v. r.
