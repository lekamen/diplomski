 desetaka centrala dok se njih pedesetak koristi za međupovezivanje i prostoru u kojem je i gdje je smještena oprema za međupovezivanje, slijedom čega tuženik u regulatornom sporu nije smio uopće zaključiti da je riječ o »istoj usluzi« za čije korištenje tužitelj plaća naknadu HT-u, a kamoli da je primjenom načela reciprociteta tuženik smio odrediti tužitelju novu regulatornu obvezu nadzora cijena, određenu HT-u kroz postupak analize tržišta i primjenu HT-ove cijene na usluge tužitelja definirane u njegovoj minimalnoj ponudi. Pobijanim rješenjem tuženik je posredno i tužitelju odredio regulatorne obveze protivno članku 56. stavku 2. i 3. ZEK-a i naplatu troškovno orijentirane cijene, izmjenjujući na taj način pobijanim rješenjem donesenim u regulatornom sporu, regulatorne obveze određene tužitelju. Na opisani način tuženik je pogrešno primijenio materijalno pravo na temelju kojeg je rješavao upravnu stvar.
Također obzirom da je analizom tržišta kroz regulatornu obvezu transparentnosti tuženik dao svim alternativnim operatorima pravo odnosno mogućnost naplate usluge kolokacije definiranjem samo u Minimalnoj ponudi uvjeta korištenja zajedničkog prostora (kolokacija) zajedno s rokovima, uvjetima i cijenama pružane usluge, to je tuženik morao sukladno članku 58. stavku 3. i 56. stavak 3. ZEK-a naložiti i svim ostalim alternativnim operatorima izmjenu minimalne ponude međupovezivanja jer je u obrazloženju pobijanog rješenja koje se treba primjenjivati inter partes naložio tužitelju da cijenu koju će tužitelj naplaćivati HT-u mora primjenjivati i na ostale operatore koji bi zatražili uslugu kolokacije tužitelja. Tuženik je pobijanim rješenjem u regulatornom sporu posredno odredio nezakonitom Minimalnu ponudu tužitelja bez provođenja postupka iz članka 58. stavak 3. ZEK-a a na objavljene uvjete dodatnih usluga međupovezivanja prilikom objave nije imao primjedbi niti je zatražio tužitelja da dokazuje kako drugi operatori neće biti obvezni plaćati dodatne troškove koji nisu nužni za pružanje zatražene usluge. Time je tuženik tužitelja stavio u nepovoljan položaj u odnosu na sve ostale alternativne operatore koji imaju u objavljenim Minimalnim ponudama definirane cijene usluga kolokacije jer je tužitelj u odnosu na iste u obvezi primjenjivati cijene koje će prema načelu reciprociteta naplaćivati HT-u dok ostali alternativni operatori mogu primjenjivati svoje komercijalno određene cijene definirane u Minimalnim ponudama.
U odnosu na preostale dvije usluge koje je tuženik odredio predmetom spora i to jednokratnu naknadu za uključenje prostora za smještaj ormara te uslugu kolokacije opreme za međupovezivanje odnosno zakup ormara tuženik je točkom II. izreke pobijanog rješenja odbio zahtjev tužitelja za pravom na naplatu predmetnih usluga sukladno Minimalnoj ponudi utvrđujući u obrazloženju pobijanog rješenja da je između stranaka sporno postojanje osnove za naplatu istih kao i visina navedenih naknada, a da iz razloga što tužitelj nije dostavio dokaze da usluge i njihova cijena ne predstavljaju dodatni trošak to tužitelj nema niti osnove potraživati predmetne naknade. Tuženik se oglušio o sve navode tužitelja iznesene tijekom postupka koji je prethodio donošenju pobijanog rješenja, kojim je tužitelj argumentirao i dokazivao svoje pravo na naplatu predmetnih usluga, u odnosu na što je propušteno utvrditi činjenično stanje, dostavljene dokaze u obliku fotografija HT ormara sa prijenosnom opremom i DDF-a koji je smješten izvan ormara jer se i u tijeku postupka i u pobijanom rješenju propustio očitovati o postavljenom zahtjevu tužitelja za provođenje očevida na čvorištima tužitelja sukladno članku 68. i 77. ZUP-a, a kamoli da je predmetu radnju proveo iako je iz kontradiktornih navoda stranaka u upravnom postupku, kao i iz proturječnih navoda samog tuženika u obrazloženju pobijanog rješenja evidentno da je neposredno opažanje službene osobe bilo potrebno za utvrđivanje činjenica u razrješenju bitnih okolnosti. Slijedom toga tuženik nije