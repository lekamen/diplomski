 vrijednosnih papira, pri čemu takvo kršenje nema značaj iz članka 18. stavka 1. točke 27. ovoga Zakona.
(2) Za prekršaje iz stavka 1. ovoga članka kaznit će se i odgovorna osoba iz središnjeg depozitorija vrijednosnih papira novčanom kaznom u iznosu od 10.000,00 do 30.000,00 kuna.
Teži prekršaji imenovane kreditne institucije i središnjeg depozitorija vrijednosnih papira koji ima odobrenje za pružanje pomoćnih usluga bankovnog tipa
Članak 20.
(1) Za prekršaj kaznit će se imenovana kreditna institucija novčanom kaznom u iznosu koji je višekratnik broja 1000,00 a koja ne može biti manja od 20 % ni veća od 100 % prihoda koji je imenovana kreditna institucija ostvarila u godini kada je počinjen prekršaj, utvrđen službenim financijskim izvještajima za tu godinu ako:
1. bez odobrenja Hrvatske narodne banke iz članka 54. Uredbe (EU) br. 909/2014 središnjem depozitoriju vrijednosnih papira pruža usluge navedene u odjeljku C Priloga Uredbe (EU) br. 909/2014
2. sustavno i teško krši specifične bonitetne zahtjeve za kreditne rizike iz članka 59. stavka 3. Uredbe (EU) br. 909/2014
3. sustavno i teško krši specifične bonitetne zahtjeve za likvidnosne rizike iz članka 59. stavka 4. Uredbe (EU) br. 909/2014.
(2) Za prekršaj kaznit će se središnji depozitorij vrijednosnih papira koji ima odobrenje za pružanje pomoćnih usluga bankovnog tipa novčanom kaznom u iznosu koji ne može biti manji od 5 % ni veći od 10 % ukupnog prihoda koji je ostvario u godini kada je počinjen prekršaj utvrđen službenim financijskim izvještajima za tu godinu ako:
1. sustavno i teško krši specifične bonitetne zahtjeve za kreditne rizike iz članka 59. stavka 3. Uredbe (EU) br. 909/2014
2. sustavno i teško krši specifične bonitetne zahtjeve za likvidnosne rizike iz članka 59. stavka 4. Uredbe (EU) br. 909/2014.
(3) Iznimno od stavaka 1. i 2. ovoga članka, ako bi iznos novčane kazne utvrđene na temelju stavka 1. ili 2. ovoga članka bio manji od 500.000,00 kuna, imenovana kreditna institucija ili središnji depozitorij vrijednosnih papira koji ima odobrenje za pružanje pomoćnih usluga bankovnog tipa kaznit će se za prekršaj iz stavka 1. ili 2. ovoga članka novčanom kaznom u iznosu od 500.000,00 do 1.000.000,00 kuna.
(4) U slučaju da su imenovana kreditna institucija ili središnji depozitorij vrijednosnih papira prekršajem iz stavka 1. ili 2. ovoga članka ostvarili korist ili spriječili gubitak, a iznos tako ostvarene koristi ili spriječenog gubitka moguće je utvrditi, kaznit će se za prekršaj iz stavka 1. ili 2. ovoga članka novčanom kaznom u iznosu dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog najvišeg iznosa novčane kazne iz stavaka 1., 2. i/ili 3. ovoga članka.
(5) Za prekršaj iz stavaka 1. i 2. ovoga članka kaznit će se i odgovorna osoba u upravi imenovane kreditne institucije, odnosno odgovorna osoba iz središnjeg depozitorija vrijednosnih papira koji ima odobrenje za pružanje pomoćnih usluga bankovnog tipa novčanom kaznom u iznosu od 100.000,00 do 5.000.000,00 kuna.
Ostali prekršaji imenovane kreditne institucije i središnjeg depozitorija vrijednosnih papira koji ima odobrenje za pružanje pomoćnih usluga bankovnog tipa
Članak 21.
(1) Za prekršaj kaznit će se imenovana kreditna institucija ili središnji depozitorij vrijednosnih papira koji ima odobrenje za pružanje pomoćnih usluga bankovnog tipa novčanom kaznom u iznosu od 100.000,00 do 500.000,00 kuna ako:
1. nije usklađena sa specifičnim bonitetnim zahtjevima za kreditne rizike što se tiče svakog sustava za namiru vrijednosnih papira sukladno članku 59. stavku 3. Uredbe (EU) br. 909/2014, a takve neusklađenosti nemaju značaj iz članka 20. stavka 1. točke 2. ovoga Zakona, odnosno članka 20. stavka 2. točke 1. ovoga Zakona
2. nije usklađena sa specifičnim bonitetnim zahtjevima za likvidnosne rizike što se tiče svakog sustava za namiru vrijednosnih papira sukladno članku 59. stavku 4. Uredbe (EU) br. 909/2014, a takve neusklađenosti nemaju značaj