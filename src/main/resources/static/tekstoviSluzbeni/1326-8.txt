 poglavarstva za donošenje pojedinih odluka bile propisane nizom zakona, te da je poglavarstvo, zajedno sa županom, bilo definirano kao izvršno tijelo jedinice. U zahtjevu nije detaljnije objašnjena razlika između radnog i savjetodavnog tijela, kao što nije objašnjeno na koji način bi, osporenom statutarnom odredbom, radno tijelo bilo izjednačeno s poglavarstvom kao nekadašnjim izvršnim tijelom.
Ministarstvo uprave ističe da je čl. 135. Ustava Republike Hrvatske propisano da jedinice lokalne i područne (regionalne) samouprave imaju pravo u okviru zakona, svojim statutima samostalno urediti unutarnje ustrojstvo i djelokrug svojih tijela te ih prilagoditi svojim lokalnim potrebama i mogućnostima.
Zakonom o lokalnoj i područnoj (regionalnoj) samoupravi ... svojim odredbama daje pravo i mogućnost da u okviru svojih samoupravnih ovlasti jedinice uređuju Statutom sva pitanja koja su od važnosti za ostvarivanje prava građana te koja su nužna njihovo efikasno funkcioniranje odnosno obavljanje poslova lokalne samouprave.
Nadalje, čl. 48. Zakona osim izričito navedenih ovlasti izvršnog tijela navodi se kako izvršno tijelo obavlja i druge poslove utvrđene zakonom i statutom« (na dan sastavljanja ovog očitovanja i donošenja ove odluke na snazi je odredba koja ne sadržava riječi 'zakonom i'; v. točku 15. obrazloženja ovog rješenja – op. Ustavnog suda).
»Kako se pravo na lokalnu samoupravu ostvaruje preko lokalnog predstavničkog tijela (članak 132. Ustava Republike Hrvatske) smatramo da predstavničko tijelo ima pravo statutom propisati nadležnost izvršnog tijela ako to nije u suprotnosti s zakonom.«
2) Ocjena članka 3. StO-e/10 s aspekta članka 3. Ustava
17. S obzirom da ovlast župana, propisana u članku 3. StO-e/10, sama po sebi nije u nesuglasnosti sa ZoLPS-om i člankom 129.b Ustava, ne postoje osnove za njegovo ukidanje u postupku pred Ustavnim sudom, kao što je to utvrđeno u točki 13. obrazloženja ove odluke.
17.1. Unatoč tome, radi osnaživanja i učinkovitije provedbe normativnih zaštitnih mehanizama protiv arbitrarnog postupanja izvršnih tijela jedinica lokalne i područne (regionalne) samouprave, Ustavni sud ocjenjuje potrebnim razmotriti osnovanost smjernica za provedbu ZoLPS-a, koje je Ministarstvo uprave navelo u obrazloženju svoje odluke od 8. lipnja 2010.
18. Mjerodavni dio obrazloženja odluke Ministarstva uprave od 8. lipnja 2010. glasi:
»Napominjemo, međutim, da bi se statutom jedinice lokalne i područne (regionalne) samouprave mogla propisati ovlast općinskog načelnika, gradonačelnika odnosno župana za osnivanje savjetodavnih tijela i imenovanje savjetnika, iznimno, radi davanja stručnog mišljenja i predlaganja rješavanja određenih pitanja iz područja koja ne spadaju u djelokrug upravnih tijela jedinice lokalne i područne (regionalne) samouprave. Također, pri donošenju odluke o osnivanju savjetodavnog tijela i imenovanju savjetnika potrebno je voditi računa o uvjetima za imenovanje i broju članova tih tijela te posebnim aktom utvrditi mjerila za određivanje njihove naknade.«
19. Ustavni sud uvažava navedena stajališta Ministarstva uprave, osim u dijelu koji govori o »iznimnoj« ovlasti (s obzirom da za tu smjernicu nema uporišta u ZoLPS-u, a članak 129.b Ustava izrijekom ovlašćuje općine, gradove i županije da u okviru zakona svojim statutima samostalno urede unutarnje ustrojstvo i djelokrug svojih tijela te ih prilagode lokalnim potrebama i mogućnostima) i u dijelu koji govori o tome kako mora glasiti zbirni naziv tih tijela (s obzirom da odabir zbirnog naziva tih tijela kao »radnih« ili »savjetodavnih« ili sl. u pravilu nije relevantan sve dok nije riječ o obavljanju upravnih poslova iz nadležnosti upravnih odjela i službi, i sve dok naziv konkretnog tijela odražava njegovu temeljnu zadaću). Uz te rezerve, smjernice Ministarstva uprave nedvojbeno pridonose ostvarenju zahtjeva koji proizlaze iz načela vladavine prava, a koji uključuju i zahtjeve pravne sigurnosti, pravne izvjesnosti i pravne predvidljivosti usmjerene