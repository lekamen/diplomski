takvo vodi u službenim evidencijama nadležnog tijela već se činjenica mjesta prebivališta uvijek odnosila na faktično stanje odnosno na ono mjesto gdje se neka osoba faktično nastanila. Predlaže da se ukine članak 11. stavak 2. Odluke o komunalnom doprinosu Općine Pakoštane (Službeni glasnik Općine Pakoštane, broj 3/09., 2/10., 3/11. i 4/12.) u dijelu koji glasi: »... što dokazuje potvrdom nadležnog tijela«.
Sud je pozvao donositelja osporenog akta da dostavi očitovanje o zahtjevu. Donositelj nije udovoljio pozivu Suda u ovom predmetu, ali je očitovanje na zahtjev dostavio načelnik Općine Pakoštane. Navodi da je predmetna Odluka još uvijek na snazi te da je ista primijenjena u postupku obračuna komunalnog doprinosa obvezniku plaćanja komunalnog doprinosa Josipu Tropšeku iz Drage, Zagrebačka 20, za razliku obujma od 624,98 m3 stambene zgrade. Ističe da je kod donošenja rješenja o komunalnom doprinosu Jedinstveni upravni odjel u obvezi primijeniti važeće odredbe Odluke o komunalnom doprinosu međutim isti se kod donošenja rješenja o komunalnom doprinosu rukovodi i odredbama Zakona o općem upravnom postupku što je razvidno iz postupka donošenja rješenja. Ujedno je dostavljen dokaz o statusu predmetne kuće te dokaz da podnositelj zahtjev posjeduje i ima u suvlasništvu nekretnine u Nuštru. Iz sadržaja odgovora proizlazi da predlaže zahtjev odbiti.
Zahtjev je osnovan.
U odnosu na odredbu članka 11. stavka 1. Odluke, Sud je pokrenuo postupak po službenoj dužnosti na temelju odredbe članka 83. stavka 2. Zakona o upravnim sporovima (»Narodne novine«, broj 20/10., 143/12. i 152/14.).
Odredba članka 11. stavka 1. i 2. Odluke glasi:
»Općina Pakoštane će djelomično osloboditi od plaćanja komunalnog doprinosa investitora koji ima prebivalište ili sjedište tvrtke na području Općine Pakoštane najmanje deset godina računajući unazad od zaprimanja projektno planske dokumentacije za izračun komunalnog doprinosa, što dokazuje potvrdom nadležnog tijela, i to kada:
(………)
Općina Pakoštane će na zahtjev investitora djelomično osloboditi od plaćanja komunalnog doprinosa investitora koji je prema Zakonu o postupanju s nezakonito izgrađenim zgradama ishodovao rješenje o izvedenom stanju za nezakonito izgrađenu stambenu ili stambeno-poslovnu zgradu u kojoj se investitor nastanio što dokazuje potvrdom o prebivalištu izdanu od nadležnog tijela i namjerava se u toj zgradi trajno nastaniti što potkrjepljuje svojom izjavom, a koji je imao prebivalište na području općine Pakoštane najmanje deset godina ili su njegovi roditelji ili jedan od roditelja od kojih/kojeg je stekao nezakonito izgrađenu zgradu imali/imao prebivalište na području Općine Pakoštane najmanje deset godina prije izdavanja rješenja o izvedenom stanju ozakonjene zgrade, što dokazuje potvrdom nadležnog tijela, i to u visini od 90% od obračunate vrijednosti komunalnog doprinosa po odredbi članka 4. ove Odluke, za cijeli obujam zgrade«.
Podnositelj zahtjeva smatra da je dio Odluke o komunalnom doprinosu Općine Pakoštane (Službeni glasnik Općine Pakoštane, broj 4/09., 20/10., 3/11. i 4/12.) u dijelu koji se odnosi na dokazivanje prebivališta u svrhu djelomičnog oslobađanja od plaćanja komunalnog doprinosa u suprotnosti s odredbom članka 2. stavka 1. Zakona o prebivalištu i boravištu građana (»Narodne novine«, broj 53/91., 26/93., 29/94., 11/00.) kao i odredbom članka 2. stavka 1. Zakona o prebivalištu građana (»Narodne novine«, broj 144/12. i 158/13.).
Međutim, s obzirom na sadržaj odredbi Zakona o prebivalištu i boravištu građana odnosno Zakona o prebivalištu građana na koje podnositelj zahtjeva upućuje Sud ocjenjuje da osporena odredba Odluke nije u suprotnosti ni sa Zakonom o prebivalištu i boravištu građana ni sa Zakonom o prebivalištu građana. Naime odredbe Zakona na koje podnositelj upućuje nisu mjerodavne za ocjenu zakonitosti dijela odredbe Odluke kojim su propisana dokazna sredstva u postupku djelomičnog oslobađanja od plaćanja komunalnog doprinosa.
Za ocjenu zakonitosti dijela odredbe