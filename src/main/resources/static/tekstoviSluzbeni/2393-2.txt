 brojnom stanju pčelinjih zajednica na dan 30. travnja 2016. godine.
II. PROVEDBA MJERA
1. Kontrola i suzbijanje varooze
Članak 10.
(1) Mjerom Kontrola i suzbijanje varooze korisnik ostvaruje pravo na potporu za nabavu odobrenih veterinarsko-medicinskih proizvoda (u daljnjem tekstu: VMP), kiselina koje se koriste za tretiranje protiv varooze (mliječne, mravlje, octene i oksalne kiseline) i konzumnog šećera.
(2) Korisnici mjere iz stavka 1. ovoga članka su konvencionalni i ekološki pčelari upisani u Evidenciju.
(3) Potpora iz stavka 1. ovoga članka može se ostvariti prema broju pčelinjih zajednica upisanih u Evidenciju za nabavu:
a) VMP-a
b) VMP-a i kiselina iz stavka 1. ovoga članka
c) VMP-a i konzumnog šećera ili
d) VMP-a, kiselina iz stavka 1. ovoga članka i konzumnog šećera.
(4) Potpora za kiseline iz stavka 1. ovoga članka kao i za konzumni šećer može se ostvariti samo ako je korisnik zatražio i ostvaruje pravo na potporu za VMP.
(5) Maksimalni iznos potpore po pčelinjoj zajednici iznosi:
a) 25,00 kuna za konvencionalne pčelare i
b) 50,00 kuna za ekološke pčelare.
(6) Maksimalni iznos potpore za kiseline iz stavka 1. ovoga članka i/ili za konzumni šećer može činiti najviše 50 % iznosa potpore iz stavka 5. ovoga članka i ne može biti veći od iznosa potpore koji je ostvario za VMP.
(7) Ako je korisnik ostvario manje od 50 % maksimalnog iznosa potpore za VMP, u istom omjeru ostvaruje pravo na potpore za kiseline iz stavka 1. ovoga članka i/ili konzumni šećer.
(8) Osnova za izračun potpore iz stavka 1. ovoga članka je broj pčelinjih zajednica korisnika na dan 30. travnja 2016. godine, upisan u Evidenciju zaključno s 19. svibnja 2016. godine.
Članak 11.
(1) Zahtjev za isplatu potpore za mjeru iz članka 10. stavka 1. ovoga Pravilnika podnosi se na obrascu iz Priloga I. ovoga Pravilnika Agenciji za plaćanja do 20. svibnja 2016. godine.
(2) Zahtjevu se prilaže preslika originalnog računa i dokaz iz članka 4. stavka 5. ovoga Pravilnika, izdani u razdoblju od 1. rujna 2015. godine do 20. svibnja 2016. godine koji moraju sadržavati podatke da je kupljen VMP.
(3) Ako je korisnik podnio zahtjev koji uključuje i potporu za nabavu kiseline iz stavka 1. ovoga članka i/ili za konzumni šećer, zahtjevu se prilaže preslika originalnog računa i dokaz iz članka 4. stavka 5. ovoga Pravilnika, izdani u razdoblju od 1. rujna 2015. godine do 20. svibnja 2016. godine koji moraju sadržavati podatke da su kupljene kiseline iz članka 10. stavka 1. ovoga Pravilnika i/ili konzumni šećer.
2. Kontrola kvalitete meda
Članak 12.
(1) Mjerom Kontrola kvalitete meda sufinancira se ispitivanje kvalitete meda utvrđivanjem kvalitete i botaničkog podrijetla meda prema sljedećim kriterijima:
a) udio vode
b) električna vodljivost
c) količina hidroksimetilfurfurala (HMF)
d) aktivnost dijastaze
e) melisopalinološka i
f) senzorska analiza.
(2) Korisnici mjere iz stavka 1. ovoga članka su pčelari upisani u Evidenciju i Upisnik poljoprivrednih gospodarstava.
(3) Korisnici imaju pravo na sufinanciranje ispitivanja tri uzorka meda.
(4) Mjerom iz stavka 1. ovoga članka sufinancira se do 90 % prihvatljivog troška ispitivanja po uzorku.
(5) Ispitivanje iz stavka 1. ovoga članka može se izvršiti isključivo u jednom od akreditiranih laboratorija sukladno Normi HRN EN ISO/IEC 17025.
(6) Iznos sufinanciranja iz stavka 3. ovoga članka ne može biti veći od 500,00 kuna po uzorku.
Članak 13.
(1) Zahtjev za isplatu potpore za mjeru iz članka 12. stavka 1. ovoga Pravilnika podnosi se na obrascu iz Priloga II. ovoga Pravilnika Agenciji za plaćanja do 15. srpnja 2016. godine.
(2) Zahtjevu se prilaže:
a) preslika originala računa i dokaz iz članka 4. stavka 5. ovoga Pravilnika, izdani u razdoblju od 1. rujna 2015. godine do 15. srpnja 2016. godine koji moraju sadržavati podatke o broju uzoraka na kojima je obavljeno ispitivanje iz članka 12. stavka 1. ovoga Pravilnika i
b) nalaz/izvještaj ispitivanja koji mora sadržavati podatke/rezultate obavljenih ispitivanja iz članka 12. stavka 1.