 Rektoru u radu pomažu prorektori. Broj, uvjeti izbora, razrješenja i ovlasti prorektora pobliže se određuju statutom Sveučilišta.
Članak 9.
(1) Rektor ne može bez suglasnosti senata sklapati poslove o stjecanju, opterećenju ili otuđenju nekretnina.
(2) Sveučilište ne može bez suglasnosti osnivača steći, opteretiti ili otuđiti nekretnine i drugu imovinu, ni ugovoriti drugi pravni posao, ako vrijednost pojedinačnog ugovora iznosi više od milijun kuna.
Članak 10.
Senat je izborno stručno tijelo Sveučilišta koje se bira sukladno statutu Sveučilišta, na način kojim se osigurava zastupljenost svih znanstveno-nastavnih sastavnica Sveučilišta i različitih područja znanosti i umjetnosti.
Članak 11.
(1) Senat obavlja poslove određene zakonom i statutom Sveučilišta.
(2) Sveučilište može osnivati stručna vijeća i druga tijela odjela i drugih ustrojstvenih jedinica te na njih prenijeti ovlasti za obavljanje pojedinih poslova iz djelokruga senata, u skladu s posebnim zakonom i statutom Sveučilišta.
Članak 12.
(1) Sveučilišni savjet je tijelo koje se brine za ostvarivanje djelatnosti Sveučilišta prema aktu o osnivanju i statutu. Posebice brine o razvoju Sveučilišta u njegovoj interakciji s društvom u kojemu djeluje, te raspravlja i potvrđuje strateške i razvojne odluke senata, sukladno statutu Sveučilišta.
(2) Sveučilišni savjet radi i druge poslove u skladu s posebnim zakonom i statutom Sveučilišta.
Članak 13.
(1) Imovinu Sveučilišta čine:
– sredstva za rad osigurana u državnom proračunu
– sredstva stečena od pružanja usluga
– sredstva pribavljena iz drugih izvora.
(2) Sveučilište nema za cilj stjecanje dobiti.
(3) Ako Sveučilište u obavljanju svoje djelatnosti ostvari dobit, ona se upotrebljava isključivo za obavljanje i razvoj djelatnosti Sveučilišta.
(4) Sveučilište odgovara za obveze cijelom svojom imovinom.
(5) Republika Hrvatska solidarno i neograničeno odgovara za obveze Sveučilišta.
PRIJELAZNE I ZAVRŠNE ODREDBE
Članak 14.
(1) U roku od 90 dana od dana stupanja na snagu ovoga Zakona:
– Senat Sveučilišta Josipa Jurja Strossmayera u Osijeku donijet će odluku o spajanju Strojarskog fakulteta u Slavonskom Brodu Sveučilišta Josipa Jurja Strossmayera u Osijeku i dislociranih studija u Slavonskom Brodu Fakulteta za odgojne i obrazovne znanosti Sveučilišta Josipa Jurja Strossmayera u Osijeku Sveučilištu
– Sveučilište Josipa Jurja Strossmayera u Osijeku donijet će odluku o spajanju Studentskog centra u Slavonskom Brodu Sveučilištu
– Veleučilište u Slavonskom Brodu spojit će se sa Sveučilištem.
(2) Ustanove iz stavka 1. ovoga članka prestaju s radom danom upisa Sveučilišta u sudski registar.
(3) Danom upisa Sveučilišta u sudski registar, Sveučilište preuzima sve poslove, radnike zatečene na preuzetim poslovima, opremu, arhive, sredstva za rad, financijska sredstva te prava i obveze ustanova iz stavka 1. ovoga članka.
Članak 15.
(1) Studenti upisani na Strojarski fakultet u Slavonskom Brodu, dislocirane studije u Slavonskom Brodu Fakulteta za odgojne i obrazovne znanosti i Veleučilištu u Slavonskom Brodu danom spajanja ovih ustanova Sveučilištu postaju studenti Sveučilišta.
(2) Studenti iz stavka 1. ovoga članka imaju pravo dovršiti studij prema nastavnom programu i uvjetima koji su važili prilikom upisa u prvu godinu studija, a u skladu s posebnim propisom.
Članak 16.
(1) Vlada Republike Hrvatske će u roku od 30 dana od dana stupanja na snagu ovoga Zakona, na prijedlog ministra nadležnog za visoko obrazovanje, imenovati privremenog rektora Sveučilišta.
(2) Privremeni rektor obavit će pripreme za početak rada Sveučilišta, donijeti privremeni statut Sveučilišta uz suglasnost osnivača, podnijeti prijavu za upis u sudski registar te poduzeti radnje za konstituiranje sveučilišnog senata.
(3) Sveučilište može početi obavljati djelatnost danom upisa u sudski registar.
(4) Privremeni statut iz stavka 2. ovoga članka primjenjivat će se do stupanja na snagu statuta koji će donijeti senat Sveučilišta u skladu sa Zakonom o znanstvenoj djelatnosti i