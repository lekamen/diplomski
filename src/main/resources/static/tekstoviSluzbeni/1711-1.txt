 priloženi Ugovor sklopljen između Grada Splita i TD DCM, pa se ne vidi poveznica tužitelja s priloženim ugovorom. Nadalje, da se sukladno članku 220. Zakona o vlasništvu i drugim stvarnim pravima pravo služnosti osniva upisom u zemljišne knjige, pa je stoga tužitelj bio obvezan uz tužbu priložiti i potrebne dokaze kojima dokazuje da je osnovao pravo služnosti što je tužitelj propustio učiniti.
Osporava kao paušalnu tvrdnju tužitelja da je »poznato« da je Grad Split bio investitor EKI-ja pa da HT nije mogao steći pravo puta. U konkretnom slučaju tuženik je uvidom u službenu evidenciju utvrdio da je HT u zasebnim postupcima ishodio od tuženika potvrde o pravu puta za kabelsku kanalizaciju na predmetnoj trasi, sukladno članku 28. stavku 1. ZEK-a i članku 2. Pravilnika, čime je HT stekao status infrastrukturnog operatora na predmetnoj trasi. Slijedom toga, tuženik je bio obvezan i ovlašten izdati potvrdu o pravu puta, što je i učinio.
Sukladno navedenom predlaže Sudu da odbije tužbu kao neosnovanu.
Zainteresirana osoba Hrvatski Telekom u odgovoru na tužbu navodi da je tuženik u postupku koji je prethodio donošenju osporenog rješenja potpuno točno i pravilno utvrdio činjenično stanje u pogledu činjenice da je HT infrastrukturni operator na svim trasama elektroničke komunikacijske infrastrukture i povezane opreme koje su obuhvaćene pobijanim rješenjem među kojima i trase DTK 021 U00 (Pujanke).
Da bi dokazala status infrastrukturnog operatora, zainteresirana je osoba pokrenula pred tuženikom postupke za izdavanje potvrda o pravu puta te joj je tuženik izdao 63 potvrde o pravu puta među kojima i za predmetnu trasu.
Sukladno navedenom predlaže Sudu da odbije tužbu.
Tužba nije osnovana.
Ocjenjujući zakonitost osporenog rješenja Sud nalazi da tim rješenjem nije povrijeđen zakon tužitelju na štetu.
Uvidom u spis predmeta dostavljen ovom Sudu uz tužbu proizlazi da je zainteresirana osoba Hrvatski Telekom d.d. (HT d.d.) kao infrastrukturni operator podnio tuženiku zahtjev za sređivanje postojećeg stanja kabela uvučenih bez prethodno zaključenog Ugovora o pristupu zajedničkom korištenju kabelske kanalizacije za trase pobliže navedene u točki I. dispozitiva osporenog rješenja uključujući i trasu DTK 021 U00 (Pujanke) Split. Iz navedene dokumentacije u spisu predmeta nesporno proizlazi da je tužitelj položio kabele kao operator korisnik bez sklapanja ugovora o korištenju s infrastrukturnim operatorom.
U postupku koji je prethodio donošenju osporenog rješenja utvrđeno je da je tužena Agencija zaprimila zahtjeve trgovačkog društva HT d.d. za sređivanje postojećeg stanja kabela uvučenih bez prethodno zaključenog Ugovora o pristupu ili zajedničkom korištenju kabelske kanalizacije za predmetne trase. U svrhu utvrđivanja činjeničnog stanja tuženik je zatražio očitovanje od tužitelja (operator korisnik) te je 1. ožujka 2012. godine održao i usmenu raspravu. Naime, tužitelj – operator korisnik, je u svojim očitovanjima naveo da ima položene kabele u kabelskoj kanalizaciji na predmetnoj trasi. Na usmenoj raspravi zainteresirana osoba je je predložila da se zajedničko korištenje EKI-ja uredi sukladno važećim propisima te da se naplata vrši od dana uvlačenja kabela. Tužitelj je predložio da se postupak okonča sukladno važećim propisima te da se naplata vrši od početka postupka ozakonjenja. Tuženik je nakon provedenog dokaznog postupka utvrdio: da trgovačko društvo HT d.d. ima status infrastrukturnog operatora jer je u zasebnim postupcima ishodio potvrde o pravu puta za kabelsku kanalizaciju za predmetnu trasu, da trgovačko društvo B.net d.o.o. koristi izgrađenu kabelsku kanalizaciju na predmetnim trasama kabelske kanalizacije bez pojedinačnih ugovora zaključenih s infrastrukturnim operatorom, da s obzirom na to svaki operator korisnik mora imati zaključen ugovor s infrastrukturnim operatorom pa tako i tužitelj.
Prema odredbi članka 27. stavka 1. Zakona o elektroničkim komunikacijama (»Narodne novine«, broj: 73/08., 90/11., 133/12., 80/13. i 71/14. –