26 09.03.2015 Pravilnik o izmjenama i dopunama Pravilnika o uvjetima, načinu i postupku prijeboja potraživanja prema državnom proračunu s poreznim dugom
MINISTARSTVO FINANCIJA
554
Na temelju članka 115. Općeg poreznog zakona (»Narodne novine«, broj 147/08, 18/11, 78/12 i 136/12) i članka 19. Zakona o izmjenama i dopunama Općeg poreznog zakona (»Narodne novine«, broj 78/12), ministar financija donosi
PRAVILNIK
O IZMJENAMA I DOPUNAMA PRAVILNIKA O UVJETIMA, NAČINU I POSTUPKU PRIJEBOJA POTRAŽIVANJA PREMA DRŽAVNOM PRORAČUNU S POREZNIM DUGOM
Članak 1.
U članku 1. Pravilnika o uvjetima, načinu i postupku prijeboja potraživanja prema državnom proračunu s poreznim dugom (»Narodne novine«, broj 15/13 i 160/13) briše se točka i dodaju se riječi: »sukladno odredbi članka 115. stavka 3. Općeg poreznog zakona.«
Članak 2.
U članku 2. točka 1. mijenja se i glasi:
»1. potraživanja temeljem dospjelih novčanih obveza iz pravnih poslova sklopljenih između fizičkih i pravnih osoba i proračunskih odnosno izvanproračunskih korisnika državnog proračuna koji su u trenutku sklapanja pravnog posla bili navedeni u registru proračunskih i izvanproračunskih korisnika državnog proračuna.«.
Članak 3.
U članku 3. točka 4. mijenja se i glasi:
»4. korisnik državnog proračuna je osoba koja se djelomično ili u cijelosti financira iz državnog proračuna, a koja je navedena u registru proračunskih i izvanproračunskih korisnika državnog proračuna,«.
U točki 6. riječi: »osobama javnog prava« zamjenjuju se riječima: »korisnicima državnog proračuna«.
Članak 4.
U članku 4. stavak 1. i 2. mijenjaju se i glase:
»(1) Korisnik državnog proračuna obavještava ovlaštenu agenciju, koja obavlja poslove prijeboja u ime Ministarstva financija – Državne riznice, o dospijeću potraživanja po osnovi: 1. pravnog posla sklopljenog s korisnicima državnog proračuna i 2. potraživanja iz ovršnih odluka, ovršnih sudskih i izvansudskih nagodbi te dostavlja sljedeće podatke:
– naziv/ime i prezime stjecatelja potraživanja,
– adresu sjedišta/prebivališta,
– osobni identifikacijski broj (OIB),
– oznaku izvora prava prema članku 2. stavak 1. ovoga Pravilnika,
– iznos potraživanja u kunama,
– račun na koji se ima izvršiti isplata dijela potraživanja koji ostaje stjecatelju,
– adresu elektroničke pošte stjecatelja odnosno odgovorne osobe te
– ekonomsku klasifikaciju potraživanja (račun i aktivnost).
(2) Nakon što Agencija za plaćanje u poljoprivredi, ribarstvu i ruralnom razvoju utvrdi stjecatelju potraživanja prava na isplatu državne potpore i iznos za isplatu, ovlaštenoj agenciji, koja obavlja poslove prijeboja u ime Ministarstva financija – Državne riznice, dostavlja sljedeće podatke:
– naziv/ime i prezime stjecatelja potraživanja,
– adresu sjedišta/prebivališta,
– osobni identifikacijski broj (OIB),
– oznaku izvora prava prema članku 2. stavak 1. ovoga Pravilnika,
– iznos potraživanja u kunama,
– račun na koji se ima izvršiti isplata dijela potraživanja koji ostaje stjecatelju,
– adresu elektroničke pošte stjecatelja odnosno odgovorne osobe te
– ekonomsku klasifikaciju potraživanja (račun i aktivnost).«.
Članak 5.
U članku 5. stavak 2. mijenja se i glasi:
»(2) Za obustavljeni iznos potraživanja prema stavku 1. ovoga članka, ovlaštena agencija daje naloge za prijenos, i to:
– na teret općih sredstava koja su planirana za namjene iz članka 2. ovoga Pravilnika,
– u korist uplatnog računa propisanog za evidentiranje obveza poreza i osobni identifikacijski broj (OIB) dužnika, prema redosljedu namirivanja sukladno članku 7. ovoga Pravilnika.«.
Članak 6.
U članku 6. stavku 1. u prvoj alineji riječi: »državnog proračuna« brišu se.
Članak 7.
Članak 7. mijenja se i glasi:
»(1) Kada je potraživanje utvrđeno, od iznosa koji se prenosi, prema članku 5. stavak 2. druga alineja ovoga Pravilnika, namiruje se porezni dug po redoslijedu određenom člankom 114. Općeg poreznog zakona, i to:
1. dug na brojčanim oznakama poreza na promet,
2. dug na brojčanim oznakama poreza na dodanu vrijednost,
3. dug na brojčanim