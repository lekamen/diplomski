 predočio potvrdu da je promatrač, te iz toga razloga nije ni naveden u zapisnik) ... «
8.3. Imajući u vidu prethodna utvrđenja, Ustavni sud poklonio je vjeru zapisniku – službenom dokumentu, zbog čega navode žalitelja o nepravilnostima u radu biračkog odbora na biračkom mjestu broj 20 – Draževitići Ustavni sud nije prihvatio. Stajalište o pravnoj snazi zapisnika kao službenog dokumenta Ustavni sud izrazio je u odluci broj: U-VIIA-2980/2013 od 24. svibnja 2013. (www.usud.hr).
9. Kad je riječ o navodima žalitelja vezanima uz nepravilnosti koje su navodno učinjene prilikom glasovanja Ivice Barbira i Blaženke Barbir, iz dodatnog očitovanja koje je Ustavni sud zatražio od predsjednice biračkog odbora za biračko mjesto broj 20 – Draževitići (očitovanje od 3. kolovoza 2015.) proizlazi sljedeće:
»Joško Barbir ... dobio je telefonski poziv za koji je izjavio da je iz Vrgorca (misli se na glasački odbor u Vrgorcu), da su želju za glasovanje zatražili supružnici Blaženka i Ivan Barbir, koji su nemogućnosti doći do mjesta glasanja. Na teren su poslani članovi biračkog odbora Mirjana Dropulić (HNS), Sandra Barbir (HSP) i Joško Barbir (HSP). Po izjava navedenih po dolasku u kuću navedeni supružnika Ivana i Blaženke Barbir, glasački listići odloženi su na stol. U tom trenutku gospođa Blaženka uzima listić te glasuje bez predočenja osobne iskaznice. Gospodin Ivan je glasovao uz predočenje osobne iskaznice. Po povratku na glasačko mjesto utvrđeno je da gospođa Blaženka nije na popisu birača te je koverta u kojoj se nalazio njezin listić označen kao neupotrebljen, dok je drugi listić gosp. Ivana izvađen iz druge kuverte, koja je bila označena za Ivana ubačen u glasačku kutiju.«
Ustavni sud ocjenjuje da su ti navodi predsjednice biračkog odbora za biračko mjesto broj 20 – Draževitići dostatni za zaključak da zbog okolnosti vezanih uz glasovanje Ivice Barbira i Blaženke Barbir nije potrebno ponoviti izbore na tom biračkom mjestu, kako to predlaže žalitelj.
10. Žalitelj također navodi da pojedini članovi biračkih odbora nisu potpisali zapisnike na biračkim mjestima broj 7, 14, 20, 23 i 25 te da zapisnici nisu pravilno verificirani. Također tvrdi da u zapisnicima na biračkim mjestima broj 14, 20 i 23 nije bilo upisano da su pojedini članovi biračkih odbora, koji su se nalazili na listi Državnog izbornog povjerenstva, bili u sastavu biračkog odbora.
Ustavni sud je, u granicama žalbenih navoda, izvršio uvid u sve zapisnike o radu biračkih odbora u provedenom drugom krugu prijevremenih izbora za gradonačelnika Grada Vrgorca (ukupno 26 zapisnika). Utvrdio je da broj navedenih članova odbora u zapisniku za pojedino biračko mjesto odgovara broju potpisa članova biračkog odbora za to biračko mjesto. Iznimka je zapisnik s biračkog mjesta broj 7 – Dusin: od ukupno deset (10) navedenih članova biračkog odbora zapisnik je potpisalo njih devetero.
Međutim, Ustavni sud ne vidi kako bi navedeni propust, s aspekta zakonitosti izbora i potrebe njihova ponavljanja, mogao biti relevantan. Istovjetno utvrđenje odnosi se i na ostale navode žalitelja (one o navodno nepravilnoj verifikaciji zapisnika o radu biračkih odbora na pojedinim biračkim mjestima i o tome da pojedini članovi biračkih odbora koji su navedeni na listama Državnog izbornog povjerenstva za pojedina biračka mjesta nisu bili upisani u zapisnike na pojedinim biračkim mjestima – v. točku 2. obrazloženja ove odluke).
11. Zaključno, nakon razmatranja žalbenih navoda, osporenog rješenja, dodatnih očitovanja ŽIP-a i predsjednice biračkog odbora za biračko mjesto broj 20 – Draževitići, kao i ostale mjerodavne dokumentacije, te pregleda zapisnika o radu biračkih odbora i deset (10) dvojbenih nevažećih listića, Ustavni sud utvrdio je da je osporeno rješenje ŽIP-a doneseno u skladu s mjerodavnim člancima ZoLI-ja navedenima u točki 3. obrazloženja ove odluke. Nadležni ŽIP poštovao je i mjerodavna načelna pravna stajališta izgrađena u praksi Ustavnog suda.
Zahtjevi žalitelja, upućeni Ustavnom sudu (prebrojavanje