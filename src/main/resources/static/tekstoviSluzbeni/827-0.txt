40 10.04.2015 Odluka o prestanku koncesije za osnivanje Slobodne zone Đuro Đaković - Slavonski Brod d.o.o.
VLADA REPUBLIKE HRVATSKE
828
Na temelju članka 12. stavka 1. podstavka 2. i stavka 2. Zakona o slobodnim zonama (»Narodne novine«, br. 44/96, 78/99, 127/2000, 92/2005, 85/2008 i 148/2013), Vlada Republike Hrvatske je na sjednici održanoj 9. travnja 2015. godine donijela
ODLUKU
O PRESTANKU KONCESIJE ZA OSNIVANJE SLOBODNE ZONE ĐURO ĐAKOVIĆ – SLAVONSKI BROD d.o.o.
I.
Društvu Slobodna zona Đuro Đaković – Slavonski Brod d.o.o. prestaje koncesija za osnivanje Slobodne zone Đuro Đaković – Slavonski Brod d.o.o. dodijeljene Odlukom o davanju koncesije za osnivanje Slobodne zone Đuro Đaković – Slavonski Brod d.o.o. (»Narodne novine«, br. 46/2001, 47/2002 i 37/2014).
Prestanak koncesije iz stavka 1. ove točke utvrđuje se povodom odreknuća korisnika koncesije za osnivanje slobodne zone za cijelo područje Slobodne zone Đuro Đaković – Slavonski Brod d.o.o., u skladu s člankom 12. stavkom 1. podstavkom 2. Zakona o slobodnim zonama.
II.
Na temelju ove Odluke ovlašćuje se Ministarstvo poduzetništva i obrta da raskine Ugovor o koncesiji, sklopljen 15. lipnja 2001. godine između Ministarstva gospodarstva i Slobodne zone Đuro Đaković – Slavonski Brod d.o.o., u roku 30 dana od dana donošenja ove Odluke.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/125
Urbroj: 50301-05/18-15-2
Zagreb, 9. travnja 2015.
Predsjednik Zoran Milanović, v. r.
