 navedenog smatrao da bi odvajanje djeteta od majke radi povratka ocu za dijete bilo traumatsko, a ujedno je dijete dobro socijalizirano u sadašnju životnu sredinu te nije u njegovom najboljem interesu i ne preporuča se povratak mlt. C. u D.
(...)
Obzirom na prigovore predlagatelja iznesene na naprijed navedena mišljenja i zaključke Centra, a koji su usmjereni na upitnu objektivnost Centra obzirom je u kontaktu samo sa jednom strankom u postupku, sud je proveo dokaz na način da je zatražio mišljenje i procjenu neuropsihijatra Prof. dr.sc. Z., sa užom specijalizacijom iz dječje i adolescentske psihijatrije ... i to ne kao vještačenje već samo kao mišljenje i procjenu stručnjaka koji je u potpunosti nezavisan od stranaka i Centra za socijalnu skrb, osobno nezainteresiran za ishod postupka i to na način da je isti učinio psihijatrijsku obradu samo mlt. C., bez opterećenja uvidom u dokumentaciju koja se nalazi u spisu, upravo da bi potpuno objektivno mogao dati odgovor na pitanje suda da li bi povratak mlt. C. u D. predstavljao psihičku traumu za dijete te da li se dijete prilagodilo okolini u kojoj živi od ljeta 2011. godine. ...
U navedenom mišljenju prof. Z. je navela kako je C. dječak koji ima sigurnost, vezan je uz majku ali ima i pozitivna razmišljanja o ocu što znači da majka nije utjecala negativnim stavovima, pričama i sl. na isto. Značajan faktor u tome je što C. razgovara sa ocem te temeljem toga gradi sliku o njemu. Nije utvrđeno stanje konfuzije kod C. koju bi prouzročili različiti stavovi, informacije i vrijednosni sistemi kojim ga izlažu roditelji.
C. ne odbija opciju odlaska u D. ali na istu pristaje samo ako ide sa mamom i to privremeno. Nije utvrđena traumatiziranost C. ali je utvrđena vezanost za majku što je i adekvatno njegovoj dobi. Dobro je uklopljen u sredini u kojoj živi. Ne pokazuje verbalno niti neverbalno otpore prema ocu te liječnica pretpostavlja da majka pozitivno utječe na njega vezano uz taj odnos.
Zaključno prof. Z. u bitnom za ovaj postupak navodi kako bi odvajanje mlt. C. od majke predstavljalo traumu za njega jer je majka sigurna osoba za njega kao i okruženje u kojem živi, premještaj u drugu sredinu bio bi za njega trauma ali bi ju mogao savladati ukoliko bi sa njim živjela majka i to u skladnoj i usklađenoj atmosferi, te da odnos oca i dječaka nije mogla procijeniti jer isti nije prisustvovao opservaciji.
Obzirom na izneseno mišljenje prof. Z., bez obzira na izneseni prigovor predlagatelja da isto nije izrađeno u duhu Konvencije, sud nije provodio daljnje predložene dokaze, upravo zbog činjenice da predmetni postupak traje već predugo te se svakim daljnjim protekom vremena gubi smisao postupanja po predmetnoj Konvenciji.
Slijedom svega naprijed navedenog, naročito temeljem mišljenja prof. Z., da mlt. C. ne pokazuje znake traumatiziranosti, ima pozitivno mišljenje o ocu kojeg poznaje iz razgovora koje putem Skypa ostvaruje redovito, sud smatra da ne postoji ozbiljna opasnost da bi povratak izložio dijete fizičkoj opasnosti ili psihičkoj traumi ili na drugi način doveo dijete u nepovoljan položaj, dakle da su ispunjeni uvjeti iz čl. 13. st. 1. točka b) ali samo u slučaju kada bi se u D. vratio sa majkom obzirom na povezanost sa istom, obzirom na dob istog te uz uvažavanje činjenice da više od dvije godine ne živi sa ocem te iako uz oca veže pozitivno mišljenje njegov kontakt sa istim ostvaren je samo putem video veze ali nije bilo neposrednog kontakta.
Ukoliko bi se naložilo odvajanje C. od majke te njegov samostalni povratak u D., sud smatra da su u tom slučaju ispunjeni uvjeti iz naprijed navedenog članka Konvencije obzirom bi odvajanje od majke i samostalan povratak k ocu kod mlt. C. izazvalo traumatske posljedice.
Kako predlagatelj nije učinio nespornim i dokazao da je majci mlt. C., predloženici B. osiguran nesmetan povratak u D. te joj je osiguran stan i posao koji bi joj osigurao i financijsku, a tome i cjelokupnu neovisnost od predlagatelja, to sud nije mogao prihvatiti prijedlog