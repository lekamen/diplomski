 vozila.
Vještine
Na kraju ove tematske cjeline polaznik će:
1. pokazati zaštitnu opremu
2. pokazati potrebnu opremu za imobilizaciju i izvlačenje ozlijeđenog
3. pokazati postupak postavljanja prsluka za imobilizaciju i izvlačenje
4. demonstrirati postupak izvlačenja na dugu dasku.
3. ODRŽAVANJE ŽIVOTA ODRASLIH
Završetkom ove tematske cjeline polaznik će opisati redoslijed postupaka i primijeniti osnovne mjere održavanja života, zbrinuti opstrukciju dišnog puta stranim tijelom i postaviti osobu bez svijesti u bočni položaj.
3.1. Osnovne mjere održavanja života odraslih
Znanja
Na kraju ove tematske cjeline polaznik će:
1. objasniti značaj procjene mjesta događaja s obzirom na sigurnost
2. primijeniti mjere osobne zaštite
3. objasniti način procjene odgovora na podražaj
4. navesti razloge za započinjanje osnovnih mjera održavanja života
5. objasniti način otvaranja dišnog puta
6. objasniti postupak provjere disanja
7. opisati postupak izvođenja vanjske masaže srca
8. opisati postupak izvođenja umjetnog disanja metodom »usta na usta»
9. objasniti primjenu džepne maske
10. objasniti postupak izvođenja umjetnog disanja maskom sa samoširećim balonom i spremnikom
11. definirati cikluse i omjere tijekom oživljavanja
12. objasniti redoslijed postupaka osnovnih mjera održavanja života.
Vještine
Na kraju ove tematske cjeline polaznik će:
1. pokazati procjenu mjesta događaja
2. pokazati korištenje osobne zaštitne opreme
3. demonstrirati način procjene odgovora na podražaj
4. pokazati postupak otvaranja dišnog puta
5. pokazati postupak provjere disanja
6. demonstrirati pravilan postupak izvođenja vanjske masaže srca
7. demonstrirati postupak izvođenja umjetnog disanja metodom »usta na usta
8. pokazati ispravan redoslijed postupaka osnovnih mjera održavanja života.
3.2. Opstrukcija dišnog puta stranim tijelom kod odraslih
Znanja
Na kraju ove tematske cjeline polaznik će:
1. razlikovati simptome i znakove lakše i teške opstrukcije dišnog puta stranim tijelom
2. opisati postupke kod opstrukcije dišnog puta stranim tijelom
3. navesti indikaciju za Heimlichov hvat i opisati postupak.
Vještine
Na kraju ove tematske cjeline polaznik će:
1. pokazati postupke oslobađanja stranog tijela iz dišnog puta kod osobe koja je pri svijesti
2. pokazati postupke oslobađanja stranog tijela iz dišnog puta kod osobe koja je bez svijesti.
3.3. Bočni položaj, transportni položaji
Znanja
Na kraju ove tematske cjeline polaznik će:
1. opisati korake kod pristupa osobi bez svijesti
2. nabrojati indikacije i kontraindikacije za postavljanje pacijenta u bočni položaj
3. opisati korake u postupku postavljanja pacijenta u bočni položaj
4. objasniti transportne položaje.
Vještine
Na kraju ove tematske cjeline polaznik će:
1. pokazati postupak pristupanja osobi bez svijesti
2. pokazati postupak postavljanja pacijenta u bočni položaj.
4. ODRŽAVANJE ŽIVOTA DJECE
Završetkom ove tematske cjeline polaznik će opisati i primijeniti osnovne mjere održavanja života i zbrinuti opstrukciju dišnog puta stranim tijelom kod dojenčadi i djece starije od jedne godine.
4.1. Osnovne mjere održavanja života djece
Znanja
Na kraju ove tematske cjeline polaznik će:
1. objasniti značaj procjene mjesta događaja s obzirom na sigurnost
2. primijeniti mjere osobne zaštite
3. objasniti postupke u procjeni odgovora na podražaj kod dojenčadi i djece starije od jedne godine
4. navesti razloge za započinjanje osnovnih mjera održavanja života
5. objasniti postupak otvaranja dišnog puta kod dojenčadi i djece starije od jedne godine
6. objasniti postupak provjere disanja kod dojenčadi i djece starije od jedne godine
7. objasniti postupak provjere znakova života kod dojenčadi i djece starije od jedne godine
8. opisati postupak izvođenja umjetnog disanja kod dojenčadi i djece starije od jedne godine
9. opisati postupak izvođenja vanjske masaže srca kod dojenčadi i djece starije od jedne godine
10. definirati cikluse i omjere tijekom oživljavanja
11. objasniti redoslijed postupaka osnovnih mjera održavanja