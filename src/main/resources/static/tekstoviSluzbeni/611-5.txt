 Dodatku 4. koji je prilog i sastavni dio ovoga Zakona.
Mjere ruralnoga razvoja jedinica lokalne i područne (regionalne) samouprave
Članak 12.
(1) Jedinice lokalne i područne (regionalne) samouprave mogu provoditi mjere ruralnoga razvoja pod uvjetom da su iste odobrene od strane Ministarstva i Europske komisije u skladu s pravilima za državnu potporu iz članka 66. ovoga Zakona.
(2) Sredstva za mjere iz stavka 1. ovoga članka osiguravaju jedinice lokalne i područne (regionalne) samouprave u svom proračunu.
Korisnici
Članak 13.
(1) Korisnici mjera ruralnoga razvoja određuju se Programom iz članka 10. ovoga Zakona.
(2) Korisnike mjera ruralnoga razvoja iz članka 12. ovoga Zakona određuju jedinice lokalne i područne (regionalne) samouprave prilikom podnošenja zahtjeva za odobrenje mjera u skladu s pravilima za državnu potporu iz članka 66. ovoga Zakona.
(3) Korisnik mjera ruralnoga razvoja dužan je čuvati isprave na temelju kojih je ostvario potporu pet godina od završnog dana plaćanja korisniku.
Odluke
Članak 14.
(1) Agencija za plaćanja kao provedbeno tijelo u provedbi mjera ruralnoga razvoja donosi odluke i sklapa ugovore u svezi s pravima i obvezama korisnika iz članka 13. stavka 1. ovoga Zakona sukladno načinu i uvjetima utvrđenim člankom 10. stavkom 9. ovoga Zakona.
(2) Odluke iz stavka 1. ovoga članka nisu upravni akti.
(3) Na odluke iz stavka 2. ovoga članka korisnik ima pravo podnijeti prigovor Povjerenstvu za prigovore u Ministarstvu u roku od osam dana od dana dostave odluke. Danom dostave odluke smatra se dan preuzimanja odluke sa zaštićene mrežne aplikacije – Agronet sustava.
GLAVA III. IZRAVNA POTPORA
Poglavlje A. Opće odredbe
Obuhvat izravne potpore
Članak 15.
(1) Izravna potpora u smislu ovoga Zakona sastoji se od:
1. programa izravnih plaćanja i
2. plaćanja u iznimno osjetljivim sektorima.
(2) Odredbe ovoga poglavlja, kao i ostale odredbe koje se odnose na izravnu potporu u okviru ovoga Zakona primjenjuju se odgovarajuće i na IAKS mjere ruralnoga razvoja iz članka 10. stavka 5. ovoga Zakona.
Zadaće nadležnog tijela
Članak 16.
(1) Ministarstvo utvrđuje mjere i detaljne kriterije za provedbu izravne potpore na temelju provedbenih propisa koje donosi ministar.
(2) O provedbi programa izravnih plaćanja Ministarstvo izvještava Europsku komisiju sukladno zahtjevima Uredbe (EU) br. 1307/2013 i Uredbe (EU) br. 1306/2013.
Zadaće provedbenog tijela
Članak 17.
(1) Agencija za plaćanja zaprima i obrađuje zahtjeve za potporom, kontrolira zadovoljenje uvjeta za ostvarivanje potpore te isplaćuje izravnu potporu koristeći integrirani administrativni kontrolni sustav (u daljnjem tekstu: IAKS) iz članka 20. ovoga Zakona.
(2) Agencija za plaćanja dostavlja podatke Ministarstvu o aktivnostima vezanim uz provedbu izravne potpore iz ove glave.
(3) Agencija za plaćanja dostavlja potrebna izvješća i informacije Europskoj komisiji o provedbi programa izravnih plaćanja sukladno Uredbi (EU) br. 1307/2013 i Uredbi (EU) br. 1306/2013 te provedbenim i delegiranim uredbama donesenim na temelju njih.
Financiranje
Članak 18.
(1) Program izravnih plaćanja u okviru Zajedničke poljoprivredne politike provodi se u skladu s odredbama o financiranju Uredbe (EU) br. 1306/2013.
(2) Program izravnih plaćanja financira se sredstvima iz EFJP-a sukladno članku 17. Uredbe (EU) br. 1307/2013, te sredstvima državnog proračuna Republike Hrvatske za dopunska nacionalna izravna plaćanja u skladu s odredbama o financiranju Uredbe (EU) br. 1306/2013.
(3) Godišnja nacionalna gornja granica za financiranje programa izravnih plaćanja iz sredstava EFJP-a utvrđena je sukladno članku 6. i Prilogu II. Uredbe (EU) br. 1307/2013.
(4) Godišnja nacionalna gornja granica za financiranje dopunskih nacionalnih izravnih plaćanja iz sredstava državnog proračuna Republike Hrvatske utvrđena je sukladno članku 19. i Prilogu VI. Uredbe (EU) br. 1307/2013.
(5) Dopunska nacionalna izravna plaćanja iz stavka 4. ovoga članka financirat će se dodatno i iz EPFRR-a sukladno članku 40. Uredbe 