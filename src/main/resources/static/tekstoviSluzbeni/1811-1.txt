 Pravilnika, ugovor o izobrazbi ne sklapa se s polaznicima:
– slijedno-rastućih dočasničkih i časničkih izobrazbi, osim prve razine slijedno-rastuće dočasničke izobrazbe i prve razine slijedno- -rastuće časničke izobrazbe
– funkcionalnih izobrazbi u civilnim obrazovnim institucijama i znanstvenim organizacijama u Republici Hrvatskoj ako udio Ministarstva obrane u ukupnim troškovima izobrazbe iznosi manje od 5.000,00 kuna ili se izobrazbom ne stječe propisana licenca ili certifikat s rokom važenja od najmanje pet godina
– funkcionalnih izobrazbi u okviru ustrojstvenih jedinica Oružanih snaga
– izobrazbi stranih jezika u vojnim institucijama
– međunarodnih funkcionalnih izobrazbi u trajanju do 15 dana.
Članak 9.
(1) Ugovorom o izobrazbi Ministarstvo obrane se obvezuje osigurati odgovarajuće uvjete za izobrazbu i snositi ugovorom utvrđene troškove izobrazbe polaznika.
(2) Ugovorom o izobrazbi polaznik izobrazbe obvezuje se:
– s uspjehom završiti izobrazbu u ugovorom određenom roku
– po završetku izobrazbe ostati u službi u dvostrukom trajanju izobrazbe odnosno u vremenu određenom pojedinačno sklopljenim ugovorom o izobrazbi
– u slučaju raskida ugovora izazvanog vlastitom krivnjom nadoknaditi troškove izobrazbe i štetu koja je time počinjena Ministarstvu obrane i Oružanim snagama.
(3) Pojedinačno sklopljenim ugovorom za svaku pojedinu izobrazbu utvrđuju se prava i obveze Ministarstva obrane i polaznika izobrazbe.
Članak 10.
(1) U slučaju prekida izobrazbe zbog krivnje polaznika, polaznik se obvezuje vratiti troškove izobrazbe uvećane za iznos pripadajuće zakonske zatezne kamate.
(2) U slučaju neispunjenja obveze ostanka u službi iz članka 9. stavka 2. podstavka 2. ovoga Pravilnika polaznik je obvezan nadoknaditi Ministarstvu obrane troškove izobrazbe i štetu koja je time počinjena Ministarstvu obrane i Oružanim snagama uvećane za iznos pripadajuće zakonske zatezne kamate razmjerno neispunjenom dijelu obveze.
(3) Objektivni razlozi za raskid ugovora o izobrazbi (bolest ili ozljeda nastala tijekom izobrazbe, prestanak službe zbog umirovljenja) zbog kojih polaznik nije u mogućnosti završiti izobrazbu odnosno ispuniti obvezu ostanka u službi po završetku izobrazbe isključuju obveze iz stavaka 1. i 2. ovoga članka.
Članak 11.
(1) Ugovore o izobrazbi u ime Ministarstva obrane sklapa pomoćnik ministra obrane zadužen za koordinaciju i usmjeravanje rada te praćenje obavljanja poslova Uprave za ljudske resurse (u daljnjem tekstu: pomoćnik ministra nadležan za ljudske resurse).
(2) Ustrojstvena jedinica Ministarstva obrane nadležna za ljudske resurse prati izvršenje ugovornih obveza.
(3) Pomoćnik ministra obrane nadležan za ljudske resurse raskinut će ugovor kada se ispune uvjeti za raskid ugovora.
(4) Ustrojstvena jedinica Ministarstva obrane nadležna za građansko-pravne poslove obavlja poslove vezane uz utuženje ugovornih obveza.
Članak 12.
Nadležne ustrojstvene jedinice Ministarstva obrane i Oružanih snaga evidentiraju sve podatke o završenim izobrazbama u Informacijskom sustavu personalnog upravljanja.
II. VRSTE IZOBRAZBI
1. Slijedno-rastuća dočasnička i časnička izobrazba
Članak 13.
Slijedno-rastuća dočasnička izobrazba provodi se na četiri razine:
– Razina 1: Program izobrazbe za razvoj vođe (IRV)
– Razina 2: Program temeljne dočasničke izobrazbe (TDI)
– Razina 3: Program napredne dočasničke izobrazbe (NDI)
– Razina 4: Program visoke dočasničke izobrazbe (VDI).
Članak 14.
Slijedno-rastuća časnička izobrazba provodi se na četiri razine:
– Razina 1: Program temeljne časničke izobrazbe (TČI)
– Razina 2: Program napredne časničke izobrazbe (NČI)
Program napredne časničke izobrazbe za časnike na stožernim dužnostima (NČISD)
– Razina 3: Program intergranske zapovjedno-stožerne izobrazbe (IZSI)
Program izobrazbe časnika u funkcionalnom području (IFP)
– Razina 4: Program strategijske izobrazbe/Ratna škola (RŠ).
Članak 15.
Na temelju godišnjeg plana izobrazbe u Republici Hrvatskoj ustrojstvena jedinica Oružanih snaga nadležna za personalne