 podataka za najbližu klimatski mjerodavnu meteorološku postaju θmm jest > 3 °C) dijela Hrvatske;«.
Dodaje se nova točka 17. koja glasi:
»17. samostalna uporabna cjelina zgrade jest stan odnosno apartman, poslovni prostor i slično unutar zgrade koji je predviđen ili preuređen za zasebno korištenje;«.
Točka 18. mijenja se i glasi:
»18. stambena zgrada jest obiteljska kuća ili višestambena zgrada koja je u cijelosti ili u kojoj je više od 90 % građevinske (bruto) površine namijenjeno za stanovanje;.
Točka 20. mijenja se i glasi:
»20. termotehnički sustav jest tehnička oprema za grijanje, hlađenje, ventilaciju, klimatizaciju i pripremu potrošne tople vode zgrade ili samostalne uporabne cjeline zgrade;«.
Točka 21. mijenja se i glasi:
»21. troškovno optimalna razina jest razina energetskih svojstava koja rezultira najmanjim troškom tijekom procijenjenoga gospodarskog vijeka trajanja, pri čemu se najmanji trošak određuje uzimajući u obzir troškove ulaganja povezanih s energijom, troškove održavanja i operativne troškove (uključujući troškove i uštede energije, kategoriju dotične zgrade, zaradu od proizvedene energije), gdje je primjenjivo, kao i troškove zbrinjavanja, gdje je primjenjivo, a procijenjeni gospodarski vijek trajanja određuje svaka država članica. Procijenjeni gospodarski vijek se odnosi na preostali procijenjeni vijek trajanja zgrade, ako se zahtjevi energetskih svojstava određuju u odnosu na zgradu u cjelini, odnosno na procijenjeni gospodarski vijek trajanja dijela zgrade, ako se zahtjevi energetskih svojstava određuju u odnosu na dijelove zgrade. Troškovno optimalna razina nalazi se unutar područja razina energetskih svojstava za koje je analiza troškova i koristi tijekom procijenjenoga gospodarskog vijeka trajanja pozitivna;«.
Točka 23. mijenja se i glasi:
»23. zgrada mješovite namjene jest zgrada koja ima više od 10 % neto podne površine u drugoj namjeni od osnovne i kada je ploština te neto podne površine u drugoj namjeni veća od 50 m2, zbog čega je potrebno zgradu podijeliti u toplinske zone koje se proračunavaju u skladu s namjenom;«.
Točka 25. se briše.
Članak 4.
U članku 4. stavku 1. podstavak 2. mijenja se i glasi:
»Prilog 2 Izgled i sadržaj energetskog certifikata«;.
Podstavci 3, 4, 5 i 6 se brišu.
Podstavak 7 postaje podstavak 3, mijenja se i glasi:
»Prilog 3 Prikaz registra Izvješća o provedenim energetskim pregledima zgrada i izdanih energetskih certifikata«.
Podstavak 8 postaje podstavak 4, mijenja se i glasi:
»Prilog 4 Prikaz registra Izvješća o redovitim pregledima sustava grijanja, sustava hlađenja i sustava ventilacije i klimatizacije«.
Članak 5.
Članak 5. mijenja se i glasi:
»Zgrada javne namjene jest zgrada koju koristi tijelo javne vlasti za obavljanje svojih poslova ili zgrada za stanovanje zajednica te zgrada koja nije stambena u kojoj se pruža usluga većem broju ljudi.
Pojam »zgrada javne namjene« iz stavka 1. ovoga članka odnosi se i na samostalnu uporabnu cjelinu zgrade javne namjene«.
Članak 6.
U članku 6. stavku 1. podstavak 1. mijenja se i glasi:
»– zgrade javne namjene čija ukupna korisna površina prelazi 250 m2,«.
Iza stavka 1. dodaje se stavak 2. koji glasi:
(2) Iznajmljivanje iz stavka 1. ovoga članka odnosi se i na stanove, apartmane i kuće za odmor u kojima se pruža ugostiteljska usluga smještaja.
Članak 7.
U članku 7. stavak 1. mijenja se i glasi:
»(1) Vrste zgrada u cjelini odnosno samostalna uporabna cjelina zgrade za koje se izdaje energetski certifikat određene su prema pretežitoj namjeni korištenja i dijele se na:
1. višestambene zgrade – za koje se u pravilu izrađuje jedan zajednički certifikat, a može se izraditi i zasebni energetski certifikat
2. obiteljske kuće
3. uredske zgrade
4. zgrade za obrazovanje
5. bolnice
6. hoteli i restorani
7. sportske dvorane
8. zgrade trgovine – veleprodaja i maloprodaja
9. ostale nestambene zgrade koje se griju na temperaturu +18 °C ili višu (npr.: zgrade za promet i komunikacije, terminali, postaje, pošte, telekomunikacijske zgrade, zgrade 