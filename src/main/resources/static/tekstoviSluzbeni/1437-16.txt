 odmakni SE! ili Od sredine (nalijevo, nadesno) na.......... koraka odmakni SE!
Na tu zapovijed usmjernik ostaje na mjestu, ostali se brzo odmiču lijevo i desno od njega.
Ako zapovijeđu nije određen odmak, vojne se osobe odmiču na jedan korak.
Nakon odmicanja vojne se osobe poravnavaju prema srednjoj ili krilnoj vojnoj osobi i zauzimaju osnovni stav.
Članak 91.
Primak vojnih osoba u jednovrsnome ili u dvovrsnome stroju zapovjednik desetine zapovijeda: Sredini primakni SE! ili Nadesno (nalijevo) primakni SE!
Na tu se zapovijed sve vojne osobe hitro primiču, osim one prema kojoj se ostale primiču.
Ako je odmak (primak) veći od jednoga koraka, vojne osobe se okreću u stranu odmicanja (primicanja) i kreću na određeni odmak, a ako je na jedan korak, odmiču se (primiču) bočnim iskorakom bez okreta.
3. PRESTROJAVANJE U KRETANJU
Članak 92.
Za prestrojavanje iz dvovrsnoga (jednovrsnoga) stroja u kolonu po dva (jedan) u bočnu stranu zapovjednik desetine zapovijeda: Na – de – SNO!
Na tu se zapovijed desetina okreće nadesno, čelni nastavlja kretanje punim korakom, a ostali skraćenim dok ne postignu određen razmak. Desni se red primiče lijevomu na odmak od 0,25 m.
Prvi razdjel zapovijedi za okret nadesno u kretanju »Na – de – SNO« izdaje se pod desnom nogom.
Nakon okreta usmjernik ide ravno, ostale se vojne osobe primiču na propisani odmak i poravnavaju bez posebne zapovijedi.
Članak 93.
Za prestrojavanje desetine iz kolone po dva (jedan) u dvovrsni (jednovrsni) stroj zapovjednik desetine zapovijeda: Na – lije – VO!
Na tu se zapovijed desetina okreće nalijevo.
Prvi razdjel zapovijedi za okret nalijevo u kretanju »Na – lije – VO« izdaje se pod lijevom nogom.
Nakon okreta usmjernik ide ravno, ostale se vojne osobe primiču na propisani odmak i poravnavaju bez posebne zapovijedi.
Članak 94.
Za prestrojavanje iz kolone po dva u kolonu po jedan zapovjednik desetine zapovijeda: U kolonu po jedan prestroji SE!
Na tu zapovijed čelna vojna osoba lijevoga reda nastavlja kretanje, a ostale skraćuju korak. Vojne osobe desnoga reda dolaze u zatiljak onima s kojima su bili poravnani pa svaka, čim dobije prostor, nastavlja kretanje korakom.
Članak 95.
Za prestrojavanje iz kolone po jedan u kolonu po dva zapovjednik desetine zapovijeda: U kolonu po dva prestroji SE!
Na tu zapovijed čelna vojna osoba skraćuje korak, vojne osobe desnoga reda idu udesno i čine kolonu po dva, zatim zapovjednik desetine zapovijeda: Punim kora –KOM!
Na tu zapovijed desetina prelazi u kretanje korakom.
4. ZAHOĐENJE
Članak 96.
Desetina zahodi s mjesta i u kretanju.
Za zahođenje s mjesta zapovjednik desetine zapovijeda: Desnim (lijevim) KRILOM!
Ako je desetina u dvovrsnome (jednovrsnome) stroju, krilni označene strane kreće korakom i zahodi, a krilni suprotnoga krila (oko kojega se zahodi) kreće kraćim korakom u luku polumjera tri koraka. Ostali u stroju prilagođuju kretanje tako da se poravnaju s krilom koje zahodi.
Kada je desetina u koloni, čelni zahode po luku polumjera jedan korak.
Kada je izvedeno zahođenje koliko treba, zapovjednik zaustavlja desetinu ili zapovijeda: RAVNO!
Na tu zapovijed sve vojne osobe nastavljaju kretanje punim korakom ili se zaustavljaju.
V. VJEŽBOVNI POSTUPCI VODA
1. POSTROJAVANJE
Članak 97.
Zborni su strojevi voda dvovrsni stroj, jednovrsni stroj, kolona po jedan, kolona po dva, kolona po tri (ako ima tri desetine) i kolona po četiri.
Članak 98.
Za postrojavanje u dvovrsni (jednovrsni) stroj zapovjednik voda zapovijeda: Vod, u dvije vrste (vrstu) ZBOR!
Na tu se zapovijed vod postrojava ispred zapovjednika na razmaku od pet koraka. Zapovjednik treće desetine (ili druge ako vod ima tri desetine) stane pet koraka ispred zapovjednika voda, ostale se desetine postrojavaju prema rednome broju.
Zapovjednici su na desnome krilu svojih desetina (slike 69. i 70.). Prvi dočasnik voda postrojava se na desnom krilu voda.
Članak 99.
Za postrojavanje u kolonu po jedan (dva, tri, četiri) zapovjednik voda zapovijeda: Vod, u kolonu po jedan (dva, tri, četiri) ZBOR!
