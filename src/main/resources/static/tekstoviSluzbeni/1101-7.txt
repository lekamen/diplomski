 čvorova na terenu:
– Označavanje pozicije čvora bojom uz rub ceste,
– Zabijanje klina u čvoru
Važno je, bez obzira koju metodu koristili, voditi skicu čvora sa kontrolnim odmjeranjima u svrhu ponovnog uspostavljanja čvora na terenu uslijed mogućeg gubitka ili oštećenja oznake čvora.
Na skici je potrebno ucrtati minimalno tri kontrolna odmjeranja za svaki čvor od stalnih, čvrstih točaka (npr. prometnog znaka, rasvjetnog stupa, stabla, ugla zgrade i sl.) te označiti smjer sjevera.
Na jednoj skici mogu biti ucrtani jedan ili više čvorova u ovisnosti o međusobnoj udaljenosti, odnosno preglednosti skice.
6.3.1 Označavanje pozicije čvora bojom uz rub ceste
Točke dobivene projekcijom pozicije čvora na lijevi i desni rub kolnika označuju se bojom. Označavanje obje strane kolnika provodi se radi lakšeg uočavanja pozicije čvora iz oba smjera kretanja. Promjer kružnice koji označava poziciju čvora iznosi 30 cm.
Također uz kružnicu odnosno oznake uz rub kolnika treba bojom upisati i identifikacijski broj čvora.
6.3.2 Zabijanje klina u čvoru
U točku koja predstavlja poziciju čvora zabija se klin. Položaj klina je dodatno moguće označiti bojom (kružnicom promjera oko 30 cm).
6.4 Prostorno snimanje i pohranjivanje položaja čvora
GPS uređajem
Razvojem i povećanjem točnosti GPS tehnologije moguće je snimanje prostornih koordinata pozicije čvora, uz uvjet da GPS uređaj ima submetarsku točnost mjerenja u realnom vremenu ili se ista može postići naknadnom obradom u postprocesingu.
7. Linkovi
7.1 Definicija linka
Link je osnovni element adresnog sustava unutar mreže javnih cesta. Definiran je početnim i završnim čvorom. Skup linkova iste identifikacijske oznake cestovnog pravca čini cestovni pravac.
7.2 Identifikacijska oznaka linka
Unutar razvrstane cestovne mreže link je jednoznačno određen identifikacijskom oznakom.
Brojevi linkova rastu od 1 naviše, neovisno o lokaciji na kojoj se nalaze.
7.3 Pravila prilikom određivanja pripadnosti linkova koji identificiraju rampe (skretače)
U raskrižjima razvrstanih cesta pripadnost linkova koji identificiraju rampe (skretače) određuju se na temelju građevinsko-prometne izvedbe raskrižja, te funkcije u mreži javnih cesta.
Postoje dva osnovna tipa raskrižja:
– Raskrižje u nivou,
– Raskrižje u dva ili više nivoa.
7.3.1 Raskrižja u nivou
Unutar ovog osnovnog tipa raskrižja, uzevši u obzir mogućnost različitog geometrijskog oblikovanja i izvedbe raskrižja, mogu se definirati slijedeći podtipovi:
A1: Trokrako raskrižje:
Priključak jedne ceste na drugu.
Glavni pravac može biti u pravcu ili u krivini.



A2: Četverokrako raskrižje:
Sjecište glavnih osi dviju cesta u jednoj točci, sa ili bez dodatnih traka za lijevo i desno skretanje, sa ili bez razdjelnog pojasa.

A3: Višekrako raskrižje:
Križanje tri ili više cesta sa sjecištem njihovih osi u jednoj točci.

A4: Kružno raskrižje – »rotor«:
Raskrižja u nivou gdje se više cesta sastaje na jedinstvenoj (zajedničkoj) kružnoj, elipsastoj, kvadratičnoj krivulji (»rotoru«), koja uvijek pripada jednoj od cesta. Mogu biti trokraka ili višekraka raskrižja.

A5: Turbo kružno raskrižje – »turbo rotor«:
Kanalizirano dvo ili trotračno kružno raskrižje sa spiralnim tokom kružnog kolnika, na kojega se priključuju tri ili četiri priključne ceste, a vozni trakovi su međusobno odvojeni uzdignutim razdjelnim elementima (delineatorima) koji sprječavaju promjenu voznog traka (preplitanje prometnih tokova) na kružnom kolniku.

a) Za određivanje pripadnosti linkova prvo je potrebno odrediti sjecište glavnih osi dviju ili više javnih cesta koje se sijeku u raskrižju.
b) Svi linkovi koji identificiraju rampe (skretače) pripadaju priključku gledano u građevinsko-prometnom smislu, bez obzira na kategoriju ceste. Pod pojmom građevinsko-prometni smisao podrazumijeva se da li priključak u raskrižju sadrži fizički izgrađene razdjelne otoke, njihov broj i položaj.
c) Ukoliko su u građevinsko-prometnom smislu susjedni priključci u raskrižju jednako vrijedni, gleda se u tom slučaju prvo kategorija