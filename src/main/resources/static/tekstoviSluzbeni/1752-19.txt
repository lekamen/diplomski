 čl. 246. st. 2. KZ/11 iznosi više od 60.000,00 kn nastupila zastara. Naime, kao što je navedeno kod obrazlaganja pravnog kontinuiteta u odnosu na kazneno djelo iz čl. 337. KZ/97 i u ovom bi se konkretnom slučaju radilo o kaznenom djelu iz čl. 246 KZ/11, a kako se radi o vrijednosti imovinske koristi ostvarene ovim kaznenim djelom od 51.726,24 kn u pitanju je kazneno djelo iz st. 1. čl. 246. KZ/11 za koje je s obzirom na vrijeme počinjenja i odredbu čl. 81. st. 1. toč. 4. i čl. 81. st. 3. KZ/11 20. rujna 2013. nastupila zastara kaznenog progona.«
56. Kad je riječ o identitetu djela, Vrhovni sud je u svojoj praksi prihvatio postojanje identiteta između kaznenog djela zloupotrebe položaja i ovlaštenja iz članka 222. (215.) KZRH-a/77-91, kaznenog djela zlouporabe položaja i ovlasti iz članka 337. KZ-a/97 i kaznenog djela zlouporabe položaja i ovlasti iz članka 291. KZ-a/11. Među mnogobrojnim presudama kao ilustrativna se izdvaja presuda Vrhovnog suda broj: Kzz 7/03-3 od 13. studenoga 2007., u kojoj je – u povodu zahtjeva za zaštitu zakonitosti glavnog državnog odvjetnika Republike Hrvatske – taj sud u cijelosti poistovijetio pojedine stavke članka 222. (215.) KZRH-a/77-91 i one iz članka 337. KZ-a/97. Razmatrajući prirodu kaznenog djela iz stavka 1. i kaznenih djela iz ostalih stavaka članka 222. (215.) KZRH-a/77-91, Vrhovni sud u toj je presudi utvrdio (istaknute dijelove označio Ustavni sud):
»... riječ je o različitim i samostalnim kaznenim djelima, bez odnosa osnovnog i kvalificiranog oblika. Kazneno djelo zlouporabe položaja i ovlaštenja iz čl. 215. st. 1. KZRH, sada čl. 337. st. 1. KZ, je tzv. formalni delikt, apstraktnog ugrožavanja, koji se iscrpljuje u samoj radnji sa zabranjenom posljedicom izvan bića djela, dok je kazneno djelo zlouporabe položaja i ovlaštenja iz čl. 215. st. 3., 4. i 5. KZRH, sada čl. 337. st. 3. i 4. KZ, tzv. materijalni delikt povrede sa zabranjenom posljedicom koja je sastavni dio bića kaznenog djela. Nadalje, objekt zaštite kod kaznenog djela zlouporabe položaja i ovlaštenja iz čl. 215. st. 1. KZRH, sada čl. 337. st. 1. KZ, je zakonitost u obavljanju službe, a kod kaznenog djela zlouporabe položaja i ovlaštenja iz čl. 215. st. 3., 4. i 5. KZRH, sada čl. 337. st. 3. i 4. KZ, zaštićuje se, uz zakonitost u obavljanju službe i imovina svake vrste (državna, te pravnih i fizičkih osoba). U subjektivnom smislu, kod kaznenog djela zlouporabe položaja i ovlaštenja iz čl. 215. st. 1. KZRH, sada čl. 337. st. 1. KZ, namjera je usmjerena na pribavljanje neimovinske koristi, dok je kod kaznenog djela zlouporabe položaja i ovlaštenja iz čl. 215. st. 3., 4. i 5. KZRH, sada čl. 337. st. 3. i 4. KZ, namjera usmjerena na pribavljanje protupravne imovinske koristi.
Iz izloženog proistječe, da je Vrhovni sud Republike Hrvatske, kao drugostupanjski sud – pretvarajući pokušaj materijalnog delikta povrede u formalni delikt apstraktnog ugrožavanja – primijenio zakon koji nije mogao primijeniti, odnosno da je time povrijedio zakon (...).«
57. Konačno, iz prakse Vrhovnog suda proizlazi da pojedine očite razlike u kvalifikatornim elementima kaznenog djela zlouporabe položaja i ovlasti iz članka 222. (215.) KZRH-a/77-91 i članka 337. stavaka 3. i 4. KZ-a/97 (sada i članka 291. KZ-a/11) ne ulaze u procjenu identiteta kaznenog djela (iako se to iz prethodno citirane presude od 13. studenoga 2007. ne bi moglo zaključiti).
57.1. Tako je u presudi broj: I Kž 72/06-5 od 22. siječnja 2008. Vrhovni sud podrobno obrazložio razlike u članku 222. (215.) stavcima 3., 4. i 5. KZRH-a/77-91 i članku 337. stavcima 3. i 4. KZ-a/97 kad je riječ o namjeri pribavljanja znatne imovinske koristi. Mjerodavni dijelovi te presude glase:
»Ispravno uočava prvostupanjski sud da je za mogućnost proglašavanja optuženika krivim za kazneno djelo zlouporabe službenog položaja u modalitetu kako je on opisan u stavku 4.« (KZ-a/97 – op. Ustavnog suda) »potrebno sa potpunom izvjesnošću dokazati između ostalog i kvalifikatorni element ovog kaznenog djela tj. da