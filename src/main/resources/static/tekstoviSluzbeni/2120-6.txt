 Stručni nadzor nad radom muzeja i galerija te muzeja, galerija i zbirka unutar pravnih osoba, kao i nad zaštitom muzejske građe i muzejske dokumentacije, obavljaju matični muzeji, a stručni nadzor nad radom matičnih muzeja i zaštitom njihove muzejske građe i muzejske dokumentacije ministarstvo nadležno za poslove kulture.
(2) Muzeji i galerije te muzeji, galerije i zbirke unutar pravnih osoba iz stavka 1. ovoga članka dužni su matičnom muzeju, odnosno ministarstvu nadležnom za poslove kulture, na njihov zahtjev, omogućiti uvid u podatke potrebne za obavljanje stručnog nadzora.
Članak 34.
(1) Nadzor nad zakonitošću rada i općih akata muzeja i galerija te muzeja, galerija i zbirka unutar pravnih osoba kojima je osnivač ili suosnivač Republika Hrvatska obavlja ministarstvo nadležno za poslove kulture.
(2) Nadzor nad zakonitošću rada i općih akata muzeja i galerija te muzeja, galerija i zbirka unutar pravnih osoba kojima su osnivači županije, Grad Zagreb, gradovi i općine te druge pravne i fizičke osobe obavljaju uredi državne uprave na području kojih je njihovo sjedište, odnosno ured nadležan za kulturu Grada Zagreba.
Članak 35.
(1) Ako nadležno tijelo iz članka 34. ovoga Zakona u obavljanju nadzora nad zakonitošću rada i općih akata utvrdi da muzej i galerija, odnosno muzej, galerija i zbirka unutar pravne osobe ne ispunjava koji od uvjeta iz članka 16. i članka 17. stavaka 1. i 2. ovoga Zakona, odredit će osnivaču rok u kojem je dužan otkloniti uočene nedostatke. Ne otkloni li osnivač uočene nedostatke u ostavljenom roku, nadležno upravno tijelo donijet će rješenje o zabrani rada muzeja i galerije, odnosno muzeja, galerije i zbirke unutar pravne osobe.
(2) Protiv rješenja o zabrani rada iz stavka 1. ovoga članka koje je donijelo nadležno upravno tijelo iz članka 34. stavka 1. ovoga Zakona žalba nije dopuštena, ali se može pokrenuti upravni spor tužbom pred nadležnim upravnim sudom.
(3) Protiv rješenja o zabrani rada iz stavka 1. ovoga članka koje je donijelo nadležno upravno tijelo iz članka 34. stavka 2. ovoga Zakona može se podnijeti žalba ministarstvu nadležnom za poslove kulture.
Članak 36.
(1) Inspekcijski nadzor nad muzejskom građom i muzejskom dokumentacijom koja se štiti kao kulturno dobro, prema članku 8. stavku 1. ovoga Zakona, obavljaju inspektori zaštite kulturnih dobara sukladno Zakonu o zaštiti i očuvanju kulturnih dobara i na temelju njega donesenih propisa.
(2) Muzeji i galerije te muzeji, galerije i zbirke unutar pravnih osoba dužni su inspektoru osigurati uvjete za provedbu nadzora, omogućiti mu pregled kulturnoga dobra, uvid u dokumentaciju koju zatraži i dati mu potrebne podatke i obavijesti.
IX. STRUČNO MUZEJSKO OSOBLJE
Članak 37.
(1) Stručno muzejsko osoblje čine zaposlenici u muzejima i galerijama te muzejima, galerijama i zbirkama unutar pravnih osoba koji prema odredbama ovoga Zakona ispunjavaju uvjete za postavljenje u odgovarajuća stručna muzejska zvanja, odnosno zvanja za obavljanje stručnih poslova u muzeju i galeriji te muzeju, galeriji i zbirci unutar pravne osobe, kao i pomoćnih stručnih poslova.
(2) Stručno muzejsko osoblje dužno je u svome radu pridržavati se načela muzejske struke, zakona i drugih propisa kojima se uređuje obavljanje muzejske djelatnosti.
(3) Stručna muzejska zvanja, odnosno zvanja za obavljanje stručnih poslova u muzeju i galeriji te muzeju, galeriji i zbirci unutar pravne osobe, kao i pomoćnih stručnih poslova, mogu stjecati i samostalni stručnjaci u skladu s ovim Zakonom i pravilnikom iz stavka 4. ovoga članka.
(4) Uvjete i način stjecanja stručnih muzejskih zvanja i drugih zvanja u muzejskoj struci propisat će pravilnikom ministar nadležan za kulturu uz prethodno pribavljeno mišljenje ministra nadležnog za poslove znanosti i obrazovanja.
(5) Ministar nadležan za kulturu donosi rješenje o stjecanju viših stručnih muzejskih zvanja i drugih viših zvanja u muzejskoj struci uz stručno mišljenje Hrvatskoga muzejskoga vijeća.
(6) Protiv rješenja iz stavka 5. ovoga članka žalba