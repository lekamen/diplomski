 dobivenih tijekom pružanja usluga, te osigurati da se informacije o primatelju usluge ne otkriju drugim stranama, osim u specificiranim okolnostima, te, ako je moguće, uz pristanak primatelja usluge. Zaposlenici, suradnici i kooperacijski partneri također se moraju pridržavati tih pravila
– osigurat će da svaki zaposlenik kojemu je povjeren zadatak posjeduje znanje i vještine potrebne za stručno i učinkovito izvršenje tog zadatka uz odgovarajući nadzor
– ne smiju od treće strane prihvatiti nikakvu izravnu ili neizravnu naknadu za sebe ili druge osobe koja bi mogla ugroziti njihovu nepristranost i dužnost zaštite interesa primatelja usluge
– će obavijestiti svoje primatelje usluge o osiguranju ili drugom ekvivalentnom ili usporedivom obliku jamstva koje vrijedi za pokrivanje troškova u slučaju nepovoljnih učinaka proizašlih iz pogrešaka ili propusta napravljenih tijekom pružanja inženjerskih usluga
– moraju definirati, ili potaknuti definiranje svojih usluga, uvjeta i naknada što je jasnije, točnije i potpunije moguće. Oni jamče da je način izračuna naknada transparentno primatelju usluge u svrhu zaštite njegovih informacija te sprječavanja svakog natjecanja koje se smatra nepoštenim.
Prezentacije i izlaganja svojih znanja, iskustava, usluga i referenci važna su sredstva informiranja za primatelje usluga, te stoga ne smiju biti obmanjujuća.
ODNOS PREMA KOLEGAMA
Članak 5.
Članovi Komore odnos prema kolegama temelje na civiliziranim pravilima ponašanja uz uvažavanje važećih propisa te na štićenju ljudskih i građanskih prava, dostojanstva i ugleda svakog kolege.
U profesionalnim odnosima s kolegama, članovi Komore postupat će maksimalno odano i iskreno u svrhu afirmacije zajedničke kulture i profesionalnog identiteta u svim područjima u koje je ova profesija uključena.
Slobodno će izraziti kritiku projektnih rješenja i izvedenih građevina i sustava, zahvata u okoliš, projekata ili zamisli. Kritika mora biti javna, obrazložena i stručno i činjenično utemeljena.
Članovi Komore mogu prihvatiti zadatak kojeg su prethodno obavljali njihovi kolege samo pod uvjetom da su raskinuti ili okončani prethodni ugovori.
Članovi Komore strogo poštuju autorska prava drugih.
Svi članovi Komore obvezuju se eventualne međusobne sporove rješavati pregovorima i dobrovoljnim sporazumima, odnosno dobrovoljnim ispunjenjem obveze, a ako to nije moguće, spor će pokušati riješiti pred Centrom za mirenje, odnosno pred stegovnim sudom Komore.
ODNOS PREMA KANDIDATIMA ZA UPIS U KOMORU
Članak 6.
Dužnost je člana Komore u okviru svojih djelatnosti, omogućiti kandidatima za upis u Komoru savladavanje znanja i stjecanje vještina potrebnih za upis u Komoru.
Članovi Komore moraju biti svjesni da su kandidati za upis u Komoru budući članovi Komore, pa prema tome trebaju odrediti svoj odnos prema njima.
Članovi Komore dužni su kandidatima za upis u Komoru omogućiti stjecanje prakse i znanja te nastojati da ta praksa bude raznovrsna, a znanje temeljito.
Član Komore dužan je osobitu pozornost posvetiti upoznavanju kandidata za upis u Komoru s aktima Komore i pravilima strukovne etike.
ODNOS PREMA KOMORI
Članak 7.
Član Komore dužan je savjesno i pravovremeno ispunjavati svoje obveze prema Komori te poštovati, čuvati i podizati njezin ugled i pridonositi u njezinu radu.
Član Komore dužan je prisustvovati sastancima tijela Komore u koja je imenovan ili izabran.
Izbor u bilo koje tijelo Komore treba biti čast za svakog člana Komore.
STRUČNA KVALIFIKACIJA / STRUČNO USAVRŠAVANJE
Članak 8.
Članovi Komore, nakon položenoga stručnog ispita, nastavljaju stručno usavršavanje koje obuhvaća različite oblike usavršavanja stjecanjem i unapređivanjem stručnog znanja, čime proširuju svoje kompetencije u skladu s razvojem struke za potrebe pružanja svojih usluga. Stoga se očekuje sudjelovanje u trajnom stručnom usavršavanju tijekom čitavoga radnog vijeka.
Članovi Komore pomažu svojim mlađim kolegama u njihovom profesionalnom razvoju, posebice razmjenom iskustava.
ZAVRŠNE ODREDBE
Članak 9.