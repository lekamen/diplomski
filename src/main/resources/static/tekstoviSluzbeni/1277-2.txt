 ZZTN-a.
Predlaže poništiti osporeno rješenje.
Tužena u odgovoru na tužbu TDR d.o.o. i odgovoru na tužbu Adris grupe d.d. smatra da su navodi i razlozi tužba neosnovani. Ističe da je osporeno rješenje donijeto na temelju pravilno utvrđenog činjeničnog stanja, pravilne primjene ZZTN iz 2003. godine, Uredbe o načinu utvrđivanja mjerodavnog tržišta iz 2004. i Zakona o općem upravnom postupku. Ostaje pri svim navodima iz osporenog rješenja. Očituje se među ostalim da je osporenim rješenjem nesporno utvrđeno da su tužitelji Adris grupa d.d. i poduzetnik TDR d.o.o. koji je pod kontrolom Adris grupe d.d. u razdoblju od 15. kolovoza 2004. do 31. prosinca 2010. ograničili tržišno natjecanje zlouporabom vladajućeg položaja na mjerodavnom tržištu distribucije (trgovine) cigaretama na teritoriju RH u smislu odredaba ZZTN (članak 16.), putem općih uvjeta i ugovora koji su detaljno navedeni u točki III. izreke osporenog rješenja. Ponavlja obrazloženje osporenog rješenja glede pokretanja postupka po službenoj dužnosti, poziva se na presudu Upravnog suda RH broj: Us-1702/2007 od 24. ožujka 2010., (kojom je Upravni sud RH odbio tužbe tužitelja ADris grupe i Ronhilla) glede pasivne legitimacije u odnosu na tužitelje Adris grupu i TDR, ističe da je pasivnu legitimaciju potvrdio i sam tužitelj TDR i tužitelj Adris grupa jer tijekom postupka pred Agencijom nisu zatražili obustavu postupka već suprotno tijekom čitavog postupka aktivno su sudjelovali u svim postupovnim radnjama. Navodi da je nesporno utvrđeno da je TDR pravna osoba upisana u sudski registar, osnovala ju je Adris grupa koja ima 100 posto udjela u temeljenom kapitalu TDR-a odnosno TDR je ovisno društvo u odnosu na Adris grupu pa se TDR smatra poduzetnikom pod kontrolom Adris grupe (članak 5. ZZTN, članak 473. Zakona o trgovačkom društvima). Društvo Adris grupa kao društvo za upravljanje društvima u sastavu Adris grupe sudjeluje u donošenju važnih strateških odluka povezanog društva TDR. Ističe da je detaljno definirao način na koji su navedeni poduzetnici počinili zlouporabu vladajućeg položaja na mjerodavnom tržištu u smislu odredbama ZZTN, označio jasno sredstvo putem kojeg je navedena zlouporaba počinjena pobrojavši u cijelosti sve sporazume koji su sklapani u analiziranom razdoblju. Smatra stoga netočne tvrdnje oba tužitelja da je u konkretnom slučaju riječ o cirkularnoj definiciji zlouporabe. Ističe da je netočan navod tužitelja da im nije bilo omogućeno u cijelosti braniti se tijekom postupka koji je proveden, te da se osporeno rješenje temelji na podacima i dokumentaciji u koju TDR-u nije bio omogućen uvid tijekom postupka. Ovo stoga jer je utvrđenje o zlouporabi vladajućeg položaja isključivo temeljeno na dokazima odnosno dokumentaciji poduzetnika Adris grupa i TDR, da je od TDR zatraženo tumačenje odredaba iz sporazuma, da je pozvao TDR na dostavu pisanog očitovanja u svezi označene odredbe općih uvjeta poslovanja i ugovora sklapanih s kupcima duhanskih prerađevina. TDR je dostavio pisano očitovanje u smislu tumačenja odredaba iz sporazuma. Osim toga Agencija je upoznala stranke s rezultatima provedenog postupka (članak 8. ZUP-a, članak 35. ZZTN), dana 4. veljače 2011. dopušteno je TDR-u na njegov zahtjev uvid u spis predmeta s time da je određena dokumentacija iz spisa izdvojena zbog obveze čuvanja poslovne tajne sukladno članku 51. ZZTN, o čemu je obaviješten prilikom uvida u spis, dakle takvo postupanje proizlazi iz zakonske obveze a ne iz diskrecijske odluke. Nadalje i tužitelji su u postupku dostavljajući dokumentaciju označili podatke i dokumente koje smatraju poslovnom tajnom koji podaci su izuzeti i prilikom objavljivanja osporenog rješenja u »Narodnim novinama«, i na internetskoj stranici. Osim toga izdvojena dokumentacija nije bila od utjecaja na donošenje odluke. Smatra netočnim navode tužitelja glede pogrešne primjene materijalnog prava i pravne stečevine EU jer je na navedenu primjenu ovlašten člankom 35. stavkom 3. ZZTN a kriterije iz pravne stečevine EU