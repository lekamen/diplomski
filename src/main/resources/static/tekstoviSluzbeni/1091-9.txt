 moraju imati minimalno jednu unutarnju kameru usmjerenu na ulaz u prostor ili prostoriju i ugrađenu protuprovalnu zaštitu koja se sastoji od minimalno jednog javljača pokreta unutar prostora ili prostorije.
(7) Protuprovalna vrata koja se ugrađuju u poslovnice novčarskih institucija moraju imati minimalnu razinu protuprovalnosti klase WK2 prema EN 1627, kase s vremenskim odmakom otvaranja prema EN 14450, sefovi minimalnog stupnja protuprovalne otpornosti klase I prema EN 1143-1 za novčarske institucije iz članka 5. stavka 1. točke od 1. do 5., odnosno 0 prema EN 1143-1 za novčarske institucije iz članka 5. stavka 1. točke 6. do 14., a brave minimalno prema EN 1300 klase A.
Članak 12.
(1) Protuprovalna i protuprepadna zaštita s centraliziranom dojavom i nadzorom alarma spaja se na centralni dojavni sustav zaštitarske tvrtke ili unutarnje čuvarske službe s odobrenjem za privatnu zaštitu radi pružanja intervencije po dojavnom signalu, ili/i na unutarnje ili/i vanjske sirene s bljeskalicama.
(2) Protuprovalni prostorni javljači moraju biti smješteni na način da pokrivaju ulazna i sporedna vrata, prozore i ulaze u prostorije, sve otvore kroz koje je moguć ulaz/izlaz iz poslovnice, a na vrata i druge odgovarajuće pozicije centralnih trezora, trezora, sefova, kasa, bankomata i drugih uplatno-isplatnih uređaja ugrađuju se magnetski javljači te javljači šuma.
(3) U poslovnicama novčarskih institucija koje imaju radno vrijeme od 0 – 24 sata protuprovalna zaštita prostornim javljačima nije obvezna te se uspostavlja prema potrebi u pojedine posebno štićene prostorije, ako nije uspostavljen sustav kontrole pristupa.
(4) Protuprepadni javljači moraju biti smješteni na svim uplatno-isplatnim mjestima, kod voditelja poslovnice, prostorijama u kojima se priprema novac za distribuciju, trezorima i centralnim trezorima te na mjestu zaštitara odnosno zaduženi od strane svih djelatnika poslovnice koji obavljaju novčarsko poslovanje ako se radi o bežičnim javljačima.
Članak 13.
(1) Svaka poslovnica novčarske institucije dužna je za neprekidno nesmetano funkcioniranje sustava tehničke zaštite osigurati rezervno napajanje električnom energijom putem UPS uređaja ili rezervnih baterija ili na drugi način u trajanju od najmanje 30 minuta.
(2) Poslovnice te svi uređaji za uplatu, isplatu i pohranu gotovog novca i vrijednosti dužni su imati neprekidnu nadziranu zaštićenu komunikaciju s dojavnim centrima intervencije, a u slučaju nenadzirane komunikacije ili prekida komunikacije potrebno je osigurati pričuvni fizički odvojeni komunikacijski kanal, koji može biti i GSM/GPRS komunikator.
(3) Ako postoje tehničke mogućnosti, sustavi video-nadzora iz članka 8. i protuprovalni i protuprepadni sustavi iz članka 12. ovoga Zakona mogu biti spojeni i na tehničke sustave Ministarstva unutarnjih poslova.
Članak 14.
(1) Protubalistička pregrada mora se sastojati od neprobojnog stakla ili proizvoda od neprobojnih materijala sličnih staklu, nosive i pregradne neprobojne konstrukcije te vrata (otpornost na metak praga nije potrebno ispitivati) koja moraju zadovoljavati standarde protuprovalnosti i protubalističke otpornosti. Protubalističke zaštitne pregrade i vrata moraju zadovoljavati minimalne uvjete otpornosti na propucavanje razine FB2/BR2, pri čemu neprobojno staklo ili materijal sličan staklu koji štiti osobe koje rade na uplatno-isplatnim mjestima ne smije imati povratnih krhotina (oznaka »NS»). Za neprobojna stakla koja su postavljena prije stupanja na snagu ovoga Zakona i imaju oznaku »S«, mora se uspostaviti dodatna zaštita neprobojnog stakla koja će zaštititi osobe koje rade na uplatno-isplatnim mjestima postavljanjem jedne ili više protuprovalnih nerasprskavajućih folija na strani okrenutoj djelatnicima.
(2) Vanjske stijene samostojećih montažnih objekata u kojima se obavlja novčarsko poslovanje moraju biti izvedene u minimalnoj razini protubalističke zaštite FB4/BR4, a ulazna vrata moraju biti protuprovalna minimalne klase protuprovalnosti WK4. Vrata i