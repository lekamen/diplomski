 postupka pripremi prijedlog posebnog zakona u kojem bi predložila Hrvatskom saboru da konkretnu koncesiju za javne usluge upravljanja izgrađenim autocestama i njegovog održavanja proglasi strateškim interesom Republike Hrvatske. U tom bi posebnom zakonu bilo potrebno utvrditi i temeljne ciljeve te ključne parametre planiranog pravnog posla. Na taj bi se način dala mogućnost Hrvatskom saboru da u demokratskoj parlamentarnoj proceduri, uz prethodno provedenu javnu raspravu, pravodobno odluči o prihvatljivosti tog pravnog posla s aspekta javnog interesa.
Time bi ujedno bile ispunjene i zakonske pretpostavke za ugovaranje sigurnosnih mehanizama za očuvanje javnog interesa kad je riječ o tom pravnom poslu, to jest za eventualnu izmjenu ugovora o koncesiji u skladu s člankom 39. Zakona o koncesijama. Naime, u članku 39. stavku 2. alineji 2. Zakona o koncesijama izrijekom je propisano da se ugovor o koncesiji može osobito izmijeniti za vrijeme njegova trajanja »ako to zahtijeva interes Republike Hrvatske određen u Hrvatskome saboru«, uz opći uvjet da su »mogućnosti za nastanak izmjene bili predviđeni u dokumentaciji za nadmetanje i ugovoru o koncesiji na jasan, nedvosmislen i precizan način« (članak 39. stavak 1.). Taj je opći uvjet povezan i s člankom 46. stavkom 1. Zakona o koncesijama, koji propisuje da »ugovor o koncesiji mora sadržavati odredbu o pravu davatelja koncesije da jednostranom izjavom raskine ugovor o koncesiji u cijelosti ili djelomično, ako Hrvatski sabor odlukom odredi da to zahtijeva javni interes«.
Takav prijedlog posebnog zakona onda bi bio podoban i za referendum, odluči li tako Hrvatski sabor na temelju članka 87. stavka 1. Ustava ili pak birači pod uvjetom da budu ispunjene pretpostavke iz članka 87. stavka 3. u vezi sa stavkom 1. Ustava.
U svakom slučaju, na koji god način takav posebni zakon bio donesen, bila bi riječ o odluci s neospornim demokratskim legitimitetom.
64.3. Sukladno tome, Ustavni sud je na temelju članka 31. stavaka 4. i 5. Ustavnog zakona donio odluku kao u točki III. izreke.
65. Objava odluke (točka IV. izreke) utemeljena je na članku 29. Ustavnog zakona.
Broj: U-VIIR-1158/2015
Zagreb, 21. travnja 2015.
Predsjednica dr. sc. Jasna Omejec, v. r.
