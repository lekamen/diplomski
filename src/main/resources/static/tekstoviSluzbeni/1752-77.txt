
Urbroj: 5030105-09-1
Zagreb, 29. siječnja 2009.
     TAJNICA                               POTPREDSJEDNICA VLADE I Jagoda Premužić                     MINISTRICA OBITELJI, BRANITELJA I                                              MEĐUGENERACIJSKE SOLIDARNOSTI                                                            Jadranka Kosor, dipl. iur.«
Odluka Vlade od 29. siječnja 2009. imala je konstitutivni učinak (davanje suglasnosti) za sklapanje samog ugovora.
230. Na temelju Odluke Vlade od 29. siječnja 2009., između Republike Hrvatske (koju je zastupala Vlada Republike Hrvatske) i MOL-a zaključena su 30. siječnja 2009. dva pravna posla:
– prvo, zaključena je Prva izmjena i dopuna Ugovora o međusobnim odnosima dioničara (The First Amendment to the Shareholders Agreement – FASHA) koji se odnosi na INA-Industriju nafte d.d., koju su potpisali u ime Republike Hrvatske Damir Polančec (potpredsjednik Vlade i ministar gospodarstva, rada i poduzetništava), a u ime MOL-a Z. T. Hernadi (predsjednik Uprave) i Zoltan Aldott (član izvršnog odbora); (listovi 1.687 – 1.706 spisa),
– drugo, sklopljen je i Glavni ugovor o plinskom poslovanju (Gas Master Agreement – GMA) između Republike Hrvatske i MOL-a. Ugovor su potpisali u ime Republike Hrvatske Damir Polančec (potpredsjednik Vlade i ministar gospodarstva, rada i poduzetništava), a u ime MOL-a (predsjednik Uprave) i Zoltan Aldott (član izvršnog odbora); (listovi 1.741 – 1.759 spisa).
231. Prva izmjena i dopuna Ugovora o međusobnim odnosima dioničara koji se odnosi na INA-Industriju nafte d.d u nastavku ove odluke skraćeno se naziva: Prva izmjena dioničarskog ugovora INA-MOL, dok se naziv Glavnog ugovora o plinskom poslovanju u ovoj odluci ne skraćuje. Kada se upućuje na oba ta ugovora zajedno, u odluci se koristi i izraz »sporni ugovori«.
232. Kad je riječ o prethodno navedenim činjenicama, u prvostupanjskoj presudi Županijskog suda u Zagrebu utvrđeno je da su one nesporne:
»U odnosu na djelo pod točkom 2. izreke presude nesporno je utvrđeno da je Vlada Republike Hrvatske 30. siječnja 2009. godine s MOL HUNGARIAN OIL AND GAS PLC. zaključila Prvu izmjenu i dopunu Ugovora o međusobnim odnosima dioničara koji se odnosi na INA-INDUSTRIJU NAFTE d.d., te Glavni ugovor o plinskom poslovanju temeljem kojeg se iz trgovačkog društva INA d.d. izdvaja onaj dio plinskog poslovanja koji stvara gubitak trgovačkom društvu INA d.d. kojeg se u cijelosti obvezala preuzeti Republika Hrvatska.«
233. U smislu članka 19. stavka 1. točke 2. Zakona o zaštiti tržišnog natjecanja koji je u to vrijeme bio na snazi (»Narodne novine« broj 122/03.; u daljnjem tekstu: ZZTN/03), kod Prve izmjene dioničarskog ugovora INA-MOL bila je riječ o koncentraciji MOL-a kao poduzetnika koja nastaje stjecanjem kontrole ili prevladavajućeg utjecaja nad drugim poduzetnikom (INA-om). S aspekta koncentracije, Prva izmjena dioničarskog ugovora INA-MOL od 30. siječnja 2009. i Dioničarski ugovor iz 2003. činili su pravnu cjelinu.
234. Agencija za zaštitu tržišnog natjecanja (u daljnjem tekstu: AZTN) je u predmetu ocjene dopuštenosti koncentracije MOL-a, na temelju prijave namjere koncentracije koju je podnio MOL i na temelju odluke Vijeća za zaštitu tržišnog natjecanja od 9. lipnja 2009., donijela rješenje (klasa: UP/I 030-02/2009-02/05, ur. broj: 580-02-09-7-76 od 9. lipnja 2009.), u kojem je ocijenila »uvjetno dopuštenom koncentraciju poduzetnika MOL-a i INA-e nakon što je sklopljena Prva izmjena dioničarskog ugovora INA-MOL od 30. siječnja 2009.« (u daljnjem tekstu: rješenje AZTN-a).
AZTN je u tom rješenju ispitao »je li MOL stjecanjem ukupno 47,155 posto temeljnog kapitala INA-e, ostvario prevladavajući utjecaj, odnosno kontrolu u INA-i, odnosno je li došlo do promjene u kontroli sklapanjem ugovora 2009. godine u odnosu na ugovore sklopljene 2003. godine«, i u tom je cilju razmotrio »odredbe svih ugovora, statuta i poslovnika, sklopljenih 2003., ali i onih sklopljenih 2009. godine«.
235. Kad je riječ o značenju riječi »kontrola« u smislu