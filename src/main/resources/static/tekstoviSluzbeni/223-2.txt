 životnih odluka vrlo je kompleksno. Mnoga istraživanja zaključuju kako način na koji ljudi pristupaju pri donošenju financijskih odluka široko varira i pod utjecajem je velikog broja različitih faktora. Uz osobno znanje i vještine, to uključuje :
→ Životnu dob i prethodna iskustva
→ Osobne emocije i stavove te kognitivne sklonosti
→ Psihološke, socijalne i kulturološke faktore
→ Procesiranje informacija
→ Ostale vanjske faktore (vidljivi u dijagramu u nastavku).
Financijska pismenost je kombinacija informiranosti (engl. awareness), znanja (engl. knowledge), vještine (engl. skills), stava (engl. attitude) i ponašanja (engl. behaviour) potrebnih za donošenje ispravnih financijskih odluka za ostvarenje individualne i društvene dobrobiti.
Slika 2. Elementi koji utječu na donošenje financijskih odluka:

Kod utjecanja na ponašanje prilikom donošenja financijske odluke, mnoge zemlje imaju prilagođen pristup prema životnoj dobi. To zahtijeva odgovarajuće informacije i podršku u pravome trenutku kako bi se riješio trenutni problem ili kako bi se dobila pravovremena informacija potrebna za donošenje financijske odluke. Tijekom vremena, spomenute interakcije ili tzv. ‘trenuci učenja’ otvorit će put prema učenju drugih vještina, razvijajući osobne snage i iskustvo, kao i širenje znanja i sposobnosti. To može pomoći ljudima pri povećanju osobne fleksibilnosti kako bi bili sposobniji izbjegavati financijsku krizu ili stres te razviti veći kapacitet za odmak od svojih financijskih problema.
Pristup u financijskom obrazovanju treba se voditi sljedećim načelima:
→ nepristranosti,
→ prikladnosti za one kojima je namijenjen,
→ bez predrasuda,
→ dostupnosti,
→ pravovremenosti,
→ temeljen na dokazima.
4. ŠTO JE FINANCIJSKA SPOSOBNOST?
Kako bi pojedinac zadržao i unaprijedio svoju financijsku dobrobit mora znati upravljati svojim financijskim resursima, odnosno mora razviti financijsku sposobnost.
Slika 3. prikazuje osnovne elemente financijske sposobnosti.

Tumačenje osnovnih elemenata financijske sposobnosti:
→ Pokrivanje rashoda prihodima
S obzirom na različite životne okolnosti pojedinci ostvaruju različite prihode te također imaju i različite financijske ciljeve i želje stoga je bitno da njihovi rashodi ne premašuju njihove prihode. Primjerice pojedinci koji troše manje nego što zarade, viškove novčanih sredstava ulažu u štednju ili investiraju, dok drugi kreditom pokrivaju svoje financijske manjkove. Upravo financijska pismenost doprinosi uravnoteženom odnosu prihoda i rashoda pojedinca.
→ Praćenje osobnih ili obiteljskih financija
Pojedinac treba kontinuirano pratiti stanje svojih osobnih/obiteljskih financija kako bi se uspostavila potrebna kontrola i spriječila nemogućnost pokrivanja obveza raspoloživim prihodima ili imovinom.
→ Planiranje
Izostanak financijskog planiranja ili nedostatno financijsko planiranje povećava rizik od financijskih problema pojedinca u budućnosti.
→ Informiranost o financijskim proizvodima i uslugama te praćenje financijskih trendova
Važan aspekt financijske sposobnosti čini opće poznavanje financijskih proizvoda i usluga te praćenje financijskih trendova vezanih uz osobnu ili obiteljsku financijsku situaciju te uz financijski proizvod i uslugu koju pojedinci odabiru ili koriste.
→ Pravilan odabir financijskih proizvoda i usluga
Informiranost o financijskim proizvodima i uslugama (o njihovim prednostima i nedostacima) važna je komponenta financijske sposobnosti koja pojedincima omogućava donošenje ispravne odluke o osobnim ili obiteljskim financijama i pravilan odabir financijskih proizvoda ili usluga.
→ Poznavanje regulatornog okvira
Pojedinci bi trebali poznavati osnovne propise koji se odnose na njihove osobne ili obiteljske financije kako bi njima mogli optimalno upravljati.
5. POLAZNE OSNOVE
Svjetska banka ima dugogodišnje iskustvo u području zaštite potrošača i financijske pismenosti. Posebna dijagnostička izvješća pripremljena su za Češku, Slovačku, Azerbajdžan, Rumunjsku, Rusku Federaciju, Litvu,