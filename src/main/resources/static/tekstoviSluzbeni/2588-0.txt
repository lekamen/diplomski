138 24.12.2015 Odluka o povjeravanju mandata za sastavljanje Vlade Republike Hrvatske
PREDSJEDNICA REPUBLIKE HRVATSKE
2589
Na temelju odredbe članka 98. stavka 1. podstavka 3., a u svezi s odredbom članka 110. Ustava Republike Hrvatske (»Narodne novine«, broj 85/10 – pročišćeni tekst i 5/14 – Odluka Ustavnog suda Republike Hrvatske), donosim
ODLUKU
O POVJERAVANJU MANDATA ZA SASTAVLJANJE VLADE REPUBLIKE HRVATSKE
1. Na temelju raspodjele zastupničkih mjesta u Hrvatskom saboru i obavljenih konzultacija, mandat za sastavljanje Vlade Republike Hrvatske povjeravam Tihomiru Oreškoviću.
2. Odmah po sastavljanju Vlade, a najkasnije u roku od 30 dana od prihvaćanja mandata, mandatar Tihomir Orešković dužan je program Vlade i Vladu predstaviti Hrvatskom saboru i zatražiti glasovanje o povjerenju.
3. Ova Odluka stupa na snagu danom donošenja.
Klasa: 013-03/15-03/01
Urbroj: 71-05-03/1-15-1
Zagreb, 23. prosinca 2015.
Predsjednica Republike Hrvatske Kolinda Grabar-Kitarović, v. r.
