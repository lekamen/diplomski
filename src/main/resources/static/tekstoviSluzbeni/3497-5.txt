mlađih od 6 tjedana, ukoliko je potrebna provedba tuberkulinizacije prije uvođenja u stado prema stavku 3. ovoga članka, posjednik stada dužan je takve životinje držati odvojeno od ostalih životinja u stadu sve do provedbe tuberkulinskog testa iz stavka 3. ove podtočke, te osigurati da životinje budu podvrgnute propisanom testu nakon što napune 6 tjedana, ili najkasnije do 60 dana po uvođenju takvih životinja u stado. Ova odredba odnosi se i na sva goveda namijenjena daljnjem tovu.
(5) Prilikom formiranja novog stada goveda, stado može biti sastavljeno isključivo od životinja koje potječu iz stada službeno slobodnih od tuberkuloze goveda. Nakon provjere podataka o zdravstvenom statusu uvedenih goveda i upisanih migracija, takvom stadu potrebno je bez odgode dodijeliti status službeno slobodnog od tuberkuloze goveda.
(6) U stado službeno slobodno od tuberkuloze goveda mogu se uvoditi isključivo goveda iz stada jednakog zdravstvenog statusa.
(7) Goveda iz stada nepoznatog statusa u odnosu na tuberkulozu goveda mogu se premještati isključivo izravno na klanje.
(8) Mjere reguliranja premještanja goveda namijenjenih tovu ili upućivanju na klanje kao i mjere u svrhu ostvarivanja uvjeta za dodjelu i održavanje statusa stada, odnosno države službeno slobodne od tuberkuloze goveda propisane su Programom iskorjenjivanja i nadziranja tuberkuloze goveda u Republici Hrvatskoj u 2016. godini (klasa: 322-01/15-01/1078).
(9) Troškovi provođenja mjera iz stavka 1. i 8. ove podtočke podmiruju se iz državnog proračuna, a troškove provođenja mjera iz stavka 3. i 4. ove podtočke snosi posjednik životinja.
9.2. Tuberkuloza svinja
(1) Ovlašteni veterinar kontrolnog tijela ili veterinarski inspektor u klaonici mora voditi posebnu evidenciju o svakom utvrđenom slučaju tuberkuloze svinja te o nalazu izvijestiti nadležnog veterinarskog inspektora nadležnog veterinarskog ureda i nadležnog veterinarskog inspektora u mjestu podrijetla tuberkulozne životinje.
(2) U slučaju nalaza patoanatomskih promjena na liniji klanja, koje upućuju na tuberkulozu veterinarski inspektor ili ovlašteni veterinar kontrolnog tijela moraju dostaviti promijenjene limfne čvorove i/ili promijenjene parenhimske organe (slezena, pluća, jetra) radi potvrde ili isključivanja tuberkuloze u službeni laboratorij.
(3) Troškovi provođenja mjera iz stavka 2. ove podtočke podmiruju se iz državnog proračuna.
10. Paratuberkuloza
(1) Na paratuberkulozu moraju biti pretražena rasplodna goveda starija od 24 mjeseca te rasplodne ovce i koze starije od 12 mjeseci, ako pokazuju kliničke znakove paratuberkuloze.
(2) Uzorkovanje, laboratorijsko pretraživanje i mjere koje se provode u slučaju pozitivnoga nalaza na paratuberkulozu provode se sukladno uputi Uprave za veterinarstvo i sigurnost hrane.
(3) Troškovi provođenja mjera iz stavka 1. ove točke podmiruju se iz državnog proračuna, a troškove provedbe mjera is stavka 2. ove točke snosi posjednik životinje.
11. Enzootska leukoza goveda
(1) Sva rasplodna goveda starija od 24 mjeseca potrebno je pretražiti u skladu s Dodatkom D Poglavljem II Pravilnika o veterinarskim uvjetima za stavljanje u promet goveda i svinja (»Narodne novine«, broj 5/2016), na svim gospodarstvima sa statusom stada goveda službeno slobodnog od enzootske leukoze goveda, u svrhu održavanja statusa, na području jedinica lokalne samouprave u:
– Zagrebačkoj županiji: Dubrava, Ivanić Grad, Klinča sela, Kloštar Ivanić, Križ i Velika Gorica;
– Sisačko-moslavačkoj županiji: Glina, Kutina, Lekenik, Lipovljani, Majur, Martinska Ves, Novska, Petrinja, Popovača, Sisak, Sunja i Velika Ludina;
– Karlovačkoj županiji: Karlovac i Slunj;
– Varaždinskoj županiji: Petrijanec;
– Koprivničko križevačkoj županiji: Drnje, Križevci, Virje i Sveti Petar Orehovec;
– Bjelovarsko bilogorskoj županiji: Berek, Čazma, Dežanovac, Grubišno polje, Ivanska, Kapela, Rovišće Veliki Grđevac, Veliko Trojstvo, Zrinski Topolovac i Garešnica;
– Ličko-senjskoj županiji: Gospić, Vrhovine i Udbina;
– Virovitičko-podravskoj