32 20.03.2015 Pravilnik o postupku dostave i načinu vođenja evidencije kolektivnih ugovora
MINISTARSTVO RADA I MIROVINSKOGA SUSTAVA
666
Na temelju članka 201. stavka 5. Zakona o radu (»Narodne novine« broj 93/14) ministar rada i mirovinskoga sustava donosi
PRAVILNIK
O POSTUPKU DOSTAVE I NAČINU VOĐENJA EVIDENCIJE KOLEKTIVNIH UGOVORA
Članak 1.
Ovim Pravilnikom uređuje se postupak dostave kolektivnih ugovora ili njihovih promjena nadležnom državnom tijelu te način vođenja evidencije kolektivnih ugovora i njihovih promjena.
Članak 2.
(1) Svaki kolektivni ugovor te svaka promjena (izmjena, dopuna, otkaz ili obnova) kolektivnog ugovora mora se dostaviti, ovisno o području primjene, ministarstvu nadležnom za poslove rada ili uredu državne uprave u županiji, odnosno uredu Grada Zagreba nadležnom za poslove rada (u daljnjem tekstu: nadležno tijelo).
(2) Ministarstvu nadležnom za poslove rada dostavlja se kolektivni ugovor ili promjena kolektivnog ugovora koji se primjenjuje na teritoriju Republike Hrvatske ili u dvije ili više županija, a svi ostali kolektivni ugovori ili njihove promjene dostavljaju se uredu državne uprave u županiji, odnosno uredu Grada Zagreba nadležnom za poslove rada.
Članak 3.
Kolektivni ugovor ili promjenu kolektivnog ugovora dostavlja u dva primjerka na evidenciju stranka koja je prva navedena u kolektivnom ugovoru, odnosno stranka koja otkazuje kolektivni ugovor, u roku od petnaest dana od dana sklapanja ili promjene kolektivnog ugovora.
Članak 4.
Evidencija kolektivnog ugovora ili njegovih promjena vrši se upisom kolektivnog ugovora ili njegovih promjena u Knjigu evidencije kolektivnih ugovora (u daljnjem tekstu: Knjiga), koja se vodi na papiru, a može se voditi i u elektroničkom obliku.
Članak 5.
(1) Knjiga iz članka 4. ovoga Pravilnika koja se vodi na papiru je tvrdog omota, na kojem je utisnut velikim tiskanim slovima tekst: KNJIGA EVIDENCIJE KOLEKTIVNIH UGOVORA (obrazac broj 1).
(2) Na prvoj unutarnjoj stranici Knjige upisuje se velikim tiskanim slovima naziv nadležnog tijela i rimskim brojem redni broj Knjige (obrazac broj 2).
(3) Ovlaštena osoba prvu unutarnju stranicu Knjige ovjerava pečatom.
(4) Stranice Knjige, osim prve unutarnje stranice, označene su rednim brojevima od 1 do 100.
(5) U Knjigu se, za svaki kolektivni ugovor, upisuju sljedeći podaci (obrazac broj 3):
1) evidencijski broj,
2) naziv kolektivnog ugovora,
3) ugovorne stranke,
4) datum sklapanja kolektivnog ugovora,
5) vrijeme na koje je sklopljen: početak važenja, prestanak važenja,
6) datum evidencije i potpis ovlaštene osobe,
7) promjene kolektivnog ugovora: redni broj, sadržaj promjene, naziv i datum akta, datum i potpis ovlaštene osobe.
Članak 6.
(1) Tekst upisan u Knjigu ne smije se brisati i ispravljati.
(2) Iznimno, manje pogreške ispravljaju se precrtavanjem vodoravnom crtom i stavljanjem potpisa ovlaštene osobe i datuma ispravka, a ispravljeni se podaci čitko ispisuju iznad precrtanih.
(3) Ako se radi o većim pogreškama, ispravljanje upisa se vrši na način da se upis poništava precrtavanjem cjelokupne rubrike crvenom kosom crtom te se ispravak upisa obavlja u prvoj slobodnoj rubrici.
(4) U slučaju kada su rubrike u potpunosti ispunjene, upis se nastavlja na prvoj slobodnoj stranici na koju se prenosi evidencijski broj i svi važeći podaci, nakon čega se ispunjena stranica u cijelosti precrtava crvenom kosom crtom.
Članak 7.
(1) Ako se Knjiga iz članka 4. ovoga Pravilnika vodi u elektroničkom obliku, ista se sastoji od registarskih uložaka u koje se, za svaki kolektivni ugovor i njegovu promjenu, upisuju podaci iz članka 5. stavka 5. ovoga Pravilnika.
(2) Svaki registarski uložak obilježava se stalnim evidencijskim brojem iz članka 8. stavka 2. ovoga Pravilnika.
(3) Podaci iz evidencije koja se vodi u elektroničkom obliku, radi zaštite od gubitka, oštećenja ili uništenja, jednom godišnje se pohranjuju na odgovarajući medij.
Članak 8.
(1) Prilikom upisa, kolektivnom ugovoru dodjeljuje se stalni evidencijski broj, a njegovoj