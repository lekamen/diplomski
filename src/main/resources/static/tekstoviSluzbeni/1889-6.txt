 u medicini prilikom provođenja terapijskog postupka, pod nadzorom zdravstvenih radnika zdravstvene radiološko tehnološke djelatnosti.
Članak 34.
Obrazovne ustanove iz članka 6. stavka 1. ovoga Pravilnika obvezne su od Zavoda zatražiti izdavanje potvrde iz članka 6. stavka 1. ovoga Pravilnika u roku od godine dana od dana stupanja na snagu ovoga Pravilnika.
Članak 35.
Zavod je obvezan programe iz članka 16. stavka 1., članka 17. stavka 1., članka 18. stavka 1. i članka 19. stavka 1. ovoga Pravilnika te ispitna pitanja i mjerila za ocjenu uspjeha iz članka 24. ovoga Pravilnika donijeti u roku od tri mjeseca od dana stupanja na snagu ovoga Pravilnika.
Članak 36.
Zavod je obvezan obrazovne materijale iz članka 16. stavka 4. ovoga Pravilnika učiniti dostupnom javnosti u roku od tri mjeseca od dana stupanja na snagu ovoga Pravilnika.
Članak 37.
Zavod je obvezan izraditi programsku podršku za provjeru znanja o primjeni mjera radiološke sigurnosti u elektroničkom obliku putem interneta u roku od tri mjeseca od dana stupanja na snagu ovoga Pravilnika.
Članak 38.
Zavod je obvezan započeti s organizacijom dopunskog obrazovanja, posebnog obrazovanja, obnovom znanja za osobe odgovorne za zaštitu od ionizirajućeg zračenja te provjerom znanja o primjeni mjera radiološke sigurnosti u roku od tri mjeseca od dana stupanja na snagu ovoga Pravilnika.
Članak 39.
Danom stupanja na snagu ovoga Pravilnika prestaje važiti Pravilnik o obrazovanju potrebnom za rukovanje izvorima ionizirajućeg zračenja i primjenu mjera zaštite od ionizirajućeg zračenja (»Narodne novine« br. 63/11).
Članak 40.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-02/2
Urbroj: 542-01-15-11
Zagreb, 4. rujna 2015.
Ravnatelj mr. sc. Saša Medaković, v. r.
