 od ovlaštenog držatelja trošarinskog skladišta uvid u evidenciju te popis zaliha trošarinskih proizvoda u trošarinskom skladištu.
Sadržaj i način vođenja evidencija registriranog primatelja, registriranog pošiljatelja i poreznog zastupnika za prodaju na daljinu
Članak 39.
(1) U evidencijama registriranog primatelja u skladu s člankom 40. stavkom 4. alinejom 2. Zakona moraju se voditi podaci o:
1. primljenim količinama trošarinskih proizvoda u sustavu odgode plaćanja trošarine, i to prema kategoriji i vrsti trošarinskog proizvoda, trgovačkom nazivu i tarifnoj oznaci iz Kombinirane nomenklature carinske tarife, datumu primitka, pošiljatelju te jedinstvenoj referentnoj oznaci e-TD-a
2. trošarinskim proizvodima korištenima za svrhu trošarinskog nadzora tijekom kretanja
3. utvrđenim gubicima ili manjkovima trošarinskih proizvoda za koje se dokaže da se mogu pripisati nepredviđenim slučajevima ili višoj sili (osim krađe) ili su neodvojivo povezani s osobinama proizvoda nastalim tijekom prijevoza
4. otpremljenim/primljenim količinama alkohola i alkoholnih pića te energente po svakoj adresi mjesta direktne isporuke u Republici Hrvatskoj te broj dokumenta i
5. iznosima obračunate i plaćene trošarine.
(2) U evidencijama registriranog pošiljatelja u skladu s člankom 42. stavkom 4. alinejom 2. Zakona moraju se voditi podaci o:
1. uvezenim i otpremljenim količinama trošarinskih proizvoda u sustavu odgode plaćanja trošarine, i to prema kategoriji i vrsti trošarinskog proizvoda, trgovačkom nazivu, mjestu i datumu otpreme, primatelju te jedinstvenoj referentnoj oznaci e-TD-a
2. carinskim dokumentima na temelju kojih su trošarinski proizvodi koje registrirani pošiljatelj otprema u sustavu odgode plaćanja trošarine pušteni u slobodan promet
3. trošarinskim proizvodima korištenima za svrhu trošarinskog nadzora tijekom kretanja i
4. utvrđenim gubitcima ili manjkovima trošarinskih proizvoda za koje se dokaže da se mogu pripisati nepredviđenim slučajevima ili višoj sili (osim krađe) ili su neodvojivo povezani s osobinama proizvoda nastalim tijekom prijevoza.
(3) U evidencijama poreznog zastupnika za prodaju na daljinu u skladu s člankom 43. stavkom 4. alinejom 3. Zakona moraju se voditi podaci o:
1. količinama trošarinskih proizvoda po kategoriji i vrsti trošarinskog proizvoda, trgovačkom nazivu te mjestu i datumu otpreme od strane inozemnog prodavatelja u Republiku Hrvatsku
2. primateljima trošarinskih proizvoda u Republici Hrvatskoj
3. kategoriji i vrsti te trgovačkom nazivu trošarinskih proizvoda puštenih u potrošnju na području Republike Hrvatske
4. utvrđenim gubicima ili manjkovima trošarinskih proizvoda za koje se dokaže da se mogu pripisati nepredviđenim slučajevima ili višoj sili (osim krađe) ili su neodvojivo povezani s osobinama proizvoda nastalim tijekom prijevoza i
5. iznosima obračunate i plaćene trošarine.
(4) Registrirani primatelj, registrirani pošiljatelj i porezni zastupnik za prodaju na daljinu mogu sami izabrati oblik i način vođenja evidencije iz stavaka 1., 2. i 3. ovoga članka ukoliko takav oblik i način osigurava tražene podatke.
(5) Nadležni carinski ured može u bilo kojem trenutku zatražiti od registriranog primatelja, registriranog pošiljatelja i poreznog zastupnika za prodaju na daljinu uvid u evidenciju koju isti vodi.
XII. INSTRUMENT OSIGURANJA PLAĆANJA TROŠARINE
Temeljne odredbe
Članak 40.
(1) Instrumentom osiguranja plaćanja trošarine garantira se namirenje nastalog trošarinskog duga ili trošarinskog duga koji bi mogao nastati za alkohol i alkoholna pića te energente (osim krutih goriva i prirodnog plina) koji se skladište i/ili proizvode u trošarinskom skladištu te koji se otpremaju i/ili primaju u sustavu odgode plaćanja trošarine, kao i plaćanje kamata koje su nastale ili bi mogle nastati, a za koje je instrument osiguranja plaćanja trošarinskog duga podnesen i prihvaćen.
(2) Instrumentom osiguranja plaćanja trošarine garantira se namirenje nastalog trošarinskog duga ili trošarinskog duga koji bi mogao nastati za