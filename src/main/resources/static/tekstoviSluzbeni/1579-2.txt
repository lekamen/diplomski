 većinskom vlasništvu ili suvlasništvu jedinica lokalne samouprave ili ustanova čiji su osnivači jedinice lokalne samouprave, udjel u sufinanciranju učešća Korisnika iz sredstava Fonda, što uključuje i učešće prihvatljivih partnera iz članka 5. stavka 4. ovoga Pravilnika bit će:
– 90% za projekt s područja I. skupine jedinica lokalne samouprave
– 80% za projekt s područja II. skupine jedinica lokalne samouprave
– 70% za projekt s područja III. skupine jedinica lokalne samouprave
– 60% za projekt s područja IV. skupine jedinica lokalne samouprave
– 50% za projekt s područja V. skupine jedinica lokalne samouprave, osim Grada Zagreba.
(2) Ako se projekt provodi na području dvije ili više jedinica lokalne samouprave, za potrebe utvrđivanja udjela sufinanciranja učešća Korisnika iz sredstava Fonda, uzima se skupina kojoj pripada jedinica lokalne samouprave na kojoj se provodi financijski najveći udjel aktivnosti projekta.
Članak 9.
(1) Kada je Korisnik jedinica područne (regionalne) samouprave, pravna osoba u većinskom vlasništvu ili suvlasništvu jedinica područne (regionalne) samouprave ili ustanova čiji su osnivači jedinice područne (regionalne) samouprave, udjel u sufinanciranju učešća Korisnika iz sredstava Fonda, što uključuje i učešće prihvatljivih partnera iz članka 5. stavka 4. ovoga Pravilnika, bit će:
– 80% za projekt s područja I. skupine jedinica područne (regionalne) samouprave
– 60% za projekt s područja II. skupine jedinica područne (regionalne) samouprave
– 50% za projekt s područja III. skupine jedinica područne (regionalne) samouprave
– 40% za projekt s područja IV. skupine jedinica područne (regionalne) samouprave i Grad Zagreb.
(2) Ako se projekt provodi na području dvije ili više jedinica područne (regionalne) samouprave, za potrebe utvrđivanja udjela sufinanciranja učešća Korisnika iz sredstava Fonda, uzima se skupina kojoj pripada jedinica područne (regionalne) samouprave na kojoj se provodi financijski najveći udjel aktivnosti projekta.
Članak 10.
(1) Maksimalni iznos sredstava koji se može u bilo kojem razdoblju od tri uzastopne fiskalne godine isplatiti Korisnicima na području pojedine jedinice područne (regionalne) samouprave utvrđen je kako slijedi:
– za jedinice područne (regionalne) samouprave s brojem stanovnika manjim od 100.000 maksimalni iznos je 30.000.000,00 kuna
– za jedinice područne (regionalne) samouprave s brojem stanovnika većim od 100.000 do 200.000 maksimalni iznos je 40.000.000,00 kuna
– za jedinice područne (regionalne) samouprave s brojem stanovnika većim od 200.000 do 300.000 maksimalni iznos je 50.000.000,00 kuna
– za jedinice područne (regionalne) samouprave s brojem stanovnika većim od 300.000 maksimalni iznos je 60.000.000,00 kuna
– za Grad Zagreb maksimalni iznos je 75.000.000 kuna.
(2) Maksimalni iznos sredstava iz stavka 1. ovoga članka može se uvećati za 25% za jedinicu područne (regionalne) samouprave koja je iskoristila sredstva Fonda više od 90% maksimalnog iznosa sredstava iz stavka 1. ovog članka, pod uvjetom da postoji dovoljno raspoloživih sredstava u Fondu.
Članak 11.
Ako se dodjela bespovratnih sredstava za EU projekte temelji na programima dodjele državnih potpora, uključujući i potpore male vrijednosti, ili dodjeli pojedinačnih državnih potpora, sredstva Fonda koja se dodjeljuju Korisniku pribrajaju se sredstvima dodijeljenih državnih potpora i ne smiju prelaziti dopušteni intenzitet/iznos državne potpore odnosno potpore male vrijednosti.
VII. POSTUPAK DODJELE SREDSTAVA FONDA
Članak 12.
(1) Radi ostvarivanja sredstava Fonda objavljuje se Javni poziv za dodjelu sredstava Fonda (u nastavku teksta: Poziv).
(2) Poziv objavljuje Ministarstvo na temelju odluke ministra.
(3) Odlukom iz stavka 2. ovog članka utvrđuje se vrijeme trajanja Poziva, rok za podnošenje zahtjeva za dodjelu sredstava Fonda (u nastavku teksta: Zahtjev) te ukupan iznos sredstava Fonda koji će se dodijeliti prihvatljivim Korisnicima.
(4) U Pozivu se, u skladu s odredbama ovog Pravilnika, utvrđuju