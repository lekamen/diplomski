 plovnih objekata.
(6) Na javne brodove i brodice prilikom provođenja zakonitih ovlasti ne primjenjuju se odredbe ovoga Pravilnika o općim ograničenjima brzine plovnih objekata.
Članak 48.b
(1) Hidroavioni kojima se obavlja komercijalni zračni prijevoz mogu isključivo sletjeti na odnosno poletjeti sa površine za slijetanje i uzlijetanje hidroaviona koja se nalazi na udaljenosti ne manjoj od 300 m od obale, osim u slučaju više sile.
(2) Iznimno od odredbe stavka 1. ovoga članka hidroavioni kojima se obavlja komercijalni zračni prijevoz mogu sletjeti na odnosno poletjeti sa površine za slijetanje i uzlijetanje hidroaviona koja se nalazi na udaljenosti ne manjoj od 150 m od obale, ukoliko je ista smještena u skladu s namjenom prostora prema posebnim propisima i uz odobrenje kapetanije.
(3) Hidroavioni kojima se ne obavlja komercijalni zračni prijevoz mogu isključivo sletjeti na odnosno poletjeti sa morske površine na udaljenosti ne manjoj od 300 m od obale, odnosno sletjeti na i poletjeti sa površine za slijetanje i uzlijetanje hidroaviona iz stavka 1. i 2. ovog članka.
(4) Hidroavion iz stavka 3. ovog članka dužan je prijaviti mjesto i procijenjeno vrijeme polijetanja odnosno slijetanja nadležnoj kapetaniji najkasnije 30 minuta prije polijetanja na VHF radijskom kanalu sektora.
(5) Slijetanje i polijetanje hidroaviona dopušteno je samo danju u vizualnim meteorološkim uvjetima.
Članak 48.c
(1) Na površinama za slijetanje i uzlijetanje hidroaviona svi sudionici u pomorskom prometu dužni su kretati se povećanim oprezom.
(2) Svi plovni objekti, jahte i brodice sa ili bez mehaničkog poriva dužni su ukloniti se s površine za slijetanje i uzlijetanje hidroaviona najkasnije 30 minuta prije slijetanja i uzlijetanja hidroaviona, te postupati prema uputama Operatora aerodroma na vodi koji je ovlašten osigurati odgovarajuće mjere sigurnosti i zaštite prema posebnim propisima.
(3) Zapovjednik hidroaviona dužan je manevar slijetanja, odnosno polijetanja obaviti nakon što utvrdi da je površina za slijetanje i uzlijetanje hidroaviona slobodna od svih sudionika u pomorskom prometu.
(4) Površina za slijetanje i uzlijetanje hidroaviona označava se oznakama prema posebnim propisima.
(5) Površine za slijetanje i uzlijetanje hidroaviona objavljuju se u službenim pomorskim navigacijskim kartama i publikacijama.«.
Članak 4.
Iza članka 50.b dodaju se novi članci 50.c, 50.č, 50.ć i 50.d koji glase:
»Članak 50.c
(1) Područje Pelješkog kanala jest morski prostor koji obuhvaća područje unutar granica koje čine: a) sa sjeverozapadne strane: spojnica pomorskih svjetala na rtu Osičac i luci Račišće (Korčula);
b) s jugoistočne strane: spojnica pomorsko svjetlo na rtu Ražnjić (Korčula) – svjetionik Sestrice – obala poluotoka Pelješca (zaljev Trstenica).
(2) Područje Koločepskog kanala jest morski prostor koji obuhvaća područje sjeverno od spojnica točaka: rt Vratnik – rt Biskup (Jakljan) – Rt Kuk (Lopud) – svjetlo na rtu Bat (luka Zaton).
(3) Područjem iz stavka 1. i stavka 2. ovog članka zabranjuje se plovidba:
a) teretnim brodovima iznad 500 BT,
b) svim tankerima, osim tankera kojima je odredišna luka u području iz stavka 1., odnosno stavka 2. ovog članka,
c) svim brodovima koji prevoze opasne ili štetne tvari, koje su utvrđene takvima prema IMDG Pravilniku ili prema Prilogu 2. i 3. MARPOL Konvencije, osim brodova koji obavljaju javni obalni linijski pomorski promet u području iz stavka 1., odnosno stavka 2. ovog članka,
d) svim brodovima s više od 500 m3 goriva u tankovima, ukoliko ne koriste usluge obalnog peljara.
(4) Plovni objekti iz stavka 3. ovoga članka, kojima je iznimno dopuštena plovidba područjem iz stavka 1., odnosno stavka 2. ovog članka, dužni su zatražiti odobrenje VTS službe za svaku plovidbu kroz navedeno područje.
Članak 50.č
(1) Područje Malih Vrata jest morski prostor između otočića Daksa i poluotoka Lapad.
(2) Područjem iz stavka 1. ovog članka zabranjuje se plovidba svim plovnim objektima dužim od 20 metara.
Članak 50.ć
(1) Prolaz Mali