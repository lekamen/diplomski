69 19.06.2015 Plan prijma u državnu službu u Ustavni sud Repub­like Hrvatske za 2015. godinu
USTAVNI SUD REPUBLIKE HRVATSKE
1326
Na temelju članka 43. stavka 2. točke c. Zakona o državnim službenicima (»Narodne novine« broj 49/12. – pročišćeni tekst, 37/13., 38/13. i 1/15.) i članka 17. stavka 3. Poslovnika Ustavnog suda Republike Hrvatske (»Narodne novine« broj 181/03., 16/06., 30/08., 123/09., 63/10., 121/10., 19/13., 37/14. i 83/14. – pročišćeni tekst), a sukladno Državnom proračunu Republike Hrvatske za 2015. godinu (»Narodne novine« broj 148/14.) predsjednica Ustavnog suda Republike Hrvatske utvrđuje
PLAN PRIJMA
U DRŽAVNU SLUŽBU U USTAVNI SUD REPUBLIKE HRVATSKE ZA 2015. GODINU
I.
Ovim Planom prijma u državnu službu (u daljnjem tekstu: Plan) utvrđuje se prijam državnih službenika u Ustavni sud Republike Hrvatske (u daljnjem tekstu: Ustavni sud) za 2015. godinu.
II.
Plan sadrži stvarno stanje popunjenosti radnih mjesta u Ustavnom sudu te potreban broj državnih službenika na neodređeno vrijeme za 2015. godinu.
III.
U Ustavnom sudu zaposleno je sedamdeset i četiri (74) državna službenika i dvadeset (20) namještenika na neodređeno vrijeme.
IV.
U Ustavnom sudu u tekućoj godini, sukladno raspoloživim financijskim sredstvima u Državnom proračunu Republike Hrvatske za 2015. godinu te suglasnosti Ministarstva financija, klasa: 100-01/15-01/124, urbroj: 513-05-01-14-2 od 3. lipnja 2015. planira se prijam na neodređeno vrijeme:
– 1 (jedne/jednog) službenice/službenika sa završenim preddiplomskim sveučilišnim studijem ili preddiplomskim stručnim studijem u trajanju od najmanje tri godine, ili završenom srednjom stručnom spremom.
Na temelju ovog Plana slobodno radno mjesto popunit će se putem javnog natječaja, internog oglasa, napredovanja ili premještaja.
V.
Plan stupa na snagu danom donošenja, a objavljuje se u »Narodnim novinama«, dnevnom listu i na web-stranicama Ustavnog suda i Ministarstva uprave Republike Hrvatske.
Broj: SuT-K-16/2015-5
Zagreb, 15. lipnja 2015.
USTAVNI SUD REPUBLIKE HRVATSKE
Predsjednica prof. dr. sc. Jasna Omejec, v. r.
