9 27.01.2016 Pravilnik za dodjelu oznake kvalitete ugostiteljskog objekta vrste hotel
MINISTARSTVO TURIZMA
240
Na temelju odredbe članka 17. stavka 2. Zakona o ugostiteljskoj djelatnosti (»Narodne novine«, broj 85/2015), ministar nadležan za turizam (u daljem tekstu: Ministar), donosi
PRAVILNIK
ZA DODJELU OZNAKE KVALITETE UGOSTITELJSKOG OBJEKTA VRSTE HOTEL
1. OPĆE ODREDBE
Članak 1.
Ovim Pravilnikom propisuje se vrsta ugostiteljskog objekta iz skupine Hoteli za koju ministarstvo nadležno za turizam (u daljem tekstu: Ministarstvo) može dodijeliti oznaku kvalitete, uvjeti za dodjelu oznake kvalitete te izgled oznake kvalitete.
Članak 2.
Ovim Pravilnikom dodjeljuje se oznaka kvalitete za vrstu Hotel, kategorije 3, 4 i 5 zvjezdica, na zahtjev ugostitelja koji posluje hotelom (u daljem tekstu: ugostitelj).
Članak 3.
Oznaka kvalitete dodjeljuje se hotelu koji na višem stupnju od obveznih uvjeta za kategoriju ispunjava uvjete za kvalitetu.
2. UVJETI ZA DODJELU OZNAKE KVALITETE
Članak 4.
(1) Hotel mora omogućiti sigurnost, funkcionalnost i udobnost.
(2) Hotel mora stalno, za vrijeme rada, ispunjavati uvjete za utvrđenu vrstu i kategoriju sukladno rješenju Ministarstva.
(3) Vanjski izgled hotela, uređenje, oprema i uređaji ne smiju biti dotrajali i oštećeni i moraju biti stalno u ispravnom i funkcionalnom stanju.
(4) Okoliš hotela mora biti uređen i održavan.
Članak 5.
(1) Oznaka kvalitete dodijelit će se hotelu ako uprava ugostitelja (u daljem tekstu: uprava):
1. donese pisanu izjavu o vlastitom opredjeljenju za razvoj, promicanje i neprekidno poboljšanje kvalitete (u daljem tekstu: izjava uprave),
2. ispunjava uvjete zaštite okoliša,
3. ispunjava uvjete sigurnosti,
4. ispunjava uvjete veće od propisanih uvjeta za kategorizaciju hotela,
5. ispunjava uvjete kvalitete uređenja i opreme,
6. donese priručnik s pisanim kodeksom ponašanja, pravilima, postupcima (procedurama), radnim uputama i ostalom dokumentacijom sukladno smještajnom kapacitetu hotela (u daljem tekstu: priručnik),
7. provede anketu o zadovoljstvu osoblja,
8. provede anketu o zadovoljstvu gosta,
9. ispunjava uvjete suradnje s lokalnom zajednicom.
(2) Pojedini uvjet može se samo jednom bodovati.
2.1. IZJAVA UPRAVE
Članak 6.
(1) Uprava ugostitelja mora podastrijeti dokaze vlastite opredijeljenosti za razvoj, promicanje i neprekidno poboljšanje kvalitete i dokaze o svom doprinosu ovim aktivnostima.
(2) Uprava mora dati izjavu u obliku odgovora na pitanja sukladno stavku 4. ovog članka i na taj način dati ocjenu stanja u hotelu po pitanju kvalitete.
(3) Ugostitelj mora ispunjavati propisani bodovni prag iz izjave uprave, koja mora biti u odgovarajućem odnosu prema anketnim upitnicima o zadovoljstvu gosta i osoblja.
(4) Izjava uprave nalazi se u Prilogu I. ovog Pravilnika.
2.2. UVJETI ZAŠTITE OKOLIŠA
Članak 7.
(1) Ugostitelj mora štititi okoliš kao turističku atrakciju.
(2) Ugostitelj mora ispunjavati propisani bodovni prag iz uvjeta zaštite okoliša.
(3) Uvjeti zaštite okoliša nalaze se u Prilogu II. ovog Pravilnika.
(4) Iznimno od stavka 2. ovog članka, ugostitelj koji ima certificiran sustav upravljanja okolišem ISO 14001, EMAS (Enviromental management auditing system) i znak zaštite okoliša (Prijatelj okoliša, EU Ecolabel i slično) ne mora ispuniti uvjete iz Priloga II. ovog Pravilnika.
2.3. UVJETI SIGURNOSTI
Članak 8.
(1) Ugostitelj mora brinuti o sigurnom i nesmetanom boravku gosta i osoblja.
(2) Ugostitelj mora ispunjavati propisani bodovni prag iz uvjeta sigurnosti.
(3) Uvjeti sigurnosti nalaze se u Prilogu III. ovog Pravilnika.
2.4. UVJETI VEĆI OD PROPISANIH UVJETA ZA KATEGORIZACIJU HOTELA
Članak 9.
(1) Ugostitelj mora ispunjavati propisani bodovni prag iz uvjeta većih od propisanih uvjeta za kategorizaciju hotela.
(2) Uvjeti veći od propisanih uvjeta za kategorizaciju hotela nalaze se u Prilogu IV. ovog Pravilnika.
2.5. UVJETI KVALITETE UREĐENJA I OPREME
Članak 10.
(1) Hotel mora imati viši stupanj kvalitete uređenja i opreme.
(2) Ugostitelj mora ispunjavati propisani