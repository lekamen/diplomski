na Zavodu za zapošljavanje, naknadu za nezaposlene osobe, te sam izgubila 18 mjeseci radnog staža na HZMO-u, te sam prisilno nezaposlena. A ono što je najgore u svemu tome, izgubila sam pravo na dopust radi njege moje četverogodišnje kćeri, pravo koje isto tako ne mogu nastaviti bez prekida jer me niti jedan novi poslodavac ne može zaposliti 18 mjeseci unatrag, a po rješenju koje sam prvobitno dobila imala sam pravo koristiti to pravo do njene osme godine života, i to bih svakako bila iskoristila jer je za nju najbolje, a po preporuci pedijatra i specijalista, da se jedan roditelj skrbi o njoj. I naravno, da sam znala za te okolnosti prije 18 mjeseci, prvo bih bila Vas obavijestila o tome, a i riješila bih si sve statuse i ostvarila sva prava koja sam u ovim okolnostima izgubila. Nadam se da ćete ovu moju žalbu uvažiti i pozitivno riješiti.«
b) Osporeno drugostupanjsko rješenje HZZO/Zagreb
14. Osporenim drugostupanjskim rješenjem HZZO/Zagreb od 3. rujna 2012. odbijena je žalba podnositeljice protiv prvostupanjskog rješenja HZZO/Rijeka.
15. U prvom dijelu obrazloženja osporenog drugostupanjskog rješenja HZZO/Zagreb ponovio je sve mjerodavne propise koji su primijenjeni na konkretan slučaj, a nakon toga i činjenice te okolnosti samog slučaja.
Polazeći od toga da se u službenoj evidenciji osiguranih osoba HZZO-a vodi da je podnositeljica bila zdravstveno osigurana na temelju radnog odnosa kod poslodavca-obrtnika od 25. srpnja 2007. do 4. studenoga 2010., HZZO/Zagreb u obrazloženju je utvrdio da je na temelju tog saznanja »prvostupanjsko tijelo po službenoj dužnosti donijelo sada pobijano rješenje kojim je žaliteljici utvrdilo prestanak predmetnog prava s danom 4. studenim 2010. godine – kao datumom prestanka žaliteljičinog radnog odnosa, jer zbog navedene činjenice ne postoji zakonska osnova za daljnjim ostvarivanjem prava žaliteljice na naknadu plaće zbog dopusta radi njege djeteta s težim smetnjama u razvoju, sukladno citiranim odredbama Zakona odnosno Pravilnika«. Nakon toga je HZZO/Zagreb u osporenom drugostupanjskom rješenju zaključio sljedeće:
»Uzimajući u obzir žalbene navode kojim žaliteljica ukazuje da je za prestanak svog radnog odnosa saznala tek kada je zaprimila prvostupanjsko rješenje budući da je njezina poslodavka ni u jednom trenutku nije obavijestila, bilo pismeno bilo usmeno, da je zatvorila obrt dana 4. studenoga 2010. godine, napominjemo da isti nisu od utjecaja na drukčije rješavanje konkretne upravne stvari s obzirom da ovo tijelo nije ovlašteno ulaziti u dispoziciju prava ugovornih strana sklopljenog Ugovora o radu između poslodavca i žaliteljice, kao ni u razloge prestanka predmetnog radnog odnosa te je, s tim u vezi, pri tom potrebno istaknuti da je Zavod ocjenjivao postojanje odnosno prestanak radnog odnosa na temelju kojeg je žaliteljica prvotno stekla pravo korištenja predmetnog prava, samo u okviru prava i uvjeta utvrđenih Zakonom o rodiljnim i roditeljskim potporama.
Međutim, ovim putem napominjemo da je zdravstveno osiguranje u Republici Hrvatskoj obvezno i upućujemo žaliteljicu da se obrati Područnom uredu Zavoda u Rijeci u svezi reguliranja statusa osigurane osobe Zavoda, odnosno radi stjecanja statusa osigurane osobe Zavoda po osnovi osiguranja za koju ispunjava uvjete, sukladno odredbama Zakona o obveznom zdravstvenom osiguranju. Također, podredno upućujemo i Područni ured Zavoda u Rijeci da žaliteljicu pozove radi reguliranja obveznog zdravstvenog osiguranja.
Slijedom iznijetog, ... riješeno je kao u izreci rješenja.«
Podnositeljica je podnijela tužbu 14. listopada 2012. Upravnom sudu u Rijeci.
c) Osporena presuda Upravnog suda u Rijeci
16. Upravni sud u Rijeci odbio je osporenom presudom od 28. listopada 2013. tužbeni zahtjev podnositeljice radi poništenja drugostupanjskog rješenja HZZO/Zagreb i prvostupanjskog rješenja HZZO/Rijeka. Presuda je dostavljena podnositeljici 12. studenoga 2013.
17. U uvodnom je dijelu obrazloženja osporene presude Upravni sud u Rijeci ovako prikazao činjenice i