 sukladno člancima 37. do 43. Provedbene uredbe Komisije (EU) br. 809/2014.
(2) Prilikom kontrole na terenu površina Agencija za plaćanje provodi provjere daljinskim istraživanjem sukladno članku 40. Provedbene uredbe Komisije (EU) br. 809/2014.
(3) Sustav kontrole uzgoja konoplje i analiza uzoraka konoplje provodi se sukladno postupku opisanom u članku 45. Provedbene uredbe Komisije (EU) br. 809/2014 i po metodi za kvantitativno određivanje sadržaja Δ9-tetrahidrokanabinola u sortama konoplje (Cannabis sativa L.) iz postupka B. iz priloga I. Provedbene uredbe Komisije (EU) br. 809/2014.
(4) Agencija za plaćanja vodi evidenciju s podacima o sadržaju tetrahidrokanabinola (THC), a Ministarstvo podnosi zahtjev EK za autorizaciju zabrane stavljanja na tržište sorte konoplje s višim postotkom THC uz propisane uvjete.
(5) Kontrola na terenu u vezi s višestrukom sukladnošću provodi se na način propisan u člancima 65. do 72. Provedbene uredbe Komisije (EU) br. 809/2014.
Izvještaji o kontroli i zapisnici o inspekcijskom nadzoru
Članak 124.
(1) Za svaku kontrolu na terenu izrađuje se izvještaj sukladno člancima 41., 43. i 72. Provedbene uredbe Komisije (EU) br. 809/2014.
(2) Korisnik ili njegov opunomoćenik može potpisati izvještaj kako bi potvrdio svoju nazočnost pri kontroli na terenu i dodati svoja opažanja. Kada se utvrde nepravilnosti, poljoprivrednik dobiva presliku izvještaja o kontroli.
(3) Potpisivanje izvještaja o kontroli na terenu od strane korisnika ili njegovog opunomoćenika ne znači da je suglasan sa sadržajem izvještaja, nego samo da je bio prisutan kontroli i da je upoznat s rezultatima kontrole.
(4) Agencija za plaćanja koristi zaprimljene zapisnike o obavljenom inspekcijskom nadzoru kao pravovaljane izvještaje o kontroli na terenu nad korisnicima.
(5) Kada se prilikom kontrole ispunjavanja pravila višestruke sukladnosti utvrde neusklađenosti, korisnik se obavještava o svim utvrđenim neusklađenostima u roku od tri mjeseca od datuma kontrole na terenu.
6. IZRAČUN POTPORE I ADMINISTRATIVNIH KAZNI
Iznimke od primjene administrativnih kazni
Članak 125.
Sukladno člancima 15. i 34. Delegirane uredbe Komisije (EU) br. 640/2014 administrativne kazne iz ovoga poglavlja ne primjenjuju se na dio jedinstvenog zahtjeva za kojeg korisnik pisanim putem obavješćuje Agenciju da je netočan ili da je postao netočan uz uvjet da korisnik nije obaviješten o namjeri Agencije da izvrši kontrolu na terenu niti o nesukladnostima u jedinstvenom zahtjevu.
Neprijavljivanje svih površina
Članak 126.
(1) Ako se tijekom administrativne kontrole, kontrole na terenu i/ili inspekcijskog nadzora, a prije isplate, utvrdi da korisnik nije prijavio sve poljoprivredne parcele na poljoprivrednom gospodarstvu kao i nepoljoprivredne površine za koje se traži potpora primjenjuju se odredbe članka 16. Delegirane uredbe Komisije (EU) br. 640/2014.
(2) Odstupanja iz stavka 1. ovoga članka ne odnose se na:
– ispunjavanje uvjeta godišnje minimalno poticane količine određene proizvodnje, utvrđene Dodatkom 2. Zakona,
– minimalne zahtjeve za primanje izravnih plaćanja određenih u članku 29. Zakona i
– plaćanja u okviru programa za male poljoprivrednike.
Plaćanja vezana uz površinu
Članak 127.
Skupine usjeva, osnovica za izračun prijavljenih površina te administrativne kazne kod prekoračenja prijava za potrebe provedbe plaćanja vezanih uz površinu primjenjuju se sukladno člancima 17. do 19. Delegirane uredbe Komisije (EU) br. 640/2014 .
Plaćanja vezana uz površinu za IAKS mjere ruralnog razvoja iz Programa ruralnog razvoja
Članak 128.
(1) Osim administrativnih kazni iz članka 127. ovoga Pravilnika, kod nepoštivanja jedne ili više obveza propisanih za IAKS mjere ruralnog razvoja iz Programa ruralnog razvoja na ukupni iznos potpore koji je dodijeljen ili koji se treba dodijeliti primijeniti će se umanjenja ili isključenja plaćanja ovisno o nemaru ili namjeri, opsegu, ozbiljnosti, trajanju i ponavljanju utvrđenog neizvršavanja obveza primjenjuju se i administrativne kazne,