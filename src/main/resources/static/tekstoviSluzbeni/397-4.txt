 lista u posebnoj izbornoj jedinici birača koji nemaju prebivalište u Republici Hrvatskoj utvrđuje se na sljedeći način:
– ukupan broj važećih glasova koji je dobila svaka lista (biračka masa liste) dijeli se brojevima od 1 do zaključno 3, pri čemu se uvažavaju i decimalni ostaci. Od svih dobivenih rezultata, treći rezultat po redu jest zajednički djelitelj kojim se dijeli ukupan broj važećih glasova svake kandidacijske liste (biračka masa liste). Svaka kandidacijska lista dobit će onoliko od tri zastupnička mjesta koliko puta ukupni broj njezinih važećih glasova (biračka masa liste) sadrži zajednički djelitelj, uključujući i decimalne ostatke,
– preferirani glasovi za pojedine kandidate se uvažavaju ako broj preferiranih glasova pojedinog kandidata iznosi najmanje 10% glasova koje je osvojila pojedina lista,
– izabrani su oni kandidati sa svake liste koji su dobili najveći broj preferiranih glasova. Kada dva ili više kandidata dobije isti broj preferiranih glasova, odlučujući je poredak na listi kandidata,
– ako na temelju podstavaka 2. i 3. ovoga članka nije izabrano onoliko zastupnika koliko mandata pripada pojedinoj listi, na preostala mjesta na toj listi određuju se zastupnici po redoslijedu na listi.«.
Članak 27.
U članku 56. točki 3. riječ: »utvrđuje« zamjenjuje se riječima: »propisuje i objavljuje«.
Točka 4. mijenja se i glasi:
»4. određuje biračka mjesta i imenuje predsjednika i članove biračkog odbora u sjedištima diplomatsko-konzularnih predstavništava Republike Hrvatske,«.
U točki 6. iza riječi: »jedinica« dodaju se riječi: »i pruža im stručnu pomoć«.
Točka 8. mijenja se i glasi:
»8. nadzire financiranje izborne promidžbe sukladno posebnom zakonu,«.
Točka 10. mijenja se i glasi:
»10. informira građane o provedbi izbora te mogućnosti ostvarenja zaštite biračkog prava u izbornom postupku,«.
Članak 28.
Članak 57. mijenja se i glasi:
»Obvezatne upute iz članka 56. točke 3. ovoga Zakona objavljuju se u »Narodnim novinama« i na drugi odgovarajući način.«.
Članak 29.
U članku 69. stavku 2. iza riječi: »stranačkom sastavu« dodaju se riječi: »trenutačnog saziva«.
U stavku 3. riječi: »na koji se održavaju izbori za zastupnike« zamjenjuju se riječima: »održavanja izbora«. U drugoj rečenici iza riječi: »izbornim povjerenstvima« dodaju se riječi: »u tako određenom roku«, a riječ: »ova« zamjenjuje se riječju: »nadležna«.
Članak 30.
U članku 70. riječ: »izbora« zamjenjuje se riječima: »dana održavanja izbora«, a riječi: »u inozemstvu« zamjenjuju se riječima: »izvan Republike Hrvatske«.
Članak 31.
Članak 71. mijenja se i glasi:
»Birači na službi u Oružanim snagama Republike Hrvatske glasuju na biračkim mjestima koja će odrediti ministar nadležan za Oružane snage.
Birači koji se kao članovi posade pomorskih i riječnih brodova Hrvatske trgovačke mornarice na dan izbora zateknu izvan granica Republike Hrvatske glasuju na biračkim mjestima koja će odrediti ministar nadležan za pomorski promet.
Birači lišeni slobode glasuju na biračkim mjestima za provedbu glasovanja koja će odrediti ministar nadležan za zatvorski sustav.
Birači koji se na dan izbora nalaze u mirovnim operacijama i misijama glasuju na biračkim mjestima koja će odrediti ministar nadležan za vanjske i europske poslove.
Birači koji su smješteni u ustanovama socijalne skrbi glasuju na biračkim mjestima koja će odrediti ministar nadležan za poslove socijalne skrbi.
Prijedlog za imenovanje biračkih odbora na biračkim mjestima iz stavaka 1., 2., 3., 4. i 5. ovoga članka nadležna ministarstva dostavit će povjerenstvima za provedbu izbora u roku od osam dana od dana određivanja biračkog mjesta.
Po zaprimljenom prijedlogu iz stavka 6. ovog članka nadležna povjerenstva za provedbu izbora imenovat će članove biračkog odbora na posebnim biračkim mjestima.
Članove biračkog odbora na biračkim mjestima iz stavka 1. i 5. ovog članka imenuje povjerenstvo izborne jedinice na čijem se području nalaze ta biračka mjesta.
Članove biračkog odbora na biračkim mjestima iz stavaka 2., 3. i 4.