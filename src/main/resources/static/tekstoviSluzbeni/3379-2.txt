se obavlja osobno naslovljenoj osobi kad od obavljanja dostave počinje teći rok koji se ne može produžiti ili kad je takva dostava propisana (osobna dostava). Kad se naslovljena osoba ne zatekne na mjestu dostave, dostavljač će u poštanskom sandučiću ili pretincu ili kod osobe zatečene na mjestu dostave ostaviti pisanu obavijest da u određeni dan i sat bude na mjestu dostave radi primanja pismena i gdje do toga dana sama može podići pismeno (stavak 2). Ako dostavljač u naznačeno vrijeme ne pronađe naslovljenu osobu ili ako ona odbije primiti pismeno, dostavljač će ostaviti pismeno u njezinom poštanskom sandučiću ili pretincu ili ako toga nema, na vratima drugom za primatelja vidljivom mjestu. Na dostavnici uz ostavljeno pismeno dostavljač će naznačiti razlog takve dostave, dan i sat kad je ostavio pismeno i potpisati se (stavak 3). Kad dostavljač prilikom pokušaja dostave sazna da postoje razlozi zbog kojih pismeno uopće nije moguće uručiti naslovljenoj osobi, pismeno će vratiti pošiljatelju uz naznaku razloga zbog kojih pismeno nije moguće dostaviti (stavak 4). Dostava se smatra obavljenom danom uručenja, odnosno danom kad je pismeno ostavljeno u poštanskom sandučiću ili pretincu ako toga nema, na vratima ili drugom za primatelja vidljivom mjestu, osim ako stranka dokaže da iz opravdanih razloga nije mogla primiti pismeno (stavak 5).
Prema odredbi članka 93. stavku 1. ZUP-a obavljena dostava potvrđuje se dostavnicom. Dostavnicu vlastoručno potpisuje osoba koja je preuzela pismeno, uz obveznu naznaku datuma primitka.
Prema članku 98. stavku 1. ZUP-a rješenje se sastoji od zaglavlja, uvoda, izreke, obrazloženje, upute o pravnom lijeku, potpisa službene osobe i otiska službenog pečata javnopravnog tijela. Prema stavku 2. navedenog članka ZUP-a uvod sadržava naziv javnopravnog tijela koje je rješenje donijelo, propis o nadležnosti, osobno ime, odnosno naziv stranke i osoba ovlaštenih za zastupanje, kratku oznaku predmeta postupka te naznaku je li postupak pokrenut po službenoj dužnosti ili na zahtjev stranke. Uvod sadržava i naznaku da su rješenje donijela dva javnopravna tijela ili više njih ili da je rješenje doneseno u ponovljenom postupku ili po presudi suda nadležnog za upravne sporove ili uz suglasnost, potvrdu ili po pribavljenom mišljenju drugog tijela. Kad je upravnu stvar riješilo kolegijalno tijelo, navodi se dan sjednice na kojoj je stvar riješena.
Prema članku 98. stavku 5. ZUP-a obrazloženje rješenja sadržava kratko izlaganje zahtjeva stranke, utvrđeno činjenično stanje, razloge koji su bili odlučujući pri ocjeni pojedinih dokaza, razloge zbog kojih nije usvojen koji od zahtjeva stranaka, razloge donošenja zaključaka u tijeku postupka te propisi na temelju kojih je riješena upravna stvar.
Prema članku 3. stavku 1. točki 1. Zakona o upravnim sporovima (»Narodne novine«, broj 20/10, 143/12 i 152/14, dalje: ZUS-a) predmet upravnog spora je ocjena zakonitosti pojedinačne odluke kojom je javnopravno tijelo odlučilo o pravu, obvezi ili pravnom interesu stranke u upravnoj stvari (upravni akt) protiv koje nije dopušteno izjaviti redovni pravni lijek.
Uzevši u obzir da od dostave pisanog odgovora povjerenstva za reklamacije H1 telekoma, urbroj: I-816-DZ/ST od 8. ožujka 2013. počinje teći neproduživi rok za podnošenje zahtjeva tuženiku za rješavanje spora između krajnjeg korisnika usluga s operatorom javnih komunikacijskih usluga, u odnosu na spomenutu vrstu podneska primjenjuju se odredbe o osobnoj dostavi, sadržane u članku 85. ZUP-a.
Osporeno rješenje doneseno je s obrazloženjem, u bitnom da se tužitelj dana 13. kolovoza 2013. obratio tuženiku sa zahtjevom za rješavanje spora u svezi sa ispostavljenim računima za javnu komunikacijsku uslugu, da je tuženik iz dostavljene dokumentacije od operatora utvrdio da tužitelj nije uputio zahtjev za rješavanjem spora u roku od 30 dana od zaprimanja odgovora na reklamaciju, nakon čega je tuženik donio rješenje kojim je odbacio zahtjev tužitelja za rješavanje spora kao nedopušten, pri 