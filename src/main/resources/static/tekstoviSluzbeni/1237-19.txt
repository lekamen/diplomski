 Međimurske županije i Koprivničko-križevačke županije.
3.6. Lučka kapetanija Slavonski Brod
Članak 45.
U Lučkoj kapetaniji Slavonski Brod, sa sjedištem u Slavonskom Brodu ustrojavaju se sljedeći odjeli:
3.6.1. Odjel za upravljanje i nadzor prometa i poslove traganja i spašavanja
3.6.2. Odjel za inspekcijske poslove
3.6.3. Odjel za upravnopravne poslove.
3.7. Lučka kapetanija Vukovar
Članak 46.
U Lučkoj kapetaniji Vukovar, sa sjedištem u Vukovaru ustrojavaju se sljedeći odjeli:
3.7.1. Odjel za upravljanje i nadzor prometa i poslove traganja i spašavanja
3.7.2. Odjel za inspekcijske poslove
3.7.3. Odjel za upravnopravne poslove.
Članak 47.
Lučke kapetanije obavljaju poslove inspekcijskog nadzora sigurnosti plovidbe, spašavanja ljudskih života i imovine na unutarnjim vodama, provode istrage plovidbenih nesreća, obavljaju poslove utvrđivanja sposobnosti čamaca za plovidbu, poslove utvrđivanja stručne osposobljenosti članova posade za stjecanje zvanja u unutarnjoj plovidbi, tehničke i druge stručne poslove sigurnosti plovidbe koji su im posebnim propisom stavljeni u nadležnost, obavljaju upravne poslove iz svoje nadležnosti, upisivanje i brisanje plovila te s tim u vezi vode propisane službene evidencije, poslove izdavanja propisanih isprava i knjiga, osobnih isprava članova posade, rješavaju u prekršajnim postupcima povodom plovidbenih prekršaja, potvrđuju pravilnike o redu u lukama i pristaništima unutarnjih voda. Lučke kapetanije obavljaju i druge upravnopravne, stručne i tehničke poslove sigurnosti plovidbe prema posebnom zakonu i drugim propisima.
Odjel za upravljanje i nadzor prometa i poslove traganja i spašavanja
Članak 48.
Odjel za upravljanje i nadzor prometa i poslove traganja i spašavanja iz članaka 43. do 46. ove Uredbe obavlja poslove nadzora sigurnosti plovidbe, obavlja poslove operativnog upravljanja prometom kao regionalni centar (RCC), obavlja poslove spašavanja ljudskih života i imovine na unutarnjim vodama, provodi poslove utvrđivanja sposobnosti čamaca za plovidbu, nadzire ukrcaj i iskrcaj tereta i putnika, brine o sigurnoj plovidbi stranih i domaćih plovila, vodi evidenciju prijava dolaska u luku i prijava odlaska iz luke, izdaje odobrenja za organiziranje sportskih aktivnosti, regata i drugih javnih događanja na unutarnjim vodama; izdaje odobrenja za vez, stajanje u raspremi i probnu vožnju plovila. Odjel izdaje odobrenja za kupališta, organiziranje zimovnika i zimskih skloništa. Odjel obavlja meteorološka motrenja, motrenja za potrebe sigurnosti plovidbe i izdaje priopćenja brodarima o uvjetima za plovidbu. Brine o drugim poslovima iz djelokruga sigurnosti plovidbe i zaštite unutarnjih voda od onečišćenja s plovila, te obavlja druge poslove propisane posebnim propisima.
Odjel za inspekcijske poslove
Članak 49.
Odjel za inspekcijske poslove iz članaka 43. do 46. ove Uredbe obavlja poslove inspekcijskog nadzora nad lukama, pristaništima i sidrištima; inspekcijskog nadzora nad tehničkim održavanjem vodnog puta i objekata sigurnosti plovidbe, inspekcijskog nadzora nad gradnjom na vodnom putu u pogledu utjecaja na sigurnost plovidbe. Odjel obavlja poslove inspekcijskog nadzora nad prijevozom putnika i stvari u pogledu zaštite ljudskih života i imovine, kao i poslove inspekcijskog nadzora nad zaštitom od onečišćenja s plovila te ostale inspekcijske poslove sukladno odredbama pozitivnih pravnih propisa koji reguliraju unutarnju plovidbu, podzakonskih akata te primjenjivih međunarodnih konvencija.
Odjel za upravnopravne poslove
Članak 50.
Odjel za upravnopravne poslove iz članaka 43. do 46. ove Uredbe obavlja poslove upisa i brisanja plovila, poslove vođenja upisnika plovila i odgovarajućih pomoćnih knjiga, izdavanja isprava i knjiga plovilima; obavlja poslove izdavanja osobnih isprava brodara te vodi evidenciju o izdanim ispravama; obavlja poslove utvrđivanja stručne osposobljenosti članova posade za stjecanje zvanja u unutarnjoj plovidbi, kao i poslove utvrđivanja stručne osposobljenosti za upravljanje čamcima.