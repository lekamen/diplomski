 kojih se u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa i izvori sredstava iz kojih će se namiriti iznos za slučaj potpunog ili djelomičnog oslobađanja od plaćanja komunalnog doprinosa.
Iz navedene zakonske odredbe proizlazi neprijeporna ovlast predstavničkog tijela jedinice lokalne samouprave da odlukom o komunalnom doprinosu, između ostalog, utvrdi opće uvjete i razloge zbog kojih se u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa, pod uvjetom da istom odlukom utvrdi izvore sredstava iz kojih će se namiriti iznos za slučaj potpunog ili djelomičnog oslobođenja od plaćanja komunalnog doprinosa.
Prebivalište vlasnika građevne čestice na kojoj se gradi građevina, odnosno investitora, u određenom trajanju na području jedinice lokalne samouprave, kao uvjet odnosno razlog zbog kojeg se u pojedinim slučajevima može odobriti djelomično oslobađanje od plaćanja komunalnog doprinosa, nije u nesuglasju sa zakonom o čemu je ovaj Sud izrazio stajalište u nizu ranijih odluka. Pri propisivanju ovog uvjeta predstavničko tijelo jedinice lokalne samouprave slobodno je odrediti postotak oslobođenja od plaćanja komunalnog doprinosa kao i trajanje prebivanja na području jedinice lokalne samouprave koje je obveznik plaćanja komunalnog doprinosa dužan ostvariti da bi imao pravo na djelomično oslobođenje od plaćanja komunalnog doprinosa.
Iznos sredstava koji je obveznik komunalnog doprinosa dužan platiti, utvrđuje se rješenjem.
Rješenje o komunalnom doprinosu donosi upravno tijelo jedinice lokalne samouprave nadležno za komunalno gospodarstvo na temelju odluke o komunalnom doprinosu i to u postupku pokrenutom po zahtjevu stranke ili po službenoj dužnosti (članak 32. stavak 2. Zakona o komunalnom gospodarstvu).
Radi se o postupanju tijela jedinice lokalne samouprave u okviru djelokruga utvrđenog na temelju Zakona o komunalnom gospodarstvu, u kojem ta tijela rješavaju u upravnim stvarima, odnosno u upravnom postupku rješavaju o pravima i obvezama fizičkih ili pravnih osoba neposredno primjenjujući zakone, druge propise i opće akte kojima je uređeno ovo upravno područje.
Odluka o komunalnom doprinosu opći je akt kojim je uređeno predmetno upravno područje, a nadležno tijelo jedinice lokalne samouprave u upravnom postupku odlučuje o pravima i obvezama vlasnika izgrađene čestice na kojoj se gradi, odnosno investitora, donoseći rješenje kojim utvrđuje visinu komunalnog doprinosa.
Prema odredbi članka 3. stavka 1. Zakona o općem upravnom postupku (»Narodne novine«, broj 47/09.) taj se Zakon primjenjuje u postupanju u svim upravnim stvarima, a samo se pojedina pitanja upravnog postupka mogu zakonom urediti drukčije, ako je to nužno za postupanje u pojedinim upravnim područjima te ako to nije protivno temeljnim odredbama i svrsi tog Zakona. Među temeljnim odredbama Zakona o općem upravnom postupku nalazi se i načelo utvrđivanja materijalne istine (članak 8.) prema kojem u postupku treba utvrditi pravo stanje stvari i u tu se svrhu moraju utvrditi sve činjenice i okolnosti koje su bitne za zakonito i pravilno rješavanje upravnih stvari.
Kako bi se činjenično stanje u upravnom postupku moglo pravilno i potpuno utvrditi odredbom članka 58. stavka 1. Zakona o općem upravnom postupku propisano je da službena osoba činjenice utvrđuje svim sredstvima prikladnim za dokazivanje te u tu svrhu može pribaviti isprave, saslušati svjedoke, pribaviti nalaz i mišljenje vještaka i obaviti očevid.
Iz navedenih odredaba Zakona o općem upravnom postupku proizlazi da se postupanje u upravnim stvarima provodi sukladno odredbama tog Zakona i da se samo zakonom pojedina pitanja pojedinog upravnog područja mogu urediti drugačije ako je to nužno za postupanje u tim upravnim područjima i nije protivno temeljnim odredbama i svrsi Zakona o općem upravnom postupku.
Odredbom članka 6. alineje 1. Odluke o komunalnom doprinosu Općine Bol, u dijelu u kojem je propisano