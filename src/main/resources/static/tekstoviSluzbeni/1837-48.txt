
6.19.1.10 Brodicu za prikupljanje mora imati vodonepropusni prostor za smještaj sitnih dijelova opreme.
6.19.1.11 Ako nije izričito drukčije navedeno, svakaka brodica za prikupljanje mora imati pouzdana sredstva za drenažu ili automatsku drenažu.
6.19.1.12 Brodica za prikupljanje mora biti tako izvedena da pruža dobru vidljivost prema naprijed, prema natrag i na oba boka s kontrolnog mjesta i mjesta upravljanja za sigurno spuštanje i kormilarenje, i posebno, dobru vidljivost mjesta i posade kada sudjeluju u izvlačenju osoba iz vode i tegljenju solavi za spašavanje.
6.19.2 Oprema brodica za prikupljanje
6.19.2.1 Oprema brodice za prikupljanje, osim čaklji, koje moraju biti smještene slobodno radi odguravanja, mora biti pričvršćena u brodici za prikupljanje privezaljkom, ili čuvana u kutijama, ili prostorima, policama ili sličnoj opremi za smještaj, ili u drugim prikladnim sredstvima. Oprema se mora tako pričvrstiti da ne ometa dizanje ili spuštanje brodice.
Svi predmeti opreme brodice za prikupljanje moraju biti što manji, i cjeloviti te u prikladnom i čvrstom pakiranju.
6.19.2.2 Svaka brodica za prikupljanje mora imati:
.1 dovoljno plutajućih vesala ili lopatica za plovidbu naprijed po mirnom moru. Za svako veslo treba predvidjeti palce, rašlje ili neke druge odgovarajuće uređaje.
Palci ili rašlje moraju biti učvršćeni za brodicu uzicom ili lancem;
.2 plutajući ispolac;
.3 kompas s kućištem i osvjetljenjem, ili opremljen sredstvom za osvjetljenje;
.4 zavlačno sidro s konopom duljine ne manje od 10 m, dovoljne čvrstoće, te s užetom za prikupljanje sidra, ako je ugrađeno;
.5 vezaljku na pramcu, dovoljne duljine i čvrstoće, pričvršćenu za uređaj za otpuštanje u skladu sa 6.13.7.7;
.6 plutajući konopac duljine ne manje od 50 m, dovoljne čvrstoće za tegalj splavi za spašavanje u skladu sa 6.19.1.7;
.7 vodonepropusnu električnu svjetiljku, s rezervnim slogom baterija i rezervnom žaruljom (u nepromočivoj kutiji) pogodnu za davanje Morzeovih znakova;
.8 zviždaljku, ili neko drugo prikladno sredstvo za zvučnu signalizaciju;
.9 prvu pomoć u vodonepropusnoj kutiji koja se nakon upotrebe može čvrsto zatvoriti;
.10 dva plutajuća koluta za izbavljanje s plutajućim konopom, duljine ne manje od 30 m;
.11 reflektor s vodoravnim i okomitim područjem od najmanje 6° i izmjerenom jačinom svjetlosti 2500 cd koji može raditi neprekidno ne manje od 3 sata;
.12 pouzdan radarski reflektor;
.13 osobna sredstva za zaštitu od gubitka topline za 10% osoba smještenih u brodici za prikupljanje, ali ne manje od dva komada;
.14 prenosivu napravu za gašenje požara odobrenog tipa pogodnu za gašenje požara tekućeg goriva.
6.19.2.3 Uz opremu navedenu u 6.19.2.2, svaka kruta brodica za prikupljanje mora imati:
.1 čaklju;
.2 kablić; i
.3 nož ili sjekiru.
6.19.2.4 Uz opremu navedenu u 6.19.2.2, svaka samonapuhavajuća brodica za prikupljanje mora imati:
.1 plutajući sigurnosni nož;
.2 dvije spužve;
.3 pouzdan ručni mijeh ili pumpu;
.4 slog pribora za popravak rupa u prikladnom spremniku; i
.5 sigurnosnu čaklju.
6.19.3 Dodatni zahtjevi za napuhavajuće brodice za prikupljanje
6.19.3.1 Zahtjevi navedeni u 6.13.1.3 i 6.13.1.5 ne primjenjuju se na napuhavajuće brodice za prikupljanje.
6.19.3.2 Napuhavajuća brodica za prikupljanje mora biti tako izvedena da kad je obješena o nosač ili kuku:
.1 mora biti dovoljno čvrsta i kruta da se može spuštati i dizati s dopuštenim brojem osoba i opreme;
.2 mora biti dovoljno čvrsta da izdrži opterećenje četiri puta veće od mase dopuštenog broja osoba i opreme, pri okolnoj temperaturi od (20 ± 3) oC sa zatvorenim sigurnosnim ventilima;
.3 mora biti dovoljno čvrsta da izdrži opterećenje od 1,1 puta mase dopuštenog broja osoba i opreme pri temperaturi okoline – 30oC s otvorenim sigurnosnim ventilima.
6.19.3.3 Napuhvajuća brodica za prikupljanje mora biti tako izvedena da može izdržati:
.1 smještaj na otvorenoj palubi dok je brod na moru;
.2 plutati 30 dana u svim uvjetima na moru.
6.19.3.4 Uz udovoljavanje zahtjevima navedenim u 6.13.9,