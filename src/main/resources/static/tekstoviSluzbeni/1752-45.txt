 službena osoba s ciljem da sebi pribavi kakvu imovinsku korist iskoristio svoj položaj i ovlasti, a kaznenim djelom je pribavljena znatna imovinska korist i počinitelj je postupao s ciljem pribavljanja takve koristi,
pa da bi time počinio kazneno djelo protiv službene dužnosti – zlouporabom položaja i ovlasti – opisano u članku 337. stavak 1. i 4. Kaznenog zakona za kazneno djelo iz članka 337. stavaka 1. i 4. KZ-a/97.«
U obrazloženju naloga za provođenje istrage od 3. ožujka 2011. između ostaloga je navedeno:
»Posebno se napominje da ovaj Ured pod brojem K-US-207/10, IS-US-28/10, K-PO-US-1/10, vodi istragu protiv okr. Ive Sanadera, zbog više kaznenih djela, a između ostalog i zbog kaznenog djela udruživanja za počinjenje kaznenih djela iz članka 333. stavak 1. Kaznenog zakona i zlouporabe položaja i ovlasti iz članka 337. stavak 1. i 4. Kaznenog zakona, počinjenog u vremenu od kraja 2004. do 2. srpnja 2009., počinjenjem kojih kaznenih djela je prekinuta relativna zastara za kazneno djelo koje je predmet ovog naloga o provođenju istrage.«
USKOK je obrazlaganje prekida relativne zastare za kazneno djelo iz članka 337. stavaka 1. i 4. KZ-a/97 očito utemeljio na članku 20. stavku 4. KZ-a/97 (v. i točku 107.), koji je glasio:
»Tijek i prekid zastare kaznenog progona
Članak 20.
(...)
(4) Zastara se prekida i kad počinitelj počini isto tako teško ili teže kazneno djelo.
(...)«
145. Ustavni sud dalje primjećuje da se nadležno tijelo kaznenog progona pozvalo na ZoNKD-RPiPP tek u optužnici broj: K-US-48/11 IS-US-6/11 od 31. kolovoza 2011., u kojoj je navedeno da je podnositelj (istaknute dijelove označio Ustavni sud):
»... kao službena osoba na opisani način iskorištavanjem ratnog stanja, s ciljem da sebi pribavi kakvu imovinsku korist iskoristio svoj položaj i ovlasti, a kaznenim djelom je pribavljena znatna imovinska korist i počinitelj je postupao s ciljem pribavljanja takve koristi,
pa da je time počinio kazneno djelo protiv službene dužnosti – zlouporabom položaja i ovlasti – opisano u članku 337. stavak 1. i 4. Kaznenog zakona u svezi članka 7. stavak 1. u svezi članka 5. točka 13. Zakona o nezastarijevanju kaznenih djela ratnog profiterstva pretvorbe i privatizacije (NN 57/11), kažnjivo po članku 337. stavak 4. Kaznenog zakona.«
146. Prema tome, USKOK je pokrenuo istragu protiv podnositelja prije stupanja na snagu ZoNKD-RPiPP-a zbog osnova sumnje da je u slučaju Hypo počinio »obično« kazneno djelo zlouporabe položaja i ovlasti iz članka 337. stavka 4. u vezi sa stavkom 1. KZ-a/97. Međutim, nakon stupanja na snagu ZoNKD-RPiPP-a, USKOK je to isto djelo prekvalificirao u kazneno djelo ratnog profiterstva, zbog čega je djelo iz članka 337. stavka 4. u vezi sa stavkom 1. KZ-a/97 dobilo svojstva djela/31-1.
147. Za kvalificirani oblik kaznenog djela zlouporabe položaja i ovlasti iz članka 337. stavka 4. u vezi sa stavkom 1. KZ-a/97 (koji je Županijski sud u Zagrebu primijenio na slučaj podnositelja) bili su određeni posebni minimum i posebni maksimum kazne zatvora: od jedne do deset (10) godina. Primjenom članka 19. KZ-a/97, relativna zastara za to djelo iznosila bi deset (10) godina i nastupila bi 22. ožujka 2005., pod pretpostavkom da do tog datuma ne bi bila prekinuta iz zakonom propisanih razloga. Apsolutna zastara po KZ-u/97 nastupila bi 22. ožujka 2015. (za mjerodavne zakonske odredbe v. točke 49. i 107.).
148. Ustavni sud ne raspolaže vjerodostojnim i potpunim podacima o drugim kaznenim djelima koja je navodno počinio podnositelj od kraja 2004. do 2. srpnja 2009., a o kojima – sukladno utvrđenju iz naloga za provođenje istrage od 3. ožujka 2011. – USKOK vodi ili je vodio istrage. Međutim, i da Ustavni sud s njima raspolaže, ne bi posebno ispitivao navedena utvrđenja o prekidu (relativne) zastare kaznenog progona za kazneno djelo zlouporabe položaja i ovlasti iz članka 337. stavka 4. KZ-a/97, jer to nije njegova zadaća.
Tu činjenicu, pokaže li se relevantnom, bili bi dužni utvrditi nadležni sudovi, a ne Ustavni sud.
149. Za