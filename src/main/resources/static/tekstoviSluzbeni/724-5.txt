na temelju žalbe podnesene u zemljišnoknjižnom postupku, osim podataka iz stavka 2. ovog članka, upisuju se podaci o zemljišnoknjižnom ulošku i katastarskoj općini.
(4) Osoba ovlaštena za upis dužna je odmah, a najkasnije sljedećeg radnog dana upisati u odgovarajući upisnik sustava eSpis podatke iz stavka 2. i 3. ovog članka.
(5) U sustav eSpis podaci o strankama preuzimaju se iz sustava evidencije o osobnom identifikacijskom broju ili sustava Sudskog registra ako su isti istovjetni s podacima navedenim u aktu kojim se pokreće postupak.
(6) Ako su podaci o strankama, navedeni u aktu kojim se pokreće postupak, različiti od onih koji su upisani u sustav evidencije o osobnom identifikacijskom broju ili sustav Sudskog registra, osoba ovlaštena za upis podataka upisat će podatke o stranci navedene u aktu kojim se pokreće postupak te će u sustav eSpis, na karticu »Osnovni podaci« u polje »Primjedba«, upisati primjedbu da su podaci različiti.
(7) Ako se podaci o strankama u sustavu eSpis ne unose na način iz stavka 5. ovog članka, osoba koja upisuje podatke u sustav eSpis dužna ih je upisati u skladu s pravilima pravopisa hrvatskoga standardnog jezika.
(8) Prilikom upisivanja podataka o zastupniku stranke, u sustav eSpis unijet će se i adresa zastupnika.
Članak 28.
S podneskom na temelju kojega se osniva spis postupa se na sljedeći način:
1. pisarnica zaprima podnesak i osniva spis, nakon čega se automatski pokreće algoritam za dodjelu predmeta sustava eSpis,
2. prisutnom podnositelju na ispisanom obrascu uručuju se podaci o visini sudske pristojbe, broju predmeta, rješavatelju i mjestu rješavanja predmeta,
3. spis se fizički dostavlja na lokaciju predmeta na kojoj se nalazi rješavatelj kojem je predmet dodijeljen u rad.
Članak 29.
Popis podnesaka i drugih pismena vodi se u sustavu eSpis i po potrebi ulaže u spis u papirnatom obliku.
Članak 30.
(1) Oznaka spisa iz sustava eSpis na omot spisa ispisuje se na naslovnoj strani u gornjem desnom i donjem lijevom kutu.
(2) Ispis omota spisa iz sustava eSpis, pored oznake spisa iz stavka 1. ovog članka, sadržava i jedinstveni crtični kod (bar kod).
(3) Prilozi podnesaka unose se u sustav eSpis te se pritom unosi broj stranica svakoga pojedinog priloga i broj priloga.
(4) Prilozi koji se zbog oblika ili vrste ne mogu ulagati u spis pohranit će se odvojeno, a u polje za primjedbe o podnesku u sustavu eSpis unijet će se bilješka o tome gdje se takvi prilozi nalaze na čuvanju.
(5) Sustav eSpis automatski određuje podbroj podneska i priloga uz podnesak.
Članak 31.
U sustavu eSpis poslovni broj predmeta i broj vijeća odnosno rješavatelja kojem je predmet dodijeljen u rad automatski se određuje prilikom osnivanja spisa.
Članak 32.
Podbroj podneska automatski se određuje kod unosa podneska u sustav eSpis prema redoslijedu kojim je upisan.
Članak 33.
Podnesci i sva druga pismena unose se u sustav eSpis i ulažu u odgovarajući spis vremenskim redoslijedom kojim su primljeni ili nastali u sudu, o čemu su dužni brinuti svi sudski službenici koji rukuju spisima, a posebno oni koji su zaduženi za unos podataka.
Članak 34.
Početni i završni broj stranice svakog pismena unutar spisa prikazuje se automatski na popisu pismena.
2. Početak procesa u sustavu eSpis
Članak 35.
(1) Datum početka procesa u sustavu eSpis je dan kada je prvi put primljen podnesak kojim se osniva spis na bilo kojem sudu.
(2) Ako je postupak pokrenut pred javnim bilježnikom, datum početka procesa je dan kada je spis prvi puta zaprimljen u sudu.
(3) Kod naknadno pronađene imovine u postupku u kojem odlučuje sud, kao datum početka procesa upisuje se dan kada je podnesak o naknadno pronađenoj imovini zaprimljen u sudu.
3. Zaprimanje podnesaka
Članak 36.
Ako je podnesak dostavljen na lokaciju različitu od lokacije predmeta, pisarnica će ga zaprimiti, evidentirati u sustavu eSpis i fizički dostaviti na lokaciju predmeta.
Članak 37.
Ako je stranka pogrešno podnijela podnesak sudu, isti se upisuje u odgovarajući upisnik za razne predmete