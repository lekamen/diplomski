nadzora.
(3) Privremeno izuzetu dokumentaciju i/ili predmete inspektor Ministarstva će evidentirati u zapisnik o inspekcijskom nadzoru s točnim podacima o oduzetoj dokumentaciji i/ili predmetima.
Članak 132.
U obavljanju inspekcijskog nadzora nadziranih pravnih i fizičkih osoba iz članka 125. ovoga Zakona inspektor Ministarstva je ovlašten:
1) zatražiti i pregledati isprave na temelju kojih može utvrditi identitet nadzirane osobe, kao i drugih sudionika nazočnih inspekcijskom nadzoru
2) zatražiti i izvršiti uvid u opće i pojedinačne akte i izuzeti dokumentaciju koja se odnosi na poslove propisane ovim Zakonom i propisima donesenim na temelju njega
3) ući u radilište, pregledati poslovnu dokumentaciju, poslovne prostorije, uređaje, naprave i tehničku opremu radi utvrđivanja činjenica koje se odnose na poslove utvrđene ovim Zakonom i propisima donesenim na temelju njega. Pod poslovnim prostorijama smatraju se stambene i druge prostorije i površine u/na kojima nadzirana osoba obavlja djelatnost
4) uzimati izjave od nadziranih osoba, kao i zatečenih osoba u nadzoru koje su na njegovo traženje, sukladno posebnim propisima, dužne dati izjave s točnim podacima i pojedinostima važnim za utvrđivanje činjenica u inspekcijskom nadzoru
5) zatražiti od nadzirane osobe da u pisanom obliku dostavi vjerodostojne i potpune podatke i dokumentaciju potrebnu za utvrđivanje činjenica
6) utvrđivati činjenično stanje na vizualni način (fotografiranje, snimanje kamerom, videozapis i sl.)
7) zatražiti od pirotehničara, voditelja radilišta, pirotehničara HCR-a za kontrolu kvalitete i nadzornika kontrole kvalitete uzorkovanje kontrolnim uzorcima na radilištu
8) naložiti poduzimanje određenih radnji radi otklanjanja nepravilnosti
9) zatražiti pisano izvješće od nadzirane osobe o poduzetim mjerama naloženim u upravnom i inspekcijskom nadzoru te obavljati i druge radnje sa svrhom upravnog i inspekcijskog nadzora u granicama svoje ovlasti.
Članak 133.
(1) Ako u obavljanju inspekcijskog nadzora radilišta inspektor Ministarstva utvrdi da postupak razminiranja na određenoj površini nije proveden u skladu s odredbama ovoga Zakona i propisa donesenih na temelju njega, prilikom uzorkovanja iz članka 132. stavka 1. podstavka 7. ovoga Zakona, naložit će usmenim rješenjem ponavljanje poslova razminiranja na toj površini, o čemu će sastaviti zabilješku u zapisniku.
(2) U roku od tri dana od dana kada je naloženo ponavljanje poslova razminiranja iz stavka 1. ovoga članka donijet će se rješenje u pisanom obliku koje se dostavlja ovlaštenoj pravnoj osobi i/ili obrtniku i HCR-u.
(3) Izvršenje mjera naloženih rješenjem iz stavka 1. ovoga članka utvrđuje se kontrolnim inspekcijskim nadzorom, o čemu se sastavlja zabilješka u zapisniku.
(4) Protiv rješenja iz stavka 2. ovoga članka ne može se izjaviti žalba, ali se može pokrenuti upravni spor.
Članak 134.
(1) U obavljanju inspekcijskog nadzora inspektor Ministarstva privremeno će zabraniti daljnje obavljanje poslova tehničkog izvida i/ili razminiranja na radilištu i/ili pojedinim cjelinama radilišta ako utvrdi da:
– se poslovi razminiranja na radilištu obavljaju bez osigurane nazočnosti medicinskog tima
– na radilištu nije uspostavljen neprekinut – neposredan sustav veza između voditelja radilišta, voditelja pirotehničkih skupina i medicinskog osoblja ili taj sustav nije u funkciji
– voditelj radilišta nije u mogućnosti neposredno nadzirati i rukovoditi poslovima na radilištu tijekom radnog dana
– nisu propisno obilježeni sigurni pristupni putovi
– se poslovi na radilištu obavljaju bez nazočnosti voditelja radilišta i/ili voditelja pirotehničkih skupina
– se poslovi uništavanja obavljaju tako da se ne poštuju mjere sigurnosti radi zaštite života, zdravlja, imovine i okoliša
– se poslovi obavljaju pomoću strojeva za pripremu površina i/ili timova vodič-pas bez pripadajućih ocjena o sukladnosti ili ako se koristi oprema i/ili sredstva koja nisu propisana člankom 85. stavkom 1. ovoga Zakona
– na površinama radilišta nije