 izvanredna.
(2) Redovitu sjednicu Skupštine, koja se održava najmanje jednom godišnje, saziva i njome predsjedava predsjednik Komore, koji je i predsjednik Skupštine po funkciji.
(3) Predsjednik Komore može sazvati izvanrednu sjednicu Skupštine Komore u svako doba ako to zbog rješavanja određenih pitanja pisano zatraži Upravni odbor Komore ili najmanje jedna trećina članova Skupštine Komore, uz navođenje predmeta rasprave.
(4) Skupština može pravovaljano odlučivati ako je na njoj nazočno više od polovice njezinih članova.
(5) Odluka Skupštine Komore donesena je ako je za nju glasovala većina nazočnih članova.
(6) Rad Skupštine uređuje se poslovnikom.
Upravni odbor Komore
Članak 13.
Upravni odbor Komore izvršno je tijelo Komore koje vodi poslovanje, brine se za provođenje programa rada Komore i donesenih odluka.
Članak 14.
(1) Upravni odbor ima predsjednika i osam (8) članova.
(2) Predsjednik Upravnog odbora je predsjednik Komore.
(3) Članovi Upravnog odbora biraju se iz reda članova Skupštine, na mandat od četiri (4) godine.
(4) Odluku o izboru članova Upravnog odbora Skupština donosi na prijedlog predsjednika Komore.
Članak 15.
(1) Upravni odbor:
1. provodi odluke i zaključke Skupštine
2. upravlja poslovima Komore u skladu sa Zakonom i ovim Statutom
3. priprema sjednice Skupštine i prijedloge općih akata koje donosi Skupština
4. zauzima stavove i daje mišljenja o pitanjima o kojima raspravlja Skupština
5. daje mišljenja o propisima koje predlažu i donose nadležna tijela državne vlasti i tijela državne uprave
6. predlaže nadležnim tijelima državne vlasti i tijelima državne uprave donošenje pod zakonskih propisa i drugih akata
7. određuje visinu naknada za javno pravne usluge koje pruža Komora (cjenik)
8. određuje troškove i naknade za rad stegovnih tijela i Centra za mirenje pri Komori
9. donosi odluku o iznosima naknade, nagrade, dnevnica i putnih troškova za članove tijela Komore
10. odlučuje o sklapanju pravnih poslova čija pojedinačna vrijednost ne prelazi iznos od 500.000,00 kuna (slovima: pet stotina tisuća kuna), i to na godišnjoj razini do visine koja je za pojedine namjene osigurana na odgovarajućoj poziciji financijskog plana
11. u ime Komore sklapa ugovor o radu s predsjednikom Komore
12. na prijedlog predsjednika Komore imenuje i razrješava glavnog tajnika Komore
13. imenuje i razrješava predsjednika Centra za mirenje pri Komori
14. predlaže Skupštini izmiritelje na Listi izmiritelja Centra za mirenje pri Komori
15. razmatra ugovore o osnivanju zajedničkih ureda
16. usvaja godišnji proračun prihoda i rashoda i završni račun Komore i podnosi ih na odobrenje Skupštini,
17. upravlja financijskim poslovanjem Komore
18. donosi Pravilnik o radu i druge opće akte koji uređuju sistematizaciju radnih mjesta, te organizacijske oblike za izvršenje zadaća Tajništva, i druga pitanja vezana za rad Tajništva
19. brine se za unapređenje suradnje s komorama u drugim zemljama te s odgovarajućim stručnim i profesionalnim udrugama u inozemstvu
20. utvrđuje program stručnog usavršavanja i nadzire provedbu tog programa,
21. imenuje Izborna povjerenstva
22. ustanovljuje listu članova za provođenje redovitog stručnog nadzora nad radom članova Komore
23. razmatra izvješća o radu i odgovornost tijela Komore čije članove imenuje odnosno tijela koje osniva
24. predlaže Skupštini osnivanje povjerenstava kad je to potrebno radi rješavanja pitanja za koja je mjerodavna Skupština
25. osniva urede i centre i druge oblike strukovnog djelovanja Komore
26. odlučuje o dodjeli nagrada i priznanja
27. osniva, imenuje i razrješava članove radnih tijela, povjerenstava, stručnih savjeta, te drugih stalnih i privremenih radnih skupina
28. donosi odluku o pokretanju ovršnih postupaka kod neplaćanja članarine, te suspenziju prava člana Komore do podmirenja duga i/ili podnosi prijavu stegovnom tužitelju
29. donosi odluku o izdavanju Glasila, uredniku i uredništvu
30. donosi odluku o osnivanju trgovačkih društava, udruga i drugih pravnih osoba
31. obavlja