 tužbe te između ostaloga, navodi:
»Predmetnim odgovorom (novi sastav) DSV-a po službenoj dužnosti ponavlja obrazloženje pobijane odluke starog sastava DSV-a (donijete indikativno na samom isteku njihovog mandata) koje se u bitnom svodi na shvaćanje da bi DSV dopustio podnositelju tužbe sudjelovanje u predmetnom natječaju za suca Trgovačkog suda u Zadru raspisanom temeljem čl. 51 st. 1 Zakona o Državnom sudbenom vijeću (Narodne novine 116/10, 57/11, 130/11, 13/13, 28/13 – u nastavku ZDSV) da je završio Državnu školu za pravosudne dužnosnike (...) unatoč jasnoj odredbi članka 56 b. ZDSV kojom je propisano da suci koji su imenovani na sudačku dužnost prema propisima koji su bili na snazi do 31.12.2012 godine (kao što je podnositelj) nisu dužni završiti Državnu školu za pravosudne dužnosnike.
Ako je zakonodavac citiranim čl. 56 b. ZDSV-a sucima kojima su imenovani na sudačku dužnost prema propisima koji su bili na snazi do 31.12.2012. godine dao jamstvo da im nitko neće moći u bilo koju svrhu postavljati uvjet završetka Državne škole za pravosudne dužnosnike onda to ne može ni DSV a pogotovo ne u svrhu imenovanja sudaca u kojoj glavi IV. ZDSV-a se predmetna odredba čl. 56 b. upravo i nalazi. Naime jasno je da odredbe čl. 51 st. 1 i čl. 56 b. ZDSV sadržane u istoj glavi IV navedenog zakona pod naslovom 'Imenovanje sudaca' čine jedinstvenu sadržajnu cjelinu i nijedno tumačenje ih ne može razdvojiti.
(...)
U konkretnom slučaju se dakle ne radi o različitom tumačenju iste odredbe od strane podnositelja tužbe i DSV-a jer je navedena norma potpuno jasna već joj upravo DSV predmetnim tumačenjem (citat iz odgovora: Tumačeći odredbu čl. 56b ZDSV Vijeće je zaključilo ...) daje novo značenje kojim sucima imenovanim do 31. prosinca 2012 godine za javljanje na slobodna sudačka mjesta postavlja uvjet završetka Državne škole za pravosudne dužnosnike kojeg uvjeta ih je zakonodavac tim istim čl. 56 b ZDSV-a izričito oslobodio čime posljedično radi diskriminaciju među sucima prema vremenu kad su isti imenovani za suca i istovremeno tim sucima kao uvjet za sudjelovanje u natječajima za slobodna sudačka mjesta nameće (nemogući) uvjet završetka Državne škole za pravosudne dužnosnike prije imenovanja za suca mada navedena škola u vrijeme kad su isti imenovani za suce nije niti postojala pa je isti nisu ni mogli završiti.
Na ovaj način DSV radi nejednakost među sucima suprotno jasnoj odredbi čl. 56 b ZDSV koja upravo ide za tim da se suci nakon imenovanja po različitim kriterijima koji su vrijedili u vrijeme njihova imenovanja (do i nakon 31.12.2012 godine) izjednače u svojim pravima i dužnostima u postignutom statusu suca s obzirom da obavljaju istu – sudačku dužnost.
Ukoliko DSV inzistira na predmetnom tumačenju da i suci koji su imenovani po propisima koji su bili na snazi do 31. prosinca 2012 godine da bi mogli sudjelovati u natječajima za slobodna sudačka mjesta morali imati završenu Državnu školu za pravosudne dužnosnike onda bi svi ti suci očito ubuduće morali polagati prijemni ispit za upis u Državnu školu za pravosudne dužnosnike kako bi je mogli završiti i postati suci (iako su već suci) da bi mogli sudjelovati u natječajima za slobodna sudačka mjesta a odmah se može reći da bi takva njihova prijava nakon prvotnog čuđenja zasigurno bila odbačena – jer su već imenovani za suca što je osnovni cilj završetka navedene škole pa ih nema smisla niti primati u istu. Naime odredba čl. 23 st. 4 Zakona o pravosudnoj akademiji (Narodne novine ... – u nastavku ZPA) jasno propisuje da se 'natječaj za prijam u Školu raspisuje za kandidate za suce' (a ne za osobe koje već jesu suci) dok odredba čl. 22 st. 2 ZPA definira školu kao mjesto gdje će kandidati stjecati znanje i vještinu za samostalno, odgovorno, neovisno i nepristrano obnašanje pravosudne dužnosti koje znanje i vještine postojeći suci već imaju ex lege. Naravno prethodno je obrazloženo samo da se pojasni koje su sve posljedice navedenog pogrešnog tumačenja navedene odredbe.
Prihvaćanje ovakvog