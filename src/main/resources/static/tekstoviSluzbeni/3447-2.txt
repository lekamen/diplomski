 podaci u tečajnoj listi:
a) redni broj tečajne liste
b) datum primjene tečajne liste
c) slovne i brojčane oznake stranih valuta istaknutih na tečajnoj listi
d) kupovni i prodajni tečajevi za svaku stranu valutu na tečajnoj listi te iznosi kunskih protuvrijednosti stranih valuta ili iznosi stranih valuta na koje se primjenjuju povoljni kupovni odnosno prodajni tečajevi.
(12) Zaštićeni program mora omogućiti ispis važeće tečajne liste i tečajnih lista koje su važile tijekom radnih dana u tekućoj i prethodnoj kalendarskoj godini.
II.2. Funkcije zaštićenog programa vezane uz transakciju otkupa strane gotovine ili čeka koji glasi na stranu valutu odnosno transakciju prodaje strane gotovine
(1) Zaštićeni program mora pri provođenju transakcije otkupa strane gotovine ili čeka koji glasi na stranu valutu odnosno transakcije prodaje strane gotovine (u nastavku teksta: transakcija otkupa ili prodaje) omogućiti izradu i pohranjivanje te automatski ispis na pisaču Potvrde o otkupu odnosno Potvrde o prodaji u barem jednom primjerku, koji se predaje stranci, a mora sadržavati podatke propisane člankom 4. stavkom 6. odnosno 7. Odluke. Uvjet za provođenje nove transakcije jest potvrđivanje prethodne transakcije.
(2) Zaštićeni program mora rabiti pri provođenju transakcije otkupa ili prodaje odnosno pri izradi Potvrde o otkupu ili Potvrde o prodaji tečajeve s tečajne liste koja je u primjeni u trenutku provođenja transakcije otkupa ili prodaje.
(3) Zaštićeni program može omogućiti storniranje transakcije otkupa ili prodaje prema serijskom broju Potvrde o otkupu odnosno Potvrde o prodaji.
(4) Zaštićeni program ne smije omogućiti storniranje transakcije otkupa ili prodaje odnosno Potvrde o otkupu ili Potvrde o prodaji nakon izrade konačnog izvješća »Obračun dnevne blagajne stanje blagajničkog dnevnika«.
(5) Zaštićeni program mora omogućiti izradu, pohranjivanje i ispisivanje izvješća u kojem su navedeni podaci o potvrdama o otkupu odnosno potvrdama o prodaji s istim serijskim brojem, a koje su ispisane više od jedanput. Izvješće mora sadržavati popis s nazivom potvrde i serijskim brojem potvrde te podatak o broju ispisivanja svake potvrde.
(6) Zaštićeni program mora s pomoću kodera iz točke II.1. stavka 11. ove Upute omogućiti kodiranje podataka s Potvrde o otkupu odnosno Potvrde o prodaji, čime se može utvrditi jesu li podaci na navedenim potvrdama brisani, mijenjani ili dopunjavani nakon provođenja transakcije otkupa ili prodaje. Kodiraju se sljedeći podaci s Potvrde o otkupu odnosno Potvrde o prodaji:
a) serijski broj koji se oblikuje u skladu s točkom II.4. ove Upute
b) brojčana i slovna oznaka strane valute
c) iznos strane gotovine odnosno čeka koji glasi na stranu valutu
d) tečaj strane valute
e) protuvrijednost strane valute u kunama
f) iznos mjenjačke provizije (ako je ovlašteni mjenjač smije naplatiti, a u skladu s člankom 10. stavkom 9. Odluke)
g) oznaka za rezidentnost stranke: »R«
h) datum i vrijeme potvrđivanja transakcije (sat i minuta)
i) šifra odgovorne osobe ovlaštenog mjenjača odnosno osobe koja obavlja mjenjačke poslove na mjenjačkom mjestu
j) serijski broj s tiskanog obrasca Potvrde o otkupu odnosno Potvrde o prodaji kojim se ovlašteni mjenjač koristi kada se zbog objektivnih razloga ne može koristiti računalnom tehnologijom
k) akronim kojim se opisuje razlog storniranja transakcije otkupa ili prodaje, a koji se oblikuje u skladu s točkom II.5. pod a) ove Upute, u slučaju storniranja transakcije.
(7) Zaštićeni program mora omogućiti ispisivanje podataka o transakcijama otkupa odnosno prodaje provedenima tijekom tekućega radnog dana ili bilo kojega radnog dana tijekom tekuće odnosno prethodne kalendarske godine, razvrstano po serijskim brojevima transakcija, valutama i iznosima, posebno za otkupljenu stranu gotovinu odnosno čekove koji glase na stranu valutu, a posebno za prodanu stranu gotovinu.
II.3. Funkcije zaštićenog programa vezane uz transakcije uplate ili isplate gotovine u kunama ili strane gotovine odnosno isplate