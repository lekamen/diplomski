 postupka za ocjenu suglasnosti s Ustavom članka 9. stavka 1. ZIZHS-a/99-11.
Predmet se u Ustavnom sudu vodi pod brojem U-I-2392/2013.
2.1. Istim su podneskom Hrvatski laburisti predložili i pokretanje postupka za ocjenu suglasnosti s Ustavom članka 89. Zakona o lokalnim izborima (»Narodne novine« broj 144/12.). Taj je dio podneska predlagatelja izdvojen u zaseban ustavnosudski predmet koji se vodi pod brojem U-I-2391/2013.
3. Hrvatska stranka reda, koju zastupaju Darko Duga i Ana Živko (u daljnjem tekstu: Stranka reda), podnijela je prijedlog za pokretanje postupka za ocjenu suglasnosti s Ustavom članka 41. ZIZHS-a/99-11.
Predmet se u Ustavnom sudu vodi pod brojem U-I-2831/2014.
3.1. Istim je podneskom Stranka reda predložila i pokretanje postupka za ocjenu suglasnosti s Ustavom članka 25. Zakona o izboru članova u Europski parlament iz Republike Hrvatske (»Narodne novine« broj 92/10., 23/13. i 143/13.), pri čemu se pozvala na stari naziv zakona (Zakon o izborima zastupnika iz Republike Hrvatske u Europski parlament). Taj je dio podneska izdvojen u zaseban ustavnosudski predmet koji se vodi pod brojem U-I-3707/2015.
3.2. Stranka reda također je predložila i pokretanje postupka za ocjenu suglasnosti s Ustavom članka 84. stavka 1. Zakona o lokalnim izborima (»Narodne novine« broj 144/12.). Taj je dio podneska izdvojen u zaseban ustavnosudski predmet koji se vodi pod brojem U-I-3708/2015.
4. Svi predlagatelji osporavaju suglasnost s Ustavom ZIZHS-a/99-11, to jest izbornog zakona u tekstu koji je bio na snazi prije stupanja na snagu Zakona o izmjenama i dopunama Zakona o izborima zastupnika u Hrvatski sabor (»Narodne novine« broj 19/15.; u daljnjem tekstu: ZID ZIZHS/2015), koji je stupio na snagu 28. veljače 2015.
5. S obzirom na to da predlagatelji osporavaju suglasnost s Ustavom više različitih odredaba ZIZHS-a/99-11, Ustavni sud objedinio je postupak za ocjenu suglasnosti s Ustavom svih tih odredaba i o njima donio jednu odluku. Prigovori predlagatelja u ovoj se odluci razmatraju prema redoslijedu osporenih članaka.
6. Zbog objektivne spriječenosti da prisustvuje sjednici Ustavnog suda na kojoj je doneseno rješenje u ovom predmetu, sudac dr. sc. Miroslav Šeparović dao je svoj glas za ovo rješenje posebnom izjavom, što je zapisnički konstatirano.
II. AKTIVNO BIRAČKO PRAVO OSOBA LIŠENIH POSLOVNE SPOSOBNOSTI (članak 4. stavak 1. ZIZHS-a/99-11)
1) Članak 4. stavak 1. ZIZHS-a/99-11
7. U vrijeme podnošenja prijedloga koji se vodi pod brojem U-I-2695/2012 (3. svibnja 2012.), članak 4. stavak 1. ZIZHS-a/99-11 je glasio:
»Članak 4. Zastupnike u Sabor biraju, na temelju općeg i jednakoga biračkog prava, svi hrvatski državljani s navršenih 18 godina života, osim onih koji su pravomoćnom sudskom odlukom lišeni poslovne sposobnosti (u daljnjem tekstu: birači). (...)«
2) Prigovori predlagatelja
8. Skupina predlagatelja osporila je članak 4. stavak 1. ZIZHS-a/99-11 u dijelu koji glasi: »osim onih koji su pravomoćnom sudskom odlukom lišeni poslovne sposobnosti«.
9. U prijedlogu je istaknut diskriminatorni učinak te odredbe u odnosu prema »općoj populaciji punoljetnih hrvatskih državljana« koji mogu ostvariti »puno aktivno ili pasivno biračko pravo«. Također je upozoreno da »iz takvog zakonodavnog uređenja proizlazi stigmatizirajuća društvena poruka da veće pravo na političku participaciju imaju osuđenici nego što to imaju osobe s invaliditetom«.
10. Osim odredaba Ustava i Obiteljskog zakona, u prijedlogu su navedeni različiti međunarodni pravni izvori koje skupina predlagatelja smatra mjerodavnima za ocjenu suglasnosti osporenog dijela članka 4. stavka 1. ZIZHS-a/99-11 s Ustavom.
3) Ocjena Ustavnog suda
11. Osporeni članak 4. stavak 1. ZIZHS-a/99-11 izmijenjen je člankom 3. ZID-a ZIZHS-a/2015, koji glasi:
»Članak 3. U članku 4. stavku 1. riječi: ', osim onih koji su pravomoćnom sudskom odlukom lišeni poslovne sposobnosti' brišu se. (...)«
12. Članak 4. ZIZHS-a, u tekstu koji je danas na snazi, glasi:
»Članak 4. »Zastupnike u Sabor biraju, na 