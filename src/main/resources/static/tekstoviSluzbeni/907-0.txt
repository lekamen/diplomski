46 24.04.2015 Uredba o izmjenama i dopuni Uredbe o unutarnjem ustrojstvu Ministarstva poljoprivrede
VLADA REPUBLIKE HRVATSKE
908
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 23. travnja 2015. godine donijela
UREDBU
O IZMJENAMA I DOPUNI UREDBE O UNUTARNJEM USTROJSTVU MINISTARSTVA POLJOPRIVREDE
Članak 1.
U Uredbi o unutarnjem ustrojstvu Ministarstva poljoprivrede (»Narodne novine«, br. 80/2013, 16/2014 i 50/2014), članak 33. mijenja se i glasi:
»Članak 33.
Uprava za pravne i financijske poslove je upravna organizacija koja obavlja upravne i druge poslove koji se odnose na: planiranje normativnih aktivnosti Ministarstva, izradu nacrta prijedloga zakona i podzakonskih akata iz područja djelokruga Ministarstva, uključujući usklađivanje zakonodavstva iz djelokruga Ministarstva s propisima Europske unije, koordiniranje pravnih, analitičkih i drugih poslova vezano uz procjenu učinaka propisa, praćenje i osiguravanje primjene zakona i drugih propisa, praćenje realizacije planiranih zakonodavnih aktivnosti; davanje mišljenja na nacrte zakona i drugih propisa iz djelokruga rada drugih tijela državne uprave; izradu prijedloga akata koje donosi Vlada Republike Hrvatske, odnosno Hrvatski sabor; praćenje usklađenosti propisa iz područja djelokruga Ministarstva s propisima Europske unije; izradu prijedloga akata u postupku pristupanja međunarodnim tijelima i organizacijama; pružanje stručne pomoći u izradi očitovanja u upravnim sporovima, sudjelovanje i zastupanje Ministarstva u upravnim sporovima te u izvršavanju sudskih odluka; ostvarivanje suradnje s drugim tijelima državne uprave, tijelima jedinica lokalne i područne (regionalne) samouprave i ustanovama s javnim ovlastima u pitanjima iz djelokruga Ministarstva; uspostavljanje i vođenje evidencija o ustanovama iz djelokruga rada Ministarstva osnovanih posebnim propisima, obavljanje nadzora nad zakonitošću rada Agencije za plaćanja u poljoprivredi, ribarstvu i ruralnom razvoju, Agencije za poljoprivredno zemljište, Hrvatske agencije za hranu, Hrvatske poljoprivredne agencije, Hrvatskog centra za poljoprivredu, hranu i selo, Državne ergele Đakovo i Lipik i Savjetodavne službe i njihovih općih akata, sudjeluje u provođenju upravnog nadzora koji provode druge ustrojstvene jedinice Ministarstva; suradnju s pravosudnim tijelima; praćenje sudske prakse vezano uz primjenu propisa u području djelokruga Ministarstva u Republici Hrvatskoj i Europskoj uniji; suradnju s poslovnim bankama radi naplate kredita; pripremu odgovora i očitovanja te predlaganje poduzimanja odgovarajućih mjera na zahtjev Državnog odvjetništva Republike Hrvatske u građanskim i kaznenim postupcima i postupcima ovrhe i stečaja; poduzimanje radnji radi naplate potraživanja Ministarstva; izradu ugovora građanskog prava iz djelokruga rada Ministarstva, te druge opće pravne poslove.
Uprava za pravne i financijske poslove obavlja upravne i stručne poslove vezane za provedbu prihvaćene financijske politike Ministarstva u skladu s kojom raspodjeljuje proračunska sredstva prema iskazanim potrebama i mogućnostima odobrenog proračuna.
Odgovorna je za poslove vezane uz financijsko poslovanje, računovodstvenu evidenciju poslovanja Ministarstva, pripremu i izradu proračuna, te pripremu i izradu financijskih izvještaja za druga državna tijela i državnu reviziju, te praćenje fondova Europske unije. Uprava za pravne i financijske poslove obavlja poslove vezane za uspostavu i provedbu Sustava planiranja, programiranja, izrade i izvršenja proračuna Ministarstva. Koordinira poslove strateškog planiranja, koordinira uspostavljanje i razvoj financijskog upravljanja i kontrola; koordinira uspostavljanje i razvoj upravljanja rizicima te obavlja druge poslove.
Uprava za pravne i financijske poslove kontrolira i prati izvršenje svih financijskih i računovodstvenih poslova sukladno zakonu i brine o zakonitoj primjeni važećih