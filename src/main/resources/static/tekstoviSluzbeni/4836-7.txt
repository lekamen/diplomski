 članka 31. ZZTN-a, na 26/2016. sjednici, održanoj 15. rujna 2016., razmatralo sve činjenice i okolnosti u konkretnom slučaju i donijelo odluku o donošenju rješenja kojim se djelomično ukida Rješenje Agencije klase: UP/I 034-03/2013-02/008, urbroja: 580-06/41-14-066, od 24. ožujka 2014., u dijelu koji se odnosi na:
– točku II.1. izreke tog rješenja, odnosno na prodavaonice (dalje: Dio poslovanja) predviđenog za dezinvestiranje iz Aneksa A,
– točku II.1.2.1.(b) i (j) izreke tog rješenja, odnosno na najmanji iznos poslovnog prihoda Dijela poslovanja predviđenog za dezinvestiranje u Zagrebačkoj i Koprivničko-križevačkoj županiji.
Ova odluka Vijeća temelji se na prethodno donesenim odlukama Vijeća sa 45/2014. sjednice, održane 20. studenoga 2014., sa 6/2015. sjednice, održane 5. i 6. veljače 2015., sa 13/2015. sjednice, održane 23. ožujka 2015., sa 36/2015. sjednice, održane 7. listopada 2015., sa 44/2015. sjednice, održane 2. prosinca 2015., sa 4/2016. sjednice, održane 16. veljače 2016. i sa 26/2016. sjednice, održane 15. rujna 2016., a što je detaljno opisano u obrazloženju ovog rješenja.
Vijeće je navedenu odluku donijelo na temelju članka 23. stavka 3. ZZTN-a s obzirom da je tijekom postupka dezinvestiranja u svim slučajevima ocjenom svih činjenica i okolnosti dokazano kako stranka ne može ispuniti neke od uvjeta zbog okolnosti koje se nisu mogle predvidjeti niti izbjeći i ne ovise o volji stranke.
Budući da je člankom 10. Zakona o općem upravnom postupku (»Narodne novine«, broj 47/09) propisano je da se u upravnim stvarima postupa što je moguće jednostavnije, ali tako da se utvrde sve činjenice i okolnosti bitne za rješavanje o upravnoj stvari, Vijeće je zbog ekonomičnosti postupanja donijelo odluku da se sve obrazložene izmjene u odnosu na prodajna mjesta obuhvate jedinstvenim rješenjem o djelomičnom ukidanju, koje se donosi po službenoj dužnosti u smislu članka 23. stavka 3. ZZTN-a.
S obzirom na to da je člankom 23. stavkom 3. ZZTN-a propisano da će Agencija u slučaju djelomičnog ukidanja rješenja u rješenju odrediti nove mjere uvjete i rokove za ponovnu uspostavu učinkovitog tržišnog natjecanja, Vijeće je prihvatilo prijedloge Agrokora na koje su Povjerenik i savjetnik Agrokora za prodaju prodavaonica u postupku dezinvestiranja u skladu s Rješenjem Agencije dali pozitivno obrazloženo mišljenje.
Stoga je Vijeće prihvatilo prijedlog zamjene Dijela poslovanja predviđenog za dezinvestiranje, izuzimanja Dijela poslovanja predviđenog za dezinvestiranje, prenamijene zatvorenog Dijela poslovanja predviđenog za dezinvestiranje.
Slijedom navedenog, Agencija je na temelju odluke Vijeća, odlučila kao u točki I. izreke ovog rješenja.
Zbog prihvaćenih zamjenskih prodavaonica za dezinvestiranje došlo je do razlike u minimalno predviđenom iznosu za dezinvestiranje predviđenim predmetnim Rješenjem Agencije u odnosu na Zagrebačku županiju i Koprivničko-križevačku županiju stoga je Vijeće donijelo odluku kojom se djelomično ukida Rješenje u tom dijelu i ovim rješenjem utvrđuju novonastali minimalni iznosi u odnosu na navedene županije.
Slijedom navedenog, Agencija je na temelju odluke Vijeća, odlučila kao u točki II. izreke ovog rješenja.
Također, Vijeće je donijelo odluku kako preostali dio Rješenja Agencije ostaje na snazi.
Slijedom navedenog, Agencija je na temelju odluke Vijeća, odlučila kao u točki III. izreke ovog rješenja.
Sukladno odredbi članka 59. stavka 2. ZZTN-a, a u svezi s člankom 58. stavkom 1. točkom 7. ZZTN-a, ovo rješenje Agencije pročišćeno od poslovnih tajni u smislu članka 53. ZZTN-a, bit će objavljeno u »Narodnim novinama«, te će se na temelju članka 59. stavka 3. ZZTN-a, ovo rješenje pročišćeno od poslovnih tajni u smislu članka 53. ZZTN-a, objaviti na mrežnim stranicama Agencije.
Stoga je, na temelju odluke Vijeća, odlučeno kao u točki IV. izreke ovoga rješenja.
UPUTA O PRAVNOM LIJEKU
Protiv rješenja Agencije nije dopuštena žalba, ali u roku od trideset (30) dana od dana dostave rješenja stranka može tužbom pokrenuti