135 16.12.2015 Pravilnik o provedbi mjere M17 "Upravljanje rizicima", podmjere 17.1. "Osiguranje usjeva, životinja i biljaka" iz Programa ruralnog razvoja Republike Hrvatske za razdoblje 2014. - 2020.
MINISTARSTVO POLJOPRIVREDE
2545
Na temelju članka 10. stavka 9. Zakona o poljoprivredi (»Narodne novine«, br. 30/15) ministar poljoprivrede donosi
PRAVILNIK
O PROVEDBI MJERE M17 »UPRAVLJANJE RIZICIMA«, PODMJERE 17.1. »OSIGURANJE USJEVA, ŽIVOTINJA I BILJAKA« IZ PROGRAMA RURALNOG RAZVOJA REPUBLIKE HRVATSKE ZA RAZDOBLJE 2014. – 2020.
I. OPĆE ODREDBE
Sadržaj Pravilnika
Članak 1.
(1) Ovim se Pravilnikom utvrđuje provedba mjere M17 »Upravljanje rizicima«, podmjere 17.1. »Osiguranje usjeva, životinja i biljaka« iz Programa ruralnog razvoja Republike Hrvatske za razdoblje 2014. – 2020. (u daljnjem tekstu: Program), a prema člancima 36. i 37. Uredbe (EU) br. 1305/2013 Europskog parlamenta i Vijeća od 17. prosinca 2013. godine o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (SL L 347, 20. 12. 2013.), (u daljnjem tekstu: Uredba (EU) br. 1305/2013).
(2) U okviru mjere M17, podmjere 17.1. iz stavka 1. ovoga Pravilnika korisnicima se dodjeljuje potpora za sufinanciranje dijela premije osiguranja usjeva, životinja i biljaka (u daljnjem tekstu: potpora).
Upravljačko tijelo i operativna provedba
Članak 2.
(1) Upravljačko tijelo Programa (u daljnjem tekstu: Upravljačko tijelo) je Ministarstvo poljoprivrede (u daljnjem tekstu: Ministarstvo), sukladno članku 10. stavku 8. Zakona o poljoprivredi (»Narodne novine«, br. 30/15).
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi (»Narodne novine«, br. 30/15).
Pojmovnik
Članak 3.
(1) Pojedini pojmovi u smislu ovoga Pravilnika imaju sljedeće značenje:
1) polica osiguranja je isprava o zaključenom ugovoru o osiguranju između osiguravatelja i ugovaratelja osiguranja
2) osiguravatelj odnosno društvo za osiguranje je pravna osoba koja je registrirana i bavi se djelatnošću osiguranja u smislu Zakona o osiguranju (»Narodne novine«, br. 30/15) te posjeduje dozvolu za obavljanje djelatnosti osiguranja na teritoriju Republike Hrvatske
3) osiguravateljsko razdoblje je razdoblje osiguranja na koje je sklopljena polica osiguranja, odnosno vrijeme pokrića rizika od datuma početka do datuma isteka osiguranja
4) premija je novčani iznos koji osiguranik plaća po sklopljenoj polici osiguranja
5) iznos osiguranja je ugovorena vrijednost predmeta osiguranja
6) nepovoljne klimatske prilike u poljoprivredi su nepovoljni vremenski uvjeti, kao što su: mraz, udar groma, oluja, tuča, led, duža razdoblja visokih temperatura te jaka kiša, koji se mogu izjednačiti s elementarnom nepogodom, kao i njihove posljedice u obliku: poplava, suša i/ili požara
7) relevantna poljoprivredna proizvodnja je određena vrsta proizvodnje na određenoj proizvodnoj jedinici koju u biljnoj proizvodnji predstavlja ARKOD parcela, a u stočarskoj proizvodnji Jedinstveni identifikacijski broj gospodarstva (u daljnjem tekstu: JIBG)
8) javna potpora je svaki oblik potpore iz javnih izvora Republike Hrvatske i proračuna Europske unije
(2) Ostali pojmovi u smislu ovoga Pravilnika imaju jednako značenje kao pojmovi uporabljeni u Uredbi (EU) br. 1305/2013.
Sastavni dijelovi
Članak 4.
Sastavni dio ovoga Pravilnika čini:
– PRILOG I. – »Popis bolesti životinja i zoonoza«
– PRILOG II. – »Izjava korisnika da nije primio javnu potporu iz drugih izvora«
Predmet potpore
Članak 5.
Predmet potpore je biljna i stočarska proizvodnja evidentirana u evidenciji sustava za identifikaciju poljoprivrednih parcela i evidenciju uporabe poljoprivrednoga zemljišta u digitalnom grafičkom obliku (u daljnjem tekstu: ARKOD sustav) i sustava za identifikaciju i registraciju životinja sukladno propisima o veterinarstvu (u daljnjem tekstu: JRDŽ) i