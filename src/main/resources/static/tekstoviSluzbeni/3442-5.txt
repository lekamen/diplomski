 Dodatka IV. ovoga Pravilnika, mora sadržavati elemente određene u relevantnim modulima iz Dodatka II. ovoga Pravilnika i mora se redovno ažurirati i biti na hrvatskom jeziku.
(3) Kada se na posudu primjenjuje više od jednog akta Unije kojim se zahtijeva EU izjava o sukladnosti, sastavlja se samo jedna EU izjava o sukladnosti u vezi sa svim takvim aktima Unije. Navedena izjava sadrži identifikaciju akata Unije uključujući pozivanja na njihovo objavljivanje.
(4) Sastavljanjem EU izjave o sukladnosti proizvođač preuzima odgovornost za sukladnost posude sa zahtjevima iz ovoga Pravilnika.
Članak 15.
Opća načela za oznaku CE
Za oznaku CE vrijede opća načela utvrđena člankom 30. Uredbe (EZ) br. 765/2008.
Članak 16.
Pravila i uvjeti za stavljanje oznake CE i natpisa
(1) Oznaka CE i natpisi navedeni u točki 1. Dodatka III. ovoga Pravilnika moraju se staviti na posudu ili njezinu natpisnu pločicu tako da su vidljivi, čitljivi i neizbrisivi.
(2) Oznaka CE mora se postaviti prije nego što je posuda stavljena na tržište.
(3) Uz oznaku CE se mora nalaziti identifikacijski broj prijavljenog tijela uključenog u fazu kontrole proizvodnje kojeg stavlja samo tijelo ili, prema njegovim uputama, proizvođač ili njegov ovlašteni zastupnik.
(4) Nakon oznake CE i identifikacijskog broja prijavljenog tijela može slijediti bilo koja druga oznaka kojom se označuje poseban rizik ili uporaba.
POGLAVLJE IV. PRIJAVLJIVANJE TIJELA ZA OCJENJIVANJE SUKLADNOSTI
Članak 17.
Obavijest
Ministarstvo nadležno za gospodarstvo obavještava Europsku komisiju (dalje Komisija) i države članice o tijelima koja su na temelju ovoga Pravilnika ovlaštena provoditi postupke ocjenjivanja sukladnosti kao treća strana.
Članak 18.
Tijelo koje provodi prijavljivanje
(1) Tijelo koje provodi prijavljivanje u smislu ovoga pravilnika je ministarstvo nadležno za gospodarstvo koje će prijaviti Komisiji i državama članicama samo ona tijela koja su ispunila zahtjeve navedene u članku 20. ovoga Pravilnika i koja su ovlaštena sukladno Zakonu o tehničkim zahtjevima za proizvode i ocjenjivanju sukladnosti.
(2) Ministarstvo nadležno za gospodarstvo izdaje ovlaštenja temeljem potvrde o akreditaciji izdane od strane nacionalnog akreditacijskog tijela u smislu Uredbe (EZ-a) br. 765/2008, kojom se potvrđuje da to tijelo ispunjava zahtjeve navedene u članku 20. ovoga Pravilnika.
Članak 19.
Obveze obavješćivanja za tijelo koje provodi prijavljivanje
Ministarstvo nadležno za gospodarstvo u smislu ovoga Pravilnika obaviještava Komisiju o svojim nacionalnim postupcima za ocjenjivanje, prijavljivanje i praćenje prijavljenih tijela kao i o svim promjenama tih informacija.
Članak 20.
Zahtjevi u pogledu prijavljenih tijela
(1) U svrhu prijavljivanja tijelo za ocjenjivanje sukladnosti mora ispunjavati zahtjeve utvrđene u stavcima od 2. do 19. ovoga članka.
(2) Tijelo za ocjenjivanje sukladnosti mora biti osnovano u Republici Hrvatskoj i imati pravnu osobnost.
(3) Tijelo za ocjenjivanje sukladnosti mora biti tijelo koje ima svojstvo treće strane, neovisno o organizaciji ili posudi koju ocjenjuje.
(4) Tijelo koje je dio poslovne udruge ili strukovnog saveza koji predstavlja poduzetnike uključene u konstruiranje, proizvodnju, dobavu, sastavljanje, uporabu ili održavanje posuda koje ocjenjuje, može se smatrati tijelom iz stavka 3. ovoga članka pod uvjetom da dokaže svoju neovisnost te nepostojanje bilo kakvog sukoba interesa.
(5) Tijelo za ocjenjivanje sukladnosti, njegovo najviše rukovodstvo i djelatnici odgovorni za provedbu postupaka ocjenjivanja sukladnosti ne smiju biti konstruktor, proizvođač, distributer, ugraditelj, kupac, vlasnik, korisnik ili održavatelj posuda koje ocjenjuju, kao ni zastupnik jedne od navedenih strana.
(6) Odredba stavka 5. ovoga članka ne sprečavaju uporabu ocijenjenih posuda za potrebe rada tijela za ocjenjivanje sukladnosti ili uporabu takvih posuda za osobne svrhe.
(7) Tijelo za ocjenjivanje sukladnosti, njegovo najviše rukovodstvo i djelatnici odgovorni za provedbu ocjenjivanja