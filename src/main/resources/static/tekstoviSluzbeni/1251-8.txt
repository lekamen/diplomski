provjera stručnosti ako je ugrožena sigurnost ili je moguće ugrožavanje sigurnosti daljnjim provođenjem provjere.
(8) Ako se provjera praktične osposobljenosti ne položi iz dva uzastopna pokušaja, prije sljedećeg pristupanja provjeri, mora se obaviti dodatno osposobljavanje u organizaciji za osposobljavanje prema pisanoj preporuci ispitivača.
GLAVA II. Dozvola padobranca
Kategorija dozvole
Članak 39.
Osoba može steći dozvolu:
a) kategorije A,
b) kategorije B,
c) kategorije C, i
d) kategorije D.
Uvjeti za stjecanje dozvole kategorije A
Članak 40.
Uvjeti za stjecanje dozvole kategorije A su:
a) potvrda o završenom osposobljavanju,
b) provjera praktične osposobljenosti, i
c) valjan certifikat o zdravstvenoj sposobnosti.
Opće odredbe o osposobljavanju za stjecanje dozvole padobranca
Članak 41.
(1) Organizacija za osposobljavanje ne smije započeti osposobljavanje maloljetne osobe bez potpisane suglasnosti jednog od roditelja odnosno staratelja.
(2) Učenik padobranac smije izvoditi skokove padobranom samo ako je završio teorijsko i praktično osposobljavanje na zemlji i ako posjeduje valjan certifikat o zdravstvenoj sposobnosti.
Teorijsko i praktično osposobljavanje za stjecanje dozvole padobranca
Članak 42.
(1) Teorijsko osposobljavanje mora obuhvatiti sljedeće predmete:
a) prinudni postupci u izvanrednim situacijama,
b) tehnike izvođenja skoka padobranom,
c) poznavanje padobrana, padobranske opreme i zrakoplova,
d) pravila i propisi, i
e) zrakoplovna meteorologija.
(2) Praktično osposobljavanje mora sadržavati najmanje:
a) 25 skokova na slobodno,
b) 5 minuta slobodnog pada,
c) 10 skokova s prizemljenjem na doskočište promjera 100 metara, i
d) 15 pakiranja glavnih padobrana, pod nadzorom nastavnika, koje koristi za osposobljavanje.
Izdavanje i rok valjanosti dozvole padobranca
Članak 43.
(1) Dozvolu padobranca izdaje Agencija na obrascu iz Dodatka 4. ovoga Pravilnika.
(2) Kandidatu koji dostavi dokaze o udovoljavanju uvjetima za stjecanje dozvole, Agencija će na zahtjev izdati dozvolu padobranca bez ograničenja roka valjanosti.
Stjecanje dozvole kategorije B, C i D
Članak 44.
(1) Uvjeti za stjecanje dozvole kategorije B, C i D propisani su Dodatkom 2. ovoga Pravilnika.
(2) Kandidatu koji dostavi dokaze o udovoljavanju uvjetima za stjecanje dozvole kategorije B, C i D, ovjerene od strane odobrenog ispitivača, Agencija će na zahtjev upisati odgovarajuću kategoriju dozvole bez ograničenja roka valjanosti.
GLAVA III. Ovlaštenja padobranca
Opće odredbe
Članak 45.
(1) Padobranac može steći ovlaštenje:
a) nastavnik padobranstva,
b) AFF nastavnik padobranstva,
c) tandem pilot,
d) nastavnik tandem pilota,
e) stariji paker padobrana, i
f) glavni paker padobrana.
(2) Kandidatu koji ispuni uvjete za izdavanje ovlaštenja Agencija će u dozvolu padobranca upisati ovlaštenje s rokom valjanosti od 4 godine.
(3) Zahtjev za produženje valjanosti ovlaštenja smatra se podnesenim u skladu s ovim Pravilnikom ako se Agenciji podnese unutar 90 dana prije datuma isteka ovlaštenja.
Odjeljak 1. Ovlaštenje nastavnik padobranstva i AFF nastavnik padobranstva
Uvjeti za stjecanje ovlaštenja
Članak 46.
(1) Prije početka osposobljavanja za stjecanje ovlaštenja nastavnik padobranstva i ovlaštenja AFF nastavnik padobranstva, padobranac mora:
a) biti star najmanje 21 godinu,
b) posjedovati valjanu dozvolu kategorije D u trajanju najmanje 12 mjeseci,
c) ostvariti najmanje 200 skokova sa zadrškom duljom od 30 sekundi,
d) ostvariti najmanje 50 skokova sa zadrškom duljom od 45 sekundi,
e) ostvariti najmanje 30 skokova sa zadrškom duljom od 60 sekundi,
f) ostvariti najmanje 20 izvanaerodromskih skokova, i
g) ostvariti najmanje 2 noćna skoka.
(2) Dodatno prije početka osposobljavanja za stjecanje ovlaštenja AFF nastavnika padobranstva, padobranac mora:
a) ostvariti najmanje 5 sati slobodnog pada, i
b) postići rezultat od najmanje 10 likova u jednom skoku u skupini od četiri padobranca ili 8 likova u jednom skoku u skupini od osam padobranaca u skladu s FAI pravilima za