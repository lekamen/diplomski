 okolnosti koje utječu na izračun potpore.
(4) Na odluku iz stavka 2. i 3. korisnik može podnijeti prigovor Povjerenstvu za prigovore u Agenciji za plaćanja u roku od 30 dana od njezinog postavljanja na AGRONET.
Dinamika isplate
Članak 138.
(1) Na temelju odluke o ostvarivanju prava na potporu ili odluke o izmjeni odluke o ostvarivanju prava na potporu sredstva za potporu zatražena temeljem jedinstvenog zahtjeva iz članka 3. ovoga Pravilnika isplaćuju se korisnicima u najviše dva obroka doznačivanjem odobrenih sredstava na žiroračun korisnika u razdoblju od 1. prosinca godine za koju podnosi jedinstveni zahtjev do 30. lipnja iduće godine sukladno članku 75. Uredbe (EU) br. 1306/2013.
(2) Sredstva iz stavka 1. ovoga članka ne mogu se isplaćivati prije provjere uvjeta prihvatljivosti odnosno provedene administrativne kontrole i kontrole na terenu.
Povrat sredstava
Članak 139.
(1) Povrat sredstava i poravnanje računa propisani su člancima 142. i 143. Zakona.
(2) U slučaju da se nakon izvršene isplate potpore korisnicima, na temelju naknadne administrativne kontrole i kontrole na terenu, utvrdi nepravilnost učinjena od strane korisnika, Agencija za plaćanja donosi odluku o povratu sredstava kojom od korisnika zahtijeva povrat isplaćenih sredstava u roku od 30 dana od dostave odluke korisniku. Odluka o povratu sredstava sastavni je dio odluke o izmjeni odluke o ostvarivanju prava na potporu iz članka 137. stavka 3. ovoga Pravilnika.
Ispravak očite greške
Članak 140.
(1) Agencija za plaćanja može sukladno članku 4. Provedbene uredbe Komisije (EU) br. 809/2014 u svakom trenutku nakon podnošenja jedinstvenog zahtjeva priznati postojanje očite greške u pojedinačnom zahtjevu, ako je uvjerena da je pogreška nenamjerna, odnosno da ju je podnositelj počinio u dobroj namjeri.
(2) Očita greška je pogreška u jedinstvenom zahtjevu, njegovim dodacima ili popratnoj dokumentaciji koju je moguće otkriti prilikom administrativne kontrole zahtjeva ili tijekom kontrole na terenu.
(3) Agencija za plaćanja će ispraviti utvrđenu očitu grešku u zahtjevu ako korisnik može dokazati da se radi o očitoj greški, ili ako korisnik pisanim putem obavijesti Agenciju za plaćanja da njegov zahtjev sadrži netočan podatak ili ako već nije obaviješten o namjeri kontrole na terenu.
(4) Utvrđeni slučajevi očite greške nemaju za posljedicu primjenu administrativnih kazni.
8. IZVJEŠĆIVANJE O KORISNICIMA
Objavljivanje podataka o korisnicima
Članak 141.
(1) Podaci o korisnicima Europskog fonda za jamstva u poljoprivredi te iznosa koje je pojedini korisnik primio objavljuju se u skladu s člankom 57. Provedbene uredbe Komisije (EU) br. 908/2014 od 6. kolovoza 2014. o utvrđivanju pravila za primjenu Uredbe (EU) br. 1306/2013 Europskog parlamenta i Vijeća u pogledu agencija za plaćanje i drugih tijela, financijskog upravljanja, poravnavanja računa, pravila o kontroli, jamstva i transparentnosti.
(2) Agencija za plaćanja će do 31. svibnja svake godine za prethodnu financijsku godinu, na svojoj internetskoj stranici objaviti podatke o korisnicima, kako slijedi:
(a) ime i prezime/naziv, adresa, općina;
(b) iznose plaćanja u kunama (za svaku pojedinu mjeru i ukupno) koje je primio svaki korisnik u dotičnoj financijskoj godini te vrstu i opis mjera.
(3) Podaci iz stavka 2. ovoga članka ostaju dostupni na internetskoj stranici dvije godine od datuma prve objave.
III. PRIJELAZNE I ZAVRŠNE ODREDBE
Članak 142.
Danom stupanja na snagu ovoga Pravilnika prestaje važiti Pravilnik o provedbi programa izravne potpore i pojedinih mjera državne potpore poljoprivredi u 2014. godini (»Narodne novine« br. 27/2014, 40/2014 i 66/2014) i odredbe Pravilnika o provedbi izravnih plaćanja i IAKS mjera ruralnog razvoja (»Narodne novine« br. 145/2012 i 29/2013) koje se odnose na IAKS mjere ruralnog razvoja, a koje su prijavljene Europskoj komisiji kao postojeće mjere državne potpore.
Članak 143.
Prilozi 1. do 4. tiskani su u dodatku ovoga Pravilnika i njegov su sastavni dio.
Članak 144.
Ovaj Pravilnik