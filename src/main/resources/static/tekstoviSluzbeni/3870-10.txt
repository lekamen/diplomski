 AHS) u preživača (mrtvorođena mladunčad, preuranjeni porod, mumifikacija fetusa, disfunkcije ili deformacije fetusa i novorođene mladunčadi s dvije ili više sljedećih malformacija: artrogripoza (skupina heterogenih neprogresivnih stanja koja karakteriziraju multiple kontrakture zglobova pri rođenju), hidranenecefalija (ekstremni oblik porencefalije (nenormalne šupljine u moždanim polutkama) u kojem gotovo potpuno nedostaju moždane polutke), ataksija, paraliza ekstremiteta, atrofija mišića, malformacija zglobova, tortikolis, kifoza, skolioza, kraća donja čeljust, poremećaji u ponašanju i sljepoća).
Potvrđeni slučaj: Potvrda virusne infekcije virološkom pretragom (RT-PCR, izolacija virusa ili druge metode za izravno ili neizravno dokazivanje virusa) u uzorcima uzetim od sumnjive životinje.
Odrasle životinje
Sumnja na bolest: Preživači s kliničkim znakovima prolazne povišene tjelesne temperature, proljeva i smanjene mliječnosti (koja se ne može povezati s poznatim uzrokom), pobačaji s prethodno opisanim nalazom u fetusa i mladunčadi.
Potvrđeni slučaj bolesti: Potvrda virusne infekcije virološkom pretragom (RT-PCR, izolacija virusa, Ag-ELISA ili druge metode za izravno ili neizravno utvrđivanje virusne infekcije).
Stado
Svako stado u kojem je jedan ili više sumnjivih ili potvrđenih slučajeva.
POSTUPANJE PRILIKOM SUMNJE NA SBV
U slučaju pobačaja ili nalaza mrtvorođene mladunčadi, preuranjenog poroda, mumifikacije fetusa, disfunkcije ili deformacije fetusa i novorođene mladunčadi, ataksije, paralize ekstremiteta, atrofije mišića, malformacije zglobova, tortikolisa, kifoze, skolioze, kraće donje čeljusti te poremećaja u ponašanju i sljepoće, obvezna je prijava sumnje na SBV te pretraga uzoraka pobačenog ploda ili mrtvorođene životinje u svrhu laboratorijskog isključivanja ili potvrde SBV.
Na virološku pretragu dostavlja se cijeli pobačeni fetus/mrtvorođeno (uginulo) mladunče, ili, tkivo mozga (moždano deblo, mozak), amnionska tekućina, mekonij i posteljica pobačenog fetusa/mrtvorođenog (uginulog) mladunčeta.
Svi uzorci moraju se dostaviti u HVI Zagreb, brzom poštom ili dostavom, na temperaturi hladnjaka.
21. NEOSPOROZA GOVEDA
Liječenja neosporoze nema, te je jedina mjera kontrole ove bolesti provedba osnovnih biosigurnosnih mjera na gospodarstvu.
S obzirom da bolest ima veliki gospodarski značaj (jednom inficirana životinja doživotno je zaražena, a prijenos bolesti je vertikalan i horizontalan) posjedniku se preporuča:
– Provođenje općih biosigurnosnih mjera na gospodarstvu (redovito čišćenje te mjere DDD-a),
– Sprječavanje direktnog i indirektnog kontakta pasa i goveda na gospodarstvu (kako u objektu tako i na pašnjaku, ukoliko goveda idu na pašu),
– Posteljica goveda mora se neškodljivo ukloniti, nikako se istom ne smije hraniti pse,
– Zaštiti hranu za životinje, silažu i sijeno te pojilišta za vodu odgovarajućim pokrivkama,
– Teljenje krava provoditi u zasebnim i odvojenim prostorima/boksovima uz obvezno čišćenje i dezinfekciju prostora nakon teljenja,
– Telad pozitivnih majki ne ostavljati za rasplod, a pozitivne životinje najbolje je izlučiti iz uzgoja.
DODATAK II.
1. PLANIRANJE PROVOĐENJA MJERA
Sukladno Dijelu IX. točki 2. Naredbe, ovlaštene veterinarske organizacije dužne su najkasnije 7 dana prije početka provedbe naređene mjere dostaviti plan provedbe nadležnoj ispostavi veterinarskog ureda.
Plan provedbe mjere mora sadržavati:
1. Vrijeme provođenja – datume planiranog početka i završetka provedbe mjere,
2. Mjesto provođenja – naselja ili ulice raspoređene prema planiranim datumima,
3. Ovlašteni veterinar (jedan ili više) odgovoran za provođenje mjere.
Nadležnoj ispostavi veterinarskog ureda ovlaštene veterinarske organizacije dužne su dostaviti pojedinačni plan za svaku pojedinu mjeru, odnosno za mjere koje se provode istovremeno.
U slučaju da dođe do izmjene plana, zbog objektivnih razloga, ovlaštene veterinarske organizacije dužne su o tome izvijestiti nadležnu ispostavu veterinarskog ureda, odmah, a najkasnije 24 sata