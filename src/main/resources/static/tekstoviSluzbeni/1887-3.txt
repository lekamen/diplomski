 dostaviti međusobni sporazum ovjeren kod javnog bilježnika o tome tko će i u kojem opsegu ostvariti pravo na novčanu naknadu.
(2) Ako nasljednici ne dostave međusobni sporazum iz stavka 1. ovoga članka, službena osoba koja vodi postupak će utvrditi postoji li posljednje zajedničko prebivalište/boravište nasljednika s preminulom žrtvom.
POGLAVLJE II.
ODJELJAK A UTVRĐIVANJE ČINJENICA
Članak 19.
(1) Službena osoba će po službenoj dužnosti pribaviti podatke o kojima se vode službene evidencije, kada su isti potrebni za utvrđivanje činjenica u postupku, i to:
– izvadak iz matice rođenih
– izvadak iz matice umrlih
– uvjerenje o prebivalištu / boravištu i drugo.
(2) Činjenica maloljetne dobi žrtve, kao posebne osnove za ostvarivanje prava na povećanu novčanu naknadu, utvrđuje se izvatkom iz matice rođenih za žrtvu.
Članak 20.
(1) Original dokumentacija koja se uz zahtjev prilaže u preslici dat će se na uvid službenoj osobi koja vodi postupak.
(2) Prije upućivanja predmeta Povjerenstvu za žrtve seksualnog nasilja (u daljnjem tekstu: Povjerenstvo), kada službena osoba utvrdi da je potrebna dopuna dokumentacije, pozvat će stranku na dostavu dokumentacije odnosno dopunu podataka.
Članak 21.
Službena osoba surađuje s nadležnim tijelima u prikupljanju podataka bitnim za utvrđivanje činjenica u postupku, te priprema dokumentaciju i obavlja potrebne radnje za dostavu podataka za nadležno postupanje državnog odvjetništva, odnosno policije, a vezano za saznanja prikupljena u postupku koja ukazuju na sumnju o počinjenim kaznenom djelu.
Članak 22.
Na postupanje službene osobe prema stranci u smislu obazrivosti i čuvanja tajnosti podataka na odgovarajući se način primjenjuju odredbe propisa o Povjerenstvu.
Izjava o ranije ostvarenom pravu
Članak 23.
Stranka u postupku daje izjavu je li po osnovi proživljenog seksualnog nasilja u Domovinskom ratu ostvarila neko novčano pravo u drugoj državi, naknadu štete odnosno neko drugo novčano pravo ili pravo na osobnu invalidninu po drugim propisima u Republici Hrvatskoj.
ODJELJAK B RJEŠENJE O UTVRĐIVANJU STATUSA I PRAVA
Članak 24.
(1) Rješenje o utvrđivanju statusa žrtve u izreci sadrži naznaku da se radi o žrtvi seksualnog nasilja te njene osobne podatke (ime i prezime, datum i mjesto rođenja, OIB).
(2) U izreci rješenja iz stavka 1. ovoga članka, o utvrđenom pravu na novčanu naknadu ovisno o zahtjevu stranke i utvrđenim činjenicama u postupku, utvrdit će se:
– pravo na novčanu naknadu odnosno povećanu novčanu naknadu te naznačiti iznos naknade
– pravo na mjesečnu novčanu naknadu s novčanim iznosom u kunama i datumom početka prava
– broj tekućeg računa odnosno štedne knjižice na koji će se isplatiti novčana naknada i
– da se radi o osobnom pravu koje prestaje smrću stranke, a dospjeli i neisplaćeni iznos naknade isplaćuje se nasljednicima po propisima o nasljeđivanju, kao i obvezu stranke u roku od 15 dana prijaviti svaku promjenu činjenica o kojima ovisi ostvarivanje ili opseg priznatog prava.
Članak 25.
(1) Rješenje o utvrđivanju prava nasljednika u izreci sadrži naznaku da se radi o nasljedniku žrtvi seksualnog nasilja te osobne podatke nasljednika (ime i prezime, datum i mjesto rođenja, OIB).
(2) U izreci rješenja iz stavka 1. ovoga članka utvrdit će se:
– pravo na novčanu naknadu odnosno povećanu novčanu naknadu, ovisno o zahtjevu stranke i utvrđenim činjenicama u postupku, te naznačiti iznos naknade
– u slučaju više nasljednika navest će se podatci za svakoga s utvrđenim iznosom naknade
– broj tekućeg računa odnosno štedne knjižice na koji će se isplatiti novčana naknada i
– da se radi o osobnom pravu koje prestaje smrću stranke, a dospjeli i neisplaćeni iznos naknade isplaćuje se nasljednicima po propisima o nasljeđivanju, kao i obvezu stranke u roku od 15 dana prijaviti svaku promjenu činjenica o kojima ovisi ostvarivanje ili opseg priznatog prava.
POGLAVLJE III. Evidencije
Članak 26.
(1) Ministarstvo vodi evidenciju o žrtvama seksualnog nasilja i nasljednicima, odnosno njihovim ostvarenim pravima