 vrijeme početka i završetka ročišta.
Članak 82.
Priprema i ispis sudskih poziva strankama i drugim osobama obavlja se kroz sustav JCMS.
Članak 83.
Podaci o otpravku, uključujući način otpreme, primatelja i njegovu adresu, unose se u sustav JCMS u referadi rješavatelja.
XVIII. POSTUPANJE SUDSKE PISARNICE PO NAREDBAMA
Članak 84.
(1) Fizičko i elektroničko kretanje spisa mora biti usklađeno. U sustavu JCMS sudska pisarnica ne upisuje primitak spisa nego ga samo potvrđuje. Svaka primopredaja spisa mora biti potvrđena bez odgode.
(2) Ako spis fizički nije zaprimljen na mjestu na kojem je u sustavu JCMS evidentiran, osoba zadužena za prijem spisa dužna je poduzeti sve potrebne radnje za pronalazak spisa.
(3) Nakon prijema spisa sudska pisarnica postupit će prema dostavnoj naredbi koja je upisana u sustav JCMS te provjeriti upozorenja koristeći odgovarajuće funkcije sustava JCMS i postupiti u skladu s njima.
Članak 85.
(1) Sustav JCMS sadrži »Popis aktivnosti«.
(2) »Popis aktivnosti« je automatski generiran skup podataka koji sadrži kronološki i sažeti pregled svih bitnih radnji u predmetu i omogućava brzi uvid u tijek i trenutno stanje predmeta.
(3) Zapisi se sastoje od datuma evidentiranja radnje, vrste radnje, njenog kratkog opisa i najvažnijih parametara te podataka o korisničkom imenu osobe koja je poduzela radnju.
Članak 86.
(1) Funkcija »Kretanje spisa« prikazuje kronološki tijek kretanja spisa, uključujući datum slanja i potvrde prijema, ustrojstvenu jedinicu koja šalje i ustrojstvenu jedinicu koja prima spis.
(2) U sustavu JCMS podaci o kretanju spisa nastaju kao rezultat dostave spisa pomoću sustava JCMS.
(3) Kronološki tijek kretanja spisa omogućuje jednostavan uvid u protekli tijek kretanja i trenutnu lokaciju spisa.
Otpremanje i dostavljanje sudskih pošiljki
Članak 87.
(1) Otpremanje unesenih otpravaka evidentira se pomoću sustava JCMS, pri čemu se unosi broj pošiljke, način i datum otpreme.
(2) Podaci o otpremljenim pismenima evidentiraju se u dostavnoj knjizi za poštu ili dostavnoj knjizi za mjesto u sustavu JCMS.
Članak 88.
Podatak o dostavi pošiljke upisuje se u sustav JCMS.
Otpremna i dostavna služba
Članak 89.
(1) Sudski službenik određen za otpremu pošiljaka dužan je postupiti po dostavnoj naredbi koja je unesena u sustav JCMS.
(2) Uručenje ili neuručenje otpravka unosi se u sustav JCMS, uključujući datum uručenja ili dostavnice, datum pokušaja uručenja, razlog neuručenja i napomene vezane uz uručenje.
Članak 90.
U sustav JCMS sudska pisarnica unosi podatke o dostavi.
XIX. POSTUPANJE S PREDMETIMA VEZANIM UZ ROK
Članak 91.
(1) Rok za popis spisa (kalendar) određuje rješavatelj.
(2) Ako se spis nalazi u referadi i dostavlja sudskoj pisarnici, rješavatelj će to učiniti kod dostavljanja spisa, navođenjem roka za popis u napomeni sustava JCMS.
(3) Ako se spis nalazi u sudskoj pisarnici, učinit će to naredbom u sustavu JCMS, kojom određuje raspravu ili ročište, tako da u polju za opis osim dana određenog za raspravu ili ročište navede i rok za popis (npr.: »R. 01/09 – 8,30 – Kal. 15/10«). Ako su dan i sat održavanja rasprave ili ročišta već priopćeni strankama i drugim osobama na raspravi ili ročištu, a rok za popis nije određen, spis se stavlja u pretinac koji odgovara danu za koji je rasprava ili ročište određeno.
Članak 92.
(1) Vrijeme održavanja rasprava, ročišta i drugih sudskih radnji potrebno je evidentirati u sustavu JCMS. Početak zakazane sudske radnje vidljiv je u sustavu JCMS.
(2) Stavljanje predmeta u elektronički kalendar evidentira se u referadi rješavatelja.
Članak 93.
Službenik sudske pisarnice dužan je redovito u sustavu JCMS pratiti rokove u predmetima koji se nalaze u pisarnici i pravovremeno postupati po dostavnim naredbama i upozorenjima evidentiranim u sustavu JCMS.
XX. OSTALE ODREDBE O POSTUPANJU U SUSTAVU JCMS
Dostavljanje spisa rješavateljima
Članak 94.
Prije dostave spisa u referadu na rješavanje kroz sustav JCMS sudska pisarnica je dužna u napomenu sustava JCMS upisati informaciju o provedbi 