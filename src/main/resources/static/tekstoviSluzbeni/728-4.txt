 zahtjeva u potpunosti korisnik popunjava, ispisuje i dostavlja nadležnom regionalnom uredu Agencije za plaćanja potpisanu Izjavu o odustajanju od jedinstvenog zahtjeva koja se nalazi Prilogu 2. ovoga Pravilnika.
Obavijest o kontroli ili inspekciji
Članak 11.
Ako je Agencija za plaćanja obavijestila korisnika o nepravilnostima u njegovom jedinstvenom zahtjevu ili o namjeri obavljanja kontrole na terenu ili je Ministarstvo obavijestilo korisnika o namjeri provođenja inspekcijskog nadzora, nisu dopuštene izmjene i dopune jedinstvenog zahtjeva sukladno članku 7. stavku 1. ovoga Pravilnika za one poljoprivredne parcele na koje se takve nepravilnosti odnose, niti odustajanje od jedinstvenog zahtjeva iz članka 10. stavka 1. i 2. ovoga Pravilnika za potpore na koje se te nepravilnosti odnose.
Prijava svih površina
Članak 12.
Korisnik u jedinstvenom zahtjevu mora prijaviti korištenje poljoprivrednih površina koje obrađuje na listu B, bez obzira da li za njih podnosi ili ne podnosi zahtjev za plaćanja.
Poljoprivredna parcela
Članak 13.
(1) ARKOD parcela je neprekinuta površina poljoprivrednog zemljišta koja je u korištenju samo jednog poljoprivrednika, a klasificira se obzirom na vrstu uporabe zemljišta. ARKOD parcela je osnovna parcela ARKOD sustava koji se uspostavlja na temelju digitalnih grafičkih podataka sukladno pravilniku koji propisuje evidenciju uporabe poljoprivrednog zemljišta.
(2) Poljoprivredna parcela je neprekinuta površina zemljišta unutar ARKOD parcele koja obuhvaća jednu skupinu usjeva, a prilikom podnošenja jedinstvenog zahtjeva prijavljuje se na listu B iz Priloga 2. koji je sastavni dio ovoga Pravilnika i osnova je za izračun i kontrolu potpora po površini.
(3) Minimalna površina poljoprivredne parcele za koju se može podnijeti zahtjev je 0,05 ha.
(4) Za potrebe zelenih plaćanja, prijavljuju se dijelovi poljoprivredne parcele ovisno o vrsti kulture iz Tablice 1. Priloga 1. koji je sastavni ovoga Pravilnika.
(5) Skupine usjeva su usjevi za koje je utvrđen isti iznos potpore, a definirane su u Tablici 1. iz Priloga 1. koji je sastavni dio ovoga Pravilnika.
2. PROGRAM IZRAVNIH PLAĆANJA
2.1. UVJETI ZA POTPORU
Aktivni poljoprivrednik
Članak 14.
(1) Korisnik programa izravnih plaćanja je aktivni poljoprivrednik iz članka 28. Zakona koji je upisan u Upisnik poljoprivrednika, a obavlja poljoprivrednu djelatnost iz članka 26. stavka 2. točke 1. Zakona (dalje u tekstu: poljoprivredna aktivnost), koja obuhvaća:
a) proizvodnju, uzgoj ili sadnju poljoprivrednih proizvoda, uključujući žetvu, mužnju, uzgoj rasplodnih životinja i držanje stoke ili
b) održavanje poljoprivrednog zemljišta u stanju pogodnom za ispašu ili uzgoj bez pripremnih radnji koje izlaze iz okvira uobičajenih poljoprivrednih metoda i mehanizirane obrade.
(2) Aktivnim poljoprivrednikom ne smatraju se fizičke i pravne osobe koje upravljaju zračnim lukama, željezničkim poduzećima, vodoopskrbnim poduzećima, agencijama za nekretnine, trajnim sportskim i rekreativnim terenima sukladno članku 28. stavcima 2. i 3. Zakona, a primile su 5.000 eura ili više od 5.000 eura izravnih plaćanja u kunskoj protuvrijednosti za prethodnu godinu.
(3) Iznimno, pravne i fizičke osobe iz stavka 2. ovoga članka mogu u smislu članka 28. stavka 4. točaka a. i b. Zakona dokazati da su aktivni poljoprivrednici ako do 31. prosinca godine u kojoj se podnosi jedinstveni zahtjev dostave Agenciji za plaćanja podatke o prihodima od poljoprivredne djelatnosti, nepoljoprivrednih djelatnosti i ukupnim prihodima za prethodnu kalendarsku godinu na Obrascu 1. iz Priloga 3. koji je sastavni dio ovoga Pravilnika. Korisnik je dužan za potrebe kontrole na terenu osigurati knjigovodstvene dokaze u kojima su prihodi koje ostvaruje razvrstani po djelatnostima.
(4) Prihodom od poljoprivredne djelatnosti u smislu članka 28. stavka 4. točke b. Zakona, a sukladno članku 11. Delegirane uredbe Komisije (EU) br. 639/2014, smatraju se prihodi koje je poljoprivrednik ostvario od poljoprivredne djelatnosti na svojem