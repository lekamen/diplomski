plaćanjima, povratima sredstava i sl.
9.1.2. Služba za financijsko upravljanje i kontrole
Članak 153.
Služba za financijsko upravljanje i kontrole obavlja poslove koordinacije uspostave i razvoja financijskog upravljanja i kontrola u ustrojstvenim jedinicama Ministarstva; priprema prijedlog godišnjeg plana uspostave i razvoja financijskog upravljanja i kontrola i godišnjeg plana rada, izrađuje naputke i upute za potrebe financijskog upravljanja i kontrola, organizira i održava radionice vezano uz provedbu važećih propisa i internih pisanih uputa u vezi s razvojem financijskog upravljanja i kontrola, prati provedbu financijskog upravljanja i kontrola kod obveznika iz nadležnosti Ministarstva, priprema izjavu o fiskalnoj odgovornosti čelnika Ministarstva i provjerava sadržaj izjave o fiskalnoj odgovornosti čelnika obveznika iz nadležnosti Ministarstva, prati i koordinira provedbu plana uspostave i razvoja financijskog upravljanja i kontrola te pruža pomoć ostalim ustrojstvenim jedinicama unutar Ministarstva pri izradi prijedloga planova, provedbi procesa upravljanja rizicima,uspostavi kontrolnih aktivnosti i obavljanju provjere namjenskog trošenja proračunskih sredstava iz nacionalnih izvora financiranja, priprema izvješća o provedbi plana uspostave i razvoja financijskog upravljanja i kontrola kao i objedinjenog polugodišnjeg i godišnjeg izvješća o upravljanju rizicima, izrađuje godišnje izviješće o sustavu financijskog upravljanja i kontrola, izrađuje godišnje izvješće o realizaciji godišnjeg plana rada; surađuje s proračunskim i izvanproračunskim korisnicima iz nadležnosti Ministarstva i Ministarstvom financija.
9.2. Sektor za financijsko-računovodstvene poslove, projektno financiranje i potpore
Članak 154.
Sektor za financijsko-računovodstvene poslove, projektno financiranje i potpore organizira, kontrolira i prati izvršenje svih financijskih i računovodstvenih poslova sukladno zakonu i brine o zakonitoj primjeni važećih materijalno-financijskih propisa, obavlja obračun plaća, naknada zaposlenima i vodi blagajničko poslovanje, kontira, knjiži i knjigovodstveno prati izvršenje svih prihoda i rashoda, primitaka i izdataka po pozicijama državnog proračuna, priprema i izrađuje periodične obračune, završni račun i konsolidira financijska izvješća na razini Razdjela, organizira godišnji popis imovine, obveza i potraživanja, vodi knjigu imovine, obavlja knjigovodstveno evidentiranje prihoda i rashoda projekata financiranih sredstvima fondova Europske unije, obavlja poslove praćenja projekata financiranih iz inozemnih zajmova i surađuje s međunarodnim financijskim institucijama, koordinira poslove planiranja, dodjele i praćenja državnih potpora, za koje je davatelj Ministarstvo putem svojih ustrojstvenih jedinica, te obavlja druge poslove iz djelokruga Sektora.
U Sektoru za financijsko-računovodstvene poslove, projektno financiranje i potpore, ustrojavaju se sljedeće službe:
9.2.1. Služba za financijsko-računovodstvene poslove
9.2.2. Služba za projektno financiranje i državne potpore.
9.2.1. Služba za financijsko-računovodstvene poslove
Članak 155.
Služba za financijsko računovodstvene poslove obavlja stručne poslove vezane za ustrojavanje i vođenje propisanih računovodstvenih evidencija, vrši kontrolu knjigovodstvene dokumentacije, obavlja kontiranje, povezivanje s rezervacijama i knjiženje poslovnih događaja, kako onih financiranih sredstvima državnog proračuna i iz drugih izvora tako i onih financiranih sredstvima fondova Europske unije. Služba izrađuje godišnja, polugodišnja, tromjesečna, mjesečna financijska i statistička izvješća, obračun plaća i ostalih isplata dužnosnika, državnih službenika i namještenika, obračun i isplatu dohotka po ugovorima o djelu i autorskih honorara, izrađuje i nadležnim institucijama dostavlja propisana izvješća o isplatama svih vrsta dohotka te obveznih doprinosa, poreza i prireza te propisana izvješća o isplatama neoporezivih primitaka djelatnicima Ministarstva, obavlja i brine o rokovima plaćanja