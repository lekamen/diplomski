 kabela uvučenih bez prethodnog zaključenja ugovora o pristupu i zajedničkom korištenju kabelske kanalizacije.
(2) Infrastrukturni operator može pokrenuti postupak ozakonjenja za dio kabelske kanalizacije, trase, za koju je prethodno ishodio potvrdu o pravu puta ili ima neko drugo stvarno pravo na nekretnini ili drugi pravni odnos s upraviteljem općeg dobra ili vlasnikom nekretnine, bez posredovanja HAKOM-a, na način da pozove sve operatore korisnike, druge pravne ili fizičke osobe, koji imaju položene kabele na predmetnoj trasi, a nemaju zaključen ugovor o pristupu i zajedničkom korištenju kabelske kanalizacije, da s njim urede odnose sukladno odredbama Zakona.
(3) Ako operator korisnik, pravna ili fizička osoba odbije ozakonjenje ili tvrdi da ne posjeduje kabel u predmetnoj trasi, a infrastrukturni operator s tim nije suglasan, može pokrenuti postupak ozakonjenja pred HAKOM-om.
(4) Infrastrukturni operator može pred HAKOM-om pokrenuti postupak ozakonjenja, samo ako je prethodno pokušao sam urediti međusobni odnos s operatorima korisnicima i drugim pravnim ili fizičkim osobama.
(5) Infrastrukturni operator obvezan je, uz zahtjev za pokretanjem postupka ozakonjenja priložiti sljedeću dokumentaciju:
a) dokaz da je podnositelj zahtjeva infrastrukturni operator na predmetnoj trasi kabelske kanalizacije
b) dokaz da je operator korisnik, pravna ili fizička osoba, odbila zaključiti ugovor o zajedničkom korištenju kabelske kanalizacije ili tvrdi da nema položene kabele na predmetnoj trasi
c) lokaciju svakog pojedinog zdenca
d) situaciju kabelske kanalizacije predmetne trase
e) međusobnu udaljenost između zdenaca i
f) broj i tip cijevi između zdenaca.
Dokumentacija se dostavlja u dwf formatu, na CD-u, za točke c), d), e), i f) pri čemu broj dostavljenih CD-a mora biti jednak broju operatora korisnika i pravnih ili fizičkih osoba iz stavka 3. ovoga članka.
(6) HAKOM će, na temelju zahtjeva iz stavka 5. ovoga članka, zatražiti od operatora korisnika i svake druge pravne ili fizičke osobe, da u roku 30 dana prijave HAKOM-u uvučene kabele na predmetnoj trasi, na način da ih ucrtaju u dokumentaciju iz stavka 5. ovoga članka.
(7) Dokumentaciju koju u skladu sa stavkom 6. ovoga članka dostave operatori korisnici ili druge pravne ili fizičke osobe, HAKOM će proslijediti podnositelju zahtjeva radi izrade konačne i cjelovite dokumentacije kao stvarnog stanja na predmetnoj trasi.
(8) Dokumentaciju iz stavka 7. ovoga članka, podnositelj zahtjeva će dostaviti HAKOM-u.
(9) Po završetku postupka, HAKOM donosi odluku kojom nalaže daljnje obveze infrastrukturnom operatoru, operatoru korisniku i pravnoj ili fizičkoj osobi, u cilju konačnog sređivanja stanja u kabelskoj kanalizaciji.
(10) Kabeli za koje se nije uspjelo prepoznati vlasništvo i funkcionalnost, bit će tretirani kao nekorišteni kabeli.
(11) Operator korisnik i pravna ili fizička osoba koji imaju uvučene kabele bez prethodno zaključenog ugovora o pristupu i zajedničkom korištenju kabelske kanalizacije za predmetni kabel ili predmetne kabele, mogu pokrenuti postupak ozakonjenja, odnosno podnijeti zahtjev infrastrukturnom operatoru za sklapanje ugovora o pristupu i zajedničkom korištenju kabelske kanalizacije.
(12) Najam za korištenje kabelske kanalizacije se plaća od dana pokretanja postupka ozakonjenja.
GLAVA V. UVJETI PRISTUPA I ZAJEDNIČKOG KORIŠTENJA ANTENSKIH STUPOVA
Zahtjev za pristup i zajedničko korištenje
Članak 17.
(1) Operator korisnik dostavlja infrastrukturnom operatoru zahtjev za pristup i zajedničko korištenje antenskog stupa za postavljanje svojeg antenskog sustava, radijske opreme i telekomunikacijske terminalne opreme.
(2) Zahtjev operatora korisnika iz stavka 1. ovoga članka mora sadržavati sljedeće:
a) zemljopisne odrednice lokacije antenskog stupa na kojeg se odnosi zahtjev
b) visinu na kojoj želi postaviti antenski sustav i smjerove
c) točan broj i tip antena po pojedinom smjeru
d) potreban prostor za smještaj opreme
e) idejno rješenje koje sadrži:
– tehničke detalje o