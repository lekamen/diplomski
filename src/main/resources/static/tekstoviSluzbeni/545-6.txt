 prihvatljivim troškovima koji se mogu financirati putem javnog natječaja,
9) neprihvatljivim troškovima koji se ne mogu financirati putem javnog natječaja,
10) pravilima vidljivosti koja se moraju poštivati u provedbi programa ili projekta,
11) obveznoj i neobveznoj dokumentaciji za prijavu programa ili projekta koja obuhvaća i sve potrebne obrasce za prijavu,
12) datumu objave natječaja i roku za podnošenje prijave,
13) adresi i načinu dostave prijave programa ili projekta,
14) rokovima i načinu postavljanja pitanja o natječaju i načinu dostave i objavljivanja odgovora na postavljena pitanja,
15) postupku administrativne provjere prijave (ispunjava li prijavitelj i prijava propisane uvjete natječaja),
16) postupku stručne ocjene kvalitete projekta i rokovima za podnošenje prigovora na postupak stručne ocjene,
17) rokovima i načinu podnošenja prigovora i načinu rješavanja prigovora,
18) postupku ugovaranja provedbe projekta,
19) postupku praćenja provedbe programa ili projekta,
20) okvirnom kalendaru provedbe natječajnog postupka.
(2) Pojedine informacije i natječajni uvjeti u uputama za prijavitelje mogu se ispravljati, mijenjati i dopunjavati najkasnije osam dana prije dana isteka roka za podnošenje prijava, a sve promjene moraju biti objavljene na isti način i na istom mjestu kao i osnovni dokument. Izmjene pojedinih uvjeta ne mogu biti na štetu prijavitelja koji su već podnijeli urednu prijavu do dana objave ispravaka, izmjene ili dopune i tim prijaviteljima mora dati mogućnost svoju prijavu po potrebi i u primjerenom roku dopuniti i/ili izmijeniti.
Obrasci i dokumentacija za prijavu
Članak 13.
(1) Program i projekt prijavljuju se na propisanim obrascima koji su sastavni dio uputa za prijavitelje. Obvezni obrasci koje sadržava natječajna dokumentacija su obrazac opisa programa ili projekta i obrazac proračuna projekta.
(2) Osim obvezne natječajne dokumentacije iz stavka 1. ovoga članka, sastavni dio natječajne dokumentacije mogu biti i obrazac izjave o partnerstvu, obrazac životopisa voditelja projekta, obrazac izjave o financiranim projektima udruge, obrazac popisa članova tijela upravljanja udruge, obrazac popisa zaposlenih osoba u udruzi prema zanimanju i zvanju, obrazac popisa osoba za koje se traži sufinanciranje plaća i drugi obrasci, ovisno o specifičnostima pojedinog natječaja. Prilikom kreiranja natječajne dokumentacije, davatelj financijskih sredstava uzima u obzir kriterij proporcionalnosti u odnosu na vrijednost natječaja i najviši iznos financijskih sredstava koji se može dodijeliti pojedinom programu ili projektu.
(3) Svi propisani obrasci trebaju biti potpisani i ovjereni pečatom od strane ovlaštene osobe podnositelja zahtjeva i voditelja programa ili projekta i dostavljeni u izvorniku, u broju primjeraka koji je propisan uvjetima natječaja. U slučaju kada se prijavna dokumentacija podnosi elektroničkim putem, davatelju financijskih obvezno se dostavlja jedan tiskani potpisani i ovjereni primjerak prijave.
Obrazac opisa programa ili projekta
Članak 14.
(1) Obrazac opisa programa ili projekta obuhvaća podatke o podnositelju prijave i informacije o sadržaju programa ili projekta.
(2) Podaci o udruzi – podnositelju prijave za financiranje obuhvaćaju statusne podatke udruge, podatke o ljudskim, financijskim i prostornim resursima, a ovisno o specifičnostima pojedinog natječaja mogu obuhvaćati i podatke o do sada provedenim programima i projektima, uspostavljenim partnerstvima i sustavu kvalitete djelovanja, ako ga udruga primjenjuje i slično.
(3) Informacije o sadržaju programa ili projekta obuhvaćaju podatke o:
1. nazivu programa ili projekta, tijelu udruge koje je usvojilo program ili projekt i datumu usvajanja,
2. partnerima koji će sudjelovati u provedbi programa ili projekta,
3. sažetku programa ili projekta,
4. predviđenom početku i završetku te području provedbe programa ili projekta,
5. financijskom okviru programa ili projekta,
6. osobama odgovornim za provedbu programa ili projekta (voditelj i