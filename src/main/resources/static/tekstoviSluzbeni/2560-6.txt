 dana od završetka kvartala za koji se naknada obračunava.
(21) Osobe iz stavaka 4. i 8. ovog članka naknade Agenciji plaćaju godišnje u roku od mjesec dana od završetka godine za koju se naknada obračunava.
Društva za upravljanje obveznim mirovinskim fondovima
Članak 8.
(1) Društva za upravljanje obveznim mirovinskim fondovima iz članka 2. stavka 1. točke 6a. ovoga Pravilnika dužna su Agenciji platiti naknadu od 0,35‰ (tisućinki) računano od osnovice koju čini vrijednost ukupne imovine obveznog mirovinskog fonda pojedine kategorije.
(2) Društva za upravljanje obveznim mirovinskim fondovima naknadu izračunavaju u rokovima koji su istovjetni rokovima vrednovanja imovine fonda i to primjenom sljedeće formule:
Osnovicu pomnožiti sa 0,35‰ (tisućinki) i podijeliti sa stvarnim brojem dana u godini
(3) Mjesečni iznos obveze naknada za Agenciju izračunava se zbrajanjem dnevno izračunatih naknada iz stavka 2. ovoga članka tijekom obračunskog mjeseca.
(4) Izračunati iznos naknade za Agenciju ne tereti imovinu obveznog mirovinskog fonda.
(5) Naknadu iz stavka 1. ovog članka društva za upravljanje obveznim mirovinskim fondovima plaćaju Agenciji iz naknade koju zaračunavaju sukladno članku 63. točki 2. Zakona o obveznim mirovinskim fondovima.
Društva za upravljanje dobrovoljnim mirovinskim fondovima
Članak 9.
(1) Društva za upravljanje dobrovoljnim mirovinskim fondovima iz članka 2. stavka 1. točke 6b. ovoga Pravilnika dužna su Agenciji platiti naknadu od 0,2‰ (tisućinki) računano od osnovice koju čini vrijednost ukupne imovine dobrovoljnog mirovinskog fonda.
(2) Društva za upravljanje dobrovoljnim mirovinskim fondovima naknadu izračunavaju u rokovima koji su istovjetni rokovima vrednovanja imovine fonda i to primjenom formule:
Osnovicu pomnožiti sa 0,2‰ (tisućinki) i podijeliti sa stvarnim brojem dana u godini
(3) Mjesečni iznos obveze naknada za Agenciju izračunava se zbrajanjem dnevno izračunatih naknada iz stavka 2. ovoga članka tijekom obračunskog mjeseca.
(4) Izračunati iznos naknade za Agenciju ne tereti imovinu dobrovoljnog mirovinskog fonda.
(5) Naknadu iz stavka 1. ovoga članka društva za upravljanje dobrovoljnim mirovinskim fondovima plaćaju Agenciji iz naknade koju zaračunavaju sukladno članku 72. točki 2. Zakona o dobrovoljnim mirovinskim fondovima.
Društva za upravljanje UCITS fondovima i UCITS fondovi
Članak 10.
(1) Društvo za upravljanje iz Republike Hrvatske ili druge države članice koje obavlja poslove upravljanja UCITS fondovima u Republici Hrvatskoj, dužno je Agenciji platiti naknadu u iznosu od 0,3‰ (tisućinki) ukupne imovine UCITS fonda za svaki UCITS fond osnovan u Republici Hrvatskoj.
(2) Iznimno od odredbe stavka 1. ovog članka, u slučaju novčanih UCITS fondova postotni iznos naknade umanjuje se za 0,03‰ (tisućinki).
(3) Naknada za nadzor podružnice društva za upravljanje iz trećih država koje obavlja poslove upravljanja investicijskim fondovima s javnom ponudom u Republici Hrvatskoj, za svaki fond osnovan u Republici Hrvatskoj iznosi 0,3‰ ukupne imovine.
(4) Naknada za nadzor društva za upravljanje iz Republike Hrvatske koje upravlja UCITS fondovima u državi članici ili trećoj državi, iznosi 30.000,00 HRK godišnje.
(5) Naknada za nadzor društva za upravljanje iz države članice koje obavlja poslove upravljanja UCITS fondovima u Republici Hrvatskoj za fondove osnovane u drugoj državi članici iznosi:
a. 20.000,00 HRK po fondu godišnje ako društvo poslove obavlja izravno,
b. 30.000,00 HRK po fondu godišnje ako društvo poslove obavlja preko podružnice.
(6) Naknada za nadzor društva za upravljanje iz države članice koje upravlja UCITS fondom čijim se udjelima trguje u Republici Hrvatskoj izravno, iznosi 14.000,00 HRK po fondu godišnje. U slučaju krovnog fonda, naknada se povećava za drugi i svaki sljedeći pod-fond za 3.000,00 HRK.
(7) Naknada za nadzor društva za upravljanje iz države članice koje upravlja UCITS fondom čijim se udjelima trguje u Republici Hrvatskoj preko podružnice iznosi 20.000,00 HRK po fondu