69 19.06.2015 Odluka o izmjenama i dopunama Odluke o osnovama za sklapanje ugovora o provođenju zdravstvene zaštite iz obveznog zdravstvenog osiguranja
HRVATSKI ZAVOD ZA ZDRAVSTVENO OSIGURANJE
1324
Na osnovi članka 87. stavka 1. Zakona o obveznom zdravstvenom osiguranju (»Narodne novine« broj 80/13. i 137/13.) i članka 26. točke 18. Statuta Hrvatskog zavoda za zdravstveno osiguranje (»Narodne novine« broj 18/09., 33/10., 8/11., 18/13. i 1/14.) Upravno vijeće Hrvatskog zavoda za zdravstveno osiguranje na 85. sjednici održanoj 27. svibnja 2015. godine uz suglasnost ministra zdravlja, a prema prethodno pribavljenom mišljenju nadležnih komora donijelo je
ODLUKU
O IZMJENAMA I DOPUNAMA ODLUKE O OSNOVAMA ZA SKLAPANJE UGOVORA O PROVOĐENJU ZDRAVSTVENE ZAŠTITE IZ OBVEZNOG ZDRAVSTVENOG OSIGURANJA
Članak 1.
U Odluci o osnovama za sklapanje ugovora o provođenju zdravstvene zaštite iz obveznog zdravstvenog osiguranja (»Narodne novine» 156/13., 11/14., 12/14., 34/14., 54/14., 66/14., 74/14., 106/14., 133/14., 157/14., 25/15. i 36/15.) iza članka 9. dodaje se novi članak 9.a koji glasi:
»Članak 9.a
Zdravstveni radnici ugovorne zdravstvene ustanove/ugovorni privatni zdravstveni radnici koji provode dentalnu zdravstvenu zaštitu (polivalentnu) na primarnoj razini zdravstvene zaštite obvezni su u slučaju provođenja zdravstvene zaštite u okviru prava iz utvrđenog standarda na dentalnu zdravstvenu zaštitu, nakon utvrđivanja dijagnoze, izraditi cjelokupan plan terapije koji uključuje i zdravstvenu zaštitu izvan zdravstvenog standarda te osiguranoj osobi uručiti predračun za planirane zdravstvene usluge kako bi osigurana osoba potpisom potvrdila suglasnost za osobno snošenje troškova izvan standarda prava na zdravstvenu zaštitu iz obveznog zdravstvenog osiguranja.
Jedan primjerak plana i predračuna iz stavka 1. ovog članka obvezno zadržava osigurana osoba.
Za navedne zdravstvene usluge iz stavka 1. ovog članka osiguranu osobu se može naručiti, najranije drugi dan.
Provedene zdrastvene usluge iz stavka 1. ovog članka ne evidentiraju se kroz centralni informatički sustav niti se dostavljaju Zavodu na naplatu već se evidentiraju u zdravstvenom kartonu uz potpis osigurane osobe.
Za tako pružene zdravstvene usluge ne naplaćuje se sudjelovanje u troškovima zdravstvene zaštite već se osiguranoj osobi ispostavlja račun za izvšene zdravstvene usluge.«
Članak 2.
Tablica iz članka 65. stavka 2. mijenja se i glasi:
»
Redni broj QI opis Obuhvat Vrednovanje novčanog iznosa u % 1 Vođenje panela kroničnih bolesnika Prati se mjesečno Prosječno jedan panel dnevno 75% 2 DTP OM046 Sudjelovanje u radu peer grupe* Jednom mjesečno/10 godišnje 15% 3. Racionalno propisivanje antibiotika Racionalno propisivanje antibiotika po broju pakiranja Isključuju se antibiotici koji se daju radi profilakse Dg: Z 29.8 Z 29.2 i antibiotici sa RS klauzulom 5% Racionalno propisivanje antibiotika po novčanoj potrošnji 5%
«.
Članak 3.
U članku 77. stavku 1. u Tablici »I. razina – postupci za koje je potrebna dodatna oprema« podaci pod šifrom GI054 mijenjaju se i glase:
»
GI054                 Vođenje panela trudnice*                   P      0,20          
«.
Članak 4.
U članku 81. stavku 1. ispod Tablice 1.4. »Godišnja vrijednost standardnog tima za djelatnost dentalne zdravstvene zaštite (polivalentne)« pod oznakom »*« dodaje se tekst:
»Sredstva za svakog pojedinog člana skupne prakse koji koriste usluge/sudjeluju u plaćanju dodatnog doktora dentalne medicine utvrđuju se ovisno o sklopljenom ugovoru o radu s doktorom dentalne medicine, međusobno sklopljenim ugovorima članova skupne prakse kao i brojem članova skupne prakse koji koriste usluge/sudjeluju u plaćanju dodatnog doktora dentalne medicine (iznos se umanjuje proporcionalno broju članova skupne prakse koji koriste usluge/sudjeluju u plaćanju dodatnog doktora dentalne medicine).«
Članak 5.
Tablica 2.2. iz članka 99. stavka 3. mijenja se i čini sastavni dio ove Odluke.
Članak 6.
U Tablica 3.1. iz članka 102. stavka 1. podaci pod šifrom