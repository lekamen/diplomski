 izreći kazna dugotrajnog zatvora i kazna zatvora u trajanju dužem od 15 godina,
– 25 godina za kaznena djela za koja se može izreći kazna zatvora u trajanju dužem od 10 godina,
– 20 godina za kaznena djela za koja se može izreći kazna zatvora u trajanju dužem od 5 godina,
– 15 godina za kaznena djela za koja se može izreći kazna zatvora u trajanju dužem od 3 godine,
– 10 godina za kaznena djela za koja se može izreći kazna zatvora u trajanju dužem od jedne godine i
– 6 godina za ostala kaznena djela.
(2) Kazneni progon ne zastarijeva za kazneno djelo genocida (članak 88.), zločin agresije (članak 89.), zločina protiv čovječnosti (članak 90.), ratnog zločina (članak 91.) te drugih djela koja ne zastarijevaju prema Ustavu Republike Hrvatske ili međunarodnom pravu.
(3) Ako je prije proteka rokova iz stavka 1. ovoga članka donesena prvostupanjska presuda, zastara kaznenog progona produljuje se za dvije godine.«
Ustavni sud podsjeća da je članak 81. stavak 2. KZ-a/11 ponovo izmijenjen i dopunjen člankom 22. Zakona o izmjenama i dopunama Kaznenog zakona (»Narodne novine« broj 56/15., 61/15. – ispravak), koji glasi: »U članku 81. stavku 2. iza riječi: ‘ratnog zločina (članak 91.)’ stavlja se zarez i dodaju riječi: ‘terorizma (članak 97. stavak 4.), teškog ubojstva (članak 111.), ubojstva osobe pod međunarodnom zaštitom (članak 352.)’.«
111. Članak 82. KZ-a/11 glasi:
»Članak 82.
(1) Zastara kaznenog progona počinje teći danom kad je kazneno djelo počinjeno. Ako posljedica koja je obilježje kaznenog djela nastupi kasnije, zastara počinje teći od tog trenutka.
(2) Zastara kaznenog progona ne teče za vrijeme za koje se prema zakonu kazneni progon ne može poduzeti ili se ne može nastaviti.
(3) Za kaznena djela iz članka 105. stavka 3., ... ovoga Zakona počinjenih na štetu djeteta, zastara kaznenog progona počinje teći od punoljetnosti žrtve.«
112. Članak 86. KZ-a/11 glasi:
»Primjena rokova zastare
Članak 86.
Ako se prije nastupa zastare kaznenog progona ili zastare izvršenja kazne promijeni rok zastare, primijenit će se zastarni rokovi novog zakona.«
Ustavni sud podsjeća da je u Prijedlogu kaznenog zakona, prvo čitanje, P.Z.E. br. 866, koji je Vlada uputila predsjedniku Hrvatskog sabora aktom klase: 740-02/11-01/03, ur. broja: 5030106-11-2 od 7. srpnja 2011. (u daljnjem tekstu: P.Z.E. br. 866/11), članak 86. KZ-a/11 (tada označen kao članak 83.) obrazložen ovako: »Ovo je nova odredba. Njenim uvođenjem samo je potvrđeno stajalište bivšeg Vrhovnog suda Hrvatske (I Kž-256/83), koje je u novije vrijeme potvrdio Vrhovni sud Republike Hrvatske na sjednicama Kaznenog odjela od 25. rujna 2006. (Vrhovni sud Republike Hrvatske, Su-IV-155/06) i 10. rujna 2007. (Izbor 1/2007)«.
112.1. Ozakonjeno pravno shvaćanje opće sjednice Kaznenog odjela Vrhovnog suda (I Kž-256/83 i Su-IV155/06; Izbor odluka VSRH, 1/2007, str. 165), na koje se pozvala Vlada kao predlagateljica P.Z.E. br. 866/11, glasi:
»Ovaj članak se ne odnosi na situacije gdje je već nastupila zastara, jer tamo je tada nastupila i nekažnjivost djela pa počinitelj ima pravo na povjerenje u državu da ga više neće progoniti (npr. može uništiti dokazni materijal koji mu ide u prilog). No on nema pravo znati kako dugo može izbjegavati kazneni postupak, to više što on ni inače, zbog uvijek mogućeg prekida zastare, ne može znati kada će zastara nastupiti. Sukladno tome, ovaj članak valja primijeniti neovisno o tome produljuje li ili skraćuje novi zakon rok zastare za određeno kazneno djelo.«
113. Kad je riječ o produljenju zastarnih rokova s trenutačnim učinkom (to jest s učinkom od trenutka stupanja na snagu zakona kojim se ti rokovi produljuju, kako je to određeno u članku 86. KZ-a), upućuje se i na odluku Ustavnog suda broj: U-III-54080/2009 od 26. studenoga 2010. (»Narodne novine« broj 137/10.), u kojoj je potvrđeno navedeno pravno shvaćanje Vrhovnog suda. Mjerodavni dio te odluke glasi:
»... Zakonom o izmjenama i dopunama Kaznenog zakona (‘Narodne novine’ broj 71/06.) izmijenjen [je] članak 19. 