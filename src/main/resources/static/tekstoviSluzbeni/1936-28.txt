 proizvedene električne energije iz proizvodnog postrojenja tog krajnjeg kupca s vlastitom proizvodnjom (članak 44. stavak 1., 2. i 4.)
8. kao krajnji kupac s vlastitom proizvodnjom na zahtjev opskrbljivača električne energije s kojim je sklopio ugovor iz članka 44. stavka 2. ovoga Zakona, ne dostavi tom opskrbljivaču električne energije podatke o svom proizvodnom postrojenju (članak 44. stavak 4.)
9. kao povlašteni proizvođač električne energije iz članka 46. stavka 1. ovoga Zakona čija priključna snaga proizvodnog postrojenja ili proizvodnih jedinica za koja je sklopljen ugovor o otkupu električne energije s operatorom tržišta električne energije prelazi 30 kW, ne sklopi ugovor o članstvu u EKO bilančnoj grupi s operatorom tržišta električne energije u roku iz članka 52. stavka 3. ovoga Zakona (članak 52. stavak 3.)
10. kao član EKO bilančne grupe koji ne postupa u skladu s pravilima vođenja EKO bilančne grupe (članak 46. stavak 5.)
11. kao član EKO bilančne grupe ne dostavlja i/ili ne dostavlja pravodobno operatoru tržišta električne energije podatke i dokumentaciju, utvrđenu Pravilima vođenja EKO bilančne grupe, potrebnu za planiranje proizvodnje električne energije za EKO bilančnu grupu (članak 46. stavak 12.)
12. kao opskrbljivač električne energije ne preuzme od operatora tržišta električne energije električnu energiju isporučenu od povlaštenih proizvođača električne energije iz članka 37. ovoga Zakona do 31. 12. 2016., sukladno udjelu tog opskrbljivača na tržištu električne energije, po reguliranoj cijeni koja iznosi 0,42 kn/kWh (članak 51. stavak 1.).
(2) Novčanom kaznom u iznosu od 20.000,00 do 500.000,00 kuna kaznit će se za prekršaje iz stavka 1. ovoga članka pravna osoba, odnosno pravna osoba koja je elektroenergetski subjekt.
(3) Novčanom kaznom u iznosu od 300,00 do 50.000,00 kuna kaznit će se za prekršaje iz stavka 1. ovoga članka i odgovorna osoba u pravnoj osobi te u elektroenergetskom subjektu.
(4) Uz novčanu kaznu za prekršaj može se elektroenergetskom subjektu iz stavaka 1. i 2. ovoga članka koji je počinio dva ili više prekršaja ili u roku od godine dana dva ili više puta ponovio prekršaje iz stavka 1. ovoga članka izreći zaštitna mjera zabrane obavljanja djelatnosti u trajanju do godinu dana, a odgovornoj osobi u elektroenergetskom subjektu može se izreći zaštitna mjera zabrane obavljanja istih poslova u trajanju do godinu dana.
Članak 49.
(1) Novčanom kaznom u iznosu od 20.000,00 do 500.000,00 kuna kaznit će operator prijenosnog sustava, odnosno operator distribucijskog sustava ako:
1. se na zahtjev Ministarstva ne očituje u roku iz članka 16. stavka 8. ovoga Zakona o iskazanom interesu za gradnju proizvodnog postrojenja na državnom zemljištu i ne dostavi Ministarstvu preliminarne informacije o mogućim opcijama za priključenje na elektroenergetsku prijenosnu i/ili distribucijsku mrežu (članak 16. stavak 8.)
2. pravodobno ne upisuje podatke i informacije u Registar OIEKPP-a (članak 18. stavak 3.)
3. ne osigura preuzimanje na prioritetan način ukupne količine električne energije isporučene u mrežu od povlaštenih proizvođača u skladu s ovim Zakonom (članak 19. stavak 2.)
4. ne dostavi Agenciji obavijesti o većim ograničenjima u isporuci električne energije u elektroenergetski sustav proizvedene iz obnovljivih izvora energije i visokoučinkovite kogeneracije, koja obavijest uključuje obrazloženje ograničenja u isporuci električne energije u elektroenergetski sustav te opise mjera koje operator prijenosnog sustava ili operator distribucijskog sustava namjerava provoditi radi uklanjanja tih ograničenja (članak 19. stavak 5. i 6.)
5. bez opravdanog razloga ne osigura povlaštenim proizvođačima električne energije, za proizvodna postrojenja koja ostvaruju poticaje temeljem ugovora o otkupu ili temeljem ugovora o tržišnoj premiji, sklopljenih s operatorom tržišta električne energije, priključenje i mogućnost isporuke proizvedene električne energije (članak 28. stavak 8.)
6. ne dostavi operatoru tržišta električne 