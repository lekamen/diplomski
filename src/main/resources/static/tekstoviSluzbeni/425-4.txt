 zahtjev za provedbu mjera iz stavka 1. ovoga članka.
Članak 7.
(1) Kada nadležno inspekcijsko tijelo utvrdi da bi tlačna oprema ili sklopovi koji nose oznaku CE te se koriste u svrhe za koje su namijenjeni, mogli ugroziti sigurnost ljudi te, gdje je to primjereno, domaćih životinja ili imovine, poduzet će mjere za povlačenje tlačne opreme ili sklopova s tržišta, odnosno zabraniti ili ograničiti njihovo stavljanje na tržište i u uporabu i o tome mora obavijestiti ministarstvo nadležno za gospodarstvo navodeći razloge za poduzete mjere, a posebno navodeći sljedeće razloge nesukladnosti:
a) neispunjavanje bitnih zahtjeva iz članka 3. ovoga Pravilnika
b) nepravilna primjena norma iz članka 5. stavka 2. ovoga Pravilnika
c) nedostatak u normama iz članka 5. stavka 2. ovoga Pravilnika
d) nedostatak u Europskom odobrenju za materijale za tlačnu opremu kao što je propisano člankom 11. ovoga Pravilnika.
(2) Ministarstvo nadležno za gospodarstvo odmah obavješćuje Komisiju i zainteresirane strane o poduzetim mjerama sukladno članku 16. Zakona o tehničkim zahtjevima za proizvode i ocjenjivanju sukladnosti.
(3) Kada tlačna oprema ili sklop koji ne zadovoljavaju zahtjeve ovoga Pravilnika nose oznaku CE, nadležno inspekcijsko tijelo poduzet će mjere protiv osobe(a) koje su neosnovano stavile oznaku CE.
(4) Ministarstvo nadležno za gospodarstvo obavješćuje javnost o poduzetim mjerama.
KLASIFIKACIJA TLAČNE OPREME
Članak 8.
(1) Tlačna oprema iz članka 3. stavka 1. ovoga Pravilnika klasificira se u kategorije kako je to propisano Dodatkom II ovoga Pravilnika, u skladu s rastućom razinom opasnosti.
(2) Za potrebe takvog klasificiranja fluidi se dijele u sljedeće dvije skupine:
2.1. Skupina 1. obuhvaća tvari i smjese u smislu članka 2. točaka 7. i 8. Uredbe (EZ) br. 1272/2008, koje su klasificirane kao opasne u skladu sa sljedećim razredima fizičke opasnosti i razredima opasnosti za zdravlje utvrđenima u dijelovima 2. i 3. Priloga I. toj Uredbi.
i. nestabilni eksplozivi ili eksplozivi iz odjeljaka 1.1., 1.2., 1.3., 1.4. i 1.5.;
ii. zapaljivi plinovi kategorije I. i II.;
iii. oksidirajući plinovi kategorije I.;
iv. zapaljive tekućine kategorije I. i II.;
v. zapaljive tekućine kategorije III. kada je najviša dopuštena temperatura iznad plamišta;
vi. zapaljive krutine kategorije I. i II.;
vii. samoreagirajuće tvari i smjese tipa od A do F;
viii. piroforne tekućine kategorije I.;
ix. piroforne krutine kategorije I.;
x. tvari i smjese koje u dodiru s vodom otpuštaju zapaljive plinove kategorije I., II. i III.;
xi. oksidirajuće tekućine kategorije I., II. i III.;
xii. oksidirajuće krutine kategorije I., II. i III.;
xiii. organski peroksidi tipa od A do F;
xiv. akutna oralna toksičnost, kategorije I. i II.;
xv. akutna dermalna toksičnost, kategorije I. i II.;
xvi. akutna inhalacijska toksičnost, kategorije I., II. i III.;
xvii. specifična toksičnost za ciljane organe – jednokratno izlaganje, kategorije I.
Skupina 1. obuhvaća i tvari i smjese sadržane u tlačnoj opremi s maksimalnom dopuštenom temperaturom TS koja je viša od plamišta fluida;
2.2. Skupina 2. obuhvaća sve ostale tvari i smjese koje nisu navedene u točki 2.1.
(3) Kada se posuda sastoji od više komora, klasificira se prema komori s najvišom kategorijom. Kada posuda sadrži nekoliko fluida, klasifikacija se vrši na temelju fluida koji zahtijeva najvišu kategoriju.
OCJENJIVANJE SUKLADNOSTI
Članak 9.
(1) 1.1 Prije stavljanja tlačne opreme na tržište proizvođač je dužan svaki dio opreme podvrgnuti postupcima ocjenjivanja sukladnosti opisanim u Dodatku III ovoga Pravilnika, u skladu uvjetima iz ovoga članka.
1.2. Postupci ocjenjivanja sukladnosti koji se primjenjuju na element tlačne opreme da bi dobio oznaku CE utvrđuju se prema kategoriji u koju je oprema klasificirana na osnovi zahtjeva navedenih u Dodatku II ovoga Pravilnika i vrsti fluida iz članka 8. ovoga Pravilnika.
1.3. Postupci ocjenjivanja sukladnosti iz Dodatka III ovoga Pravilnika koji se primjenjuju na pojedine kategorije tlačne opreme