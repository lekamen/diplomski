 posljedice za zdravlje.
Kategorija nesukladnosti II.
U ovu kategoriju uvrštene su nesukladnosti koje mogu uzrokovati bolest ili pogrešno liječenje, ali ne pripadaju kategoriji nesukladnosti I. Obavijest putem sustava brzog uzbunjivanja za VMP treba poslati samo onim državama članicama za koje se zna ili je vjerojatno da je serija VMP stavljana u promet. U slučaju paralelnog uvoza, kada je teško saznati gdje je serija stavljana u promet, obavijest o ovakvoj kategoriji nesukladnosti mora biti poslana svim državama članicama putem sustava brzog uzbunjivanja za VMP.
Primjeri:
– Pogrešno označavanje VMP, npr. krivi tekst ili oznake ili nedostaje tekst ili oznake;
– Podaci nedostaju ili su pogrešni (označavanje ili uputa o VMP);
– Mikrobiološko onečišćenje sterilnih VMP koji nisu injekcijski i oftalmološki, s posljedicama za zdravlje;
– Kemijsko/fizičko onečišćenje (značajne nečistoće, križna kontaminacija, čestice);
– Zamjena (mijenjanje) VMP u spremnicima, krivotvorine;
– VMP ne odgovara specifikaciji (npr. ispitivanje, stabilnost, punjenost/masa);
– Neodgovarajuće zatvoreni VMP što može uzrokovati ozbiljne posljedice za zdravlje (npr. citotoksični VMP, spremnici koje ne mogu otvoriti djeca, vrlo jaki VMP).
Kategorija nesukladnosti III.
U ovu kategoriju uvrštene su nesukladnosti koje nemaju značajan rizik za zdravlje ljudi i životinja, ali povlačenje VMP može biti pokrenuto zbog drugih razloga. Ako nadležno tijelo smatra da je potrebno može koristiti sustav brzog uzbunjivanja za VMP.
Primjeri:
– Pogrešno pakiranje, npr. nedostaje ili je krivi broj proizvodne serije ili rok valjanosti;
– Neispravno zatvoren VMP;
– Onečišćenje, npr. mikrobiološko kvarenje, prljavština ili nečistoće, čestice tvari.
