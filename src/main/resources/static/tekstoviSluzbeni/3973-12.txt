 proizvođač izjavljuje da isti zahtjev nije podnesen ni jednom drugom prijavljenom tijelu
c) tehničku dokumentaciju iz Dodatka 4. ovoga Pravilnika koja omogućuje ocjenjivanje sukladnosti radijske opreme s bitnim zahtjevima iz članka 5. ovoga Pravilnika te sadržava odgovarajuću analizu i procjenu rizika. Tehnička dokumentacija mora sadržavati primjenjive zahtjeve i obuhvatiti, u mjeri u kojoj je to potrebno za ocjenjivanje, projekt i opis proizvodnje i rada radijske opreme
d) popratne dokaze o primjerenosti tehničkog projektiranja. Popratni dokazi moraju navesti sve uporabljene dokumente, osobito ako nisu primijenjene ili su djelomično primijenjene usklađene norme. Popratni dokazi prema potrebi sadržavaju rezultate ispitivanja koje je u skladu s drugim odgovarajućim tehničkim specifikacijama proveo odgovarajući laboratorij proizvođača ili drugi ispitni laboratorij u njegovo ime i pod njegovom odgovornošću.
4. Prijavljeno tijelo pregledava tehničku dokumentaciju kako bi ocijenilo primjerenost tehničkog rješenja radijske opreme.
5. Prijavljeno tijelo sastavlja izvješće u kojem su zabilježene aktivnosti provedene u skladu s točkom 4. i njihovi ishodi. Ne dovodeći u pitanje njihove obveze prema tijelima koja provode prijavljivanje, prijavljeno tijelo, isključivo uz suglasnost proizvođača, objavljuje sadržaj tog izvješća, u cijelosti ili djelomično.
6. Ako tip odgovara zahtjevima iz ovoga Pravilnika, koji se primjenjuju na radijsku opremu koja se ispituje, prijavljeno tijelo proizvođaču izdaje potvrdu o EU ispitivanju tipa. Potvrda sadrži naziv i adresu proizvođača, zaključke pregleda, vidove bitnih zahtjeva obuhvaćene pregledom, uvjete valjanosti potvrde (ako ih ima) i potrebne podatke za identifikaciju ocijenjenog tipa. Potvrda o EU ispitivanju tipa može imati jedan ili više priloga. Potvrda o EU ispitivanju tipa i njezini prilozi sadržavaju sve odgovarajuće podatke koji omogućuju ocjenjivanje sukladnosti proizvedene radijske opreme s pregledanim tipom te nadzor radijske opreme tijekom njezine uporabe. Ako tip ne ispunjava primjenjive zahtjeve iz ovoga Pravilnika, prijavljeno tijelo neće izdati potvrdu o EU ispitivanju tipa te će o tome obavijestiti podnositelja zahtjeva i navesti podrobne razloge za neizdavanje potvrde.
7. Prijavljeno tijelo mora biti upoznato sa svim promjenama općepoznatih postignuća, koje ukazuju na to da odobreni tip više ne ispunjava primjenjive zahtjeve iz ovoga Pravilnika, te utvrđuje zahtijevaju li takve promjene daljnja ispitivanja. Prijavljeno tijelo u tom slučaju o tome obavješćuje proizvođača. Proizvođač je obvezan obavijestiti prijavljeno tijelo, koje posjeduje tehničku dokumentaciju o potvrdi o EU ispitivanju tipa, o svim izmjenama odobrenog tipa koje mogu utjecati na sukladnost radijske opreme s bitnim zahtjevima iz ovoga Pravilnika ili na uvjete valjanosti te potvrde. Za te izmjene potrebno je dodatno odobrenje u obliku dodatka izvornoj potvrdi o EU ispitivanju tipa.
8. Prijavljeno tijelo obvezno je obavijestiti tijelo koje provodi prijavljivanje o potvrdi o EU ispitivanju tipa i/ili svim njezinim izdanim ili povučenim dodacima, te periodično ili na zahtjev tom tijelu dostavljati popis takvih odbijenih, ukinutih ili na kakav drugi način ograničenih potvrda i/ili dodataka. Prijavljeno tijelo obvezno je obavijestiti druga prijavljena tijela o potvrdi o EU ispitivanju tipa i/ili svim njezinim dodacima koje je ono odbilo, povuklo, ukinulo ili na kakav drugi način ograničilo, i s obzirom na takve potvrde i/ili dodatke, na njihov zahtjev, dostaviti izdane potvrde. U slučaju kada usklađene norme nisu primijenjene, ili su djelomično primijenjene, prijavljeno tijelo obvezno je obavijestiti o tome države članice Europske unije i Europsku komisiju, te im, na njihov zahtjev ili na zahtjev drugog prijavljenog tijela, dostaviti presliku potvrde o EU ispitivanju tipa i/ili njezinih dodataka. Države članice Europske unije i Europska komisija mogu, na zahtjev, dobiti primjerak tehničke dokumentacije i ishode