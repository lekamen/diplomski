i uvjetima preuzimanja.
(6) Obavijest iz Priloga III. ovoga Pravilnika u digitalnom obliku objavljuje Fond na svojim mrežnim stranicama.
(7) Preuzimanje otpadnih baterija i akumulatora koje obavlja proizvođač i prodavatelj sukladno članku 42. Zakona i ovom članku, smatra se sastavnim dijelom obavljanja osnovne djelatnosti i ne smatra se obavljanjem djelatnosti gospodarenja otpadom.
Članak 11.
Prodavatelj i proizvođač iz članka 10. ovoga Pravilnika dužan je:
– osigurati prostor za smještaj spremnika za skladištenje otpadnih baterija i akumulatora,
– skladištiti otpadne baterije i akumulatore u spremnicima odvojeno od druge vrste otpada i odvojeno od materijala i tvari koje nisu otpad,
– osigurati da oznaka spremnika u kojem skladišti preuzete otpadne baterije i akumulatore sadrži sljedeće informacije: naziv posjednika otpada, odgovarajući ključni broj i naziv otpada sukladno posebnom propisu koji uređuje Katalog otpada, datum početka skladištenja otpada u tom spremniku i u slučaju opasnog otpada, oznaku odgovarajućeg opasnog svojstva otpada.
Članak 12.
(1) Prodavatelj, koji je dužan osigurati preuzimanje otpadnih prijenosnih baterija i akumulatora, stručna osoba i osoba koja upravlja reciklažnim dvorištem dužna je, radi provedbe članka 67. stavka 1. Zakona, preuzete otpadne prijenosne baterije i akumulatore predati ugovornom sakupljaču.
(2) Proizvođač koji je dužan osigurati preuzimanje otpadnih industrijskih baterija ili akumulatora, dužan je preuzete otpadne industrijske baterije i akumulatore predati osobi koja posjeduje odgovarajuću dozvolu za gospodarenje tom vrstom otpada.
(3) Prodavatelj i proizvođač koji je dužan osigurati preuzimanje otpadnih automobilskih baterija i akumulatora, serviser i osoba koja upravlja reciklažnim dvorištem dužna je preuzete otpadne automobilske baterije i akumulatore predati osobi koja posjeduje odgovarajuću dozvolu za gospodarenje tom vrstom otpada.
Članak 13.
(1) Prodavatelj i proizvođač ne smije prilikom prodaje nove baterije ili akumulatora krajnjem korisniku zasebno prikazati troškove sakupljanja, obrade i procesa recikliranja otpadnih baterija i akumulatora.
(2) Prodavatelj je dužan na zahtjev nadležnog tijela dostaviti dokaz da je prijenosnu bateriju ili akumulator koja je predmet nadzora, pribavio od proizvođača.
Način označavanja baterija i akumulatora
Članak 14.
(1) Proizvođač je dužan bateriju, akumulator i baterijski sklop kojeg stavlja na tržište označiti simbolom odvojenog sakupljanja i zabrane odbacivanja u miješani komunalni otpad propisanim u Prilogu II. ovoga Pravilnika.
(2) Veličina simbola iz stavka 1. ovoga članka mora pokrivati najmanje 3% površine najveće plohe baterije ili akumulatora odnosno baterijskog sklopa, a najviše površinu od 5×5 centimetara.
(3) Iznimno od stavka 2. ovoga članka u slučaju baterije ili akumulatora valjkastog oblika, veličina simbola iz stavka 1. ovoga članka mora pokrivati najmanje 1,5% površine plohe baterije ili akumulatora, a najviše površinu od 5×5 centimetara.
(4) Iznimno od stavka 1. ovoga članka u slučaju kada je veličina baterije, akumulatora odnosno baterijskog sklopa takva da bi simbol iz stavka 1. ovoga članka bio manji od 0,5×0,5 centimetara proizvođač nije dužan bateriju, akumulator odnosno baterijski sklop kojeg stavlja na tržište označiti simbolom iz stavka 1. ovoga članka, ali je dužan označiti ambalažu te baterije, akumulatora odnosno baterijskog sklopa tim simbolom veličine najmanje 1x1 centimetar.
(5) Proizvođač je dužan bateriju, akumulator i gumbastu bateriju koju stavlja na tržište i koja sadrži više od:
– 0,0005% masenog udjela žive označiti simbolom Hg,
– 0,002% masenog udjela kadmija označiti simbolom Cd i
– 0,004% masenog udjela olova označiti simbolom Pb.
(6) Veličina simbola sadržaja teškog metala iz stavka 5. ovoga članka (Hg, Cd i Pb) mora se nalaziti neposredno ispod simbola iz stavka 1. ovog članka i veličinom mora biti najmanje 25% veličine tog simbola.
(7) Proizvođač je dužan na prijenosnoj bateriji i