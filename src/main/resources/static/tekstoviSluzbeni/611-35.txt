 kao javnu ovlast.
Stručni poslovi u području poljoprivrednoga zemljišta
Članak 113.
(1) Stručne poslove u području poljoprivrednoga zemljišta obavlja Agencija za poljoprivredno zemljište (u daljnjem tekstu: APZ).
(2) Stručne poslove iz stavka 1. ovoga članka APZ obavlja u skladu s Uredbom o osnivanju Agencije za poljoprivredno zemljište (»Narodne novine«, br. 39/09., 33/10., 109/11., 66/13. i 141/13.), Statutom i posebnim propisima iz područja djelatnosti APZ-a.
(3) Stručne poslove iz stavaka 1. i 2. ovoga članka APZ obavlja kao javnu ovlast.
Stručni poslovi u području sigurnosti hrane i hrane za životinje
Članak 114.
(1) Stručne poslove u području sigurnosti hrane i hrane za životinje obavlja Hrvatska agencija za hranu (u daljnjem tekstu: HAH).
(2) Stručne poslove iz stavka 1. ovoga članka HAH obavlja u skladu sa Zakonom o hrani (»Narodne novine«, br. 81/13. i 14/14.), Statutom i posebnim propisima iz područja djelatnosti HAH-a.
(3) Stručne poslove iz stavaka 1. i 2. ovoga članka HAH obavlja kao javnu ovlast.
Poglavlje C. Laboratoriji
Opće odredbe
Članak 115.
(1) Za potrebe provedbe Uredbe (EU) br. 1308/2013, ovoga Zakona i potrebe uspostave posebnog sustava praćenja kvalitete poljoprivrednih proizvoda može se uspostaviti sustav ovlaštenih službenih i referentnih laboratorija.
(2) Ministar donosi rješenje o ovlašćivanju laboratorija iz stavka 1. ovoga članka, a njihov popis objavljuje se na mrežnim stranicama Ministarstva.
(3) Protiv rješenja iz stavka 2. ovoga članka nije dopuštena žalba, već se može pokrenuti upravni spor.
GLAVA XIII. ISTRAŽIVAČKI RAD, OBRAZOVANJE I RAZVOJNO-STRUČNI POSLOVI
Istraživački rad u poljoprivredi
Članak 116.
(1) Ministarstvo samostalno ili u suradnji s nadležnim ministarstvima financira ili sufinancira istraživačke i razvojne projekte te istraživačku i razvojnu infrastrukturu.
(2) Za utvrđivanje uvjeta i provedbu financiranja razvojnih i primijenjenih istraživanja u poljoprivredi i ruralnim područjima u Ministarstvu djeluje Vijeće za istraživanja u poljoprivredi (u daljnjem tekstu: VIP).
(3) VIP čine predstavnici:
– Ministarstva (tri člana, jedan član je predsjednik)
– ministarstva nadležnog za znanost i obrazovanje (jedan član)
– obiteljskih poljoprivrednih gospodarstava (jedan član) i ostalih poljoprivrednih gospodarstava (jedan član), na prijedlog Hrvatske poljoprivredne komore
– Savjetodavne službe (jedan član)
– Hrvatskog centra za poljoprivredu, hranu i selo (jedan član)
– akademske zajednice s područja biotehničkih i biomedicinskih znanosti (četiri člana)
– Hrvatske poljoprivredne agencije (jedan član)
– Agencije za plaćanja u poljoprivredi, ribarstvu i ruralnom razvoju (jedan član)
– Agencije za poljoprivredno zemljište (jedan član)
– prehrambeno-prerađivačke industrije (jedan član) na prijedlog Hrvatske gospodarske komore.
(4) Sredstva za financiranje razvojnih i primijenjenih istraživanja u poljoprivredi i rad VIP-a osiguravaju se u državnom proračunu Republike Hrvatske, iz inozemnih novčanih izvora, darovnica i naknada od korisnika rezultata istraživanja u poljoprivredi.
(5) Ministar donosi rješenje kojim se imenuju članovi VIP-a.
(6) VIP donosi poslovnik o svom radu.
Obrazovanje i osposobljavanje za potrebe poljoprivrede i ruralnoga razvoja
Članak 117.
(1) Ministarstvo u suradnji s različitim javnim službama koje pružaju stručne i znanstvene usluge u poljoprivredi i ruralnom razvoju i komorama predlaže različite oblike obrazovanja i osposobljavanja za potrebe poljoprivrede, prehrambene industrije i ruralnoga razvoja te sufinancira uspostavu povoljnih uvjeta za provedbu obrazovanja i osposobljavanja.
(2) Detaljne uvjete vezane uz obrazovanje i osposobljavanje iz stavka 1. ovoga članka propisat će ministar pravilnikom.
Razvojno-stručni poslovi
Članak 118.
(1) Razvojno-stručni poslovi iz djelokruga Ministarstva su:
– izrada ekonomskih i drugih analiza
– obavljanje poslova i analiza u području poljoprivrednoga zemljišta i politike ruralnoga razvoja
– izvedba poslova i izrada analiza u