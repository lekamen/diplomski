dijelu ispod grba ima kvadratni prostor u srebrnoj boji na koji se utiskuje serijski broj značke, dok je na najdonjem dijelu na podlozi srebrne boje ovalno upisana riječ »CARINA«.
(4) Značka je izrađena u niskom reljefu tako da je pleter izbočen, dok se serijski broj značke utiskuje. Grb i zastava izrađeni su u emajlu i u propisanim bojama. Značka se sa stražnje strane pričvršćuje pomoću navoja s maticom ili na drugi pogodan način.
IV. NOŠENJE I UPORABA ISKAZNICE I ZNAČKE
Članak 11.
(1) Iskaznica i značka smiju se koristiti samo u službene svrhe. Za svaku zloupotrebu utvrđuje se povreda službene dužnosti i kaznena odgovornost sukladno posebnim propisima.
(2) Iskaznicu i značku zabranjeno je davati drugoj osobi.
(3) Značka je sastavni dio odore ovlaštenih carinskih službenika.
(4) Ovlašteni carinski službenici koji poslove obavljaju u radnoj odori, značku mogu nositi na za to predviđenom mjestu na odori ili na posebnoj futroli na remenu ili na posebnoj futroli s lančićem.
(5) Ovlašteni carinski službenici koji poslove obavljaju u civilnoj odjeći iskaznicu i značku nose u kožnom povezu.
(6) Ovlašteni carinski službenici koji su u obvezi stalnog nošenja odore, a iznimno poslove obavljaju u civilnoj odjeći, značku mogu nositi na posebnoj futroli uz obvezu posjedovanja i iskaznice, kako bi se prije primjene carinske ovlasti mogli propisno predstaviti pokazivanjem iskaznice i značke.
Članak 12.
(1) Ovlašteni carinski službenik može za potrebe potpisivanja službenih dokumenta koristiti faksimil.
(2) Faksimil iz stavka 1. ovoga članka sadržava podatke o imenu i prezimenu ovlaštenog carinskog službenika i serijski broj njegove značke.
(3) Carinska uprava vodi evidenciju o izdanim faksimilima koja sadrži podatke sukladno odredbi članka 14. stavka 3. ovoga Pravilnika.
Članak 13.
(1) Posebna futrola za nošenje značke iz članka 11. stavka 4. ovoga Pravilnika je crne boje, eliptičnog oblika.
(2) Kožni povez iz članka 11. stavka 5. ovoga Pravilnika je tamno plave boje i trostruko preklopljen. Veličina svakoga pregiba je 8 x 12 cm. Lijeva strana unutarnjeg pregiba je prozirna i predviđena za iskaznicu, a desna strana za značku. Iznad značke, na kožnom povezu upisan je tekst: »REPUBLIKA HRVATSKA, CARINA«.
V. IZDAVANJE ISKAZNICA I ZNAČKE I VOĐENJE EVIDENCIJE
Članak 14.
(1) Iskaznice i značke s pripadajućim kožnim povezom, odnosno posebnom futrolom za nošenje značke izdaje Carinska uprava.
(2) Carinska uprava vodi evidenciju o izdanim iskaznicama i značkama.
(3) Evidencija iz stavka 2. ovoga članka sadržava:
– naziv ustrojstvene jedinice Carinske uprave kojoj su izdane iskaznice i značke,
– ime i prezime službenika kojemu je izdana iskaznica i značka,
– sliku službenika veličine 30 x 35 mm,
– osobni identifikacijski broj službenika,
– naziv radnog mjesta,
– evidencijski (upisni) broj iskaznice i značke,
– serijski broj iskaznice i značke,
– datum izdavanja i preuzimanja iskaznice i značke,
– datum povrata i razlog povrata iskaznice i značke,
– potpis službenika,
– odjeljak za napomene u kojeg se upisuje podatak o gubitku iskaznice i/ili značke, privremeno oduzimanje iskaznice i značke i slično.
VI. GUBITAK ILI NESTANAK I POVRAT ISKAZNICE I ZNAČKE
Članak 15.
(1) Ovlašteni carinski službenik koji izgubi iskaznicu, odnosno značku ili na drugi način ostane bez iskaznice odnosno značke, dužan je o tome odmah izvijestiti svog neposredno nadređenog službenika.
(2) Nova iskaznica i značka, s novim brojem, izdat će se nakon što se izgubljenu ili na drugi način nestalu iskaznicu ili značku oglasi nevažećom u »Narodnim novinama«.
(3) Radi gubitka iskaznice i/ili značke, rukovoditelj ustrojstvene jedinice u kojoj je ovlašteni carinski službenik raspoređen, dužan je provesti postupak i sastaviti izvješće o događaju te ga priložiti zahtjevu za izdavanje nove iskaznice i značke.
Članak 16.
(1) Ovlašteni carinski službenik kojemu prestane radni odnos u Carinskoj upravi, dužan je pri primitku rješenja o prestanku radnog odnosa, odmah, a najkasnije u roku tri