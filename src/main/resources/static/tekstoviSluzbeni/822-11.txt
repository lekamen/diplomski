materijale za pojedine inicijative iz nadležnosti Uprave; izrađuje upute, analize i izvješća iz svojeg djelokruga.
Služba obavlja druge poslove koji su joj stavljeni u nadležnost posebnim zakonom ili drugim propisima.«.
Članak 19.
Naslov iznad članka 17. mijenja se i glasi:
»3.1.2. Služba za očuvanje vrijednosti Domovinskog rata i kontrolu provedbe projekata«.
Članak 20.
Članak 17. mijenja se i glasi:
»Služba za očuvanje vrijednosti Domovinskog rata i kontrolu provedbe projekata surađuje s udrugama iz Domovinskog rata; pruža stručnu i savjetodavnu pomoć iz nadležnosti Ministarstva te prati programe rada udruga. Služba priprema i donosi akte za provedbu natječaja, priprema tekstove javnih natječaja i popratne dokumentacije za javnu objavu, koordinira rad povjerenstava za procjenu formalnih uvjeta natječaja kao i povjerenstva za vrednovanje projekata, vodi podatke o pruženim financijskim potporama udrugama, obrađene zahtjeve unosi u informatički sustav Potpora_plus i obrađuje dostavljena izvješća.
Služba u okviru svog djelokruga surađuje s nadležnom ustrojstvenom jedinicom Ministarstva i krajnjim primateljima pomoći u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području zapošljavanja, razvoja ljudskih potencijala i socijalnog uključivanja braniteljske populacije i članova njihovih obitelji, te ih provodi; sudjeluje u izradi baze projekata i pripremu projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće materijale za pojedine inicijative iz nadležnosti Službe; izrađuje upute, analize i izvješća iz svojeg djelokruga.
Služba radi na aktivnostima vezanim uz obilježavanje obljetnica, odavanjem počasti poginulim hrvatskim braniteljima te organizaciji i održavanju prigodnih programa i svečanosti, kao i sudjelovanjem u aktivnostima obilježavanja drugih institucija, jedinica lokalne i područne (regionalne) samouprave i udruga iz Domovinskog rata predstavljajući Ministarstvo.
Služba sudjeluje u stručnim, znanstvenim i drugim skupovima, predstavljajući Ministarstvo, a koje organiziraju druga tijela državne uprave, jedinice lokalne i područne (regionalne) samouprave, organizacije civilnog društva te drugi subjekti.
Služba priprema i provodi provedbene akte i aktivnosti usmjerene sufinanciranju umjetničkih i dokumentarističkih djela o Domovinskom ratu, a u cilju očuvanja stečevina i promicanja vrijednosti Domovinskog rata.
Služba zaprima i obrađuje poticaje za dodjelu odlikovanja i priznanja te izrađuje prijedloge za dodjelu koji se upućuju Državnom povjerenstvu za odlikovanja i priznanja RH.
Služba provodi analizu i kontrolu namjenskog utroška sredstava dodijeljenih u okviru rada Uprave, vodi evidencije o dodijeljenim potporama iz programa u nadležnosti Uprave i surađuje s nadležnim tijelima pri izradi izvješća o dodjeli potpora male vrijednosti sukladno nacionalnom zakonodavstvu i uredbama Europske komisije te poslove evidencije i analize i statističkog izvješćivanja za potrebe EUROSTAT-ove evidencije, provodi postupke utvrđivanja nenamjenski utrošenih sredstava te utvrđuje ispunjenje uvjeta za povrat sredstava osiguranja u slučaju ispunjenja ugovornih obveza. Služba obavlja godišnju kontrolu izvršenja ugovornih obveza korisnika sredstava projekata koji se provode u okviru rada Uprave.
Služba obavlja poslove izrade strateškog plana Ministarstva te obavlja sve druge poslove koji su joj stavljeni u nadležnost u svrhu strateškog planiranja. Služba sudjeluje u izradi Financijskog plana Ministarstva u području rada Uprave.
Služba obavlja i druge poslove koji su joj stavljeni u nadležnost posebnim zakonom ili drugim propisima.
Služba za očuvanje vrijednosti Domovinskog rata i kontrolu provedbe projekata ima dva odjela:
3.1.2.1. Odjel za kontrolu i analizu