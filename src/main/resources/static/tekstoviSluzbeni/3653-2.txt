 sindikata.
(4) Pisani zahtjev za pokretanje postupka arbitraže treba sadržavati naziv, sjedište, telefon, telefaks i elektroničku adresu stranaka u sporu, datum podnošenja zahtjeva za pokretanje postupka arbitraže, te obrazložene razloge za pokretanje postupka arbitraže.
(5) Pisanom zahtjevu za pokretanje postupka arbitraže, poslodavac je dužan priložiti izjavu o uskrati suglasnosti radničkog vijeća ili sindikata iz članka 1. ovoga Pravilnika, sporazum iz članka 7. stavka 1. ovoga Pravilnika ili zahtjev za imenovanjem arbitra iz članka 7. stavka 2. ovoga Pravilnika.
(6) Pisani zahtjev za pokretanje postupka arbitraže s priloženom dokumentacijom iz stavka 5. ovoga članka, ured će dostaviti drugoj stranci u sporu i arbitru, najkasnije u roku od osam dana od dana primitka zahtjeva, odnosno od dana primitka odluke o imenovanju arbitra.
(7) Urednom dostavom u smislu ovoga Pravilnika, osim dostave obavljene u skladu s propisom koji uređuje opći upravni postupak, smatra se i svaka dostava elektroničkim putem o kojoj postoji zapis na poslužitelju (telefaks, elektronička adresa i slično).
Članak 11.
(1) Arbitar saziva sastanak sa strankama u sporu najkasnije u roku od petnaest dana od dana kada mu je dostavljen zahtjev za pokretanje postupka arbitraže.
(2) Stranke u sporu dužne su, najkasnije do vremena koje je arbitar odredio za početak provođenja postupka arbitraže, dostaviti arbitru podatke o ovlaštenoj osobi koja će zastupati stranke u postupku arbitraže te preuzimati prava i obveze u tom postupku.
(3) Osoba koja za to nije ovlaštena općim aktima stranke u sporu, u postupku arbitraže može sudjelovati samo uz prethodno predočenje odgovarajuće punomoći za taj postupak.
Članak 12.
(1) U slučaju da je arbitar spriječen sudjelovati u postupku arbitraže, te nije u mogućnosti provesti i dovršiti postupak arbitraže u roku iz članka 16. stavka 1. ovoga Pravilnika, dužan je odmah po saznanju, a najkasnije u roku od tri kalendarska dana od nastanka razloga spriječenosti, o tome obavijestiti stranke u sporu i ured.
(2) U slučaju iz stavka 1. ovoga članka, ured će pozvati stranke u sporu da u roku od petnaest dana od zaprimljene obavijesti, odrede novog arbitra u skladu sa člankom 7. stavkom 1. i 2. ovoga Pravilnika.
Mjesto održavanja postupka arbitraže
Članak 13.
Postupak arbitraže će se održati u mjesno nadležnom uredu iz članka 10. ovoga Pravilnika ili u prostorijama koje odredi arbitar.
Postupak arbitraže
Članak 14.
(1) Stranke se mogu sporazumjeti o pravilima postupka kojih će se arbitar pridržavati, na način da ih same odrede ili da upute na određena pravila, propis ili zakon.
(2) Ako takvog sporazuma nema, arbitar će postupak provoditi na način da odredi koja pravila, propis ili zakon će primjenjivati.
(3) Arbitar je o spornim pitanjima i okolnostima važnim za njihovu ocjenu ovlašten ispitivati navode i prijedloge stranaka u sporu, a po potrebi prikupljati određene isprave i pisane dokaze te saslušavati stranke u sporu i svjedoke.
(4) Arbitar je dužan voditi zapisnik o svim provedenim radnjama u postupku arbitraže (npr. saslušanje stranaka, svjedoka, uvid u isprave i slično).
Članak 15.
(1) Stranke u sporu mogu u svakom trenutku sporazumno predložiti arbitru prekid postupka arbitraže kako bi im se omogućilo da samostalno i sporazumno riješe nastali spor.
(2) U slučaju iz stavka 1. ovoga članka, arbitar određuje rok u kojem će stranke pokušati sporazumno riješiti nastali spor.
(3) Ako stranke do isteka roka iz stavka 2. ovoga članka, pisano ne obavijeste arbitra o ishodu samostalnog i sporazumnog rješavanja nastalog spora, arbitar će nastaviti s postupkom arbitraže.
(4) Razdoblje prekida postupka ne ubraja se u rok za provođenje postupka arbitraže iz članka 16. ovoga Pravilnika.
Okončanje postupka
Članak 16.
(1) Postupak arbitraže predviđen ovim Pravilnikom mora se dovršiti najkasnije u roku od šest mjeseci od dana podnošenja zahtjeva za pokretanje postupka arbitraže uredu.
(2) Postupak arbitraže okončava se donošenjem arbitražne odluke 