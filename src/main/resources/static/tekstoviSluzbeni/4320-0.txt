70 30.07.2016 Odluka o donošenju Nacionalne strategije za provedbu programa mlijeka u školama za razdoblje od 1. kolovoza 2016. do 31. srpnja 2017. godine
VLADA REPUBLIKE HRVATSKE
1669
Na temelju članka 26. stavka 2. Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.), članka 8. stavka 1. Zakona o poljoprivredi (»Narodne novine«, broj 30/15) i članka 30. stavka 3. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 27. srpnja 2016. godine donijela
ODLUKU
O DONOŠENJU NACIONALNE STRATEGIJE ZA PROVEDBU PROGRAMA MLIJEKA U ŠKOLAMA ZA RAZDOBLJE OD 1. KOLOVOZA 2016. DO 31. SRPNJA 2017. GODINE
I.
Donosi se Nacionalna strategija za provedbu programa mlijeka u školama za razdoblje od 1. kolovoza 2016. do 31. srpnja 2017. godine (u daljem tekstu: Strategija).
II.
Strategija se nalazi u privitku ove Odluke i njezin je sastavni dio.
III.
Ovom se Odlukom osigurava provedba Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.), Delegirane uredbe Komisije (EU) br. 1047/2014 оd 29. srpnja 2014. o dopuni Uredbe (EU) br. 1308/2013 Europskog parlamenta i Vijeća u pogledu izrade nacionalnih ili regionalnih strategija država članica za potrebe programa mlijeka u školama (SL L 291, 7. 10. 2014.) i Uredbe Komisije (EZ) br. 657/2008 od 10. srpnja 2008. o utvrđivanju detaljnih pravila za primjenu Uredbe Vijeća (EZ) br. 1234/2007 u pogledu potpore Zajednice za opskrbu učenika u obrazovnim ustanovama mlijekom i određenim mliječnim proizvodima (SL L 183, 11. 7. 2008.), kako je posljednji put izmijenjena Provedbenom uredbom Komisije (EU) br. 996/2011 od 7. listopada 2011. o izmjeni uredaba (EZ) br. 657/2008 i (EZ) br. 1276/2008 te Provedbene uredbe (EU) br. 543/2011 u pogledu obveza obavješćivanja u okviru zajedničke organizacije poljoprivrednih tržišta (SL L 264, 8. 10. 2011.).
IV.
Ministarstvo poljoprivrede osigurat će financijska sredstva za provedbu Strategije u državnom proračunu Republike Hrvatske za 2017. godinu i projekcijama za 2018. i 2019. godinu, u iznosu od 5.480.000 kuna za 2017. godinu.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/203
Urbroj: 50301-05/25-16-2
Zagreb, 27. srpnja 2016.
Predsjednik Tihomir Orešković, v. r.
NACIONALNA STRATEGIJA ZA PROVEDBU PROGRAMA MLIJEKA U ŠKOLAMA ZA RAZDOBLJE OD 1. KOLOVOZA 2016. DO 31. SRPNJA 2017. GODINE
1. UVOD
Program mlijeka u školama (u daljnjem tekstu: Program) provodi se radi unaprjeđenja prehrambenih navika djece u Republici Hrvatskoj i poboljšanja distribucije mlijeka i mliječnih proizvoda uz potporu Europske unije. Programom se dodjeljuje potpora za opskrbu djece koja redovito pohađaju obrazovne ustanove, određenim mlijekom i mliječnim proizvodima. Smjernice provedbe Programa propisuju se Nacionalnom strategijom za provedbu programa mlijeka u školama za razdoblje od 1. kolovoza 2016. do 31. srpnja 2017. godine (u daljnjem tekstu: Strategija).
Iako je i prethodnih godina bilo moguće korištenje ove potpore, tek je donošenjem prošlogodišnje strategije zaživjela njena provedba u praksi. Osim što je uspješnosti provedbe doprinijelo strateško planiranje veliki je utjecaj imao i financijski doprinos mjeri iz državnog proračuna Republike Hrvatske.
Nakon prošlogodišnjih pozitivnih pomaka u provedbi Programa, namjera je nastaviti taj trend i u školskoj godini 2016./2017. Stoga, po uzoru na prošlogodišnji model i ovom je Strategijom provedba Programa usmjerena na istu grupu korisnika, učenike koji pohađaju