 uprave nadležno za mjeriteljstvo:
a) o svakom odbijanju, ograničenju, suspenziji ili povlačenju potvrde o sukladnosti;
b) o svim okolnostima koje utječu na opseg ili uvjete za prijavljivanje;
c) o svakom zahtjevu za podacima koji je primilo od mjeriteljske inspekcije središnjeg tijela državne uprave nadležnog za mjeriteljstvo, a koji se odnosi na poslove ocjenjivanja sukladnosti;
d) o poslovima ocjenjivanja sukladnosti provedenim u okviru njihove prijave te o svim drugim provedenim poslovima, uključujući prekogranične aktivnosti i ugovore s podizvođačima, a na zahtjev središnjeg tijela državne uprave nadležnog za mjeriteljstvo.
(2) Prijavljena tijela osiguravaju drugim tijelima prijavljenim u skladu s ovim Pravilnikom, a koja obavljaju slične poslove na ocjenjivanju sukladnosti i koja obuhvaćaju iste vage, odgovarajuće podatke o pitanjima koja se odnose na negativne, a na zahtjev i na pozitivne rezultate ocjenjivanja sukladnosti.
Razmjena iskustava
Članak 36.
Središnje tijelo državne uprave nadležno za mjeriteljstvo sudjeluje u razmjeni iskustava između nacionalnih tijela država članica Europske unije odgovornih za politiku prijavljivanja, u organizaciji Europske komisije.
Koordinacija prijavljenih tijela
Članak 37.
Prijavljeno tijelo je obvezno sudjelovati u radu skupine ili skupina prijavljenih tijela koja su prijavljena u skladu s ovim Pravilnikom. Europska komisija osigurava potrebnu koordinaciju i suradnju među svim prijavljenim tijelima u obliku sektorskih i međusektorskih skupina prijavljenih tijela.
Središnje tijelo državne uprave nadležno za mjeriteljstvo osigurava da tijela koja je prijavilo sudjeluju u radu te skupine ili tih skupina izravno odnosno preko imenovanih predstavnika.
V. NADZOR NAD TRŽIŠTEM EUROPSKE UNIJE I KONTROLA MJERILA KOJA ULAZE NA TRŽIŠTE EUROPSKE UNIJE
Članak 38.
Prilikom nadzora nad tržištem, na vage se primjenjuju odredbe članka 15. stavka 3. i članaka 16. do 29. Uredbe (EZ) br. 765/2008.
Način postupanja s vagama koje predstavljaju rizik na nacionalnoj razini
Članak 39.
(1) Ako mjeriteljska inspekcija središnjeg tijela državne uprave nadležnog za mjeriteljstvo ima dovoljno razloga vjerovati da vaga obuhvaćena ovim Pravilnikom predstavlja rizik za aspekte zaštite javnog interesa obuhvaćene ovim Pravilnikom, ono ocjenjuje ispunjava li navedena vaga sve relevantne zahtjeve iz ovoga Pravilnika. Gospodarski subjekti prema potrebi surađuju s mjeriteljskom inspekcijom u tu svrhu.
(2) Ako tijekom ocjenjivanja propisanog u stavku 1. ovoga članka, mjeriteljska inspekcija središnjeg tijela državne uprave nadležnog za mjeriteljstvo utvrdi da vaga nije u skladu sa zahtjevima ovoga Pravilnika, mjeriteljska inspekcija zahtijeva da gospodarski subjekt bez odgode provede sve odgovarajuće popravne radnje kako bi vagu uskladio s tim zahtjevima, povukao vagu s tržišta ili je opozvao u razumnom roku, koji je primjeren naravi rizika. Na navedene mjere primjenjuje se članak 21. Uredbe (EZ) br. 765/2008.
Mjeriteljska inspekcija središnjeg tijela državne uprave nadležnog za mjeriteljstvo o tome obavješćuju odgovarajuće prijavljeno tijelo.
(3) Ako mjeriteljska inspekcija središnjeg tijela državne uprave nadležnog za mjeriteljstvo smatra da se nesukladnost ne odnosi samo na područje Republike Hrvatske, o rezultatima ocjenjivanja i mjerama koje zahtijeva od gospodarskog subjekta obavješćuje Europsku komisiju i druge države članice.
(4) Gospodarski subjekt osigurava provođenje svih odgovarajućih popravnih radnji u pogledu svih vaga koje je stavio na raspolaganje na tržištu Europske unije.
(5) Ako gospodarski subjekt ne provede odgovarajuće popravne radnje u razdoblju navedenom u stavku 2. ovoga članka, mjeriteljska inspekcija središnjeg tijela državne uprave nadležnog za mjeriteljstvo poduzima odgovarajuće privremene mjere kako bi zabranila ili ograničila dostupnost vage na tržištu Republike Hrvatske, povukla vagu s tržišta ili je opozvala.
Mjeriteljska inspekcija središnjeg tijela državne uprave nadležnog za