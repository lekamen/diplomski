 prijedloga stajališta Republike Hrvatske za sastanke COREPER-a II u područjima: opći poslovi, ekonomska i financijska pitanja, pravosuđe i unutarnji poslovi; u suradnji s Uredom predsjednika Vlade Republike Hrvatske koordinira izradu i pripremu nacionalnih stajališta Republike Hrvatske za sastanke Europskog vijeća, kao i različitih formata Vijeća ministara koje priprema COREPER II, te obavlja i druge poslove iz svog djelokruga.
U Službi za COREPER II ustrojavaju se:
3.3.2.1. Odjel za ekonomska i financijska pitanja;
3.3.2.2. Odjel za pravosuđe i unutarnje poslove;
3.3.2.3. Odjel za Europsko vijeće i Vijeće za opće poslove;
3.3.2.4. Odjel za institucije.
3.3.2.1. Odjel za ekonomska i financijska pitanja
Članak 22.
Odjel za ekonomska i financijska pitanja, u suradnji s nadležnim tijelima državne uprave, kao i Stalnim predstavništvom Republike Hrvatske pri EU, u skladu sa procedurama propisanima Odlukom o osnivanju Međuresorne radne skupine za europske poslove koordinira pripremu i izradu prijedloga stajališta za rad radnih skupina u okviru COREPER-a II i stajališta za sastanke COREPER-a II u području gospodarskih i financijskih pitanja, kao i stajališta Republike Hrvatske za sastanke Vijeća za gospodarska i financijska pitanja, te obavlja i druge poslove iz svog djelokruga.
3.3.2.2. Odjel za pravosuđe i unutarnje poslove
Članak 23.
Odjel za pravosuđe i unutarnje poslove u suradnji s nadležnim tijelima državne uprave, kao i Stalnim predstavništvom Republike Hrvatske pri EU, u skladu s procedurama propisanima Odlukom o osnivanju Međuresorne radne skupine za europske poslove koordinira pripremu i izradu prijedloga stajališta za rad radnih skupina u okviru COREPER-a II i stajališta za sastanke COREPER-a II u području pravosuđa i unutarnjih poslova, kao i stajališta Republike Hrvatske za sastanke Vijeća za pravosuđe i unutarnje poslove, te obavlja i druge poslove iz svog djelokruga.
3.3.2.3. Odjel za Europsko vijeće i Vijeće za opće poslove
Članak 24.
Odjel za Europsko vijeće i Vijeće za opće poslove u suradnji s Uredom predsjednika Vlade Republike Hrvatske, nadležnim tijelima državne uprave, Stalnim predstavništvom Republike Hrvatske pri EU kao i ostalim ustrojstvenim jedinicama Ministarstva koje se bave europskim poslovima u pitanjima iz njihove nadležnosti u skladu s procedurama propisanima Odlukom o osnivanju Međuresorne radne skupine za europske poslove, koordinira pripremu i izradu prijedloga stajališta za rad radnih skupina u okviru COREPER-a II i stajališta za sastanke COREPER-a II u području općih poslova, kao i stajališta Republike Hrvatske za sastanke Vijeća za opće poslove kao i Europskog Vijeća u suradnji s Uredom predsjednika Vlade Republike Hrvatske, te obavlja i druge poslove iz svog djelokruga.
3.3.2.4. Odjel za institucije
Članak 25.
Odjel za institucije prikuplja i obrađuje podatke, informacije i druga saznanja o EU institucijama (Europska komisija, Europski parlament, Europski gospodarsko socijalni odbor, Odbor regija, europske agencije, Europska investicijska banka, Europska središnja banka, Revizorski sud) i o njihovim međusobnim odnosima; koordinira pripremu i izradu prijedloga stajališta vezano na institucionalna pitanja EU; posebno prati reforme EU institucija; surađuje s predstavnicima EU institucija u Republike Hrvatske, te obavlja i druge poslove iz svog djelokruga.
3.3.3. Služba za europske makroregije, EU fondove i projekte
Članak 26.
Služba za europske makroregije, EU fondove i projekte prati i analitički obrađuje razvoj regionalnih politika EU, osobito u kontekstu europskih makroregija; potiče aktivnu suradnju hrvatskih tijela državne uprave i tijela jedinica lokalne i područne (regionalne) samouprave u okviru relevantnih politika EU; prati rad tijela u okviru programa i inicijativa u kojima sudjeluju hrvatska državna tijela i/ili tijela jedinica lokalne i područne (regionalne) samouprave, a koji se provode u okviru Kohezijske politike; aktivno prati razvoj politika EU vezanih uz uspostavu i provedbu 