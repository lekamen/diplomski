 sposobnosti za plovidbu ili nacionalnu dozvolu za plovidbu ili su te isprave nevažeće,
b) kada plovilo ne zadovoljava uvjete iz članka 1.07 ovoga Pravilnika,
c) kada posada ili plovilo ne zadovoljavaju uvjete iz članka 1.08 ovoga Pravilnika i
d) kada su sposobnosti zapovjednika ili članova posade na dužnosti umanjene zbog stanja umora ili opijenosti.
Članak 1.21 – Posebni prijevozi
(1) Kretanja na unutarnjim vodnim putovima bit će smatrana posebnim prijevozima kada se radi o kretanju:
a) plovila ili sastava koji nisu u skladu s odredbama članaka 1.06 i 1.08 ovoga Pravilnika, i
b) plutajućih objekata ili plutajućih tijela, osim ukoliko je očito da njihova kretanje ne predstavljaju nikakvu smetnju niti opasnost za plovidbu niti mogu prouzročiti bilo kakvo oštećenje na stalnim građevinama.
(2) Prijevozi iz stavka 1. ovoga članka dopušteni su samo uz posebno odobrenje lučke kapetanije nadležne za sektor ili sektore na kojima se namjerava ploviti.
(3) Prilikom prijevoza iz stavka 1. ovoga članka potrebno je pridržavati se uvjeta koje lučka kapetanija utvrđuje za svaki pojedinačni slučaj.
(4) Za svaki prijevoz iz stavka 1. ovoga članka mora se odrediti zapovjednik, vodeći računa o odredbama članka 1.02 ovoga Pravilnika.
(5) Prije izdavanja odobrenja za prijevoze iz stavka 1. ovoga članka, lučka kapetanija može zahtijevati pregled i provjeru sposobnosti za plovidbu od ovlaštene organizacije.
(6) U Republici Hrvatskoj se primjenjuje i članak 11.04. ovoga Pravilnika.
Članak 1.22 – Posebne privremene odredbe
(1) Zapovjednici su obvezni poštivati sve privremene zahtjeve koje u posebnim okolnostima propisuju nadležna tijela zbog interesa sigurnosti i reda u plovidbi.
(2) Ti se zahtjevi mogu opravdati radovima koji se provode na unutarnjim vodnim putovima, vojnim vježbama, javnim događanjima u smislu članka 1.23 ovoga Pravilnika ili uvjetima na vodnom putu. Nadležna tijela mogu, na određenim dijelovima vodnog puta na kojima su potrebne posebne mjere opreza i koje su naznačene plutačama, dvostrukim konusima ili drugim znakovima ili upozorenjima, ograničiti ili zabraniti plovidbu ili prolaz plovilima čiji je gaz prevelik.
Članak 1.23 – Održavanje javnih događanja
(1) Sportske aktivnosti, regate i druga javna događanja koja mogu ugroziti sigurnost plovidbe, mogu se održavati samo uz prethodno odobrenje lučke kapetanije.
(2) Organizatori sportskih aktivnosti, regata i drugih javnih događanja na vodnim putovima iz članka 1.00 ovoga Pravilnika obvezni su te aktivnosti prijaviti lučkoj kapetaniji najmanje 15 dana prije početka istih.
(3) U Republici Hrvatskoj se primjenjuje i članak 11.05. ovoga Pravilnika.
Članak 1.24 – Primjena u lukama i na mjestima utovara i istovara
Ovi propisi primjenjuju se i na vodenim površinama koje su dio luka i mjesta utovara i istovara, ne dovodeći u pitanje posebne zahtjeve nadležnih tijela koji su na snazi za te luke i mjesta utovara i istovara i koji se pozivaju na lokalne uvjete i operacije utovara i istovara.
Glava 2 OZNAKE I LJESTVICE GAZA NA PLOVILU; BAŽDARENJE
Članak 2.01 – Oznake za identifikaciju plovila, osim čamaca i pomorskih plovila
(1) Svako plovilo, osim čamaca, mora na trupu ili na trajno pričvršćenim pločama imati sljedeće oznake za identifikaciju:
a) ime, koje također može biti skraćenica ili broj
Ime se ispisuje s obje strane plovila; izuzev na potisnicama, ono treba biti napisano tako da bude vidljivo i sa zadnje strane plovila. Ako su u bočnom ili potiskivanom sastavu jedan ili nekoliko natpisa s imenom plovila koje pokreće sastav zaklonjeni, onda to ime treba ponoviti na pločama postavljenim tako da budu jasno vidljive iz pravaca iz kojih su ovi natpisi zaklonjeni. Ako plovilo nema ime, na njemu se ispisuje naziv (ili skraćeni naziv) kompanije kojoj pripada i, kad je primjenjivo, broj ili registarski broj plovila i slovo ili slova koja označavaju državu u kojoj se nalazi mjesto upisa ili registracije plovila predviđena za tu zemlju Prilogom 1 ovoga Pravilnika.
b) luku upisa ili mjesto