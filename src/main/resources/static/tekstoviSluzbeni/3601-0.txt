33 15.04.2016 Presuda Upravnog suda u Zagrebu broj: UsI-1494/14-9 od 18. veljače 2016.
UPRAVNI SUD U ZAGREBU
950
PRESUDA
Upravni sud u Zagrebu, po sutkinji toga suda Kristini Senjak Krunić i Snežani Adamović, zapisničarki, u upravnom sporu tužitelja Valentina Tunjića iz Zagreba, Tome Matića 28, kojeg zastupa majka tužitelja Štefica Tunjić, protiv tuženika Hrvatske agencije za poštu i elektroničke komunikacije, Zagreb, Roberta Frangeša Mihanovića 9, kojeg zastupa opunomoćenica Jagoda Peleponjko, radi rješavanja spora između korisnika i operatora, 18. veljače 2016.,
presudio je
I. Odbija se tužbeni zahtjev za poništavanje odluke Hrvatske agencije za poštu i elektroničke komunikacije, klasa: UP/I-344-08/14-01/50 urbroj: 376-05/GK-14-5 (IM) od 5. ožujka 2014.
II. Odbija se zahtjev tužitelja za naknadu troška upravnog spora.
III. Ova presuda objavit će se u »Narodnim novinama«.
Obrazloženje
Osporenom odlukom tuženika klasa: UP/I-344-08/14-01/50 urbroj: 376-05/GK-14-5 (IM) od 5. ožujka 2014., odbijen je zahtjev za rješavanje spora tužitelja kao korisnika na račun za mjesec rujan 2013. ispostavljen od operatora javnih komunikacijskih usluga Tele2, Zagreb, Ulica grada Vukovara 269d, kao neosnovan.
Tužitelj u tužbi osporava tuženikovu odluku radi pogrešnih navoda tuženika da je imao mogućnost iskoristiti 500 MB iz dodatnog podatkovnog paketa kojeg je naknadno aktivirao. Ističe da je aktivirao jedino podatkovni paket iz sklopljenog ugovora sa Tele2, što je vidljivo iz njihovih računa koji dolaze na naplatu, odnosno paket od 250 SMS, 1 GB, 250 M i to sve u tarifi 75. Ukazuje da primljena poruka od 14. rujna 2013. u 8 sati 29 minuta i 3 sekunde, nema nikakve veze sa spornim računom, jer je podatkovni promet dana 13. rujna 2013. prekinuo u 16 sati, 29 minuta i 3 sekunde, dok mu je istog dana služba Tele 2 poslala poruku u 17 sati 5 minuta s upozorenjem da ima potrošenih 996,55 GB. Zaključuje da je prekinuo podatkovni promet prije prekoračenja što je vidljivo i iz spornog računa.
Predlaže da sud poništi osporeno rješenje tuženika uz naknadu troškova spora.
Tuženik u odgovoru na tužbu navodi da je u provedenom postupku utvrđeno da je Tele2 ispravno zabilježio i obračunao promet, a u preostalom spornom dijelu je poslao obavijest sa zakašnjenjem za koji iznos je umanjio račun i otpisao dugovanje. Nespornim smatra da je tužitelj u odnosu na njegov tarifni model ostvario prekoračenje istoga u količini 59,62 MB te da je cjelokupni podatkovni promet uključen u tarifni model iskoristio 13. rujna 2013., dok je o tome obaviješten 14. rujna 2013. Također je prema navodima tuženika nesporno da je Tele2 umanjio sporni iznos računa koji se odnosio na potrošnju od trenutka prekoračenja do trenutka kada je o tom prekoračenju tužitelj obaviješten, dok za daljnje umanjenje nije bilo osnove, jer se preostali iznos naplaćenog prijenosa podataka odnosio na jedno spajanje za koje nije obaviješten sa zakašnjenjem, već kad je to jedino bilo moguće, odnosno po njegovom završetku. Prema preslici ispisa iz sustava, tužitelj je iskoristio cjelokupni podatkovni promet uključen u tarifu tužitelja 13. rujna 2013. i o tome je obaviješten SMS porukom 14. rujna 2013. u 8:29:03 sati sukladno članku 27. stavku 2. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj 154/11., dalje: Pravilnik). Ističe da je sukladno članku 24. stavku 1. točki 1. istog Pravilnika, utvrđeno je da je Tele2 obavijesnom porukom, poslanom 14. rujna 2013. u 9:54:26 sati, obavijestio tužitelja da je 13. rujna 2013. prekoračio dvostruku prosječnu potrošnju. U vezi s preostalim iznosom naplaćenog prijenosa podataka, dodaje da se isti odnosio na samo jedno spajanje 13. rujna 2013. u 2:19:26 sati koje je obuhvaćalo besplatni promet unutar tarifnog paketa i podatkovni promet koji je naplaćen sukladno cjeniku tarifnog modela tužitelja, pa nije bilo osnove za dodatno umanjenje spornog računa. Zaključuje da tužitelj netočno navodi da je sa