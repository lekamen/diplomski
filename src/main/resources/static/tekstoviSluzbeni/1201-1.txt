 komunikacije od 9. siječnja 2014., da se utvrdi da je operater Hrvatski Telekom d.d. Zagreb neosnovano onemogućio prijenos pretplatničkog broja na telefonskom priključku 051 811288 iz nepokretne komunikacijske mreže operatera Hrvatski Telekom d.d. Zagreb u nepokretnu elektroničku komunikacijsku mrežu operatera VIPnet d.o.o. Zagreb sukladno zahtjevu tužitelja za zasnivanje pretplatničkog odnosa podnesenog operateru VIPnet d.o.o. 29. prosinca 2012., da se naloži operateru Hrvatski Telekom da omogući prijenos pretplatničkog broja na telefonskom priključku 051 811288 iz nepokretne komunikacijske mreže operatera Hrvatski Telekom d.d. Zagreb u nepokretnu elektroničku komunikacijsku mrežu operatera VIPnet d.o.o. Zagreb u roku od 5 radnih dana od izvršnosti ove presude sukladno zahtjevu tužitelja za zasnivanje pretplatničkog odnosa podnesenog operateru VIPnet d.o.o. Zagreb 29. prosinca 2012. te da se naloži Hrvatskom Telekomu d.d. Zagreb platiti tužitelju na ime naknade štete zbog onemogućavanja prijenosa broja utvrđenog u točki II. ove presude iznos od 10,00 kuna za svaki započeti sat nepravovremenog prijenosa broja po telefonskom priključku 051 811288 počevši od ponoći 5. siječnja 2013. do udovoljena zahtjevu za zasnivanje pretplatničkog odnosa tužitelja podnesenog operateru VIPnet d.o.o. Zagreb dana 29. prosinca 2012. s pripadajućom zateznom kamatom koja teče na svaki dospjeli dnevni iznos naknade štete u iznosu od 240,00 kuna počevši od 5. siječnja 2013. do isplate, po stopi koja se određuje za svako polugodište, uvećanjem eskontne stope Hrvatske narodne banke koja je vrijedila zadnjeg dana polugodišta koje je prethodilo tekućem polugodištu za 5% poena, dok je tužitelj u podnesku zaprimljenom kod ovoga Suda 24. rujna 2014. zatražio nadoknadu troškova ovog upravnog spora.
U odgovoru na tužbu zaprimljenom kod ovog Suda 27. svibnja 2014. tuženik je u bitnome naveo da u cijelosti ostaje kod navoda iznesenih u obrazloženju osporavanog rješenja, istaknuvši da je inspektor u postupku utvrdio da je operater, pritom misleći ovdje zainteresirana osoba, s tužiteljem dogovorio realizaciju zahtjeva prijenosa pretplatničkog odnosa kao i što je utvrdio kako je u smislu propisa zaštite korisnika u svezi prijenosa pretplatničkog odnosa, operater pravilno odbio zahtjev za prijenos broja jer pretplatnički broj za koji se traži prijenos nije glasio na ime podnositelja zahtjeva za prijenos broja. Iz navedenog razloga, tuženik je istaknuo da je inspektor sukladno članku 46. stavku 5. Zakona o općem upravnom postupku (»Narodne novine« broj 47/09, u nastavku teksta ZUP) u smislu članka 111. Zakona o elektroničkim komunikacijama (»Narodne novine« broj 73/08, 90/11, 133/12, 80/13, u nastavku teksta ZEK) donio osporavani upravni akt kojim je obustavio postupak inspekcijskog nadzora jer više ne postoje pravne pretpostavke za vođenje postupka. Tuženik uz odgovor na tužbu do dana održavanja ročišta nije dostavio sve spise koje se odnose na predmet spora, već je uz odgovor na tužbu dostavio osporavani upravni akt od 9. siječnja 2014. te dostavnicu o uručenju navedenog upravnog akta tužitelju, dopis HAKOM-a od 30. srpnja 2013. upućen Hrvatskom Telekomu d.d. Zagreb kojim HAKOM traži očitovanje od Hrvatskog Telekoma d.d. vezano uz zahtjev tužitelja upućenog HAKOM-u 9. svibnja 2013. te podnesak Hrvatskog Telekoma d.d. od 2. rujna 2013. kojim se je isti očitovao na dopis HAKOM-a od 30. srpnja 2013.
U podnesku zaprimljenom kod ovog Suda 24. rujna 2014. tužitelj je, očitujući se na navode tuženika iz odgovora na tužbu u bitnome naveo da je osporavani upravni akt u cijelosti nezakonit iz razloga što do danas nije realiziran dogovor vezan za prijenos pretplatničkog odnosa odnosno realizaciju prijenosa pretplatničkog odnosa, pa tužitelju nije jasno kako je tuženik utvrdio da je operater s tužiteljem dogovorio realizaciju pretplatničkog odnosa budući da isti do danas nije realiziran, dok u svezi navodnog opravdanog odbijanja zahtjeva za prijenos broja, jer pretplatnički 