 postupka, a osobito od činjenice da praksa Ustavnog suda u tom pitanju još nije u cijelosti ustaljena, u ovom je slučaju dopušteno napraviti iznimku i, radi osiguranja pravne sigurnosti, samo utvrditi pravila koja proizlaze iz članka 369. stavka 2. OvrZ-a/12.
Drugim riječima, unatoč tome što se pojedina utvrđenja Ustavnog suda iz odluke broj: U-I-1988/2011 i dr. mogu primijeniti i na članak 369. stavak 2. OvrZ-a/12, Ustavni sud uvažio je činjenicu da je zakonodavac brisao pojam »osnovani« iz osporene odredbe (što je bio najozbiljniji prigovor Ustavnog suda u odnosu na ukinuti članak 338. stavak 1. OvrZ-a/10).
Stoga je dostatno utvrditi:
1) da se podnesak sačinjava prema članku 106. stavku 2. Zakona o parničnom postupku (»Narodne novine« broj 53/91., 91/92., 112/99., 88/01., 117/03., 88/05., 2/07., 84/08., 123/08., 57/2011., 148/11. – pročišćeni tekst i 25/13.),
2) da podneseni prijedlog dovodi do nastavka ovršnog (izvršnog) postupka prema odredbama Zakona o izvršnom postupku.
9. Ustavni sud na kraju posebno upozorava da je očitovanje Ministarstva pravosuđa, koje je upućeno Ustavnom sudu na njegov zahtjev, trebalo u cijelosti biti sadržano u prijedlogu zakona upućenom Hrvatskom saboru (v. točku 7.2. obrazloženja ovog rješenja). Neprihvatljivo je u demokratskom društvu utemeljenom na vladavini prava i zaštiti ustavnih prava podnositi Hrvatskom saboru prijedloge zakona koji ne sadržavaju dostatna i relevantna obrazloženja, jer to narušava pravnu sigurnost, unosi pravnu neizvjesnost i nepredvidljivost, a nepotrebno dovodi i do postupaka pred Ustavnim sudom, što dobro pokazuje ovaj predmet.
10. Zbog svega navedenog, na temelju članka 43. stavka 1. Ustavnog zakona riješeno je kao u izreci.
Objava ovog rješenja temelji se na članku 29. Ustavnog zakona.
Broj: U-I-5345/2012
U-I-2873/2013
U-I-4052/2013
Zagreb, 23. prosinca 2014.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
