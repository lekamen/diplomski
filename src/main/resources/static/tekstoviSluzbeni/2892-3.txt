 Studio apartman, Apartman, Kuća za odmor i Kamp.
(3) Objekt može imati jednu kategoriju.
Članak 25.
Postojeći i novi objekti imaju sljedeće kategorije od najniže do najviše:
1. Vrste Soba i Studio apartman imaju tri kategorije; dvije, tri i četiri zvjezdice,
2. Vrste Apartman, Kuća za odmor i Kamp imaju četiri kategorije; dvije, tri, četiri i pet zvjezdica.
Članak 26.
Uvjeti za kategorije Sobe, Studio apartmana, Apartmana, Kuće za odmor i Kampa propisani su u prilozima ovoga Pravilnika:
1. Prilog I., UVJETI ZA KATEGORIJE SOBE I STUDIO APARTMANA,
2. Prilog II., UVJETI ZA KATEGORIJE APARTMANA I KUĆE ZA ODMOR,
3. Prilog III., UVJETI ZA KATEGORIJE KAMPA.
5. KATEGORIZACIJA I ZAHTJEV ZA KATEGORIZACIJU OBJEKTA
Članak 27.
(1) Kategorizacija je postupak i način utvrđivanja vrste i kategorije objekta.
(2) Postupak i način kategorizacije je prikupljanje i ocjena dokumentacije te očevid na objektu.
(3) Skraćeni postupak i način kategorizacije je prikupljanje i ocjena dokumentacije bez očevida na objektu, a temeljem raspoloživih saznanja.
(4) Objekt se kategorizira pojedinačno.
Članak 28.
(1) Zahtjev za kategorizaciju podnosi iznajmljivač nadležnom tijelu kada je objekt spreman za prijem gosta.
(2) U zahtjevu iz stavka 1. ovog članka iznajmljivač navodi podatke o podnositelju zahtjeva (ime i prezime, adresa, kontakt), objektu (traženoj vrsti i kategoriji, površini modula i dr.) te prilaže dokaz o pravu korištenja prostora, akt o uporabljivosti građevine i drugu dokumentaciju, po potrebi.
Članak 29.
(1) Očevid u objektu obavlja povjerenstvo ureda kojeg čine najmanje dva člana. Članove povjerenstava imenuje čelnik ureda.
(2) Povjerenstvo vodi službenik ureda – voditelj postupka do donošenja rješenja.
Članak 30.
Iznajmljivač snosi troškove kategorizacije objekta. Troškove postupka čine dnevnice, troškovi prijevoza i smještaja članova povjerenstva.
6. PRIJELAZNE I ZAVRŠNE ODREDBE
Članak 31.
Danom stupanja na snagu ovoga Pravilnika prestaje važiti Pravilnik o razvrstavanju i kategorizaciji objekata u kojima se pružaju ugostiteljske usluge u domaćinstvu (»Narodne novine«, broj 88/2007, 58/2008, 45/2009 i 78/2014).
Članak 32.
Na ispunjavanje uvjeta za vrstu i kategoriju objekata u domaćinstvu koji na dan stupanja na snagu ovog Pravilnika imaju rješenje sukladno: Pravilniku o razvrstavanju, minimalnim uvjetima i kategorizaciji ugostiteljskih objekata (»Narodne novine«, broj 57/1995, 110/1996, 24/1997, 61/1998, 137/1998, 19/1999, 39/1999, 52/1999, 43/2000, 52/2000, 57/2000, 63/2000, 18/2001, 33/2001, 48/2002, 21/2003, 175/2003, 52/2004 i 106/2004) i Pravilniku o razvrstavanju i kategorizaciji objekata u kojima se pružaju ugostiteljske usluge u domaćinstvu (»Narodne novine«, broj 88/2007, 58/2008, 45/2009 i 78/14), nadalje se primjenjuju odredbe tih Pravilnika.
Članak 33.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/14
Urbroj: 529-03-16-1
Zagreb, 15. siječnja 2016.
Ministar Darko Lorencin, v. r.

PRILOG I. – PRILOG IV.
PRILOG V. PLOČE ZA OZNAČAVANJE VRSTE I KATEGORIJE OBJEKTA U DOMAĆINSTVU
1. GRAFIČKA RJEŠENJA



2. TEHNIČKI UVJETI
2.1. Tehničke karakteristike ploča:
– dimenzije 25 x 25 cm, debljine 1 mm,
– materijal INOX. HRN EN 10088-2 (18/10) ili 1,4301 tip 304 L,
– boja otporna na UV zračenja, u konačnoj fazi obrade tisak se zaštiti lakom,
– sitotisak u 2 boje; žuto – zlatna PANTONE 871 U za oznaku kategorije i plava PANTONE 294 C za polje,
– 4 perforacije za vijke.
2.2. Ambalaža:
– kutija s bijelom presvlakom iz mikrovala BS/E (s odvojivim dijelom za dodatnu opremu),
– uložak iz valovite ljepenke PK2S.
2.3. Set za montažu ploča u PVC vrećici:
– PVC tipla – 4 komada,
– PVC podložna pločica 7/32“ – 4 komada,
– vijak s dvostrukim navojem iz mesinga 7/32“ x 55 – 4 komada,
– šesterokutna matica iz mesinga – površina presvučena niklom (DIN 1587),
– ključ za montažu iz nehrđajućeg čelika – 1 komad,
– uputa za montažu,
– jamstveni list s rokom jamstva od osam godina.
