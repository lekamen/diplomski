 se obuka odgađa dok se ne prijavi minimalan broj kandidata određen u programu obuke.
Dozvola za obavljanje poslova posrednika
Članak 7.
(1) Dozvola za obavljanje poslova posrednika izdat će se osobi koja podnese zahtjev za izdavanje dozvole za obavljanje poslova posrednika i ispunjava uvijete iz članka 2. ovog Pravilnika.
(2) Uz zahtjev za izdavanje dozvole za obavljanje poslova posrednika podnositelj zahtjeva je dužan priložiti dokaze o ispunjavanju uvjeta iz članka 2. ovoga Pravilnika.
(3) Osoba kojoj je izdana dozvola za obavljanje poslova posrednika upisuje se u Očevidnik savjetovališta i posrednika po službenoj dužnosti.
(4) Izdana dozvola za obavljanje poslova posrednika prestaje vrijediti trenutkom brisanja posrednika iz Očevidnika savjetovališta i posrednika.
Članak 8.
(1) Obuku za djelatnike Financijske agencije organizirat će i provesti Ministarstvo u roku od 60 dana od dana stupanja na snagu ovoga Pravilnika.
(2) Osobi koja prođe obuku iz stavka 1. ovoga članka izdat će se dozvola za obavljanje poslova posrednika i upisat će se u Očevidnik savjetovališta i posrednika ako uz zahtjev za izdavanje dozvole za obavljanje poslova posrednika podnese:
– elektronički zapis o podacima evidentiranim u matičnoj evidenciji Hrvatskog zavoda za mirovinsko osiguranje iz područja radnih odnosa
– izjavu da nije pisanim putem upozorena na neetično postupanje i potrebu pridržavanja odredbi etičkog kodeksa, da nije povrijedila službenu dužnost ili radnu obvezu zbog ponašanja suprotnog odredbama etičkog kodeksa, da nije određena mjera radi zaštite dostojanstva radnika od uznemiravanja i spolnog uznemiravanja, da nije obavljala djelatnosti koje su bile u suprotnosti s poslovima radnog mjesta i da se obvezuje postupati na način koji osigurava potpuno poštivanje osobnoga i obiteljskoga života, dostojanstva, ugleda i časti potrošača.
Članak 9.
Program obuke iz članka 2. stavka 4. ovog Pravilnika Ministarstvo će donijeti u roku od 30 dana od dana stupanja na snagu ovog Pravilnika.
Završna odredba
Članak 10.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/15-01/153
Urbroj: 514-04-01-02-15-02
Zagreb, 7. siječnja 2016.
Ministar Orsat Miljenić, v. r.
