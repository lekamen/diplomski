 obavlja stručne poslove u građanskim, kaznenim i ovršnim postupcima i zastupa Ministarstvo u upravnim sporovima iz nadležnosti ovoga Ministarstva. Surađuje s pravosudnim tijelima Republike Hrvatske u građanskim i kaznenim postupcima iz nadležnosti ovoga Ministarstva. Izrađuje očitovanje na zahtjev Državnog odvjetništva Republike Hrvatske i Pučkog pravobranitelja Republike Hrvatske te drugih pravobranitelja, vezano za predmete iz upravnog postupka. Na zahtjev Državnog odvjetništva Republike Hrvatske izrađuje odgovore na tužbe, žalbe, izvanredne pravne lijekove te druga očitovanja u građanskim, kaznenim i ovršnim postupcima. Izrađuje odgovore na tužbe na traženje upravnih sudova u prvom stupnju i na traženje Državnog odvjetništva Republike Hrvatske vezano za upravni spor. Izrađuje odgovore na žalbe na traženje Visokog Upravnog suda Republike Hrvatske. Izrađuje prijedlog zahtjeva Državnom odvjetništvu Republike Hrvatske za izvanredno preispitivanje zakonitosti pravomoćne sudske odluke upravnih sudova ili Visokog Upravnog suda Republike Hrvatske. Zastupa Ministarstvo u postupcima po tužbama protiv Ministarstva pred upravnim sudovima u prvom stupnju. Prikuplja, obrađuje podatke i vodi evidenciju o tužbama u građanskim, kaznenim i ovršnim postupcima i upravnim sporovima.«.
Iza stavka 1. dodaje se novi stavak 2. koji glasi:
»Služba obavlja kontrolu zakonitosti ostvarenih prava i postupa po prijavama fizičkih i pravnih osoba u kojima se iznosi sumnja u zakonito ostvarivanje statusa i prava sukladno Zakonu o pravima hrvatskih branitelja iz Domovinskog rata i članova njihovih obitelji te Zakonu o zaštiti vojnih i civilnih invalida rata. Zajedno s Ministarstvom unutarnjih poslova i Ministarstvom obrane surađuje na provjeri dokumentacije relevantne za priznavanje određenog statusa i prava, kada postoji sumnja u vjerodostojnost iste. Surađuje s Ministarstvom unutarnjih poslova, Ravnateljstvom policije te Ministarstvom obrane i Državnim odvjetništvom Republike Hrvatske tijekom i nakon provođenja kriminalističkih istraživanja u svom djelokrugu rada. Surađuje s Povjerenstvom za reviziju ocjene invalidnosti u smislu dodatne kontrole zakonitosti ostvarenih prava, te u postupku priznavanja prava iz mirovinskog osiguranja prema Zakonu o pravima hrvatskih branitelja iz Domovinskog rata i članova njihovih obitelji. Surađuje s Hrvatskim zavodom za mirovinsko osiguranje u smislu razmjene podataka o ostvarenim pravima iz Zakona o pravima hrvatskih branitelja iz Domovinskog rata i članova njihovih obitelji. Pruža pravnu i stručnu pomoć korisnicima prava, te postupa po podnescima, zahtjevima i pritužbama koje se odnose na pitanja ostvarivanja prava. Prikuplja, obrađuje podatke i vodi evidenciju o priznatim pravima pripadnika Hrvatskog vijeća obrane i članova njihovih obitelji radi provođenja mjera za usklađivanje sa Zakonom o pravima hrvatskih branitelja iz Domovinskog rata i članova njihovih obitelji i Ugovorom između Republike Hrvatske i Bosne i Hercegovine o suradnji na području prava stradalnika rata u Bosni i Hercegovini koji su bili pripadnici Hrvatskog vijeća obrane i članova njihovih obitelji. Surađuje s Hrvatskim zavodom za mirovinsko osiguranje u vezi ostvarivanja mirovinskih prava pripadnika Hrvatskog vijeća obrane i članova njihovih obitelji prema navedenom međudržavnom Ugovoru. Prati rad Povjerenstva za reviziju ocjena invalidnosti u postupku priznavanja mirovinskih prava pripadnika Hrvatskog vijeća obrane i članova njihovih obitelji.«.
Dosadašnji stavci 2., 3. i 4. postaju stavci 3., 4. i 5.
Članak 46.
Članak 32. mijenja se i glasi:
»Odjel za suradnju s pravosudnim tijelima obavlja potrebne stručne poslove u građanskim, kaznenim i ovršnim postupcima i zastupa Ministarstvo upravnim sporovima iz nadležnosti ovoga Ministarstva. Surađuje s pravosudnim tijelima Republike Hrvatske u građanskim i kaznenim postupcima iz nadležnosti ovoga Ministarstva.
Odjel izrađuje očitovanje na zahtjev Državnog odvjetništva Republike Hrvatske i Pučkog