
Gustoća gradiva od kojeg su izrađeni utezi mora biti takva da odstupanje ± 10% od dogovorene gustoće zraka (1,2 kg/m3) ne izazove pogrešku veću od ¼ NDP za taj uteg.
Ovisno o broju podjeljaka (n) vage koju se ispituje i relativne pogreške utega određuje se najmanja gustoća gradiva za utege kako slijedi:
Broj podjeljaka vage (n) Relativne pogreške utega Najmanja gustoća (kg/m3) 1000 ± 0,00030 1333 3000 ± 0,00016 2182 5000 ± 0,00010 3000 10000 ± 0,00005 4364
Članak 14.
Utezi koji se upotrebljavaju na otvorenom prostoru namještaju se za broj podjeljaka (n) do 5000.
III. NATPISI I OZNAKE
Članak 15.
Natpisi i oznake moraju biti jasni i dobro vidljivi pri normalnoj uporabi, tako da ih nije moguće obrisati niti ukloniti.
Članak 16.
Natpisi i oznake na utezima moraju biti ispisani na vidljivom mjestu i moraju sadržavati:
1) nazivnu masu izraženu brojkama, s oznakom upotrijebljene mjerne jedinice
2) najveći broj podjeljaka (n) vage koju se može ispitivati
3) službenu oznaku tipa
4) oznake za razlikovanje (tvornički ili serijski broj), ako je riječ o garnituri utega.
IV. OCJENJIVANJE SUKLADNOSTI
Članak 17.
Prije stavljanja u uporabu utezi moraju imati prvu ovjeru.
Prva ovjera uključuje mjeriteljsko ispitivanje kojim se ocjenjuje zadovoljavaju li utezi odredbe ovoga Pravilnika. NDP za prvu ovjeru navedene su u članku 11. ovoga Pravilnika.
V. REDOVNA I IZVANREDNA OVJERA
Članak 18.
Utezi podliježu redovnoj i izvanrednoj ovjeri.
Redovne i izvanredne ovjere uključuju mjeriteljsko ispitivanje kojim se ocjenjuje zadovoljavaju li utezi odredbe ovoga Pravilnika.
NDP pri redovnoj i izvanrednoj ovjeri jednake su NDP pri prvoj ovjeri.
VI. UZAJAMNO PRIZNAVANJE
Članak 19.
Postupak uzajamnog priznavanja provodi se u skladu s odredbama članka 33. Zakona o mjeriteljstvu (»Narodne novine« broj 74/2014).
VII. NOTIFIKACIJA
Članak 20.
Ovaj se Pravilnik donosi uzimajući u obzir postupak obavješćivanja na temelju Direktive (EU) 2015/1535 Europskog parlamenta i Vijeća od 9. rujna 2015. o utvrđivanju postupka pružanja informacija u području tehničkih propisa i pravila o uslugama informacijskog društva (SL L 241, 17. 9. 2015.).
VIII. PRIJELAZNE I ZAVRŠNE ODREDBE
Članak 21.
Utezi koji su na dan stupanja na snagu ovoga Pravilnika u uporabi i imaju valjanu prvu ovjeru ili potvrdu o umjeravanju (umjernicu), mogu se podnositi na redovnu ili izvanrednu ovjeru sve dok zadovoljavaju zahtjeve iz propisa na temelju kojih su stavljeni u uporabu.
Članak 22.
Danom stupanja na snagu ovoga Pravilnika prestaje važiti Pravilnik o mjeriteljskim zahtjevima za etalonske utege nazivnih masa 50 kg do 5000 kg (»Narodne novine«, broj 24/03).
Članak 23.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-02/04
Urbroj: 558-01/2-16-5
Zagreb, 7. listopada 2016.
Zamjenik ravnatelja mr. sc. Božidar Ljubić, dipl. ing., v. r.
