 opravdanje Kraša i NTL-a nije ocijenila opravdanim iz razloga što se sadržaj odredbe članka 6. stavka 1. predmetnih Ugovora o kupoprodaji odnosi na važeći proizvođački cjenik Kraša, a ne na nabavnu cijenu u smislu članka 64. Zakona o trgovini.
Nadalje, Agencija je izvršila uvid i u fakture koje je Kraš izdao NTL-u prilikom kupovine njegovih proizvoda te je izvršila analizu iskazanih cijena kako bi se utvrdilo predstavlja li proizvođačka cijena iz cjenika Kraša nabavnu cijenu u smislu odredbi Zakona o trgovini.
Tablica 1. Usporedba jediničnih proizvođačkih cijena iz cjenika Kraša i nabavnih cijena za NTL
[...][1]
* nabavna cijena izračunata je na način da je ukupni iznos s popustom bez PDV-a iskazan na fakturi podijeljen s nabavnom količinom
Izvor: podnesak Kraša zaprimljen 5. rujna 2013.
Obrada: AZTN
Uvidom u fakture koje je dostavio Kraš u svojim podnescima tijekom postupka, od kojih je dio prikazan u Tablici 1., utvrđeno je kako nabavna cijena za pojedinog kupca iz grupacije NTL-a ne odgovara cijeni iz proizvođačkih cjenika koje im Kraš redovno dostavlja. Naime, na tu se Kraševu proizvođačku cijenu obračunavaju određeni popusti u obliku rabata, bonusa, akcija i/ili premija, kojima se umanjuje proizvođačka cijena iz cjenika Kraša, tako da je konačna nabavna cijena za određenog kupca iz grupacije NTL-a uvijek niža od cijene koja je utvrđena u Kraševom proizvođačkom cjeniku za pojedini artikl.
Stoga navedena odredba članka 6. stavka 1. predmetnih Ugovora o kupoprodaji nikako ne može odražavati namjeru Kraša da spriječi prodaju proizvoda ispod nabavne cijene, već je riječ o ugovaranju minimalne prodajne cijene u smislu članka 9. stavka 1. točke a) Uredbe o vertikalnim sporazumima.
Odredbe članka 6. stavaka 4. i 5. predmetnih Ugovora o kupoprodaji nadovezuju se na stavak 1. tog članka na način da predviđaju sankcije u slučaju njegova kršenja, stoga su i one u suprotnosti s člankom 9. stavkom 1. točkom a) Uredbe o vertikalnim sporazumima. Pritom Agencija obrazloženje Kraša kako se navedene odredbe odnose na stavke 2. i 3. predmetnog članka, nije ocijenila opravdanim, budući da se te odredbe ne odnose isključivo na stavke 2. i 3., već i na stavak 1. članka 6. predmetnih ugovora.
Nadalje, opravdanja stranaka i dostavljene dokaze kako se odredbe članka 6. predmetnog ugovora nisu primjenjivale u praksi pa stoga nije riječ o zabranjenom sporazumu, Agencija nije ocijenila opravdanim iz razloga što je u konkretnom slučaju riječ o teškom ograničenju tržišnog natjecanja prema cilju, za čije postojanje je dovoljna suglasnost poduzetnika o određenom postupanju te nije potrebno utvrđivati je li se tako uistinu i postupalo u praksi.
Dostava dokaza da poduzetnik, sudionik zabranjenog sporazuma nije primjenjivao taj sporazum, odnosno da je na mjerodavnom tržištu, unatoč postojanju sporazuma, postupao sukladno propisima o zaštiti tržišnog natjecanja, smatra se olakotnom okolnošću u smislu članka 64. stavka 4. ZZTN-a te je Agencija razmatrala tu okolnost u postupku utvrđivanja uvjeta za izricanje upravno-kaznene mjere.
Iako su Kraš i NTL naveli kako smatraju da odredbe članka 6. predmetnih Ugovora o kupoprodaji udovoljavaju pretpostavkama iz članka 8. stavka 3. ZZTN-a za izuzimanje iz opće zabrane iz članka 8. stavka 1. ZZTN-a, Agencija nije ocijenila takve navode utemeljenima, iz razloga što NTL svoje navode ničim nije potkrijepio, dok je Kraš svoje postupanje opravdavao zabranom prodaje ispod nabavnih cijena, iako je utvrđeno da cijene iz Kraševa proizvođačkog cjenika ne predstavljaju nabavne cijene. Stoga nisu ispunjeni kumulativni uvjeti za izuzimanje iz opće zabrane iz članka 8. stavka 3. ZZTN-a.
U konkretnom slučaju ispitana je i moguća primjena Uredbe o sporazumima male vrijednosti. Naime, sukladno članku 1. stavku 2. Uredbe o sporazumima male vrijednosti, na sporazume male vrijednosti koji zadovoljavaju uvjete iz te uredbe ne primjenjuju se odredbe o zabranjenim sporazumima iz članka 8. stavka 1. ZZTN-a.
Međutim, člankom 6. stavkom 1.