3 09.01.2015 Pravilnik o uvjetima, kriterijima i načinu dodjele potpore u okviru mjere 1.2. "Privremena obustava ribolovne aktivnosti"
MINISTARSTVO POLJOPRIVREDE
63
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014), ministar poljoprivrede donosi
PRAVILNIK
O UVJETIMA, KRITERIJIMA I NAČINU DODJELE POTPORE U OKVIRU MJERE 1.2. »PRIVREMENA OBUSTAVA RIBOLOVNE AKTIVNOSTI«
I. OPĆE ODREDBE
Članak 1.
Ovim se Pravilnikom utvrđuju uvjeti, kriteriji i način dodjele potpore u okviru Prioritetne osi 1. »Mjere za prilagodbu ribarske flote Europske unije«, Mjere 1.2. »Privremena obustava ribolovne aktivnosti« u okviru Operativnog programa za ribarstvo Republike Hrvatske za programsko razdoblje 2007. – 2013. (u daljnjem tekstu: Operativni program) donesenog Odlukom Vlade Republike Hrvatske o donošenju Operativnog programa za ribarstvo Republike Hrvatske za programsko razdoblje 2007. – 2013. (»Narodne novine«, broj 38/2014) i odobrenog od strane Europske komisije Provedbenom odlukom Komisije od 19. prosinca 2013. godine o odobrenju operativnog programa za pomoć Zajednice iz Europskog fonda za ribarstvo u Hrvatskoj za programsko razdoblje 2007. – 2013. – CCI 2013HR14FPO001 (C(2013) 9511 final).
Članak 2.
Pojedini pojmovi u smislu ovoga Pravilnika imaju sljedeće značenje:
(1) »Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja)« – Posredničko tijelo Upravljačkog tijela i Tijela za potvrđivanje, odnosno tijelo koje provodi funkcije delegirane od strane Upravljačkog tijela i Tijela za potvrđivanje, pri čemu ta tijela zadržavaju odgovornost za provedbu funkcija;
(2) »Evidencija korisnika potpora u ruralnom razvoju i ribarstvu (u daljnjem tekstu: Evidencija korisnika)« – baza podataka koja sadrži osnovne podatke o korisnicima potpora;
(3) »Javni izdatak« – svaki javni doprinos financiranju operacija koji potječe iz državnog proračuna Republike Hrvatske, proračuna jedinica lokalne i područne (regionalne) samouprave i proračuna Europske unije i svi slični izdaci. Svaki doprinos financiranju operacija koji potječe iz proračuna ustanovljenih na temelju javnog prava, ili udruženja jednog ili više regionalnih ili lokalnih vlasti, ili tijela ustanovljenih na temelju javnog prava koja djeluju u skladu s Direktivom 2004/18/EZ Europskog parlamenta i Vijeća od 31. ožujka 2004. o usklađivanju postupaka za sklapanje ugovora o javnim radovima, ugovora o javnoj nabavi te ugovora o javim uslugama (Službeni list Europske unije L 134 od 30. travnja 2004.) smatra se javnim izdatkom;
(4) »Korisnik« – fizička ili pravna osoba koja je krajnji primatelj javne potpore;
(5) »Nepravilnost« – svako kršenje odredaba prava Europske unije i Republike Hrvatske koje je posljedica djelovanja ili propusta gospodarskog subjekta i šteti, ili bi štetilo općem proračunu Europske unije i državnom proračunu Republike Hrvatske, tako da tereti iste neopravdanim izdatkom;
(6) »Operacija« – projekt koji je odabran prema kriterijima ovog Pravilnika i kriterijima odabira koje je utvrdio Odbor za praćenje provedbe Operativnog programa za ribarstvo Republike Hrvatske za programsko razdoblje 2007. – 2013. i koji provodi jedan ili više korisnika radi postizanja ciljeva Europskog fonda za ribarstvo u okviru Prioritetne osi 1. »Mjere za prilagodbu ribarske flote Europske unije«;
(7) »Povlastica za ribolov« – isprava na temelju koje se obavlja gospodarski ribolov na moru sukladno Zakonu o morskom ribarstvu (u daljnjem tekstu: povlastica);
(8) »Tijelo za potvrđivanje« – Ministarstvo poljoprivrede, Samostalna služba za akreditaciju Agencije za plaćanja u poljoprivredi, ribarstvu i ruralnom razvoju i potvrđivanje provedbe programa potpore u ribarstvu, sukladno Odluci Vlade Republike Hrvatske o utvrđivanju nadležnih tijela za upravljanje i kontrolu provedbe Operativnog programa za ribarstvo (»Narodne novine«, broj 6/2014);
(9) »Tijelo za reviziju« – Agencija za reviziju sustava provedbe