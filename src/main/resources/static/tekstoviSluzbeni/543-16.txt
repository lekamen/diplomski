 županijska bolnica Pakrac. Ključni pokazatelji kvalitete i ključni pokazatelji uspješnosti ove dvije spojene cjeline analizirat će se nakon godinu dana od njihovog spajanja (siječanj 2015.) kada će se usporediti rezultati što se tiče dostupnosti, učinkovitosti i kvalitete zdravstvene skrbi, ali i financijski rezultati koje su te dvije spojene cjeline ostvarile u 2014. Njih će se usporediti s onima koje su obje ustanove pojedinačno ostvarivale u 2013. godini, te na osnovi tih pokazatelja procijenit će se učinci spajanja. Ta analiza bit će još zanimljivija kada dobijemo prve rezultate ključnih pokazatelja kvalitete i ključnih pokazatelja uspješnosti nekih funkcionalno integriranih bolnica koji će biti dostupni početkom 2017. Usporedbom dobivenih rezultata, bit će moguće procijeniti koji od primijenjenih modela je bolji.
Za preostalih pet bolnica Istočne regije predviđena je funkcionalna integracija, i to kako slijedi: Kliničkog bolničkog centra Osijek i Opće bolnice Našice, Opće županijske bolnice Vinkovci i Opće županijske bolnice Vukovar te već spomenutu integraciju Opće bolnice »Dr. Tomislav Bardek« Koprivnica iz Središnje i sjeverne regije i Opće bolnice Virovitica iz Istočne regije.
Trenutačno bolnice Istočne regije imaju ukupni kapacitet od 3.843 postelja i stolaca, a njihova struktura detaljno je analizirana u poglavlju 4. Nacionalnog plana. Ukupni kapacitet bolnica te regije smanjit će se već 2015. godine s definiranim ciljevima za 2016. godinu (poglavlje 8.2). Preciznija analiza i usporedba smanjenja kapaciteta akutnih postelja te povećanja broja stolaca/postelja u dnevnoj bolnici kao i postelja produljenog, dugotrajnog i kroničnog liječenja te palijativne skrbi uspoređujući ih s dosadašnjim, bit će moguća nakon što Ministarstvo zdravlja definira ciljane vrijednosti za pojedine bolnice te njihove funkcionalno integrirane cjeline za 2015. i 2016. godinu kroz Nacionalni registar.
Južna regija obuhvaća ukupno pet bolnica od kojih se za dvije bolnice ne predviđa funkcionalna integracija zbog uzimanja u obzir specifičnosti same regije planiranja: Klinički bolnički centar Split i Opću bolnicu Dubrovnik. Za preostale tri bolnice Južne regije predviđena je funkcionalna integracija, i to kako slijedi: Opća bolnica Zadar iz Južne regije i Opće bolnice Gospić iz Zapadne regije te Opće bolnice Šibensko-kninske županije i Opće bolnice »Hrvatski ponos« Knin.
Trenutačno bolnice Južne regije imaju ukupni kapacitet od 3.235 postelja i stolaca, a njihova struktura detaljno je analizirana u poglavlju 4. Nacionalnog plana. Ukupni kapacitet bolnica te regije smanjit će se već 2015. godine s definiranim ciljevima za 2016. godinu (poglavlje 8.2). Preciznija analiza i usporedba smanjenja kapaciteta akutnih postelja te povećanja broja stolaca/postelja u dnevnoj bolnici kao i postelja produljenog, dugotrajnog i kroničnog liječenja te palijativne skrbi uspoređujući ih s dosadašnjim, bit će moguća nakon što Ministarstvo zdravlja definira ciljane vrijednosti za pojedine bolnice te njihove funkcionalno integrirane cjeline za 2015. i 2016. godinu kroz Nacionalni registar.
Zapadna regija obuhvaća ukupno četiri bolnice od kojih se za jednu bolnicu ne predviđa funkcionalna integracija zbog uzimanja u obzir specifičnosti same regija planiranja: Opću bolnicu Pula. Za preostale bolnice Zapadne regije predviđena je funkcionalna integracija, i to kako slijedi: Kliničkog bolničkog centra Rijeka i Klinike za ortopediju Lovran te već spomenuta integracija Opće bolnice Zadar iz Južne regije i Opće bolnice Gospić iz Zapadne regije.
Trenutačno bolnice Zapadne regije imaju ukupni kapacitet od 2.172 postelje i stolaca, a njihova struktura detaljno je analizirana u poglavlju 4. Nacionalnog plana. Ukupni kapacitet bolnica te regije smanjit će se već 2015. godine s definiranim ciljevima za 2016. godinu (poglavlje 8.2). Preciznija analiza i usporedba smanjenja kapaciteta akutnih postelja te povećanja broja stolaca/postelja u dnevnoj bolnici kao i postelja produljenog, 