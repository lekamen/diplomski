 potpis inspektora kao dokaz razduženja iskaznice i značke,
j) odjeljak za napomene.
(3) Prilikom preuzimanja odnosno vraćanja iskaznice i značke od nadređene službene osobe inspektor potpisuje izjavu o preuzimanju odnosno vraćanju iskaznice i značke, koja se sastavlja u tri primjerka, od kojih se jedan uručuje inspektoru, jedan dostavlja u Odjel za opće, pravne i računovodstvene poslove Zavoda, a jedan pohranjuje u pismohrani.
(4) Upisnik iz stavka 1. ovoga članka vodi se u pisanom i elektroničkom obliku.
Članak 7.
Iskaznica i značka vrijede od dana izdavanja do primitka rješenja o prestanku državne službe ili rješenja o rasporedu na drugo radno mjesto.
Članak 8.
(1) Inspektor koji izgubi iskaznicu ili značku, ili na drugi način ostane bez iskaznice ili značke, dužan je o tome odmah izvijestiti neposredno nadređenog službenika.
(2) Do izdavanja nove iskaznice i značke inspektoru će se izdati pisana ovlast koja zamjenjuje iskaznicu i značku.
(3) Pisana ovlast iz stavka 2. ovoga članka, sadrži sve bitne elemente sadržaja iskaznice.
(4) Nova iskaznica ili značka izdat će se nakon što se izgubljena ili na drugi način nestala iskaznica ili značka proglase u »Narodnim novinama« nevažećima.
(5) U slučaju kad je gubitak ili nestanak iskaznice ili značke posljedica namjere ili krajnje nepažnje inspektora radiološke i nuklearne sigurnosti, troškove oglašavanja u »Narodnim novinama« te troškove izdavanja nove iskaznice ili značke snosi inspektor koji je izgubio iskaznicu ili značku ili je na drugi način ostao bez njih.
Članak 9.
(1) Inspektor kojemu prestane državna služba u Zavodu ili koji bude raspoređen na drugo službeničko mjesto, obvezan je prilikom primitka rješenja o prestanku državne službe ili o rasporedu na drugo službeničko mjesto, iskaznicu i značku predati neposredno nadređenom službeniku.
(2) Nadređeni službenik iz stavka 1. ovoga članka dužan je primljenu iskaznicu i značku dostaviti u Odjel za inspekciju.
(3) Vraćena iskaznica se poništava.
(4) Vraćena značka pohranjuje se u Odjelu za inspekciju Zavoda.
Članak 10.
(1) Iskaznica i značka će se privremeno oduzeti inspektoru u slučaju udaljenja iz službe sukladno zakonu kojim se reguliraju prava i obveze državnih službenika. Privremeno oduzeta iskaznica i značka se pohranjuju i čuvaju u Odjelu za inspekciju do okončanja postupka ili prestanka opravdanih razloga.
(2) Ovisno o ishodu postupka, odnosno po prestanku opravdanih razloga, iskaznica se vraća inspektoru ili se poništava, a značka se vraća inspektoru ili se pohranjuje u Odjelu za inspekciju Zavoda.
Članak 11.
Inspektor smije koristiti iskaznicu i značku samo u okviru svoje ovlasti za obavljanje poslova inspekcije u skladu s propisima o radiološkoj i nuklearnoj sigurnosti.
Članak 12.
Danom stupanja na snagu ovoga Pravilnika prestaje važiti Pravilnik o službenoj iskaznici i znački inspektora za radiološku i nuklearnu sigurnost (»Narodne novine« br. 28/11).
Članak 13.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/3
Urbroj: 542-01-15-3
Zagreb, 11. studenoga 2015.
Ravnatelj mr. sc. Saša Medaković, v. r.
PRILOG I.
IZGLED ZNAČKE INSPEKTORA TE PREDNJE STRANICE I POLEĐINE ISKAZNICE INSPEKTORA

