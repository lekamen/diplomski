 pravno sredstvo podnositelju zahtjeva pružilo mogućnost zatražiti ispravljanje navodne povrede o kojoj je ovdje riječ. Sud primjećuje da je u ovom predmetu to pravno sredstvo podnositelju zahtjeva pružilo mogućnost prigovoriti navodnoj povredi. Prema tome, bez obzira na utvrđenje Ustavnog suda da se odluka Vrhovnog suda donesena u povodu tog zahtjeva nije odnosila na meritum predmeta, Sud smatra da je podnositelj zahtjeva pravilno iskoristio dostupna domaća pravna sredstva i poštovao pravilo o šestomjesečnom roku.
200. U pogledu podnositeljeve naknadne ustavne tužbe, Sud primjećuje da, na temelju članka 62. Zakona o Ustavnom sudu, svatko tko smatra da mu je pojedinačnim aktom tijela državne vlasti kojim je odlučeno o njegovim pravima i obvezama ili o sumnji ili optužbi zbog kažnjivog djela povrijeđeno ljudsko pravo ili temeljna sloboda može podnijeti ustavnu tužbu protiv tog akta. Podnositelj zahtjeva u ovom predmetu utvrdio je i u svom zahtjevu za preispitivanje pravomoćne presude i u svojoj ustavnoj tužbi da su mu povrijeđena njegova prava na obranu u kaznenom postupku koji se vodio protiv njega. Ne dovodeći u pitanje odluku Ustavnog suda o relevantnim kriterijima za ocjenu dopuštenosti ustavnih tužbi, Sud smatra da je, polazeći od teksta članka 62. Zakona o Ustavnom sudu, podnositelj zahtjeva imao razloga vjerovati da njegova ustavna tužba protiv odluke Vrhovnog suda kojom je odbijen njegov zahtjev za preispitivanje pravomoćne presude, u kojem je prigovorio zbog povrede svoga prava na pošteno suđenje, predstavlja pravno sredstvo koje je bilo potrebno iscrpiti.
201. S obzirom na zaključke Suda da u ovom predmetu zahtjev za preispitivanje pravomoćne presude predstavlja pravno sredstvo koje je bilo potrebno iscrpiti, a bez obzira na utvrđenje Ustavnog suda da se odluka Vrhovnog suda donesena u povodu tog zahtjeva nije odnosila na meritum predmeta, Sud utvrđuje da je podnositelj zahtjeva pravilno iskoristio dostupna domaća pravna sredstva i da je poštovao pravilo o šestomjesečnom roku. Stoga se vladini prigovori u tom pogledu moraju odbiti.«
8. I u presudi Šebalj protiv Hrvatske (presuda, 28. lipnja 2011., zahtjev br. 4429/09) ESLJP je ponovio »da za sva pitanja koja se tiču poštenosti kaznenog postupka okrivljenici mogu uložiti žalbu žalbenom sudu i zahtjev za izvanredno preispitivanje pravomoćne presude«, pri čemu je citirao dijelove obrazloženja iz presude Maresti protiv Hrvatske (§ 242. presude Šebalj).
9. Uvažavajući stajališta ESLJP-a, Ustavni sud utvrđuje: ustavna tužba je dopuštena ako je podnesena u roku od 30 dana od dana zaprimanja pravomoćne kaznene presude ili odluke Vrhovnog suda kojom se meritorno odlučilo o ZIPPP-u.
Ako je ustavna tužba pravodobno podnesena nakon zaprimanja odluke Vrhovnog suda kojom se meritorno odlučilo o ZIPPP-u, Ustavni sud dužan je u postupku u povodu te ustavne tužbe odgovoriti i na prigovore podnositelja koji se odnose na prvostupanjski i drugostupanjski kazneni postupak jer se u postupcima zaštite ustavnih prava sudski postupci sagledavaju kao jedinstvena cjelina. Za razliku od Vrhovnog suda, Ustavni sud u postupku zaštite ljudskih prava i temeljnih sloboda, koji se pokreće ustavnom tužbom, nije ograničen na zakonske razloge zbog kojih je dopušteno podnijeti ZIPPP.
2) Ostala pitanja vezana uz postupak pred Ustavnim sudom
10. S obzirom da je ustavna tužba u ovom predmetu dopuštena i pravodobna, za potrebe ustavnosudskog postupka pribavljen je spis Općinskog suda u Metkoviću (u daljnjem tekstu: prvostupanjski sud) broj: K-147/06, te spis Vrhovnog suda broj: III Kr 172/13.
11. Na ovaj se predmet primjenjivao Kazneni zakon (»Narodne novine« broj 110/97. i 27/98. – ispravak). Ustavni sud se u ovoj odluci koristi njegovom skraćenom oznakom »KZ:110/97«.
12. Sukladno članku 574. stavku 1. Zakona o kaznenom postupku (»Narodne novine« broj 152/08.), na ovaj se predmet primjenjivao Zakon o kaznenom postupku (»Narodne novine« broj 110/97., 27/98. – ispravak, 58/99., 112/99., 58/02., 143/02. –