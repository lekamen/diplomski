 članka i članak 32. mijenjaju se i glase:
Dodatak za rad u specifičnim uvjetima
Članak 32.
Osnovna plaća iz članka 24. ovog Kolektivnog ugovora uvećava se za:
1. smjenski rad             25%
2. rad noću                  30%
3. rad nedjeljom           35%
4. prekovremeni rad     50%.
Ako radnik radi tijekom državnih i vjerskih blagdana te neradnih dana koji su utvrđeni Zakonom i na dan Uskrsa, ima pravo na naknadu plaće – osnovnu plaću uvećanu za 50%.
Ako postoji više uvjeta istovremeno, dodaci se pribrajaju.
Članak 7.
Naziv članka i članak 33. mijenjaju se i glase:
Dodatak za rad u otežanim uvjetima
Članak 33.
Za otežane uvjete rada radnik ima pravo, za odrađene sate u tim uvjetima, na novčani dodatak sukladno posebnom aktu poslodavca – Uputi za utvrđivanje poslova koji se obavljaju pod otežanim uvjetima rada od 1. travnja 2016. koja je sastavni dio ovog Kolektivnog ugovora.
Članak 8.
Članak 36. mijenja se i glasi:
Naknada plaće
Članak 36.
Radnik ima pravo na naknadu plaće koja se utvrđuje na način da se prosječna tromjesečna plaća radnika podijeli s prosječnim tromjesečnim fondom sati (redovni i prekovremeni) radnika, i tako dobivena satnina pomnoži sa satima za obračun naknade plaće, u slučaju:
– godišnjeg odmora;
– plaćenog dopusta;
– blagdana i neradnih dana utvrđenih Zakonom;
– izvršavanja obveza po pozivu HV i MUP;
– obrazovanja, prekvalifikacije ili stručnog osposobljavanja u skladu s potrebama poslodavca;
– zastoja u poslu do kojeg je došlo bez krivnje radnika;
– traženja posla za vrijeme otkaznog roka;
– kad sindikalni povjerenik zbog sindikalne aktivnosti ne obavlja poslove svog radnog mjesta uz suglasnost poslodavca
– sindikalne aktivnosti u društvu i za društvo uz suglasnost poslodavca
– obrazovanja za sindikalne aktivnosti uz suglasnost poslodavca
– rada u radničkom vijeću, rada povjerenika radnika i ovlaštenika poslodavca za zaštitu na radu, za broj sati utvrđen zakonom odnosno sporazumom;
– obrazovanja za potrebe radničkog vijeća, obrazovanja povjerenika radnika i ovlaštenika poslodavca za zaštitu na radu, u skladu sa zakonom odnosno sporazumom;
– liječničkog pregleda po nalogu poslodavca za vrijeme radnog vremena.
Članak 9.
Članak 37. mijenja se i glasi:
Članak 37.
Za vrijeme izostanka s posla zbog privremene nesposobnosti za rad usljed bolesti (bolovanje) radnik ima pravo na naknadu plaće na teret poslodavca, pod uvjetom da se ponaša po uputama liječnika, u visini kako slijedi:
– do 10. dana bolovanja 70% od osnovice za naknadu plaće;
– od 11. do 20. dana bolovanja 75% od osnovice za naknadu plaće;
– od 21. do 30. dana bolovanja 80% od osnovice za naknadu plaće;
– preostali dani bolovanja do zakonske granice koja tereti poslodavca, 85% od osnovice za naknadu plaće.
Osnovica za naknadu plaće utvrđuje se na način da se prosječna tromjesečna plaća radnika podijeli s prosječnim tromjesečnim fondom sati (redovni i prekovremeni) radnika, i tako dobivena satnina pomnoži sa satima bolovanja.
Članak 10.
Ostale odredbe Kolektivnog ugovora ULJANIK Grupe ostaju neizmijenjene.
Članak 11.
Ovaj Aneks I Kolektivnom ugovoru ULJANIK Grupe stupa na snagu danom sklapanja, a primjenjuje se prvog dana u sljedećem mjesecu, osim članka 5. Aneksa (osnovica plaće) koji se primjenjuje od 1. svibnja 2016.
Članak 12.
Ovaj Aneks I Kolektivnom ugovoru ULJANIK Grupe sačinjen je u 10 (deset) istovjetnih primjeraka od kojih po 1 (jedan) zadržava svaka ugovorna strana, a preostali se dostavljaju nadležnom državnom tijelu radi evidencije.
Aneks I Kolektivnom ugovoru ULJANIK Grupe objavljuje se na način propisan Pravilnikom ministra nadležnog za rad.
SINDIKAT Sindikat metalaca Hrvatske – Industrijski sindikat POSLODAVAC Punomoćnik Hrvoje Markulinčić, v. r. Đino Šverko, v. r. Juraj Šoljić, v. r. Vedran Dragičević, v. r. Sindikat Istre, Kvarnera i Dalmacije Rajko Kutlača, v. r. Jadranski Sindikat Boris Cerovac, v. r. Sindikat 3. MAJ Željko Maričić, v. r.
