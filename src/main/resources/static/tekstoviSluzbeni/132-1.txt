 značajne i nepopravljive štete za tržišno natjecanje budući da je riječ o poduzetniku koji je dugogodišnji serviser motornih vozila marke Peugeot i budući da postoji mogućnost nastanka štete za potrošače.
Predmetno rješenje o privremenoj mjeri Peugeot Hrvatska zaprimio je 14. srpnja 2014., stoga rok od šest (6) mjeseci na koji je određena privremene mjera ističe 14. siječnja 2015.
II. Budući da se okolnosti zbog koji je određena privremena mjera nisu promijenile, odnosno i dalje traju, Vijeće za zaštitu tržišnog natjecanja, na sjednici 1/2015, održanoj 9. siječnja 2015., na temelju ovlasti iz članka 30. i članka 31. ZZTN-a, a sukladno članku 51. stavku 3. ZZTN-a, donijelo je odluku o produljenju privremene mjere naložene poduzetniku Peugeot Hrvatska te je stoga odlučeno kao u točki 1. izreke ovog rješenja.
Vijeće svoju odluku temelji na neophodnoj potrebi da Auto Maksimir i dalje bude dio mreže ovlaštenih servisera marke Peugeot budući da postoji opasnost od značajne i nepopravljive štete za tržišno natjecanje jer je riječ o poduzetniku koji je dugogodišnji serviser motornih vozila marke Peugeot i budući da postoji mogućnost nastanka štete za potrošače.
Slijedom navedenog, odlučeno je kao u točki 1. izreke ovog rješenja.
Odredbom članka 59. stavka 2. ZZTN-a, a vezano uz članak 58. stavak 1. točku 10. ZZTN-a, propisano je kako se rješenje Agencije objavljuje u »Narodnim novinama«.
Slijedom navedenog, odlučeno je kao u točki 2. izreke ovog rješenja.
UPUTA O PRAVNOM LIJEKU
Protiv ovog rješenja nije dopuštena žalba, ali je dopušteno tužbom pokrenuti upravni spor pred Visokim upravnim sudom Republike Hrvatske u roku od trideset (30) dana od dana dostave ovog rješenja.
Klasa: UP/I 034-03/2014-01/005
Urbroj: 580-10/63-2015-076
Zagreb, 9. siječnja 2015.
Predsjednik Vijeća za zaštitu tržišnog natjecanja Mladen Cerovac, mag. iur., v. r.
