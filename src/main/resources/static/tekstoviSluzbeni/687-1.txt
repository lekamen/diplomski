 nije osnovan uz obrazloženje da MAXtv uslugu videoteka aktivira isključivo korisnik samostalno putem MAXtv sučelja, a podatke o glavnom PIN-u i PIN-u kupnje korisnik dobiva prilikom kupnje, te su isti u domeni korisničke odgovornosti, a korisnik je obvezan čuvati iste od zlouporabe ili neovlaštene upotrebe. Nastavno, navodi da je iz prikupljene dokumentacije koja prileži spisu predmeta upravnog postupka utvrđeno kako korisnički PIN dodijeljen prilikom kupnje tužitelju nije bio uključen, te da se u mjesecu veljači i ožujku 2012. svi filmovi posuđeni bez autorizacije PIN-om za kupnju, a da je navedeni PIN za kupnju 28. ožujka 2012. uključen. Stoga, tuženik citirajući odredbu članka 2. stavka 1. točke 10. Zakona o elektroničkom komunikacijama (»Narodne novine« broj 73/08, 90/11, 133/12) navodi da je u tijeku upravnog postupka nesporno utvrđeno da je usluga videoteke korištena, slijedom čega da su i računi za mjesec veljaču i ožujak 2012. ispravno dostavljeni tužitelju na naplatu, pa je tuženik predložio da se odbije tužbeni zahtjev tužitelja kao neosnovan.
U odgovoru na tužbu zaprimljenom kod ovog Suda 15. travnja 2013. zainteresirana osoba je navela da ostaje u cijelosti kod svih navoda tuženika iznesenih u osporavanoj Odluci od 3. siječnja 2013. te je predložila da se odbije tužbeni zahtjev tužitelja kao neosnovan.
U ovom upravnom sporu 5. ožujka 2015. održano je ročište u odsutnosti uredno pozvanog tužitelja i zainteresirane osobe, a prisutnosti službene osobe tuženika, na temelju članka 39. stavka 2. u svezi s člankom 37. stavka 3. ZUS-a, te je strankama u skladu s odredbom članka 6. Zakona o upravnim sporovima (»Narodne novine« broj 20/10 i 143/12, 152/14, u nastavku teksta ZUS) dana mogućnost izjasniti se o zahtjevima i navodima drugih stranaka, te o svim pitanjima koja su predmet ovog upravnog spora. Na istom ročištu službena osoba tuženika je ostale kod svih svojih navoda iznesenih u tijeku upravnog spora, nakon čega su odbijeni dokazni prijedlozi tužitelja predloženi u tužbi, što će u nastavku presude biti detaljnije obrazloženo, te je izvršen uvid u dokumentaciju koja prileži spisu predmeta upravnoga spora, kao i u onu koja prileži spisu predmeta upravnog postupka, i zaključena je rasprava.
Uvidom u dokumentaciju koja prileži spisu predmeta upravnog spora, kao i u dokumentaciju koja prileži spisu predmeta upravnog postupka utvrđeno je da je tužitelj zainteresiranoj osobi (Hrvatskom Telekomu d.d. Zagreb) uputio pisani prigovor na zaduženje stavke »videoteka – posudba video sadržaja« na računu za mjesec veljaču 2012. i ožujak 2012., a o kojem prigovoru tužitelja je odlučeno dopisom zainteresirane osobe od 20. ožujka 2012. o kojem je tužitelj pravovremeno bio obaviješten. Utvrđeno je, da je tužitelj nezadovoljan prvostupanjskim odgovorim od 20. ožujka 2012. uputio 28. ožujka 2012. i 12.travnja 2012. pritužbu Povjerenstvu za pritužbe u drugostupanjskom postupku i o kojom prigovoru tužitelja je odlučeno dopisom Povjerenstva za pritužbe u drugostupanjskom postupku od 26. travnja 2012. na način da je prigovor tužitelja djelomično usvojen. Nastavno, utvrđeno je da je tužitelj tuženiku 2. svibnja 2012. podnio zahtjev za rješavanje spora koji je zaprimljen kod tuženika 3. svibnja 2012., a u kojem zahtjevu je tužitelj naveo iste navode koje je ponovio i u tužbi podnesenoj ovom Sudu. Utvrđeno je, da je postupajući po zahtjevu tužitelja dopisom tuženika od 4. svibnja 2012. zatraženo od zainteresirane osobe očitovanje na navode tužitelja iz njegova zahtjeva od 2. svibnja 2012. (podnesenog tuženiku radi rješavanja spora između korisnika i operatera), o čemu se zainteresirana osoba očitovala tuženiku dopisom od 24. svibnja 2012. ističući da navedenu MAXtv usluga videoteka aktivira isključivo korisnik samostalno putem MAXtv sučelja te se posudba filmova vrši korištenjem PIN-a, a podatke o glavnom PIN-u i PIN-u kupnje pretplatnik je u obvezi čuvati od zloupotrebe i neovlaštene uporabe, budući da su isti isključivo u domeni korisničke