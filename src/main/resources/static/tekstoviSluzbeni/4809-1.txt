 izdavanje poreznog odobrenja za ovlaštenog držatelja poreznog skladišta i za porezno skladište mora sadržavati sljedeće:
1. podatke o podnositelju zahtjeva, i to: tvrtku/obrt, sjedište, adresu i podatke za kontakt, mjesto vođenja glavnog knjigovodstva, osobni identifikacijski broj (OIB),
2. ime i prezime te OIB osobe koja će biti odgovorna za rad poreznog skladišta,
3. podatke o lokaciji poreznog skladišta,
4. opis računovodstvenog praćenja poslovanja poreznog skladišta,
5. vrstu i trgovački naziv predmeta oporezivanja prema tarifnim oznakama Kombinirane nomenklature carinske tarife,
6. opis pojedinih proizvodnih postupaka, ako se radi o proizvođaču predmeta oporezivanja,
7. podatke o uređajima koji omogućuju mjerenje proizvedenih, prerađenih, skladištenih i otpremljenih količina predmeta oporezivanja.
(3) Uz zahtjev iz stavka 2. ovoga članka podnositelj prilaže sljedeće dokaze:
1. opis prostora koji je predviđen za porezno skladište,
2. potvrdu nadležnog tijela o zadovoljavanju minimalno tehničko-tehnoloških uvjeta za proizvodnju, skladištenje i obavljanje trgovine na veliko sukladno posebnim propisima.
(4) Na zahtjev nadležnog carinskog ureda podnositelj zahtjeva obvezan je dostaviti i druge potrebne podatke.
Članak 5.
(1) Porezno odobrenje za ovlaštenog držatelja poreznog skladišta i za porezno skladište izdaje se na neodređeno vrijeme.
(2) Nadležni carinski ured najmanje jednom godišnje provjerava ispunjava li ovlašteni držatelj poreznog skladišta opće uvjete rada poreznih skladišta propisanih Zakonom.
(3) Ovlašteni držatelj poreznog skladišta obvezan je nadležni carinski ured obavijestiti o svim izmjenama podataka u poreznom odobrenju, kao i statusnim promjenama u roku od osam dana od dana nastanka promjene, odnosno od dana saznanja za izvršenu promjenu.
Članak 6.
(1) U evidencijama ovlaštenog držatelja poreznog skladišta za svako porezno skladište moraju se voditi podaci o:
1. stanju zaliha predmeta oporezivanja,
2. proizvedenim količinama predmeta oporezivanja,
3. nabavljenim količinama predmeta oporezivanja s plaćenim posebnim porezom,
4. primljenim količinama predmeta oporezivanja u sustavu odgode plaćanja posebnog poreza,
5. otpremljenim količinama predmeta oporezivanja drugom poreznom skladištu,
6. otpremljenim količinama predmeta oporezivanja koji su oslobođeni plaćanja posebnog poreza u skladu s člankom 9. stavkom 1. i člankom 10. stavkom 5. Zakona,
7. otpremljenim količinama predmeta oporezivanja izvan sustava odgode, uključujući količine za vlastitu potrošnju,
8. izvezenim i iznesenim količinama predmeta oporezivanja,
9. iznosima obračunatog i plaćenog posebnog poreza.
(2) Ovlašteni držatelj poreznog skladišta mora voditi evidencije iz stavka 1. ovoga članka na način da u svakom trenutku može iskazati stanje zaliha predmeta oporezivanja prema trgovačkom nazivu, odnosno tarifnoj oznaci predmeta oporezivanja iz Kombinirane nomenklature carinske tarife te zbirne podatke po kategorijama i vrstama predmeta oporezivanja.
(3) Ovlašteni držatelj poreznog skladišta može sam izabrati oblik i način vođenja evidencije ako takav oblik i način osigurava podatke iz stavka 1. i 2. ovoga članka.
(4) Ovlašteni držatelj poreznog skladišta mora voditi i čuvati evidencije iz stavka 1. ovoga članka u poreznom skladištu.
(5) Nadležni carinski ured može u bilo kojem trenutku zatražiti od ovlaštenog držatelja poreznog skladišta uvid u evidenciju te popis zaliha predmeta oporezivanja u poreznom skladištu.
Članak 7.
(1) Ako ovlašteni držatelj poreznog skladišta namjerava predmete oporezivanja nakon završetka carinskog postupka puštanja u slobodan promet odmah unijeti u porezno skladište, dužan je prilikom carinjenja priložiti presliku poreznog odobrenja.
(2) U slučaju puštanja predmeta oporezivanja u slobodan promet na način opisan u stavku 1. ovoga članka plaćanje posebnog poreza se odgađa.
V. REGISTRACIJA POREZNIH OBVEZNIKA
Članak 8.
(1) Proizvođač, trgovac i ovlašteni držatelj poreznog skladišta dužni su nadležnom carinskom uredu