 poribljavanje osim ako je izričito predviđeno kao mjera očuvanja pravnim aktom Europske unije ili u slučaju eksperimentalnog poribljavanja.
III. UVJETI PRIHVATLJIVOSTI I OBVEZE KORISNIKA
Članak 7.
(1) Za ostvarivanje potpore moraju biti ispunjeni sljedeći uvjeti:
a) korisnik iz članka 3. stavka 2. točke a) ovoga Pravilnika mora biti ovlaštenik važeće povlastice;
b) korisnik iz članka 3. stavka 2. točke b) ovoga Pravilnika mora biti registriran za obavljanje znanstvene djelatnosti te posjedovati važeću dopusnicu za obavljanje znanstvene djelatnosti na području ribarstva i biti upisan u Upisnik znanstvenih organizacija koji vodi središnje tijelo državne uprave nadležno za znanost, obrazovanje i sport;
c) korisnik mora imati podmirene financijske obveze prema Državnom proračunu Republike Hrvatske;
d) korisnik ne smije biti u stečaju, predstečajnom postupku, likvidaciji ili blokadi;
e) korisnik ne smije biti u sukobu interesa s izvođačima radova i/ili ponuditeljima/dobavljačima roba i/ili usluga koji su predmet ulaganja;
f) korisnik mora dati suglasnost za uvrštavanje u popis korisnika koji se objavljuje u skladu s člankom 119. stavkom 2. Uredbe (EU) br. 508/2014;
g) korisnik mora dati suglasnost za izvještavanje javnosti o rezultatima operacija u skladu s člankom 119. stavkom 2. Uredbe (EU) br. 508/2014;
h) aktivnosti koje su predmet potpore ne smiju biti financirana nikakvim drugim javnim izdacima.
(2) Temeljem članka 10. stavka 1. točke d) i članka 10. stavka 3. Uredbe (EU) br. 508/2014, a sukladno Delegiranoj uredbi Komisije (EU) br. 288/2015 od 17. prosinca 2014. o dopuni Uredbe (EU) br. 508/2014 Europskog parlamenta i Vijeća o Europskom fondu za pomorstvo i ribarstvo u pogledu vremenskog razdoblja i datuma za neprihvatljivost zahtjeva (SL L51, 24. 2. 2015.) i Delegiranoj uredbi Komisije (EU) br. 2252/2015 оd 30. rujna 2015. o izmjeni Delegirane uredbe (EU) 2015/288 u pogledu razdoblja neprihvatljivosti zahtjeva za potporu iz Europskog fonda za pomorstvo i ribarstvo (SL L321, 5. 12. 2015.), nisu prihvatljivi zahtjevi za potporu korisnika za kojeg je utvrđeno da je:
a) počinio neko kazneno djelo iz članaka 3. i 4. Direktive 2008/99/EZ Europskog parlamenta i Vijeća od 19. studenoga 2008. o zaštiti okoliša putem kaznenog prava (SL L328, 6. 12. 2008.);
b) počinio prijevaru u okviru Europskog fonda za ribarstvo ili Europskog fonda za pomorstvo i ribarstvo, a sukladno članku 1. Konvencije o zaštiti financijskih interesa Zajednice sastavljene Aktom Vijeća od 26. srpnja 1995. o sastavljanju Konvencije o zaštiti financijskih interesa Zajednice (SL C316, 27. 11. 1995.).
Obveze korisnika
Članak 8.
(1) Korisnik koji se počinje baviti akvakulturom, a u slučaju da iznos prihvatljivih troškova prelazi 50.000,00 eura, obvezan je za isto dostaviti studiju izvedivosti uključujući ocjenu utjecaja na okoliš, ukoliko je primjenjivo.
(2) U slučaju da korisnik nije znanstveno tijelo, a provodi aktivnosti iz članka 4. ovoga Pravilnika, isti je dužan osigurati potvrđivanje rezultata tih aktivnosti od strane znanstvenog tijela.
(3) Korisnik je za potrebe članka 7. stavka 1. točke g) ovoga Pravilnika na zahtjev Upravljačkog tijela dužan dostaviti sve potrebne informacije i podatke o rezultatima operacije koja je predmet potpore.
(4) Korisnik je dužan čuvati i omogućiti uvid u dokumentaciju o ulaganju za koje je ostvario potporu prilikom obavljanja inspekcijskog nadzora i kontrole na terenu te dostaviti je, na njihov zahtjev, ovlaštenim osobama Upravljačkog tijela, Tijela za ovjeravanje, Tijela za reviziju i tijela uključenih u revizije Operativnog programa iz članka 127. stavka 2. Uredbe (EU) br. 1303/2013 kao i ovlaštenim predstavnicima Europske komisije, Europskog revizorskog suda, Europskog ureda za borbu protiv prijevara (OLAF) i drugih nadležnih nadzornih/revizorskih tijela. Uputa za čuvanje dokumentacije nalazi se u Prilogu III. ovoga Pravilnika i njegov je sastavni dio.
(5) Rok za čuvanje dokumentacije iz stavka 4. ovoga članka je najmanje