 odnosno za to ovlaštene osobe OUP-a.
Članak 6.
(1) OUP može poduzeti sve radnje u okviru svojeg ovlaštenja koje su neophodne za pristup sadržaju Baze i njezino redovito korištenje.
(2) Ako je OUP ovlašten za korištenje samo dijela Baze, dopušteno je reproduciranje i obrada samo tog dijela.
Članak 7.
(1) OUP-i sa svim podacima moraju postupati nepristrano, objektivno i profesionalno.
(2) Svaki OUP dužan je na zahtjev Ministarstva dostaviti popis ovlaštenih osoba za pristup Bazi.
(3) U slučaju promjene ovlaštenih osoba unutar OUP-a potrebno je obavijestiti Ministarstvo u roku 15 dana od dana nastanka promjene.
(4) Ministarstvo vodi popis OUP-a te ga objavljuje na službenim internetskim stranicama Ministarstva.
(5) Popis OUP-a ažurira se po potrebi, najmanje jednom godišnje.
IV. UNOS PODATAKA
Članak 8.
(1) Svakoj ovlaštenoj osobi unutar OUP-a Ministarstvo dodjeljuje pristupne podatke kojima se prijavljuje u Bazu. Postupanje s pristupnim podacima je detaljno opisano u Priručniku za korištenje Baze.
(2) Svakom OUP-u treba biti omogućen nesmetani i sustavni unos podataka u Bazu.
(3) Unos podataka obavlja se putem računala upisom u predviđene obrasce, na temelju Priručnika za korištenje Baze, propisanim redoslijedom i načinom.
(4) Izmjena i/ili ažuriranje podataka o projektu unesenom u Bazu obavlja se po potrebi, a najmanje po isteku godine dana od posljednjeg unosa podataka o projektu.
(5) Ukoliko nositelj projekta ne dostavi podatke za ažuriranje projekta u Bazi u propisanom razdoblju u skladu sa stavkom 4. ovoga članka OUP je dužan kontaktirati nositelja projekta sa zahtjevom za ažuriranje.
(6) Rok za unos i ažuriranje podataka od strane OUP-a je 10 dana od dana zaprimanja zahtjeva za unos i/ili ažuriranje projekta u Bazi.
(7) Podaci koji se dostavljaju OUP-u se smatraju povjerljivim podacima. OUP je dužan pružati povratne informacije nositelju projekta o obavljenom unosu i/ili ažuriranju podataka.
(8) Svaka ovlaštena osoba OUP-a iz stavka 1. ovoga članka mora potpisati Izjavu o povjerljivosti.
Članak 9.
(1) Ovlaštene osobe OUP-a iz članka 8. stavka 1. ovog Pravilnika obvezne su se osposobiti za korištenje Baze. Osposobljavanje će organizirati Ministarstvo.
(2) O provedenom osposobljavanju iz stavka 1. ovoga članka Ministarstvo izdaje potvrde.
Članak 10.
(1) U Bazu se unose podaci o projektima neovisno o fazi u kojoj se nalaze.
(2) Svaki projekt iz stavka 1. ovog članka prilikom prvog unosa u Bazu dobiva svoju identifikacijsku oznaku projekta, koja je jedinstvena i nepromjenjiva u svim fazama projekta.
(3) Projekt koji je unesen u Bazu ne može se ukloniti iz Baze već ostaje u njoj trajno pohranjen.
Članak 11.
(1) Svaki spremljeni unos, izmjena ili brisanje ostaju trajno zapisani u Bazi na način da se bilježi unos, odnosno izmjena, brisanje zajedno s datumom i vremenom spremanja te identifikacijskim podacima ovlaštene osobe koja unosi, izmjenjuje ili briše podatak.
(2) Baza omogućava pregled povijesnosti zabilježenih unosa odnosno izmjena ili brisanja.
V. RAZINE OVLAŠTENJA
Članak 12.
(1) Pristup Bazi može biti ograničen i neograničen, ovisno o ovlaštenju koje dobije pojedini OUP.
(2) Ovlaštenje za korištenje Baze Ministarstvo dodjeljuje ovisno o sektoru i/ili teritoriju (županija) na kojem se projekt provodi te se razlikuje pet razina ovlaštenja.
(3) Prava i ovlasti OUP-a pojedinih razina bit će detaljno razrađeni u Priručniku za korištenje Baze.
Članak 13.
(1) Razina 1. ovlaštenja dodjeljuje se regionalnim koordinatorima upisanim u Upisnik regionalnih koordinatora i lokalnih razvojnih agencija.
(2) Razina 2. ovlaštenja dodjeljuje se Središnjim tijelima i njihovim agencijama.
(3) Razina 3. ovlaštenja dodjeljuje se provedbenom tijelu Ministarstva.
(4) Razina 4. ovlaštenja dodjeljuje se Ministarstvu.
(5) Razina 5. ovlaštenja dodjeljuje se administratoru Baze.
Članak 14.
Razina 1. ovlaštenja obuhvaća:
– teritorijalno ograničen pristup
– uvid u sve projekte s područja županije za koju su nadležni
– kreiranje, mijenjanje i/ili