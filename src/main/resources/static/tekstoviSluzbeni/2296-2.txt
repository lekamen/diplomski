 VI. ovoga Pravilnika u dostatnom broju istovjetnih tiskanih i digitalnih primjeraka. Po izdavanju dozvole, dva digitalna i dva ovjerena pisana primjerka Elaborata zadržava tijelo koje rješava o zahtjevu za dozvolu, jedan ovjereni pisani i jedan digitalni primjerak Elaborata se dostavlja podnositelju zahtjeva, i po jedan digitalni primjerak se dostavlja ostalim strankama u postupku, tijelu nadležnom za inspekcijski nadzor i Hrvatskoj agenciji za okoliš i prirodu.«.
U stavku 2. iza riječi: »podataka« dodaju se riječi »i tablica iz točke II. Obrasca dozvole za obavljanje djelatnosti gospodarenja otpadom iz Dodatka V ovoga Pravilnika, ispunjena sukladno podacima navedenim Tablicom 3. Elaborata gospodarenja otpadom, u odgovarajućem digitalnom tabličnom formatu (csv, xls, ili dr.)«.
Stavak 5. mijenja se i glasi:
»Elaborat se ovjerava službenim pečatom tijela koje rješava o zahtjevu za ishođenje dozvole za gospodarenje otpadom radi potvrđivanja da je određeni primjerak elaborata sastavni dio odgovarajuće dozvole za gospodarenje otpadom.«.
Članak 12.
U članku 24. stavku 4. iza riječi: »mora se« dodaju se riječi: »na odgovarajući način«.
Članak 13.
U članku 25. stavak 1. mijenja se i glasi:
»Obavijest o namjeri ishođenja, izmjene ili dopune dozvole za gospodarenje otpadom podnositelj zahtjeva za ishođenje, izmjenu ili dopunu dozvole za gospodarenje otpadom dužan je istaknuti na glavnom ulazu građevine na lokaciji gospodarenja otpadom za koju je podnio zahtjev za ishođenje, izmjenu ili dopunu dozvole za gospodarenje otpadom.«.
Članak 14.
U članku 26. stavku 1. riječi: »na građevinu« zamjenjuju se riječima: »u građevinu na lokaciji gospodarenja otpadom«.
U stavku 2. iza riječi: »izdalo dozvolu« dodaju se riječi: »i klasifikacijsku oznaku dozvole,« a riječi: »skladište za obradu opasnog, odnosno neopasnog otpada i/ili pogon za obradu opasnog, odnosno neopasnog otpada« zamjenjuju se riječima: » »SKLADIŠTE OPASNOG OTPADA« odnosno »SKLADIŠTE NEOPASNOG OTPADA« odnosno »SKLADIŠTE OPASNOG I NEOPASNOG OTPADA« i/ili »POGON ZA OBRADU OPASNOG OTPADA« odnosno »POGON ZA OBRADU NEOPASNOG OTPADA« odnosno »POGON ZA OBRADU OPASNOG I NEOPASNOG OTPADA««.
Iza stavka 3. dodaje se novi stavak 4. koji glasi:
»(4) Na vidljivom i pristupačnom mjestu na lokaciji gospodarenja otpadom mora se nalaziti popis svojstava otpada koja ga čine opasnim propisan Dodatkom III Zakona«.
Članak 15.
U članku 32. stavku 3. riječi »Agenciji za zaštitu okoliša« zamjenjuju se riječima »Hrvatskoj agenciji za okoliš i prirodu«, te se iza riječi: »obliku« dodaju riječi: »dva puta godišnje do 30. srpnja i 30. siječnja za prethodno polugodište«.
Članak 16.
Članak 33. mijenja se i glasi:
»(1) Očevidnik o nastanku i tijeku otpada (ONTO) vodi se zasebno za kalendarsku godinu, organizacijsku jedinicu odnosno lokaciju gospodarenja otpadom te vrstu otpada, sukladno posebnom propisu koji uređuje Katalog otpada.
(2) Iznimno od stavka 1. ovog članka osoba koja obavlja djelatnost prijevoza otpada i osoba koja obavlja djelatnost sakupljanja otpada postupkom prikupljanja otpada u mobilnom reciklažnom dvorištu dužna je voditi Očevidnik o nastanku i tijeku otpada na obrascu ONTO-P propisanom Dodatkom XII ovog pravilnika, kao jedinstveni dokument za pravnu osobu odnosno fizičku osobu – obrtnika koja obavlja djelatnost prijevoza otpada.
(3) U slučaju gradilišta, Očevidnik o nastanku i tijeku otpada za lokaciju gradilišta dužan je voditi glavni izvođač radova na tom gradilištu, osim ukoliko je ugovorom tog izvođača radova i:
– investitora investitor određen kao osoba koja je dužna voditi taj očevidnik ili
– drugog izvođača radova na tom gradilištu taj drugi izvođač radova određen kao osoba koje je dužna voditi taj očevidnik.
(4) U slučaju kad proizvođač proizvoda zaprima otpad sukladno obvezi propisanoj člankom 42. stavkom 7. Zakona i posebnim propisom koji uređuje gospodarenje posebnom kategorijom otpada, za taj otpad proizvođač proizvoda nije dužan voditi Očevidnik o nastanku i tijeku otpada.
(5)