 Ocjenjivački odbor za ocjenjivanje kvalitete LRS u okviru Mjere 19. (u daljnjem tekstu: Ocjenjivački odbor).
(2) Nakon zaprimanja zahtjeva za potporu pristiglih po objavljenom natječaju iz članka 16. ovoga Pravilnika, Agencija za plaćanja, u roku od tri dana, dostavlja LRS Upravljačkom tijelu radi ocjenjivanja kvalitete LRS.
(3) Dostavljanje LRS i druge potrebne dokumentacije između Upravljačkog tijela i Agencije za plaćanja obavlja se elektroničkom poštom ili službenom dostavom putem dostavljača uz dostavnicu.
(4) Upravljačko tijelo dostavlja Agenciji za plaćanja rezultate ocjenjivanja LRS najkasnije 90 dana od dana završetka natječaja iz članka 16. stavka 1. ovoga Pravilnika.
(5) Ocjenjivački odbor iz stavka 1. ovoga članka imenuje ministar poljoprivrede.
(6) Ocjenjivački odbor radi na temelju Poslovnika o radu Ocjenjivačkog odbora.
(7) Ocjenjivanje kvalitete LRS provodi se temeljem kriterija iz Priloga V. ovoga Pravilnika.
Izmjene odabrane LRS
Članak 11.
(1) Odabrana LRS može se izmijeniti najviše tri puta tijekom provedbe LRS.
(2) Prijedlog izmjena odabrane LRS mora najmanje sadržavati:
1. izmijenjeni sadržaj LRS
2. razloge zbog kojih se predlaže izmjena
3. očekivane rezultate predloženih izmjena
4. utjecaj predloženih izmjena na indikatore.
(3) U broj izmjena iz stavka 1. ovoga članka se ne računaju izmjene odabrane LRS radi usklađivanja s EU zakonodavstvom donesenim nakon odabira LRS i/ili radi usklađivanja s nacionalnim zakonodavstvom i/ili izmjenama Programa i provedbenim propisima za mjere, podmjere i tipove operacija iz Programa koje su nastale nakon odabira LRS.
(4) Prijedlog izmjena odabrane LRS može se podnijeti najkasnije do 31. prosinca 2019. godine.
(5) Prijedlog izmjena odabrane LRS podnosi se putem Zahtjeva za promjenu sukladno članku 22. ovoga Pravilnika u roku od 30 dana nakon dana usvajanja izmjena odabrane LRS na razini tijela LAG-a.
(6) Agencija za plaćanja prosljeđuje prijedlog izmjena odabrane LRS iz stavka 5. ovoga članka Upravljačkom tijelu.
(7) Ocjenjivanje prijedloga izmjena odabrane LRS iz stavka 2. ovoga članka provodi Ocjenjivački odbor.
(8) Ocjenjivački odbor ocjenjuje prijedlog izmjena odabrane LRS na temelju Poslovnika o radu Ocjenjivačkog odbora.
(9) Upravljačko tijelo će donijeti Zaključak o usklađenosti izmjena LRS za promjene koje Ocjenjivači odbor ocjeni pozitivno.
(10) Ukoliko se u odabranoj LRS izmjenjuje samo sadržaj za pojedini tip operacija vezano za iznos javne potpore, intenzitet javne potpore, najmanji i najviši iznos javne potpore, prihvatljive korisnike, prihvatljiva ulaganja, uvjete prihvatljivosti, kriterije odabira, prihvatljive i neprihvatljive troškove te opće uvjete uslijed promjena Programa ili provedbenih propisa za mjere, podmjere i tipove operacija iz Programa, ocjenjivanje prijedloga odabrane LRS iz stavka 2. ovoga članka provodi Upravljačko tijelo.
(11) Upravljačko tijelo će u roku od 60 dana od zaprimanja izmjena iz stavka 10. ovoga članka, donijeti Zaključak o usklađenosti izmjena LRS s izmjenama Programa ili provedbenim propisima za mjere, podmjere i tipove operacija iz Programa ukoliko su iste sukladne izmjenama Programa ili provedbenih propisa za mjere, podmjere i tipove operacija iz Programa.
(12) Upravljačko tijelo ima pravo zatražiti dopunu/obrazloženje/izmjenu dostavljenih izmjena LRS.
(13) Upravljačko tijelo zaključke iz stavaka 9. i 11. ovoga članka dostavlja Agenciji za plaćanja.
(14) Odabrani LAG je dužan provoditi važeću LRS, a izmijenjenu LRS može početi provoditi od dana zaprimanja Odluke o odobrenju promjene iz članka 22. ovoga Pravilnika.
(15) Izmjena LRS ne utječe na ostvareni broj bodova za kvalitetu LRS i ne može se ostvariti javna potpora u iznosu višem od iznosa navedenoga u Ugovoru.
Godišnje izvješće o radu LAG-a
Članak 12.
(1) Odabrani LAG je dužan dostaviti Godišnje izvješće o radu LAG-a za godinu »n-1« Upravljačkom tijelu u godini izvještavanja »n«.
(2) Godišnje izvješće o radu LAG-a za godinu »n-1« podnosi se preporučenom pošiljkom