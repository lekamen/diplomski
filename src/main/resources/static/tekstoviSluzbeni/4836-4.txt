 kako je zaprimio zamolbu Agrokora da razmotri prijedlog vezan za prenamjenu prodajnog mjesta CASH&CARRY Getro Vrbani, Zagreb, koje je predviđeno za dezinvestiranje rješenjem Agencije, a koje je u postupku provedbe mjere dezinvestiranja zatvoreno, o čemu je Povjerenik izvijestio Agenciju u Drugom izvješću Povjerenika od 15. srpnja 2015. i koje je izvješće Agencija usvojila.
Prijedlog Agrokora odnosi se na prenamjenu prodajnog mjesta CASH&CARRY Getro Vrbani u skladišni prostor namijenjen isključivo za isporuku robe Konzumove internetske prodavaonice. Postojeća usluga internetske prodaje koja podrazumijeva isporuku robe na adresu kupca ili preuzimanje robe nalazi se na tri (3) lokacije Super Konzuma, koje lokacije bi se u slučaju prenamijene prodajnog mjesta CASH&CARRY Getro Vrbani zatvorile.
Mišljenje je Povjerenika kako je riječ isključivo o preseljenju distributivnog mjesta unutar Grada Zagreba, koje ne bi imalo učinka na položaj Konzuma na utvrđenom mjerodavnom tržištu iz Rješenja, s obzirom da bi postojeća 3 (tri) skladišna mjesta za isporuku proizvoda kupljenih putem interneta bila zatvorena. U tom se slučaju Agrokor obvezuje zaposliti bivše zaposlenike CASH&CARRY Getro Vrbani.
Pri tom je Povjerenik istaknuo kako je preporuka Povjerenika da novootvoreno skladište u tom slučaju ne bi smjelo imati izložene proizvode, radi ispunjenja ostalih mjera praćenja poslovanja iz predmetnog Rješenja Agencije, a ako Agencija prihvati prijedlog Agrokora, Povjerenik bi obišao skladište CASH&CARRY Getro Vrbani i trenutno postojeća tri (3) skladišna mjesta da se uvjeri u navedenu prenamjenu/ zatvaranje.
Agencija je, na temelju odluke Vijeća sa 36/2015. sjednice, održane 7. listopada 2015., prihvatila navedeno obrazloženje Povjerenika u odnosu na prenamjenu predmetnog prodajnog mjesta, te je usvojila preporuku Povjerenika u odnosu na zabranu izlaganja proizvoda u navedenom skladišnom prostoru CASH&CARRY Getro Vrbani kao i u odnosu na provjeru prenamjene/zatvaranja postojeća tri (3) skladišna mjesta i skladišnog mjesta CASH&CARRY Getro Vrbani.
Trećim izvješćem zaprimljenim u Agenciji 13. siječnja 2016. Povjerenik je izvijestio Agenciju kako se fizičkim obilaskom tri (3) lokacije Super Konzuma (Oporovečka, Gajnice i Sarajevska) uvjerio da se na istima više ne obavlja djelatnost isporuke robe internetske prodaje, već su ista prenamijenjena u skladišta Konzuma. Četvrtim izvješćem zaprimljenim u Agenciji 15. srpnja 2016. Povjerenik je izvijestio Agenciju kako je nakon otvaranja skladišnog prostora Getro Vrbani provjerio način poslovanja istog, posebice u odnosu na način preuzimanja robe od strane kupaca te utvrdio kako u skladišnom prostoru nema izložene robe koja bi bila vidljiva kupcima te je stoga Povjerenik zaključio kako je razvidno da se način poslovanja na tom skladišnom prostoru odvija na način koji je odobren od strane Agencije.
Agencija je na temelju odluke Vijeća sa 4/2016. sjednice održane 16. veljače 2016. i 26/2016. sjednice, održane 15. rujna 2016. prihvatila Treće i Četvrto izvješće Povjerenika u ovom dijelu.
Nadalje, Povjerenik je 27. listopada 2015. obavijestio Agenciju da od Početnog dana koncentracije, u rujnu 2014., Agrokor nije preuzeo prodavaonicu Getro Sinj, na adresi Miljenka Buljana b.b., Sinj, odnosno da je ista nakon preuzimanja dana u zakup trećima, čime je učinak predmetne koncentracije na tržišno natjecanje na mjerodavnom tržištu dodatno umanjen, a s obzirom na to da navedeno prodajno mjesto nije bilo predviđeno za dezinvestiranje Rješenjem Agencije isto bi bilo potrebno uzeti u obzir kod analize dezinvestiranih prodajnih mjesta prema parametru najmanje ostvarenog prihoda Mercatora za 2012. godinu, sukladno metodologiji iz Rješenja Agencije, što je Agencija usvojila.
Zaključno, Povjerenik je 10. studenoga 2015. obavijestio Agenciju o zaprimljenom prijedlogu Agrokora za djelomičnom izmjenom mjere dezinvestiranja u odnosu na jedno (1) prodajno mjesto s prijedlogom zamjenskih prodajnih mjesta. Prijedlog Agrokora odnosi