 predlaže, provodi, kontrolira i evidentira stručno usavršavanje službenika Ministarstva iz svojeg djelokruga; provodi natječaje i predlaže kandidate za diplomatske stipendije i druge studijske boravke u inozemstvu; osmišljava, predlaže, organizira i provodi međunarodne, regionalne i domaće seminare, simpozije, konferencije, tribine, okrugle stolove i predavanja; objavljuje stručne publikacije iz svojeg djelokruga, nabavlja stručnu literaturu, organizira rad knjižnice i čitaonice Ministarstva; priprema sadržaje za Internet stranice i za »e-learning« sustav Ministarstva; priprema i provodi opće i specijalizirane programe obuke i usavršavanja u EU i europskim poslovima za državne službenike i namještenike Ministarstva, te drugih tijela državne uprave Republike Hrvatske koji se bave europskim poslovima, kao i inozemnih diplomata i drugih zainteresiranih kroz projekte bilateralne suradnje i razvojne pomoći, te programe EU i drugih međunarodnih organizacija; priprema i provodi izobrazbu potencijalnih kandidata za rad u institucijama Europske unije; provodi program stipendiranja za poslijediplomske europske studije u Republike Hrvatske i u inozemstvu; u tim poslovima surađuje s drugim ustrojstvenim jedinicama Ministarstva, tijelima državne uprave i diplomatsko-konzularnom mrežom Republike Hrvatske, institucijama EU, stranim diplomatskim misijama u zemlji, kao i hrvatskim i inozemnim zakladama, stručnim udrugama, akademskim institucijama i dr.; potiče uvođenje tema i/ili predmeta koji se odnose na područje europskih poslova u programe hrvatskih škola, visokih učilišta i sveučilišta i osnivanje specijaliziranih poslijediplomskih europskih studija, te obavlja i druge poslove iz svojeg djelokruga.
13.2. Služba za pripreme za rad u DM/KU
Članak 132.
Služba za pripreme za rad u DM/KU utvrđuje program priprema šefova DM/KU prije preuzimanja dužnosti, profesionalnih i ugovornih diplomata, te administrativnih službenika koji su odlukom ministra raspoređeni na rad u DM/KU, prilagođen prethodnim znanjima, specifičnostima zemlje primateljice i vrstama poslova; organizira i provodi programe priprema za svakog pojedinog dužnosnika i državnog službenika u suradnji s drugim ustrojstvenim jedinicama Ministarstva, ostalim državnim tijelima i drugim ustanovama u Republici Hrvatskoj; osmišljava, organizira i provodi učenje stranih jezika za službenike Ministarstva sukladno Zajedničkom europskom referentnom okviru za jezike (CEFR); predlaže, osmišljava i provodi programe priprema, testove znanja i specijalističke ispite, kao i tečajeve stranih jezika, prilagođene ciljnim skupinama službenika i/ili individualno, prilagođeno specifičnom djelokrugu rada državnih dužnosnika i državnih službenika i namještenika; vodi internu evidenciju dokumentacije iz djelokruga rada; planira i koordinira pripremu i izdavanje informativnih materijala (publikacije, periodika, tiskani promotivni materijali i sl.) i drugih tekstova na teme koje se odnose na službu vanjskih poslova; koordinira pripremu i izradu dizajna i prijeloma tekstova za tisak, izrađuje i nabavlja fotografije i ostale materijale za objavu te surađuje s vanjskim suradnicima, te obavlja i druge poslove iz svojeg djelokruga.
14. SAMOSTALNI SEKTOR ZA PROMIDŽBU, INFORMIRANJE I KULTURU
Članak 133.
Samostalni sektor za promidžbu, informiranje i kulturu obavlja poslove vanjske i unutarnje komunikacije o aktivnostima; provodi aktivnosti informiranja hrvatske javnosti o raznim aspektima članstva Republike Hrvatske u EU; provodi posebne projekte i promotivne aktivnosti u vezi s EU i predstavljanjem europskih institucija i politika hrvatskoj javnosti; međunarodnu javnost informira o raznim aspektima članstva Republike Hrvatske u EU; provodi predstavljanje Republike Hrvatske međunarodnoj javnosti na općem, kulturnom i gospodarskom planu; priprema i provodi promotivno-informativne aktivnosti u zemlji i inozemstvu i analizira njihov učinak; surađuje s drugim hrvatskim državnim tijelima i nacionalnim institucijama u