 diplomskoga stručnog studija ostvaruju broj bodova na temelju prosjeka ocjena na način da se izračunani osobni prosjek studenta na tri decimale podijeli s izračunanim prosjekom na tri decimale svih studenata diplomskoga sveučilišnog ili specijalističkoga diplomskoga stručnog studija s istoga visokog učilišta prijavljenih na natječaj.
(6) Svi ostali studenti diplomskoga sveučilišnog studija i specijalističkoga diplomskoga stručnog studija ostvaruju broj bodova na temelju uspjeha na način da se izračunani osobni prosjek studenta na tri decimale podijeli s izračunanim prosjekom na tri decimale svih studenata diplomskoga sveučilišnog ili specijalističkoga diplomskoga stručnog studija s istoga visokog učilišta prijavljenih na natječaj.
(7) Broj bodova iz stavaka 1. do 6. množi se s 1.000.
(8) Ako je student u prethodnim godinama studiranja i na svim razinama studija ostvario u prosjeku 45 do 54 ECTS boda, broj bodova iz stavka 7. umanjuje mu se za 10%. Ovo se ne odnosi na studente iz stavka 1. i 2.
(9) Ako je student u tekućoj akademskoj godini ostvario između 18 i 30 ECTS bodova, broj bodova iz stavka 7. umanjuje mu se za 10%. Ako su studentu bodovi iz stavka 7. već umanjeni na temelju stavka 8. ovog članka, umanjuju mu se bodovi iz stavka 8. za 10%. Navedeno se ne odnosi na studente iz stavka 1. i 4.
Broj bodova na temelju uspjeha na studiju
Članak 9.
(1) Studenti koji polože sve propisane ispite u tekućoj akademskoj godini (ne odnosi se na prenesene ispite iz prethodne akademske godine) ili ostvare ukupni broj ECTS bodova za tu godinu studija (u pravilu 60 ECTS, uključujući i ECTS bodove za završni rad na preddiplomskome sveučilišnom ili preddiplomskome stručnom studiju) zaključno do dana prijave na natječaj, a u prethodnim godinama studiranja su ostvarili u prosjeku najmanje 55 ECTS bodova na svim razinama – 300 bodova.
(2) Studenti koji su u statusu redovitoga studenta u Republici Hrvatskoj upisani u drugu godinu studiranja, a u prethodnoj godini su ostvarili najmanje 55 ECTS bodova – 200 bodova.
(3) Studenti koji su u statusu redovitoga studenta u Republici Hrvatskoj upisani u treću godinu studiranja, a u prethodnima godinama studiranja su ostvarili u prosjeku najmanje 55 ECTS bodova – 300 bodova.
(4) Studenti koji su u statusu redovitoga studenta u Republici Hrvatskoj upisani u četvrtu godinu studiranja, a u prethodnim godinama studiranja su ostvarili u prosjeku najmanje 55 ECTS bodova – 400 bodova.
(5) Studenti koji su u statusu redovitoga studenta u Republici Hrvatskoj upisani u petu godinu studiranja, a u prethodnim godinama studiranja su ostvarili u prosjeku najmanje 55 ECTS bodova – 500 bodova.
(6) Studenti koji su u statusu redovitoga studenta u Republici Hrvatskoj upisani u šestu godinu studiranja, a u prethodnim godinama studiranja su ostvarili u prosjeku najmanje 55 ECTS bodova – 600 bodova.
(7) Studenti koji će u akademskoj godini (za koju se raspisuje natječaj) u statusu redovitog studenta upisati prvi put prvu godinu diplomskoga sveučilišnog ili specijalističkoga diplomskog studija, ostvaruju bodove kao i studenti iz stavaka 3. i 4. ovisno o propisanom trajanju prethodno završenoga studija.
(8) Studenti koji su završili preddiplomski studij s propisanim trajanjem od 3,5 godine i koji će u akademskoj godini (za koju se raspisuje natječaj) u statusu redovitog studenta upisati prvi put prvu godinu ili su u tekućoj akademskoj godini upisani u prvi semestar diplomskoga sveučilišnog ili specijalističkoga diplomskog studija, ostvaruju bodove kao i studenti iz stavka 4.
(9) Studenti koji su u tekućoj akademskoj godini u statusu redovitoga studenta u Republici Hrvatskoj upisani u prvu ili drugu godinu diplomskoga sveučilišnog studija i prvu ili drugu godinu specijalističkoga diplomskoga stručnog studija, ostvaruju bodove kao i studenti iz stavaka 4 – 6. ovisno o broju godina studiranja na svim razinama studija uključujući i tekuću akademsku godinu.
(10) Studenti iz stavaka 2. do 9. koji ispunjavaju uvjete iz ovoga članka