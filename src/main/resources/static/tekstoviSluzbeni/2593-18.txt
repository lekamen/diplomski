 ovoga Pravilnika, promjer ploča mora biti najmanje 60 cm.
(2) Ploče moraju biti osvijetljene tako da budu dobro vidljive i noću, s obje strane plovila.
Članak 3.33 – Zabrana bočnog pristajanja
(1) Kada važeći propisi ili posebni propisi nadležnih tijela zabranjuju bočno pristajanje u blizini nekog plovila (npr. zbog prirode njegovog tereta), tada se na takvom plovilu mora po uzdužnoj osi na palubi nalaziti kvadratna ploča, s trokutom ispod nje. Obje strane ove ploče moraju biti bijele, obrubljene crvenom bojom s crvenom dijagonalnom crtom od gornje lijeve strane do donje desne strane i crnim slovom ‘P’ u sredini. Obje strane trokuta moraju biti bijele, s crnim brojem u sredini koji označava daljinu u metrima na kojoj se zabranjuje stajanje.
(2) Noću, ploče moraju biti osvijetljene na način da su jasno vidljive s obje strane plovila.
(3) Ovaj članak se ne primjenjuje na plovila, potiskivane sastave i bočne sastave navedene u članku 3.21 ovoga Pravilnika.
Članak 3.34 – Dodatno obilježavanje plovila čija je sposobnost manevra ograničena
(1) Plovila kojima je sposobnost oslobađanja puta drugim plovilima u skladu s odredbama ovih Pravila ograničena za vrijeme obavljanja radova ili podvodnih aktivnosti, kao npr. jaružanja, postavljanja kablova ili plutača i čiji položaj može otežavati plovidbu, uz druge oznake propisane drugim odredbama ovoga Pravilnika, moraju imati:
Noću:
tri jasna ili obična svjetla, gornje i donje svjetlo crveno, a srednje bijelo, postavljena jedno iznad drugog na udaljenosti od najmanje 1 m, na visinu na kojoj su vidljiva sa svih strana;
Danju:
dva crna balona i jedan crni dvostruki konus, postavljeni jedan iznad drugoga tako da se dvostruki konus nalazi u sredini, na najmanjoj udaljenosti od 1 m jedan od drugoga i na visini na kojoj su vidljivi sa svih strana.
(2) Plovila navedena u stavku 1. ovoga članka, kada radovi koje ona obavljaju uzrokuju zaprečavanje plovnog puta, uz oznake navedene u stavku 1. ovoga članka moraju imati:
Noću:
a) dva jasna ili obična crvena svjetla vidljiva sa svih strana postavljena na stranu ili na strane gdje je plovni put zapriječen, jedno iznad drugoga na udaljenosti od najmanje 1 m,
b) dva jasna ili obična zelena svjetla vidljiva sa svih strana postavljena na stranu ili strane gdje je prolaz slobodan, jedno iznad drugoga na udaljenosti od najmanje 1 m;
Danju:
a) dva crna balona postavljena na stranu ili na strane gdje je plovni put zapriječen, jedan iznad drugoga na udaljenosti od najmanje 1 m,
b) dva crna dvostruka konusa, postavljena na stranu ili na strane gdje je plovni put slobodan jedan iznad drugoga na udaljenosti od najmanje 1 m.
Svjetla, baloni i dvostruki konusi iz ovoga stavka moraju biti postavljeni na udaljenosti od najmanje 2 m od oznaka iz stavka 1. ovoga članka i ni u kom slučaju iznad nižeg svjetla ili nižeg balona navedenih u stavku 1. ovoga članka.
(3) Odredbe ovoga članka ne primjenjuju se na plutajuća postrojenja koja rade za vrijeme stajanja.
Članak 3.35 – Dodatno obilježavanje ribarskih plovila
(1) Plovila koja povlače mrežu ili drugu ribarsku opremu kroz vodu moraju, osim drugih oznaka propisanih ovim Pravilnikom, imati:
Noću:
dva jasna ili obična svjetla, postavljena jedno iznad drugoga na najmanje 1 m udaljenosti, s tim da je gornje svjetlo zeleno, a donje bijelo i na visinu na kojoj su vidljiva sa svih strana i ispred svjetla koje je propisano člankom 3.08 stavkom 1. točkom a) ovoga Pravilnika. Gornje svjetlo postavljeno niže od tog svjetla i donje svjetlo iznad svjetla propisanog člankom 3.08 stavkom 1. točka b) ovoga Pravilnika i to na udaljenosti od najmanje dvije okomite udaljenosti navedene u ovom stavku. Plovila kraća od 50 m ne trebaju imati svjetlo propisano člankom 3.08 stavkom 1. točka a) ovoga Pravilnika.
Danju:
dva crna konusa postavljena jedan iznad drugoga s vrhovima okrenutima jedan prema drugome, na visinu na kojoj su vidljiva sa svih strana.
(2) Ribarska plovila, osim plovila iz stavka 1. ovoga članka, moraju imati oznake propisane