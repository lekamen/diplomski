 dostavio ponudu za to ulaganje.
(10) Prilikom ulaganja u izgradnju i/ili rekonstrukciju Podnositelj ne smije pribavljati ponude od ponuditelja/izvođača radova, koji su vlasnički povezani sa fizičkim ili pravnim osobama, koje su izradile Glavni projekt/Idejni projekt.
(11) Tijekom administrativne kontrole, Agencija za plaćanja može zatražiti dokaz o vlasničkoj strukturi ponuditelja i Podnositelja (Izvod iz sudskog registra, Izvod iz obrtnog registra, Popis prvih 10 dioničara iz registra Središnjeg klirinškog depozitarnog društva ili drugi odgovarajući dokument kao dokaz vlasništva i kada se radi o ponuditelju iz inozemstva) u svrhu provjere povezanosti poduzeća. Na zahtjev Agencije za plaćanja Podnositelj je dužan dostaviti traženi dokument, ne stariji od šest mjeseci na dan dostave traženog dokumenta.
(12) Ako se tijekom provjere ponuda utvrdi da su informacije dostavljene od strane Podnositelja i/ili ponuditelja lažne ili pogrešne, da su cijene u dostavljenim ponudama namjerno uvećane, da postoji sukob interesa između Podnositelja i ponuditelja, te sukob interesa između ponuditelja u istom ulaganju ili su umjetno stvoreni uvjeti za dobivanje potpore, Agencija za plaćanja će utvrditi da takva Prijava ne udovoljava uvjetima.
(13) Ako je ponuditelj roba, radova i/ili usluga iz inozemstva, ponude te dokazi o vlasništvu (ukoliko budu zatraženi) moraju biti na hrvatskom ili engleskom jeziku.
Članak 15.
(1) Nakon administrativne kontrole zaprimljenih Prijava za sve potpune, pravovremene i prihvatljive Prijave bit će izrađena rang-lista, prema kriterijima rangiranja:
Kriterij rangiranja Bodova Najviše 1 Nositelj Poljoprivrednog gospodarstva mlađi od 35 godina na dan podnošenja Prijave 10 10 2 Podnositelj prvi puta prijavljuje aktivnost u okviru ove mjere 10 10 Podnositelj koji nije ostvario status Korisnika na Natječajima iz ove mjere 10 3 Podnositelj je u sustavu ekološke proizvodnje grožđa i/ili vina 20 20 4 Ulaganje na područjima s prirodnim ili ostalim posebnim ograničenjima * 10 10 Ukupno 50 * Odnosi se na područja s prirodnim ili ostalim posebnim ograničenjima obuhvaćena prema Zakonu o otocima (»Narodne novine«, br. 34/99, 149/99, 32/2002 i 33/2006), a područja posebne državne skrbi prema Zakonu o područjima posebne državne skrbi (»Narodne novine«, br. 86/2008, 57/2011, 51/2013, 148/2013, 76/2014 i 18/2015).
(2) Prioritet provedbe daljnjih aktivnosti obrade Prijava imaju ulaganja s većim brojem bodova nakon provedenog rangiranja.
(3) Ako na rang-listi bude veći broj projekata s istim brojem bodova, prednost će imati oni s ranijim datumom podnošenja potpune Prijave.
(4) Ako dva ili više projekata imaju isti broj bodova i jednake datum i vrijeme podnošenja potpune Prijave, Agencija za plaćanja će provesti postupak izvlačenja slučajnim odabirom, u prisutnosti javnog bilježnika, te će o provedenom postupku obavijestiti Podnositelje pisanim putem.
(5) U slučaju kada se temeljem rangiranja utvrdi da unutar Nacionalnog programa nema dovoljno sredstava za sufinanciranje svih rangiranih projekata, odredit će se prag iznad kojeg će se nalaziti svi projekti za koje postoji dovoljno financijskih sredstava.
(6) U slučaju kada se utvrdi da unutar Nacionalnog programa ima dovoljno sredstava za sufinanciranje svih prijava koje su nakon analize u potpunosti ocijenjene kao prihvatljive, poredak rang-liste temeljem kriterija rangiranja neće imati utjecaj na tijek daljnjih aktivnosti obrade Prijava.
Članak 16.
(1) Agencija za plaćanja nakon obrade prijava Podnositelju izdaje Odluku o odbijanju prijave ukoliko:
a) nisu ispunjeni uvjeti i kriteriji prihvatljivosti propisani ovim Pravilnikom i Natječajem,
b) dokumentacija tražena putem Zahtjeva za dopunu/obrazloženje nije dostavljena/nije dostavljena u propisanom roku/nije potpuna/nije prihvatljiva,
c) se utvrde netočni podaci u Prijavi Podnositelja odlučujući za projekt,
d) Podnositelj onemogući obavljanje kontrole na terenu,
e) se utvrdi da nema dovoljno raspoloživih sredstava iz Nacionalnog