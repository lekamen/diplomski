 sastavni je dio ovoga Pravilnika kao Prilog 1.
(4) Po podnesenom zahtjevu iz stavka 1. ovoga članka Hrvatska obrtnička komora donosi rješenje.
Članak 9.
(1) Po podnesenom zahtjevu za izdavanje dozvole iz članka 8. stavka 1. ovoga Pravilnika Komisija provodi postupak utvrđivanja ispunjenosti materijalno-kadrovskih uvjeta iz članka 3. stavka 2. ovoga Pravilnika za izvođenje praktične nastave i vježbi naukovanja kod obrtnika odnosno pravne osobe.
(2) Po podnesenom zahtjevu za promjenu ili dopunu dozvole iz članka 8. stavka 1. ovoga Pravilnika Komisija po potrebi provodi postupak sukladno odredbama stavka 1. ovoga Pravilnika.
(3) U postupku izdavanja, odnosno promjene ili dopune dozvole obrtnik ili pravna osoba je obvezna udovoljiti uvjetima vezanim uz zaštitu života i zdravlja osoba na radu a u skladu s propisom kojim se uređuje zaštita na radu.
Navedenu okolnost, na prijedlog stručne službe Hrvatske obrtničke komore, utvrđuje nadležna inspekcija sukladno propisu kojim se uređuje zaštita na radu.
(4) Komisija sastavlja zapisnik o postupku utvrđivanja uvjeta za izdavanje, odnosno promjenu ili dopunu dozvole.
Obrazac zapisnika sastavni je dio ovoga Pravilnika kao Prilog 4.
(5) Ukoliko Komisija utvrdi da su ispunjeni propisani uvjeti Hrvatska obrtnička komora izdaje dozvolu.
(6) Dozvolu potpisuje predsjednik Hrvatske obrtničke komore. Obrazac dozvole sastavni je dio ovoga Pravilnika kao Prilog 2.
Članak 10.
Obrtnik i pravna osoba s izdanom dozvolom dužni su o svakoj promjeni, koja se odnosi na pravo izvođenja praktične nastave i vježbi naukovanja obavijestiti područnu obrtničku komoru najkasnije u roku od 15 dana od nastanka promjene i podnijeti zahtjev za promjenu dozvole na propisanom obrascu iz članka 8. ovoga Pravilnika.
Članak 11.
(1) Zbog nastupa okolnosti iz članaka 58. i 59. Zakona o obrtu, Odbor za strukovnu izobrazbu može pokrenuti postupak ispitivanja važenja dozvole pred Sudom časti Hrvatske obrtničke komore i to:
– na zahtjev osobe kojoj je izdana dozvola,
– na zahtjev područne obrtničke komore odnosno udruženja obrtnika,
– na zahtjev srednje škole,
– na zahtjev roditelja odnosno staratelja učenika te
– na temelju vlastitih saznanja.
(2) Zahtjev iz stavka 1. ovoga članka podnosi se u pisanom obliku uz priložene dokaze o razlozima za njegovo podnošenje.
Članak 12.
Obrtniku odnosno pravnoj osobi Sud časti Hrvatske obrtničke komore može oduzeti dozvolu, privremeno ili trajno na način i po postupku propisanim Pravilnikom Suda časti Hrvatske obrtničke komore.
IV. VOĐENJE EVIDENCIJE
Članak 13.
(1) Hrvatska obrtnička komora o izdanim dozvolama vodi evidenciju u elektroničkom obliku.
(2) Sastavni dio evidencije iz stavka 1. ovoga članka su:
– zahtjevi iz članka 8. ovoga Pravilnika,
– zapisnici o provedenom postupku iz članka 9. ovoga Pravilnika te
– dokumenti kojima se dokazuje ispunjavanje materijalno-kadrovskih uvjeta iz članka 3. stavka 2. ovoga Pravilnika, a koji su pohranjeni u područnim obrtničkim komorama.
(3) Hrvatska obrtnička komora odgovorna je za ažurnost i usuglašenost podataka u evidenciji.
V. PRIJELAZNE I ZAVRŠNE ODREDBE
Članak 14.
Danom stupanja na snagu ovoga Pravilnika prestaju važiti odredbe Pravilnika o postupku i načinu izdavanja dozvola (licenci) za izvođenje praktičnog dijela naukovanja (»Narodne novine«, broj 2/2008, 4/2008 i 17/2010).
Članak 15.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/13 Urbroj: 516-04-02-01/1-15-1 Zagreb, 17. ožujka 2015.
Ministar Gordan Maras, v. r.
PRILOZI 1. – 4.
