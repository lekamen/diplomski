postojanje barem jednog od razloga taksativno nabrojanih u članku 123. stavku 1. ZKP-a.
25. Mjerodavni dio članka 5. stavaka 1. i 3. Konvencije glasi:
»Članak 5.
PRAVO NA SLOBODU I SIGURNOST
1. (...) Nitko se ne smije lišiti slobode osim, u sljedećim slučajevima i u postupku propisanom zakonom:
(...)
c) ako je ... pritvoren radi dovođenja nadležnoj sudbenoj vlasti kad postoji osnovana sumnja da je počinio kazneno djelo ili kad je razumno vjerovati da je to nužno radi sprječavanja izvršenja kaznenog djela ...;
(...)
3. Svatko ... pritvoren u uvjetima predviđenim stavkom 1. točkom c) ovoga članka ... ima pravo u razumnom roku biti suđen ili pušten na slobodu do suđenja. Puštanje na slobodu može se uvjetovati davanjem jamstva da će ta osoba pristupiti suđenju.
(...)«
25.1. Navedenim odredbama članka 5. Konvencije uređeno je pitanje lišenja slobode vezano uz kaznenu odgovornost u razdoblju pritvaranja osobe od uhićenja do donošenja (u prvom redu) prvostupanjske sudske presude (članak 5. stavak 1. točka c) Konvencije). Stavak 3. članka 5. Konvencije sadržava procesna jamstva tjelesne slobode vezana uz postupak lišenja slobode u navedenom razdoblju.
25.2. Europski sud za ljudska prava (u daljnjem tekstu: ESLJP) opetovano naglašava da se sva lišenja slobode moraju provoditi »u postupku propisanom zakonom« i biti »zakonita« kako bi pojedinac bio zaštićen od arbitrarnosti vlasti koje odlučuju o oduzimanju njegove slobode (predmet Bizzotto protiv Grčke, presuda, 15. studenoga 1996., zahtjev br. 22126/93, § 31.).
Zahtjev »zakonitosti« iz članka 5. Konvencije ne znači samo poštovanje mjerodavnog domaćeg prava, već to pravo mora biti sukladno s općim načelima Konvencije, a osobito načelu vladavine prava i pravne jednakosti iz preambule Konvencije (predmet llascu i drugi protiv Moldove i Rusije, veliko vijeće, presuda, 8. srpnja 2004., zahtjev br. 48787/99, § 461.).
25.3. ESLJP je u predmetu Mooren protiv Njemačke (presuda, veliko vijeće, 9. srpnja 2009., zahtjev br. 11364/03) postavio temeljna načela mjerodavna za tumačenje »zakonitosti« lišenja slobode u smislu članka 5. stavka 1. Konvencije. Na ta stajališta ESLJP se pozvao i u predmetima Bernobić protiv Hrvatske (presuda, 21. lipnja 2011., zahtjev br. 57180/09, § 43.) i Hađi protiv Hrvatske (presuda, 1. srpnja 2010., zahtjev br. 42998/08, § 24.). Opća načela utvrđena u presudi Mooren protiv Njemačke (2009.) glase:
»(i) Sažeto ponavljanje mjerodavnih načela
72. Kad je riječ o ‘zakonitosti’ pritvaranja, uključujući pitanje je li bio poštovan ‘postupak propisan zakonom’, Konvencija u biti upućuje na nacionalno pravo i postavlja obvezu da pritvaranje bude u skladu s njegovim materijalnim i postupovnim pravilima. Poštovanje nacionalnog prava nije, međutim, dostatno: članak 5. stavak 1. uz to traži da svako lišenje slobode bude u skladu sa svrhom zaštite pojedinca od arbitrarnosti (vidjeti, inter alia, Erkalo protiv Nizozemske, 2. rujna 1998., § 52., Izvješća o presudama i odlukama 1998-VI; Steel i drugi protiv Ujedinjenog Kraljevstva, 23. rujna 1998., § 54., Izvješća 1998-VII, i Saadi protiv Ujedinjenog Kraljevstva [VV], br. 13229/03, § 67., ESLJP 2008– ...). Sud dalje mora utvrditi s tim u vezi poštuje li samo domaće pravo Konvenciju, uključujući opća načela izražena ili implicirana u njoj, osobito načelo pravne sigurnosti (usporediti Baranowski protiv Poljske, br. 28358/95, §§ 51. – 52., ESLJP 2000– III; Ječius protiv Litve, br. 34578/97, § 56., ESLJP 2000-IX, i Nasrulloyev protiv Rusije, br. 656/06, § 71., 11. listopada 2007.).
(α) Načela koja se primjenjuju na ispitivanje poštovanja domaćeg prava
73. Iako je u prvom redu na domaćim vlastima, i to sudovima, tumačiti i primjenjivati domaće pravo, nepoštovanje domaćeg prava povlači za sobom, na temelju članka 5. stavka 1., povredu Konvencije i Sud stoga može i treba preispitati je li bilo poštovano to pravo (vidjeti, inter alia, Benham protiv Ujedinjenog Kraljevstva, 10. lipnja 1996., § 41., Izvješća 1996-III; Baranowski, naprijed citiran, 