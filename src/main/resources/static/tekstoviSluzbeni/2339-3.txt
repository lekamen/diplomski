 osiguranju od profesionalne odgovornosti,
5. se protiv nje ne vodi kazneni postupak zbog kaznenog djela koje se goni po službenoj dužnosti,
6. protiv nje nije izrečena pravomoćna osuđujuća presuda za jedno od sljedećih kaznenih djela:
– udruživanje za počinjenje kaznenih djela,
– primanje mita u gospodarskom poslovanju,
– davanje mita u gospodarskom poslovanju,
– zlouporaba položaja i ovlasti,
– zlouporaba obavljanja dužnosti državne vlasti,
– protuzakonito posredovanje,
– primanje mita,
– davanje mita,
– prijevara,
– računalna prijevara,
– prijevara u gospodarskom poslovanju ili prikrivanje protuzakonito dobivenog novca,
7. je uspješno završila Program osposobljavanja prema Modulu 2 iz Priloga 4B:
– pravilnika kojim se određuju uvjeti i mjerila za osobe koje provode energetske preglede i energetsko certificiranje zgrada (»Narodne novine« broj 113/08 i 89/09) ili
– Pravilnikom o uvjetima i mjerilima za osobe koje provode energetske preglede građevina i energetsko certificiranje zgrada (»Narodne novine« broj 81/12 i 64/13) ili
– Pravilnikom o osobama ovlaštenim za energetsko certificiranje, energetski pregled zgrade i redoviti pregled sustava grijanja i sustava hlađenja ili klimatizacije u zgradi (»Narodne novine« broj 73/15), (u daljnjem tekstu: Modul 2),
7.a) za provođenje energetskih pregleda u dijelu koji se odnosi na građevinske karakteristike zgrade u smislu racionalne uporabe energije i toplinske zaštite fizička osoba mora biti arhitektonske ili građevinske struke,
7.b) za provođenje energetskih pregleda u dijelu koji se odnosi na strojarske sustave i procese podnositelj zahtjeva mora biti strojarske struke,
7.c) za provođenje energetskih pregleda u dijelu koji se odnosi na elektrotehničke sustave i procese podnositelj zahtjeva mora biti elektrotehničke struke,
7.d) za provođenje energetskih pregleda koji se odnosi na sustave automatskog reguliranja i upravljanja podnositelj zahtjeva mora biti elektrotehničke ili strojarske struke
(2) Fizička osoba koja podnosi zahtjev iz članka 9. stavka 2. ovoga Pravilnika dužna je uz zahtjev priložiti sljedeće isprave:
1. preslika osobne iskaznice,
2. presliku diplome o završenom studiju,
3. presliku svih stranica radne knjižice ili potvrdu poslodavca o radnom iskustvu u struci na poslovima propisanim u stavku 1. podstavku 2. ovoga članka ako to iskustvo nije vidljivo iz radne knjižice, preslika potvrde Hrvatskog zavoda za mirovinsko osiguranje o radno-pravnom statusu i stažu ili elektronički zapis o radno-pravnom statusu i stažu i/ili potvrda poslodavca o radnom iskustvu u struci,
4. opis radnog iskustva na poslovima iz stavka 1. ovoga članka,
5. presliku uvjerenja o uspješno završenom Programu osposobljavanja propisanim odredbama ovoga Pravilnika,
6. presliku ugovora o osiguranju od profesionalne odgovornosti za štetu koju bi podnositelj zahtjeva obavljanjem poslova iz stavka 1. ovoga članka mogao učiniti investitoru ili drugim osobama, u trajanju najmanje do isteka roka važenja rješenja,
7. uvjerenje o nekažnjavanju fizičke osobe,
8. dokaz o uplaćenoj pristojbi.
(3) Fizička osoba koja podnosi zahtjev iz članka 9. stavka 2. ovoga Pravilnika dužna je, na zahtjev Ministarstva dostaviti i druge isprave i dokaze u svrhu utvrđivanja činjenica bitnih za izdavanje ovlaštenja.
Članak 11.
(1) Ovlaštenje za provođenje energetskih pregleda izdaje se pravnoj osobi koja ispunjava uvjete u skladu s odredbama zakona kojim se uređuje područje energetske učinkovitosti i ovoga Pravilnika
(2) Ovlaštenje za provođenje energetskog pregleda izdaje se pravnoj osobi ako:
1. je registrirana za projektiranje, stručni nadzor građenja, tehničko savjetovanje, znanstveno-istraživačku djelatnost, arhitektonske djelatnosti i inženjerstvo, građevinarstvo, istraživanje i razvoj u tehničkim znanostima, znanstvene i stručne poslove u području energetike, za energetsko certificiranje i energetski pregled zgrade,
2. ima stalno zaposlene najmanje dvije fizičke osobe koje ispunjavaju uvjete iz članka 10. ovoga