 rokovi dostave izvještaja o potrošnji proračunskih sredstava davatelj financijskih sredstava odredit će učestalost izvještavanja (tromjesečna, polugodišnja, godišnja ili završni izvještaj). Ovi se izvještaji sastoje od opisnog dijela i financijskog dijela i podnose se na obrascima koje je propisao davatelj financijskih sredstava u natječajnoj dokumentaciji. Izvještaji se odnose na program ili projekt kao cjelinu, bez obzira koji dio financira davatelj financijskih sredstava.
(2) Davatelj financijskih sredstava može od korisnika financiranja zahtijevati dodatne podatke o provođenju programa ili projekta u bilo koje doba, sve do konačnog odobrenja izvještaja o provedbi programa ili projekta i koji se dostavljaju u skladu s uputom davatelja financijskih sredstava, najkasnije u roku od 14 dana od dana podnošenja zahtjeva.
(3) Ako se financijska sredstva uplaćuju u skladu s Modelom 1., Modelom 3., Modelom 4. ili Modelom 5. ovih općih uvjeta (članak 51. stavak 1. ove Uredbe), završni izvještaj koji obuhvaća cijelo provedbeno razdoblje dostavit će se najkasnije tri mjeseca nakon završetka provedbenog razdoblja projekta i/ili programa ako ugovorom nije drukčije utvrđeno.
(4) Ako se financijska sredstva uplaćuju sukladno Modelu 2. ovih općih uvjeta (članak 51. stavak 1. ove Uredbe):
– izvještaj prvog izvještajnog razdoblja mora biti priložen uz svaki zahtjev za plaćanjem,
– završni izvještaj dostavlja se najkasnije tri mjeseca od isteka provedbenog razdoblja ako ugovorom nije drukčije utvrđeno.
(5) Svi dodatni uvjeti vezani uz izvještavanje moraju biti izričito ugovoreni.
(6) Ako korisnik financiranja ne dostavi davatelju financijskih sredstava završni izvještaj do krajnjeg roka za njegovo podnošenje navedenog u stavku 3. ovoga članka i ne dostavi prihvatljivo i dovoljno detaljno obrazloženje razloga zbog kojih nije ispunio obavezu, davatelj financijskih sredstava će raskinuti ugovor u skladu s člankom 48. stavkom 2. alinejom a) ove Uredbe i zahtijevati povrat sredstva koja su već uplaćena.
(7) Kada se vrše plaćanja na temelju Modela 2. iz članka 51. ove Uredbe, a korisnik financiranja ne dostavi privremeni izvještaj i zahtjev za uplatom do kraja svakog razdoblja od dvanaest mjeseci od datuma navedenog u ugovoru, korisnik financiranja je dužan obavijestiti davatelja financijskih sredstava o razlozima zbog kojih to nije napravio i dostaviti sažeti prikaz napretka programa ili projekta. Ako korisnik financiranja ne ispuni ovu obavezu, davatelj financijskih sredstava će raskinuti ugovor u skladu s člankom 48. stavkom 2. alinejom a) ove Uredbe i zahtijevati povrat već uplaćenih sredstva.
Odgovornost ugovornih strana
Članak 39.
(1) Davatelj financijskih sredstava ne odgovara za štetu nastalu u odnosu na osoblje ili imovinu udruge tijekom provedbe ili slijedom posljedica programa ili projekta, ne može prihvatiti potraživanje za nadoknadom ili povećanjem iznosa plaćanja vezano uz takve štete ili povrede.
(2) Korisnik financiranja je isključivo odgovoran trećim stranama, uključujući odgovornost za nastale štete ili povrede bilo koje vrste tijekom provedbe ili slijedom posljedica programa ili projekta. Korisnik financiranja ne može na davatelja financijskih sredstava prenijeti odgovornost, odnosno obvezu naknade štete koja proistječe iz potraživanja ili akcija poduzetih kao posljedica kršenja pravila ili propisa od strane korisnika financiranja ili zaposlenika korisnika ili pojedinaca za koje su ti zaposlenici odgovorni, ili kao posljedica kršenja prava treće strane.
Sukob interesa u korištenju sredstava iz javnih izvora
Članak 40.
(1) Korisnik financiranja će poduzeti sve potrebne mjere u svrhu izbjegavanja sukoba interesa pri korištenju sredstava iz javnih izvora i bez odgode će obavijestiti davatelja financijskih sredstava o svim situacijama koje predstavljaju ili bi mogle dovesti do takvog sukoba.
(2) Sukob interesa postoji kada je nepristrano izvršenje ugovornih obveza bilo koje osobe vezane ugovorom ugroženo zbog prilike da ta osoba