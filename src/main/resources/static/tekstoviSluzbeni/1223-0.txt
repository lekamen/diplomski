64 10.06.2015 Zakon o izmjenama i dopunama Zakona o vodi za ljudsku potrošnju
HRVATSKI SABOR
1224
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O VODI ZA LJUDSKU POTROŠNJU
Proglašavam Zakon o izmjenama i dopunama Zakona o vodi za ljudsku potrošnju, koji je Hrvatski sabor donio na sjednici 29. svibnja 2015. godine.
Klasa: 011-01/15-01/50
Urbroj: 71-05-03/1-15-2
Zagreb, 2. lipnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O VODI ZA LJUDSKU POTROŠNJU
Članak 1.
U Zakonu o vodi za ljudsku potrošnju (»Narodne novine«, br. 56/13.) u članku 1. iza stavka 1. dodaje se novi stavak 2. koji glasi:
»(2) Ovim Zakonom uređuju se zahtjevi za zaštitu zdravlja stanovništva od radioaktivnih tvari u vodi namijenjenoj za ljudsku potrošnju te vrijednosti parametara, učestalost i metode za praćenje radioaktivnih tvari u vodi za ljudsku potrošnju.«.
Dosadašnji stavak 2. postaje stavak 3.
Članak 2.
Članak 2. mijenja se i glasi:
»Ovim se Zakonom u pravni poredak Republike Hrvatske prenose sljedeće direktive:
− Direktiva Vijeća 1998/83/EZ od 3. studenoga 1998. o kvaliteti vode namijenjene za ljudsku potrošnju (SL L 330, 5. 12. 1998.) – u daljnjem tekstu: Direktiva Vijeća 1998/83/EZ
− Direktiva Vijeća 2013/51/Euratom od 22. listopada 2013. o utvrđivanju zahtjeva za zaštitu zdravlja stanovništva od radioaktivnih tvari u vodi namijenjenoj za ljudsku potrošnju (SL L 296, 7. 11. 2013.) – u daljnjem tekstu: Direktiva Vijeća 2013/51/Euratom.«.
Članak 3.
U članku 4. točka 20. mijenja se i glasi:
»20. Monitoring vode za ljudsku potrošnju podrazumijeva sustavno praćenje zdravstvene ispravnosti vode provođenjem niza planiranih mjerenja i analiza pojedinih parametara vode za ljudsku potrošnju, kako bi se utvrdila njezina sukladnost s propisanim vrijednostima, a obuhvaća redovni i revizijski monitoring (praćenje) te monitoring parametara radioaktivnih tvari u vodi za ljudsku potrošnju.«.
Iza točke 20. dodaju se točke 21., 22. i 23. koje glase:
»21. Radioaktivna tvar je svaka tvar koja sadrži jedan ili više radionuklida čija se aktivnost ili koncentracija aktivnosti ne može zanemariti sa stajališta zaštite od zračenja.
22. Indikativna doza ili ID je očekivana efektivna doza za jednu godinu unošenja koja proizlazi iz svih radionuklida čija je prisutnost otkrivena u opskrbi vode namijenjene za ljudsku potrošnju, prirodnog i umjetnog podrijetla, ali s iznimkom tricija, kalija-40, radona i kratkoživućih potomaka raspada radona.
23. Vrijednost parametara je vrijednost radioaktivnih tvari u vodi namijenjenoj za ljudsku potrošnju iznad koje nadležno tijelo procjenjuje predstavlja li prisutnost radioaktivnih tvari u vodi namijenjenoj za ljudsku potrošnju rizik za ljudsko zdravlje koji zahtijeva djelovanje i, kada je to potrebno, poduzimaju korektivne mjere kako bi se dosegnula razina kvalitete vode koja je u skladu sa zahtjevima za zaštitu ljudskog zdravlja sa stajališta zaštite od zračenja.«.
Članak 4.
U članku 6. stavak 1. mijenja se i glasi:
»(1) Parametri za provjeru sukladnosti vode za ljudsku potrošnju su parametri zdravstvene ispravnosti, indikatorski parametri i parametri radioaktivnih tvari, propisani pravilnikom iz članka 10. stavka 2. podstavka 1. ovoga Zakona.«.
U stavku 2. iza riječi: »ispunjavati« dodaju se riječi: »parametre radioaktivnih tvari i«.
Iza stavka 4. dodaje se stavak 5. koji glasi:
»(5) Pojam mjesta za provjeru sukladnosti iz stavka 2. podstavka 1. ovoga članka, a u vezi s parametrima radioaktivnih tvari, ne dovodi u pitanje izbor mjesta uzorkovanja koje može biti bilo koje mjesto unutar zone opskrbe ili u postrojenju za obradu pod uvjetom da nema negativne promjene vrijednosti koncentracije između mjesta uzorkovanja i mjesta sukladnosti.«.
Članak 5.
U članku 10. stavak 1. briše se.
U stavku 2. koji postaje stavak 1. podstavak 1. mijenja se i glasi:
»– parametre za provjeru sukladnosti i parametre radioaktivnih tvari u