vezana za oglašavanje, način predstavljanja programa političkih stranaka, kandidata na stranačkim i na neovisnim listama, kandidata za zastupnike pripadnika nacionalnih manjina, stranačkih dužnosnika te pravila za emisije s izbornim sučeljavanjima.«
2) Prigovori predlagateljice
132. Predlagateljica smatra da bi trebalo pokrenuti postupak ustavnog nadzora i ukinuti članak 22. ZID-a ZIZHS-a/2015 zbog nesuglasnosti s Ustavom iz sljedećih razloga:
»Na kraju kako bi Predlagač zakona, bio do kraja dosljedan u svojoj namjeri da eliminira i što više onemogući političke protivnike da prezentiraju svoje programe mijenja i odredbe o postupanju elektronskih i drugih medija u provedbi promidžbe. U članku 30. stavku 1. umjesto riječi ‘jednakost’ koja izražava nedvosmislenu mjerljivost i izjednačava sve sudionike izbora, a koja je jednakost zajamčena odredbama članaka 3. i 14. Ustava RH uvodi riječ ‘pravičnost’ koja je praktično nemjerljiva, već ovisi o subjektivnoj volji i procjeni onoga koji određuje stoje pravično. Ovdje se postavlja temeljno pitanje može li ‘pravičnost’ objektivno i nepristrano utvrđivati za sebe i političkog protivnika, onaj koji je na vlasti i koji je direktni sudionik u izborima. Zbog toga izmjena riječi ‘jednakost’ u ‘pravičnost’ u članku 30. stavak 1. nije tek samo formalnog karaktera već se time narušava jedno od temeljnih načela ‘jednakost’ a koja je jedna od najviših vrednota ustavnog poretka Republike Hrvatske i temelj za tumačenje Ustava (članak 3. Ustava RH). Brisanjem stavka 3. u članku 30. ovog Zakona, koji je utvrđivao ukupno vrijeme svih emisija i zakup u ‘jednakom trajanju’ svih emisija između većinske političke stranke i oporbene političke stranke ili koalicije, također je narušeno ustavno načelo ‘jednakosti’. Čak i dosadašnjom definicijom gdje je Zakonom utvrđena ‘jednakost’ u iznošenja i obrazlaganju svojih izbornih programa te izbornoj promidžbi, ta se jednakost gotovo svela na nulu. Naime, godinu dana prije izbora javni mediji, kao i svi ostali koji su uglavnom pod utjecajem jednih te istih političkih struktura /zbog strukture vlasništva, te njihove interesne povezanosti s vlastodršcima ili zbog davanja koncesija/ svi ti mediji odrađuju tzv. predkampanju, za svima poznate stranke odnosno vlastodršce, te eventualno nekoga poželjnog ili bezaopasnog političkog protivnika iz oporbe. Za sve ostale registrirane neparlamentarne stranke ili eventualno nove nepoželjne političke stranke ili nezavisne kandidate, vrata medija su zatvorena sa devet brava. Tek pred same izbore imaju pravo na par minuta predstavljanja svojih programa u javnim medijima /obično na sporednim TV kanalima čija je gledanost vrlo mala, u terminima kad je gledanost ili slušanost programa vrlo slaba ili je slaba pokrivenost signalom cjelokupnog teritorija), a u privatnim medijima s nacionalnom koncesijom taje mogućnost svedena tek na njihove portale. Sve to je dovelo do toga da se vlastodršci uopće niti ne koriste ovom tzv. službenom promidžbom, pa bahato niti ne dolaze na sučeljavanja sa političkim protivnicima, zato što im to objektivno nije niti potrebno, jer su oni svoju promidžbu odradili u besplatnoj predkampanji, koju su im omogućili mediji.«
133. Predlagateljica smatra da zbog navedenog ni nema stvarnog sučeljavanja izbornih programa, što značajno šteti razvitku demokracije i mogućnosti izbora najkvalitetnijih programa i kandidata, a u konačnici dovodi do propasti društva i države. Zaključno ističe:
»Koliko je značajno predstavljanje izbornih programa i kandidata u medijima je opće poznata stvar – koga nema u medijima, taj kao da se niti ne natječe na izborima. Konačno da zaključimo, brisanjem bar zakonske garancije ‘jednakosti’ u iznošenju programa i promidžbe, definitivno bi onemogućilo bilo kakvu mogućnost iznošenja i prezentacije svojih programa od strane istinske oporbe.«
3) Očitovanje predlagatelja ZID-a ZIZHS-a/2015 (Kluba zastupnika SDP-a)
134. U očitovanju upućenom Ustavnom sudu, predlagatelj ZID-a ZIZHS-a/2015 obrazložio