 naplaćeno je […] kuna MT-a.
Ukoliko se na navedeni ukupni iznos uplate za razdoblje od travnja 2014. do lipnja 2015. primjeni metodologija obračuna MT-a koju su stranke u postupku koristile do 1. travnja 2014., prihod od MT-a u tom slučaju iznosio bi […] kuna. Dobivena razlika od […] kuna predstavlja veći iznos MT-a naplaćen primjenom nove metodologije obračuna MT u odnosu na staru metodologiju obračuna MT-a u primjeni do 1. travnja 2014.
7. Obavijest o preliminarno utvrđenim činjenicama u postupku
Sukladno članku 48. stavku 1. ZZTN-a, Agencija je dužna strankama u postupku prije zakazivanja usmene rasprave dostaviti pisanu Obavijest o preliminarno utvrđenim činjenicama u postupku, kako bi im osigurala mogućnost da se izjasne o svim relevantnim činjenicama i okolnostima.
Stoga je Agencija, nakon što je utvrdila relevantne činjenice i okolnosti, na temelju članka 48. ZZTN-a dostavila strankama Obavijest o preliminarno utvrđenim činjenicama u postupku klase: UP/I 034-03/2015-01/010, urbroja: 580-09/64-2015-043 od 30. srpnja 2015., kako bi im osigurala mogućnost da se izjasne o svim utvrđenim činjenicama i okolnostima te je pozvala stranke da u roku od mjesec dana od dana primitka Obavijesti o preliminarno utvrđenim činjenicama u postupku u pisanom obliku dostave svoje primjedbe, kao i da predlože eventualno saslušanje dodatnih svjedoka i izvođenje dodatnih dokaza.
U Obavijesti o preliminarno utvrđenim činjenicama u postupku, ističe se kako dotad utvrđene činjenice ukazuju na to da su se na sjednici Udruge održanoj 26. ožujka 2014. stranke dogovorile o budućem načinu obračuna manipulativnog troška na igre na sreću – klađenje, koji je sastavni dio cijene, a što predstavlja povredu odredbe članka 8. stavka 1. ZZTN-a.
Agencija je u vremenskom razdoblju od 7. do 9. rujna 2015. zaprimila očitovanja stranaka na gore navedenu Obavijest o preliminarno utvrđenim činjenicama u postupku.
7.1. Očitovanje poduzetnika Bolus
Podneskom od 9. rujna 2015., Bolus se u očitovao na Obavijest o preliminarno utvrđenim činjenicama u postupku, u bitnome navodeći kako Agencija pogrešno temelji svoje zaključke na sadržaju zapisnika Udruge i objektivnom umanjenju potencijalne zarade korisnika kladioničarskih usluga, a ne uzimajući u obzir razloge postojanja Udruge (zaštita ciljeva i promicanje interesa članova čiji je cilj i stjecanje dobiti), aleatornost kao bitno obilježje ugovora na sreću, te zanemarivost navodne štetne radnje. Zbog aleatornosti ugovora na sreću, kako navodi Bolus, kompetitivnost između priređivača igara u odnosu na igrače ostvaruje se kroz tečaj klađenja.
Kompletan iznos uplate (ulog + MT) je primitak u slučaju da igrač ne odigra dobitnu kombinaciju. U takvoj situaciji, kada je dobitak isključivo potencijalan i primjenjuje se na cca 95% uplate i to dobitnog listića, držati da povećanje prihoda kroz umanjenje osnovice za dobitak na dobitnom listiću od cca 0,2% samo po sebi predstavlja cilj zabranjenog sporazuma i narušava tržišno natjecanje, naveo je Bolus, ne čini se opravdanim niti logičnim.
Slijedom iznijetog, Bolus smatra kako se eventualna dobit od novog obračuna MT treba primjenjivati samo na dobitne listiće, te je povećanje 0,2% zanemarivo. S druge strane, novim načinom obračuna MT-a i njegovim usklađivanjem s mjesečnom obvezom od 5% pojednostavljuje se knjigovodstvo, prijava i plaćanje mjesečne obveze, a suštinski ne donosi do takve promjene u konačnoj cijeni koja bi bila od ikakvog značaja igraču.
7.2. Očitovanje poduzetnika Favorit
Podneskom od 9. rujna 2015. Favorit se očitovao kako je Agencija pogrešno zaključila kako je riječ o zabranjenom sporazumu iz članka 8. stavka 1. ZZTN-a, te sukladno Favoritu predmetno određivanje načina obračuna MT-a od strane članica Udruge treba promatrati isključivo kao ugovor o standardizaciji u smislu Smjernica EK o horizontalnim sporazumima.
Favorit je naveo kako iz Obavijesti o preliminarno utvrđenim činjenicama u postupku nije razvidno je li riječ o dogovoru o cijeni ili o zabranjenoj