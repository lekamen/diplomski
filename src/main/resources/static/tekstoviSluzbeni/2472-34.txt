 Središnji ured na temelju pisanog zahtjeva podnesenog u dva primjerka kojemu se prilaže:
1. izjava da će se duhanske prerađevine koristiti isključivo u nekomercijalne svrhe
2. mišljenje nadležnog tijela državne uprave iz kojega je razvidan status korisnika oslobođenja duhanskih prerađevina te podobnosti duhanske prerađevine za obavljanje te namjene i
3. specifikacija duhanskih prerađevina, količina i njihova ukupna vrijednost.
(3) Duhanske prerađevine koje su temeljem rješenja Središnjeg ureda sukladno stavku 2. ovoga članka oslobođene od plaćanja trošarine ne moraju biti označene duhanskim markicama Ministarstva financija Republike Hrvatske.
Članak 98.
(1) Prema članku 81. stavku 1. Zakona oslobođene su od plaćanja trošarine duhanske prerađevine namijenjene analizi kvalitete proizvoda i testiranju u svrhu utvrđivanja i provjere njenoga sastava, svojstava, kvalitete ili drugih tehničkih karakteristika te radi pridobivanja podataka bitnih za industrijska ili komercijalna istraživanja, u količinama neophodnim za te svrhe.
(2) Oslobođenje iz stavka 1. ovoga članka ne odnosi se na duhanske prerađevine namijenjene za promociju buduće prodaje.
(3) Rješenje kojim se odlučuje o oslobođenju od plaćanja trošarine na duhanske prerađevine za analizu kvalitete i testiranje donosi Središnji ured na temelju pisanog zahtjeva podnesenog u dva primjerka kojemu se prilaže:
1. izjava da će se duhanske prerađevine koristiti isključivo za analizu kvalitete i testiranje u nekomercijalne svrhe, odnosno da nisu namijenjeni za promociju buduće prodaje i
2. specifikacija duhanskih prerađevina, količina i njihova ukupna vrijednost.
(4) Duhanske prerađevine koje su temeljem rješenja Središnjeg ureda sukladno stavku 3. ovoga članka oslobođene od plaćanja trošarine ne moraju biti označene duhanskim markicama Ministarstva financija Republike Hrvatske, osim u slučaju iz članka 85. stavka 3. ovoga Pravilnika.
Članak 99.
(1) Jednostavni uređaji za motanje i punjenje cigareta prema članku 81. stavku 2. Zakona pomoću kojih se ručno proizvode cigarete od duhana za pušenje na koji je plaćena trošarina su ručni mehanički uređaji koji nisu prikladni za komercijalnu proizvodnju cigareta.
(2) Fizičkim osobama ne smije se prodavati uređaj za proizvodnju cigareta od duhana za pušenje na koji je plaćena trošarina koji nije jednostavan uređaj u smislu stavka 1. ovoga članka.
Produženje roka za uvoz duhanskih prerađevina
Članak 100.
(1) Središnji ured može odobriti produženje roka za uvoz duhanskih prerađevina prema članku 79. stavku 8. Zakona ako se duhanske prerađevine uvoze iz prekooceanskih zemalja, što podrazumijeva uvoz s drugih kontinenata, osim europskog.
(2) Rješenje kojim se odlučuje o produženju roka za uvoz duhanskih prerađevina prema stavku 1. ovoga članka donosi Središnji ured na temelju pisanog zahtjeva koji se podnosi u dva primjerka, i to najkasnije 15 dana prije isteka roka od 60 dana računajući od dana preuzimanja duhanskih markica.
(3) U zahtjevu iz stavka 2. ovoga članka potrebno je navesti sve potrebne činjenice o opravdanosti traženja produženja roka te predložiti novi rok za uvoz. Uz zahtjev se podnosi:
1. ugovor zaključen između podnositelja zahtjeva i inozemnog dobavljača
2. izjava inozemnog dobavljača, prevedena i ovjerena kod ovlaštenog sudskog tumača, o razlozima zbog kojih nije moguće u roku izvršiti isporuku duhanskih prerađevina i
3. potvrda poreznog tijela da podnositelj zahtjeva u prethodnom 12-mjesečnom razdoblju nema nenamirenih dospjelih javnih davanja iz njegove nadležnosti, uključujući i novčane kazne izrečene pravomoćnim i izvršnim rješenjem o prekršaju.
(4) Rješenjem o produženju roka za uvoz duhanskih prerađevina utvrđuje se opravdanost zahtjeva uz ispunjavanje traženih uvjeta te se određuje novi rok za uvoz koji može trajati najdulje onoliko koliko je trajao rok koji se produljuje i ne može se ponovno produžavati.
Povrat trošarine
Članak 101.
(1) Povrat plaćene trošarine sukladno članku 82. Zakona može se odobriti za duhanske