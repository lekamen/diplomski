 socijalnog radnika prema korisnicima,
– savjetovanje socijalnog radnika,
– sastavljanje zapisnika o izvršenom stručnom nadzoru,
– davanje stručnog mišljenja o utvrđenom stanju,
– poduzimanja odgovarajućih mjera na temelju provedenog stručnog nadzora.
Članak 17.
(1) Tijekom provođenja stručnog nadzora provoditelj nadzora sastavlja zapisnik, koji mora sadržavati:
– pravni temelj za provođenje stručnog nadzora,
– podatke o provoditeljima stručnog nadzora,
– mjesto, vrijeme i trajanje stručnog nadzora;
– podatke o socijalnom radniku nad kojima se provodi stručni nadzor,
– podatke o drugim osobama koje su nazočne stručnom nadzoru, uključujući i podatke o unutarnjem ustrojstvu pravne i fizičke osobe iz članka 15. stavka 1. ovoga Pravilnika u kojoj socijalni radnik pruža usluge socijalnog rada,
– prikaz utvrđenog stanja,
– očitovanje na zapisnik socijalnog radnika nad čijim je radom proveden stručni nadzor.
(2) Zapisnik potpisuju provoditelj nadzora i socijalni radnik nad čijim stručnim radom je nadzor proveden te druge nazočne osobe iz članka 12. ovoga Pravilnika.
(3) Ako socijalni radnik nad čijim stručnim radom je nadzor proveden te druge nazočne osobe iz članka 12. ovoga Pravilnika imaju primjedbe na zapisnik, iste će se unijeti u zapisnik i čine njegov sastavni dio. Jedan primjerak zapisnika uručuje se socijalnom radniku nad čijim stručnim radom je nadzor proveden i odgovornoj osobi u pravnoj osobi iz članka 12. ovoga Pravilnika.
(4) Odredbe iz ovog članka na odgovarajući se način primjenjuju na zapisnik o izvanrednom i kontrolnom stručnom nadzoru.
Članak 18.
(1) Nakon provedenog stručnog nadzora, provoditelj nadzora na temelju utvrđenog stanja donosi nalaz i mišljenje u roku od 15 dana od izvršenog stručnog nadzora.
(2) Provoditelj nadzora obvezan je najkasnije u roku od 3 dana od dana provođenja stručnog nadzora dostaviti zapisnik Povjerenstvu Komore, a svoj nalaz i mišljenje u roku iz stavka 1. ovoga članka.
Članak 19.
(1) U slučaju da Povjerenstvo Komore temeljem zapisnika i nalaza i mišljenja provoditelja nadzora utvrdi da postoji manji stručni propust ili blaža povreda načela etike iz djelatnosti socijalnog rada, donosi odluku kojom socijalnom radniku određuje mjere i rokove, koji ne mogu biti duži od 3 (tri) mjeseca, unutar kojeg je socijalni radnik obvezan ispraviti utvrđene propuste.
(2) Po proteku rokova određenih odlukom iz stavka 1. ovoga članka, provodi se kontrolni stručni nadzor, kojim se utvrđuje da li je socijalni radnik nad čijim je radom proveden stručni nadzor, otklonio nepravilnosti i nedostatke, o čemu se sastavlja zapisnik.
(3) U slučaju da Povjerenstvo Komore nakon kontrolnog stručnog nadzora, utvrdi da i dalje postoji stručni propust ili povreda načela etike iz djelatnosti socijalnog rada, obvezno je zapisnike o provedenim nadzorima s nalazima i mišljenjem dostaviti tijelima Komore nadležnim za provođenje disciplinskog postupka, u roku od 15 dana od provedenog kontrolnog nadzora.
Članak 20.
(1) U slučaju da Povjerenstvo Komore temeljem zapisnika i nalaza i mišljenja provoditelja nadzora utvrdi da postoji veći stručni propust ili teža povreda načela etike iz djelatnosti socijalnog rada, obvezno je zapisnik i nalaz i mišljenje provoditelja nadzora dostaviti tijelima Komore nadležnim za provođenje disciplinskog postupka, u roku od 15 dana od izvršenog stručnog nadzora.
(2) U slučaju da Povjerenstvo Komore temeljem zapisnika i nalaza i mišljenja provoditelja nadzora utvrdi da postoji opravdana sumnja o povredi propisa i općih akata iz djelatnosti socijalne skrbi, obvezno je zapisnik s nalazom i mišljenjem provoditelja nadzora dostaviti ministarstvu nadležnom za socijalnu skrb radi provođenja inspekcijskog i upravnog nadzora.
(3) U slučaju da Povjerenstvo Komore temeljem zapisnika i nalaza i mišljenja provoditelja nadzora utvrdi da su stručni propusti socijalnog radnika uzrokovani činjenicama na koje isti nije mogao utjecati, odnosno kada socijalni radnik po nalogu poslodavca obavlja stručne poslove