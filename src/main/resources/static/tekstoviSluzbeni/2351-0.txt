123 11.11.2015 Pravilnik o obavljanju stručnih geodetskih poslova u komasaciji
DRŽAVNA GEODETSKA UPRAVA
2352
Na temelju članka 43. stavka 3. Zakona o komasaciji poljoprivrednog zemljišta (»Narodne novine«, br. 51/15) ravnatelj Državne geodetske uprave donosi
PRAVILNIK
O OBAVLJANJU STRUČNIH GEODETSKIH POSLOVA U KOMASACIJI
DIO PRVI UVODNA ODREDBA
Predmet Pravilnika
Članak 1.
Ovim Pravilnikom propisuje se način i radnje koje osobe ovlaštene za obavljanje stručnih geodetskih poslova (u daljnjem tekstu: izvođač stručnih geodetskih poslova) obavljaju u svrhu izvođenja komasacije.
DIO DRUGI STRUČNI GEODETSKI POSLOVI U KOMASACIJI
Radnje u obavljanju stručnih geodetskih poslova u komasaciji
Članak 2.
U postupku komasacije izvođač stručnih geodetskih poslova sukladno članku 42. stavku 1. i članku 43. Zakona o komasaciji poljoprivrednog zemljišta (»Narodne novine«, br. 51/15 – u daljnjem tekstu – Zakon), obavlja sljedeće radnje:
1. Prikuplja i obrađuje podatke o katastarskim česticama
2. Obilježava na terenu granicu komasacijskog područja ili komasacijske gromade i snima stalne objekte unutar granice komasacijskog područja
3. Sudjeluje u usklađivanju katastarskog i zemljišnoknjižnog stanja sa stvarnim stanjem
4. Sudjeluje u procjeni zemljišta
5. Izrađuje projekt mreže poljoprivrednih putova
6. Sastavlja iskaze zemljišta o stanju prije komasacije i sudjeluje u njegovom izlaganju na javni uvid
7. Izrađuje prijedlog nadiobe komasacijske gromade
8. Obilježava na terenu projektiranu putnu i kanalsku mrežu
9. Sudjeluje u javnoj raspravi za nadiobu zemljišta, obilježava granice komasiranih čestica i sudjeluje u uvođenju sudionika komasacije u posjed komasiranog zemljišta
10. Sastavlja iskaze zemljišta nakon komasacije i sudjeluje u njihovu izlaganju i rješavanju prigovora na sadržaj iskaza
11. Izrađuje planove komasacijskog područja
12. Izrađuje tehnički elaborat komasacije
13. Sastavlja nacrt rješenja o komasaciji.
Terenske radnje i mjerenja
Članak 3.
U obavljanju pojedinih radnji iz članka 2. ovoga Pravilnika izvođač stručnih geodetskih poslova provodi terenske radnje i mjerenja.
Prikupljanje i obrada podataka o katastarskim česticama
Članak 4.
(1) U postupku prikupljanja podataka o katastarskim česticama obuhvaćenim komasacijskim područjem izvođač stručnih geodetskih poslova podnosi zahtjev katastarskom uredu za izdavanje digitalnog katastarskog plana u HTRS96/TM-u i podataka iz knjižnog dijela katastarskog operata, a od nadležnog zemljišnoknjižnog odjela preuzima zemljišnoknjižne podatke.
(2) Za područje obuhvaćeno komasacijom izvođač stručnih geodetskih poslova može koristiti Hrvatsku osnovnu kartu (HOK), topografsku kartu M = 1:25000 (TK25), digitalni model reljefa (DMR) i digitalnu ortofotokartu (DOF2/DOF5).
Obilježavanje na terenu granica komasacijskog područja i snimanje stalnih objekata unutar granice komasacijskog područja
Članak 5.
(1) Lomne točke granice komasacijskog područja prikazane na preglednoj karti, koja je sastavni dio idejnog projekta komasacije, obilježavaju se vidljivim trajnim oznakama.
(2) Snimanje lomnih točaka granice komasacijskog područja iz stavka 1. ovoga članka obavlja se u skladu s propisima kojima se uređuje državna izmjera i katastar nekretnina.
(3) Granica komasacijskog područja ucrtava se na digitalnim katastarskim planovima iz članka 4. stavka 1. ovoga Pravilnika.
(4) U slučaju kad se granica komasacijskog područja ne podudara s granicama katastarskih čestica, potrebno je odvojiti dijelove čestica koji pripadaju komasacijskom području od dijelova koji su izvan komasacijskog područja ili komasacijske gromade. Kada je potrebno, izvođač stručnih geodetskih poslova, u okviru izrade tehničkog elaborata komasacije, izrađuje i odgovarajući parcelacijski elaborat (rubna parcelacija) u skladu s propisima kojima se uređuje državna izmjera i katastar nekretnina.
(5) Ukoliko je razlika površine stvarnog stanja pojedine katastarske čestice iz stavka 4. ovoga članka i površine evidentirane katastarske čestice u