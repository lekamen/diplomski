za provedbu javnoga natječaja za dodjelu državnih stipendija na temelju kriterija natječaja iz članka 9. ovoga pravilnika utvrđuje rang-liste za svaku kategoriju državnih stipendija. Rang-liste objavljuju se osam (8) dana nakon objave državnoga proračuna u kojem su osigurana sredstva za dodjelu državnih stipendija.
Članak 17.
(1) Rang-liste studenata koji su se prijavili na natječaj za državnu stipendiju, s naznakom studenata koji su ostvarili pravo na državnu stipendiju, objavljuju se na internetskoj stranici Ministarstva.
(2) Rang-liste iz stavka 1. ovoga članka sadrže sljedeće podatke: ime i prezime studenta, ime jednog roditelja, datum rođenja, naziv visokog učilišta, godinu upisa na visoko učilište, ukupan broj ostvarenih bodova.
(3) U roku od osam dana od dana objavljivanja rang-lista studenti kojima nije dodijeljena stipendija mogu podnijeti pismeni prigovor Ministarstvu.
(4) Prigovor iz stavka 3. ovoga članka neće se prihvatiti ako je do pogreške u utvrđivanju rang-liste došlo zbog nevaljane prijave na natječaj, u skladu s odredbama članka 15. stavaka 5. i 6. ovoga pravilnika.
(5) Povjerenstvo za provedbu javnoga natječaja za dodjelu državnih stipendija razmatra prigovore zaprimljene u roku te najkasnije u roku od 30 dana od dana isteka roka za podnošenje prigovora predlaže ministru listu kandidata za svaku kategoriju državne stipendije kojima je prihvaćen prigovor.
ODLUKA O DODJELI DRŽAVNE STIPENDIJE
Članak 18.
(1) Ministar će na prijedlog Povjerenstva za provedbu javnoga natječaja za dodjelu državnih stipendija u roku od najviše 15 dana od zaprimanja prijedloga Povjerenstva donijeti Odluku o dodjeli državnih stipendija na temelju rang-liste iz članka 17. stavka 1. Sastavni dio Odluke su rang-liste iz članka 17. stavka 1. ovoga pravilnika.
(2) Na temelju liste kandidata kojima je prihvaćen prigovor ministar će donijeti Odluku o dodjeli državnih stipendija na temelju prihvaćenih prigovora.
Članak 19.
(1) Za vrijeme ostvarivanja prava na državnu stipendiju student ne može primati ni jednu drugu stipendiju koja se financira iz javnih izvora. Ako se stipendija financira iz ostalih izvora, student može nastaviti primati tu stipendiju, ali mu primitak te stipendije ulazi u izračun dohodovnoga cenzusa. Stipendijom se smatra mjesečna novčana naknada koju student ostvaruje na temelju statusa studenta.
(2) Iznimno od stavka 1. ovoga članka studenti koji studiraju na visokom učilištu u inozemstvu na istoj razini studija mogu primati drugu stipendiju za razdoblje obavljanja stručne prakse i/ili sudjelovanja u programu mobilnosti i međunarodne razmjene studenata.
(3) Ako se naknadnom provjerom utvrdi da podaci iz Izjave o članovima obitelji i njihovih prihoda ne odgovaraju stvarnom stanju obitelji studenta, tada se obustavlja isplata državne stipendije i izvršava povrat novčanih sredstava ako su isplaćena studentu u ime stipendije.
(4) U slučaju da se utvrdi da je u vrijeme ostvarivanja prava na državnu stipendiju student korisnik neke druge stipendije koja se financira iz javnih izvora, studentu će se ponuditi mogućnost da uz uvjet obustave druge stipendije dobije državnu stipendiju.
(5) U slučaju da se utvrdi da je u vrijeme ostvarivanja prava na državnu stipendiju student korisnik državne stipendije Ministarstva koja je dodijeljena u prethodnim godinama, obustavit će se isplata ranije državne stipendije te će se izvršiti povrat isplaćenih sredstava za razdoblje za koje su zaprimljene dvostruke uplate.
(6) Ako se utvrdi da student uz državnu stipendiju prima neku drugu stipendiju ili za vrijeme trajanja državne stipendije dobije još neku stipendiju, a o toj okolnosti ne obavijesti Ministarstvo u roku od 30 dana od dana primanja druge stipendije, Ministarstvo će poslati studentu obavijest da se obustavlja isplata državne stipendije te da je obvezan vratiti do tada isplaćena sredstva.
(7) Na obavijest iz stavka 6. ovoga članka student može uputiti prigovor u roku od osam dana od dana dostave obavijesti, o kojem će odlučiti