 tom cilju može saslušati stranke, svjedoke i druge osobe, koje sudu mogu dati obavijesti, po potrebi i vještake, i na drugi prigodan način pribaviti podatke i isprave, kojim bi se stvar razjasnila, mora uzeti u obzir i one činjenice i okolnosti, koje stranke nisu navele, a za koje je na drugi način saznao, dostavljanje po pravilima o osobnoj dostavi svesti samo na ona pismena za koja je to izričito zakonom određeno ili kad smatra da je zbog priloženih izvornih isprava ili iz kojeg drugog razloga potrebna veća opreznost, a izvođenje dokaza i provođenje izviđaja osloboditi posebnih formalnosti predviđenih ZPP-om (čl. 2/2. HKGAMOD-a u vezi s pravnim pravilima iz paragrafa 2. st. 2. t. 5. i 6., paragrafa 8., paragrafa 21. st. 4. – 7. ZSVP-a, istovjetno čl. 307. – 309. ObZ-a/2003), a što znači da je predlagatelj mogao i bez posebnog poziva suda, kroz cijelo vrijeme trajanja predmetnog postupka pristupiti sudu i neposredno dati izjavu, i/ili je pisano dostaviti pozivom na broj spisa (pravno pravilo iz paragrafa 21. st. 5. ZSVP-u), a što očito nije učinio niti u ponovljenom postupku, a niti naveo koje od spornih (odlučnih) činjenica bi trebalo razjasniti na usmenoj raspravi.
U prilog navedenom svakako valja imati u vidu i da pravni poredak kao međunarodni tako i nacionalni traže da se onaj koji se obraća sudu radi ostvarivanja pravne zaštite ponaša po unaprijed utvrđenim pravilima s obzirom da se samo pridržavanjem istih osigurava jednakost subjekata pred sudom, lojalno korištenje procesnim ovlaštenjima i pravna sigurnost, odnosno pretpostavke za ostvarivanjem pravne zaštite u suštini stvari, da se u pravilu odluke u pravnim stvarima kao što je predmetna donose bez prethodne usmene rasprave (čl. 2/2. HKGAMOD-a u vezi s pravnim pravilom iz paragrafa 21. st. 4. ZSVP-a) i da dokazivanje obuhvaća sve činjenice koje su važne za donošenje odluka po sudu slobodno izabranih dokaznih sredstva (čl. 220. ZPP-a u vezi s pravnim pravilom iz paragrafa 21. st. 1. ZSVP-a).
Stoga, s obzirom da je predlagatelju u predmetnom postupku omogućeno iskazivanje njegove procesno pravne volje (izrazio je svoje zahtjeve, stajališta, prijedloge, činjenične navode, izjasnio se o relevantnim pitanjima, reagira na stajališta, zahtjeve, prijedloge, navode i izjašnjenja predloženice), da je sud mogao i pravilno je donio obrazloženu odluku bez saslušanja stranaka i prethodne usmene rasprave, a nakon što je omogućio strankama da se izjasne o svim odlučnim činjenicama i u prilog dostave odgovarajuće dokaze, to se i predlagateljevi navodi u tom dijelu ukazuju promašenim kako sa stajališta HKGAMOD tako i nacionalnog zakonodavstva.«
14. Stoga sagledavajući postupak kao jedinstvenu cjelinu, činjenična utvrđenja i zauzeta pravna stajališta nadležnih sudova, Ustavni sud ne može utvrditi da nadležni sudovi donoseći osporena rješenja u konkretnom slučaju nisu polazili od najboljih interesa mldb. djeteta, odnosno da nisu vodili računa o pravednoj ravnoteži koja se mora uspostaviti između suprotstavljenih interesa podnositelja ustavne tužbe i predloženice, kao roditelja mlt. C., s jedne strane te najboljeg interesa samog djeteta, s druge strane.
Slijedom navedenog, ocjena je Ustavnog suda da obrazloženja osporenih odluka sadrže ozbiljne, relevantne i dostatne razloge za ocjenu kakva je osporenim rješenjima dana te ne upućuje na zaključak o arbitrarnosti u postupovnom i/ili materijalnopravnom smislu.
Slijedom navedenih utvrđenja, ocjena je Ustavnog suda da je i sudski postupak koji je prethodio ustavnoj tužbi vođen na način koji je podnositelju osigurao pravično suđenje zajamčeno člankom 29. stavkom 1. Ustava.
S obzirom na prethodna utvrđenja, ustavna tužba u tom je dijelu odbijena na temelju članaka 73. i 75. Ustavnog zakona (točka I. izreke odluke).
Obrazloženje rješenja
15. ESLJP presudom od 12. ožujka 2015. utvrdio je da je u konkretnom postupku vraćanja djeteta došlo do povrede članka 8. Konvencije (koja obuhvaća i članke 6. stavak 1. i 13. Konvencije).
Za utvrđenu povredu