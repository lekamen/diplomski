 za obavljanje stručnih poslova u području zaštite i spašavanja.
2. Uvjeti koje mora ispunjavati voditelj stručnih poslova
Članak 5.
(1) Voditelj stručnih poslova mora ispunjavati sljedeće uvjete:
a) voditelj stručnih poslova u području planiranja civilne zaštite iz prve grupe stručnih poslova iz članka 3. stavka 1. ovoga Pravilnika može biti magistar/a društvene ili magistar/a inženjer/ka prirodnih i tehničkih znanosti ili specijalist/ica društvene, prirodne ili tehničke struke koji mora imati najmanje tri godine radnog iskustva na stručnim poslovima u području planiranja civilne zaštite
b) voditelj stručnih poslova u području planiranja civilne zaštite iz druge grupe stručnih poslova iz članka 3. stavka 2. ovoga Pravilnika može biti magistar/a ili inženjer/ka prirodnih i tehničkih znanosti ili stručni specijalist/ica prirodne ili tehničke struke koji mora imati najmanje tri godine radnog iskustva na stručnim poslovima planiranja civilne zaštite ili zaštite okoliša.
(2) Voditelj stručnih poslova iz stavka 1. ovoga članka odgovoran je za kvalitetnu, vjerodostojnu i točnu pripremu baza podataka i drugih izvora potrebnih za izradu studija, elaborata, izvješća, programa, rješenja, izradu i provedbu verifikacija, proračuna i dr. za potrebe izrade dokumenata u području planiranja civilne zaštite koje izrađuje Ovlaštenik.
(3) Voditelj stručnih poslova smatrat će se odgovornom osobom Ovlaštenika što ne isključuje i odgovornost odgovorne osobe za zastupanje Ovlaštenika.
3. Uvjeti koje moraju ispunjavati ostali stručnjaci
Članak 6.
Ovlaštenik za obavljanje poslova planiranja civilne zaštite iz prve grupe stručnih poslova, osim voditelja stručnih poslova, mora imati zaposlena najmanje dva stručnjaka, i to minimalno prvostupnika ili inženjera iz područja društvenih, prirodnih ili tehničkih znanosti ili društvene, prirodne i tehničke struke, koji ima najmanje jednu godinu radnog iskustva na poslovima u području planiranja civilne zaštite.
Članak 7.
Ovlaštenik za obavljanje poslova planiranja civilne zaštite iz druge grupe stručnih poslova, osim voditelja stručnih poslova, mora imati zaposlena najmanje dva stručnjaka, i to minimalno prvostupnika ili inženjera iz područja prirodnih ili tehničkih znanosti ili društvene, prirodne i tehničke struke, koji ima najmanje jednu godinu radnog iskustva na poslovima u području planiranja civilne zaštite.
4. Ostali uvjeti
Članak 8.
Ovlaštenik mora raspolagati poslovnim prostorom koji ispunjava minimalne zahtjeve zaštite na radu za mjesta rada sukladno posebnim propisima o zaštiti na radu za mjesta rada.
Članak 9.
(1) Ovlaštenik mora raspolagati informatičkom i drugom opremom, odnosno alatima za potporu obavljanja stručnih poslova u području planiranja civilne zaštite i stručnom literaturom.
(2) Sredstva iz stavka 1. ovog članka Ovlaštenik mora zaštititi od pristupa neovlaštenih osoba.
Članak 10.
(1) Ovlaštenik mora pretežiti dio stručnih poslova obavljati sa svojim stručnjacima.
(2) Ovlaštenik za potrebe izvršenja konkretnog naručenog posla koji zahtijeva odgovarajuće mjerenje, uzorkovanje i ispitivanje, a za te poslove nema pribavljeno odgovarajuće ovlaštenje sukladno ovom Pravilniku, odnosno posebnom propisu (dozvolu, suglasnost, potvrdu o akreditaciji i dr.), dužan je te poslove obaviti korištenjem usluga vanjskog stručnjaka, obrta ili pravnih osoba koje su na propisani način ovlaštene za obavljanje takvih poslova i posjeduju potvrde Hrvatske akreditacijske agencije o ispunjavaju uvjeta za obavljanje takvih poslova.
(3) Korištenje usluga iz stavka 2. ovog članka Ovlaštenik dokazuje ugovorom sklopljenim s ovlaštenim stručnjakom, obrtom ili pravnom osobom koji prilaže uz izrađeni dokument u svakom pojedinom naručenom poslu koji obavlja za naručitelja.
(4) Ovlaštenik je dužan za svaki naručeni i prihvaćeni stručni posao sklopiti pisani ugovor s naručiteljem toga posla.
Članak 11.
(1) Ovlaštenik je dužan u skladu sa zakonom čuvati i zaštiti svaku poslovnu tajnu naručitelja svojih usluga za koju sazna