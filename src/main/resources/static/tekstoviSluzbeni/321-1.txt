 koji pridonose međunarodnim i obvezama Europske unije iz područja zaštite prirode. Služba priprema podloge za stručne sastanke i izrađuje izvještaje o bilateralnoj suradnji u području zaštite prirode. Služba sudjeluje u izradi propisa, strateških, planskih i programskih dokumenta iz područja zaštite prirode te uspostavljanju i razvijanju intersektorskog pristupa s ciljem integracije zaštite prirode i očuvanja bioraznolikosti u druge planove, programe i strategije, prati nove politike u Europskoj uniji i inicijative zaštite prirode, izrađuje stručne podloge te predlaže i koordinira provedbu istih. Služba su-koordinira provedbu prioritetnog područja Strategije Europske unije za dunavsku regiju, vezanog uz zaštitu prirode te sudjeluje u izradi stručnih podloga za uspostavu novih makro-regionalnih strategija Europske unije na području zaštite prirode, prati njihovu provedbu te sudjeluje u implementaciji. Služba sudjeluje u radu svih tijela Europske unije, izrađuje mišljenja o usklađenosti nacrta prijedloga zakonskih i podzakonskih akata iz područja zaštite prirode s pravnom stečevinom Europske unije, te drugih stručnih podloga i stajališta Republike Hrvatske, uključujući i obveze vezane uz proces izvještavanja, koordinira izradu dokumenata i pripadajućih stručnih podloga iz područja zaštite prirode za korištenje fondova Europske unije i sudjeluje u praćenju njihove provedbe.
Za Operativni program Konkurentnost i kohezija, u dijelu za koji je Ministarstvo određeno kao Posredničko tijelo razine 1, Služba obavlja u suradnju sa Samostalnim sektorom za Europsku uniju, sljedeće poslove vezano uz područje zaštite prirode, kako slijedi: sudjeluje u procesu programiranja i izrađuje relevantne dijelove programskih dokumenata; sudjeluje u izradi kriterija za odabir projekata i u odabiru projekata; sudjeluje u izradi uputa za prijavitelje; sudjeluje u praćenju napretka provedbe projekata; sudjeluje u provedbi mjera informiranja i komunikacije, s posebnim naglaskom na mjere namijenjene korisnicima te po potrebi sudjeluje u provedbi obrazovnih aktivnosti o fondovima Europske unije; sudjeluje u izradi priručnika o internim procedurama i odgovarajućem revizijskom tragu. Služba može obavljati i druge poslove vezano uz funkcije Posredničkog tijela razine 1 utvrđene zakonskim i podzakonskim aktima te priručnikom o internim procedurama.
Služba surađuje u izradi mišljenja i objašnjenja u svezi s primjenom i provedbom zakona i propisa, prati propise i predlaže promjene u tim propisima u području zaštite bioraznolikosti te izrađuje mišljenja o propisima iz drugih sektora. Služba obavlja i druge poslove u okviru svoga djelokruga.«.
Članak 5.
Članak 9. mijenja se i glasi:
»Uprava za inspekcijske poslove putem ustrojstvenih jedinica obavlja u prvom stupnju poslove inspekcijskog nadzora u području zaštite okoliša, zaštite zraka, održivog gospodarenja otpadom, zaštite od svjetlosnog onečišćenja, zaštite prirode te prekograničnog prometa i trgovine divljim vrstama u skladu s propisima kojima se uređuje pojedino područje, obavlja inspekcijske poslove koji se odnose na primjenu propisa o genetski modificiranim organizmima u dijelu kojim se uređuje uvođenje stranih vrsta i genetski modificiranih organizama u prirodu te poduzima mjere određene tim propisima. Uprava izrađuje izvješća o radu s prijedlogom mjera za unaprjeđenje rada Uprave, prati i nadzire provedbu mjera za unaprjeđenje zakonitosti iz svoga djelokruga, obavlja poslove u vezi s izvršenjem inspekcijskih rješenja, obavlja poslove koordinacije rada ustrojstvenih jedinica Uprave, kontrolira rad i daje smjernice u vezi s primjenom propisa iz svoga djelokruga, osigurava usavršavanje postupanja inspektora, pruža stručnu podršku u obavljanju inspekcijskog nadzora inspekciji zaštite okoliša i inspekciji zaštite prirode, sudjeluje u razvoju informatizacije Uprave, osigurava prikupljanje i obradu podataka o provedbi inspekcijskih nadzora i ostalih aktivnosti koje provode inspekcije iz djelokruga rada Uprave,