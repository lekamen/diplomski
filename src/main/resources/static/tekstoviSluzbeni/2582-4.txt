zemlji i inozemstvu
9. raspoređuje financijska sredstva unutar godišnjeg proračuna prihoda i rashoda Komore, i naredbodavac je za njegovo izvršenje
10. predlaže Upravnom odboru imenovanje i razrješenje glavnog tajnika Komore
11. odlučuje o potrebi službenih putovanja članova Komore
12. odlučuje o sklapanju pravnih poslova čija pojedinačna vrijednost ne prelazi iznos od 100.000,00 kuna (riječima: stotinu tisuća kuna), i to na godišnjoj razini do visine koja je za pojedine namjene osigurana na odgovarajućoj poziciji financijskog plana
13. donosi odluke o sklapanju ugovora o radu, te pravima i obvezama iz radnog odnosa
14. obavlja i druge poslove određene ovim Statutom, Zakonom ili drugim općim aktima Komore.
(2) Predsjednik Komore može svoje pojedine ovlasti prenijeti na pojedinog člana Upravnog odbora.
Članak 23.
(1) Predsjednik Komore potpisuje akte i druge odluke koje donose tijela Komore, osim odluka Nadzornog odbora, a kao osoba ovlaštena za zastupanje Komore i ugovore u čijem zaključenju sudjeluje Komora.
(2) Predsjednik Komore i osobe koje on ovlasti, imaju pravo sudjelovati u radu svih tijela Komore.
Članak 24.
(1) Predsjednika Komore u slučaju spriječenosti ili odsutnosti zamjenjuje zamjenik predsjednika Komore.
(2) U slučaju da predsjednik Komore ne može više obavljati svoju funkciju, obavlja ju zamjenik predsjednika Komore do raspisivanja izvanrednih izbora za predsjednika Komore. Izbor za predsjednika Komore provodi se do sljedeće redovite Skupštine.
(3) Poslovnikom o radu Skupštine pobliže se uređuje postupak i način imenovanja i opoziva predsjednika Komore.
Zamjenik predsjednika Komore
Članak 25.
(1) Zamjenik predsjednika Komore u svojem radu neposredno surađuje s predsjednikom Komore, zamjenjuje predsjednika Komore u slučaju njegova izbivanja ili spriječenosti, te obavlja i druge poslove koje mu povjeri predsjednik Komore.
(2) Zamjenika predsjednika Komore iz reda članova Upravnog odbora, imenuje i razrješuje Upravni odbor na prijedlog predsjednika Komore.
Izbori za tijela Komore
Članak 26.
(1) Odluku o raspisivanju izbora za članove tijela Komore donosi Skupština.
(2) Članovi Komore svoje pravo da biraju i budu birani u tijela i radna tijela Komore, ostvaruju osobno i ovo pravo ne mogu prenositi na druge osobe.
(3) Ako se pravovremeno ne provedu izbori za članove Skupštine Komore ili za druga tijela Komore, dosadašnji članovi nastavljaju obavljati svoje funkcije do izbora novih članova, a najdulje jednu godinu od isteka mandata.
(4) Postupak i način izbora, kriterije i sadržaj odluke za raspisivanje izbora, postupak i način izbora članova Skupštine, imenovanja predsjednika, članova Upravnog odbora i članova Nadzornog odbora te ostala pitanja od značaja za izbor tijela Komore propisuju se općim aktom, kojeg donosi Skupština.
IV. STRUKOVNI RAD KROZ PODRUČNE ODBORE I DRUGE OBLIKE ORGANIZIRANJA
Područni odbori
Članak 27.
(1) Komora radi promicanja, usklađivanja i zastupanja zajedničkih interesa članova Komore osniva područne odbore za područje jedne ili više jedinica područne (regionalne) samouprave, uvažavajući princip prostornog i strukovnog povezivanja.
(2) Odluku o osnivanju područnih odbora donosi Upravni odbor.
(3) Način osnivanja i ustroj, teritorijalni obuhvat, kriteriji za određivanje broja područnih odbora, izbor i provođenje statusnih promjena, propisuje se općim aktom koji donosi Skupština.
Radna tijela
Članak 28.
(1) Za razmatranje pitanja od značaja i zajedničkog interesa članova Komore te za izvršenje određenih zadaća Komore, u Komori se mogu osnivati stalna i povremena radna tijela.
(2) Radna tijela mogu osnivati Skupština, predsjednik Komore, Upravni odbor i Nadzorni odbor.
(3) Aktom o osnivanju radnih tijela određuje se njihov naziv, djelokrug, zadaća i sastav, te druga pitanja odlučna za rad.
Drugi oblici organiziranja
Članak 29.
(1) Komora može s drugim strukovnim komorama sklapati sporazume o suradnji radi obavljanja određenih poslova od zajedničkog interesa, promicanja zajedničkih interesnih