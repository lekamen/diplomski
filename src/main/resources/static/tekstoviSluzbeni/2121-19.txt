 detektori metala
– dubinski detektori metala (magnetometri, ferolokatori)
– zaštitni prsluk sa štitnikom za prepone
– zaštitna kaciga s vizirom
– vizir za zaštitu lica
– neprobojne zaštitne naočale
– psi za detekciju mina.
Članak 86.
(1) Na poslovima dopunskog općeg izvida, tehničkog izvida i/ili razminiranja ovlaštene pravne osobe, obrtnici i HCR dužni su koristiti samo opremu i sredstva za koje je izdana ocjena o sukladnosti u skladu s propisima kojima se uređuju tehnički zahtjevi za proizvode i ocjenjivanje sukladnosti.
(2) Iznimno od stavka 1. ovoga članka, za priručna sredstva za iskopavanje koja se koriste kao pomoćna te za pipalice nije potrebno posjedovati ocjenu o sukladnosti propisanu člankom 86. stavkom 1. ovoga Zakona.
(3) HCR, ovlaštene pravne osobe i/ili obrtnici dužni su redovito produživati važenje ocjene o sukladnosti za opremu i sredstva koja rabe na poslovima iz stavka 1. ovoga članka i voditi računa o rokovima kojima je određeno važenje ocjena o sukladnosti.
(4) Valjanost isprava o sukladnosti izdanih u trećim zemljama priznaje se na temelju posebnih propisa o tehničkim zahtjevima za proizvode i ocjenjivanje sukladnosti iz članka 89. stavka 1. podstavka 2. ovoga Zakona, a valjanost isprava o sukladnosti izdanih u državama članicama Europske unije i Europskog gospodarskog prostora priznaje se na temelju propisa država članica Europske unije i Europskog gospodarskog prostora.
Članak 87.
(1) Ministarstvo izdaje rješenje o ovlaštenju za obavljanje poslova ocjenjivanja sukladnosti pravnim osobama i obrtnicima na temelju podnesenog zahtjeva.
(2) Uz zahtjev za izdavanje rješenja o ovlaštenju za obavljanje poslova ocjenjivanja sukladnosti za opremu i sredstva u protuminskom djelovanju i timove vodič – pas za detekciju mina, potrebno je priložiti sljedeće:
– ugovor o radu u punom radnom vremenu za odgovornu osobu za obavljanje poslova ocjenjivanja sukladnosti u pravnoj osobi ili za obrtnika
– ugovor o radu u punom radnom vremenu za najmanje dva zaposlenika koji će obavljati poslove ocjenjivanja sukladnosti
– dokaz o posjedovanju prostora (poligona) za obavljanje poslova ocjenjivanja sukladnosti, za koji je Ministarstvo izdalo odobrenje
– dokaz o posjedovanju skladišta za eksplozivne tvari koje ima uporabnu dozvolu
– dokaz da je nadležno tijelo za akreditaciju utvrdilo da je pravna osoba ili obrtnik stručno i tehnički osposobljena za provedbu poslova ispitivanja opreme i sredstava u postupku ocjenjivanja sukladnosti.
(3) Uvjeti koje moraju ispunjavati zaposlenici te uvjeti za prostor (poligon) iz stavka 2. podstavka 1., 2. i 3. ovoga članka te način i postupci ocjenjivanja sukladnosti propisani su pravilnicima iz članka 89. ovoga Zakona.
(4) Ministarstvo po službenoj dužnosti pribavlja dokaze o ispunjenju uvjeta da:
– odgovorna osoba u pravnoj osobi i/ili obrtnik nije pravomoćno osuđivan ili se protiv njega ne vodi kazneni postupak za kazneno djelo za koje se postupak pokreće po službenoj dužnosti, osim za kazneno djelo izazivanja prometne nesreće iz nehaja, koja za posljedicu ima tjelesnu ozljedu ili materijalnu štetu
– odgovorna osoba u pravnoj osobi i/ili obrtnik nije u posljednje tri godine pravomoćno osuđivan za prekršajno djelo s elementima nasilja
– odgovorna osoba u pravnoj osobi, odnosno obrtnik nije pravomoćno kažnjavan za djelo koje se odnosi na isplatu plaće
– je pravna osoba upisana u sudski registar, odnosno da je obrtnik upisan u Obrtni registar.
(5) Ovlaštene pravne osobe i/ili obrtnici iz stavka 1. ovoga članka dužni su izvijestiti Ministarstvo u roku od osam dana od dana saznanja o promjeni nekih od zakonom propisanih uvjeta na temelju kojih je izdano ovlaštenje za obavljanje poslova ocjenjivanja sukladnosti.
(6) Ministarstvo će rješenjem ukinuti odnosno poništiti ovlaštenje iz stavka 1. ovoga članka pravnoj osobi ili obrtniku ako više ne ispunjava uvjete koji se odnose na stručnu odnosno tehničku osposobljenost, ako je ovlaštenje izdano na temelju lažnih ili krivotvorenih podataka ili ako obavlja 