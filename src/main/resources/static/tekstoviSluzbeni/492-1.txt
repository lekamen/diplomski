 zbog čega odbija njegov zahtjev za povrat navedenog iznosa od 99,00 kuna, čime da je počinjena bitna povreda odredaba upravnog postupka iz članka 98. stavka 5. Zakona o općem upravnom postupku (»Narodne novine« broj 47/09, u nastavku teksta ZUP) jer obrazloženje osporavane pojedinačne odluke tuženika ne sadrži razloge o odlučnim činjenicama, te se isto u tom dijelu ne može ispitati. Naposljetku, smatra da mu je zbog tuženikovih propusta u svezi rješavanja spora između tužitelja kao korisnika usluge i operatera, ovdje zainteresirane osobe, nastala šteta u iznosu od 10.000,00 kuna.
Slijedom navedenog, tužitelj je u tužbenom zahtjevu predložio da se poništi osporavana Odluka tuženika od 31. listopada 2013. i predmet vrati tuženiku na ponovan postupak, kao i da mu se nadoknadi šteta u gore navedenom iznosu.
Tuženik je u odgovoru na tužbu zaprimljenim kod ovog Suda 6. ožujka 2014. u bitnome naveo da je osporavana Odluka tuženika, a suprotno navodima tužitelja, donesena na temelju pravilno i potpuno utvrđenog činjeničnog stanja, a da je na takvo činjenično stanje pravilno primijenjeno materijalno pravo, naročito odredbe ZEK-a i Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine« broj 154/11, u nastavku teksta Pravilnik). U svezi s tim navodi da je tužitelj tuženiku podnio zahtjev za rješavanje spora između korisnika i operatera vezano uz prigovor zbog povrede odredaba pretplatničkog ugovora od strane ovdje zainteresirane osobe, a koji prigovor se odnosi na isključenje korištenja usluga, promjenu tarife, te izostanak povrata neiskorištenog novčanog iznosa. Predmetnom tužbom tužitelj da osporava Odluku tuženika u dijelu isključenja korištenja usluge te izostanka povrata neiskorištenog novčanog iznosa. Navodi da prigovor tuženika koji se odnosi na predmet predstavki ili inspekcijskog nadzora ne predstavlja postupak temeljem članka 51. ZEK-a, odnosno nije bio, niti može biti predmet predmetnog upravnog spora, kao što predmet spora ne može biti niti zahtjev za naknadu eventualno pretrpljene štete, budući da tuženik sukladno ZEK-u nije nadležan za postupak naknade štete. Ističe da je tužitelj prilikom zasnivanja korisničkog odnosa s ovdje zainteresiranom osobom, pristao na Opće uvjete poslovanja, cjenik i Uvjete korištenja odabrane Smart tarife sa Zimskom opcijom za korisnike Tele2 bonova kao sastavnih dijelova korisničkog ugovora, a da sukladno članku 42. ZEK-a operateri imaju pravo izmijeniti svoje Opće uvjete poslovanja, te o istom obavijestiti postojeće korisnike. Također, da na isti način operateri imaju pravo izmijeniti posebne uvjete korištenja pojedinih usluga i tarifnih opcija obzirom da sukladno članku 7. stavku 2. Pravilnika, posebni uvjeti javnih komunikacijskih usluga proizlaze i moraju biti u skladu s Općim uvjetima poslovanja. Navodi da pri tome korisnici u slučaju izmjene koje su za njih nepovoljnije od ugovorenih, imaju sukladno članku 42. stavku 7. ZEK-a pravo na raskid pretplatničkog ugovora bez plaćanja naknade ako se nalaze u ugovornoj obvezi, kao i povrat neiskorištenog novčanog iznosa ukoliko su kao tužitelj u konkretnom slučaju korisnici unaprijed plaćene usluge prepaid. Navodi da u slučaju izmjene uvjeta korištenja tarife, korisnici ni na jedan način nisu oštećeni budući da pretplatnici mogu raskinuti ugovor bez plaćanja ikakvih naknada, a prepaid korisnici, kao tužitelj, potraživati neiskorišteni novčani iznos uz predočenje bonova. U svezi s tim ističe da je zainteresirana osoba nakon privremenog isključenja korisničke usluge tužitelju, tužitelja upozorio i da se suzdrži od ponašanja koje je ocijenjeno kao rizično za poslovanje zainteresirane osobe, na što da se tužitelj oglušio te svjesno nastavio koristiti uslugu protivno odredbama Uvjeta korištenja usluge kao sastavnog dijela korisničkog ugovora, nakon čega je zainteresirana osoba ispravno postupila kada je sukladno članku 15. Općih uvjeta poslovanja trajno isključila tužitelja, odnosno