 administriranje novom depozitaru s kojim društvo za upravljanje zaključi ugovor o obavljanju poslova depozitara i za kojeg dobije odobrenje Agencije, pri čemu mora predati i knjige računa, evidencije i sve druge dokumente i materijale bitne za poslovanje UCITS fonda za koji je do tada obavljao poslove depozitara, i to bilo u pisanom bilo u elektroničkom obliku, ovisno o načinu vođenja naznačenih podataka.
POGLAVLJE VI.
Članak 235.
(1) Depozitar mora na zahtjev svojih nadležnih tijela dostaviti sve podatke i dati sve informacije koje je dobio, prikupio i saznao obavljajući poslove određene ovim Zakonom, a koje su nadležnim tijelima depozitara, nadležnom tijelu UCITS fonda ili nadležnom tijelu društva za upravljanje UCITS fondom potrebne za obavljanje njihovih djelatnosti.
(2) Ako je nadležno tijelo UCITS fonda ili društva za upravljanje različito od nadležnih tijela depozitara, nadležna tijela depozitara dužna su bez odgode proslijediti sve podatke i informacije iz stavka 1. ovoga članka nadležnim tijelima UCITS fonda i društva za upravljanje UCITS fondom.
Članak 236.
Na pisani ugovor iz članka 216. stavka 1. ovoga Zakona sklopljen između depozitara i društva za upravljanje primjenjuje se pravo matične države članice UCITS fonda.
Članak 237.
(1) Izdano odobrenje na izbor depozitara prestaje važiti:
1. danom otvaranja stečajnog postupka nad depozitarom
2. danom otvaranja postupka likvidacije depozitara ili
3. danom oduzimanja odobrenja za rad kreditnoj instituciji ili podružnici kreditne institucije iz članka 216. stavka 3. ovoga Zakona, od strane nadležnog tijela koje mu je to odobrenje izdalo.
(2) Agencija će ukinuti izdano odobrenje na izbor depozitara u sljedećim slučajevima:
1. ako je odobrenje izdano na temelju neistinitih, netočnih podataka ili podataka koji dovode u zabludu, odnosno na koji drugi nepropisan način
2. ako depozitar prestane ispunjavati uvjete pod kojima je odobrenje izdano
3. ako Agencija utvrdi da depozitar ne ispunjava svoje dužnosti u skladu s preuzetim obvezama i/ili odredbama ovoga Zakona, osobito u odnosu na delegirane poslove
4. ako postoje okolnosti koje dovode u sumnju sposobnost depozitara za uredno, pravovremeno i kvalitetno ispunjenje dužnosti u skladu s preuzetim obvezama i/ili odredbama ovoga Zakona
5. ako depozitar sustavno i/ili teško krši odredbe ovoga Zakona ili prospekta UCITS fonda ili
6. kada Agencija opravdano sumnja da društvo za upravljanje i depozitar djeluju u dosluhu na štetu interesa ulagatelja u UCITS fond.
(3) U slučajevima iz stavaka 1. i 2. ovoga članka društvo za upravljanje je dužno u roku od 30 dana od prestanka važenja odnosno ukidanja odobrenja na izbor depozitara zaključiti ugovor s drugim depozitarom i podnijeti zahtjev za izdavanje odgovarajućeg odobrenja Agencije u skladu s odredbama ovoga Zakona.
(4) Agencija će o zahtjevu iz stavka 3. ovoga članka odlučiti u roku od 15 dana od dana zaprimanja urednog zahtjeva.
(5) U slučaju da društvo za upravljanje ne postupi u skladu sa stavkom 3. ovoga članka ili ako Agencija odbije ili odbaci zahtjev iz stavka 4. ovoga članka, UCITS fondovi za koje je depozitar obavljao poslove depozitara moraju biti likvidirani, u skladu s odredbama dijela trinaestoga ovoga Zakona.
(6) Društvo za upravljanje dužno je obustaviti izdavanje i otkup udjela UCITS fonda dok novi depozitar ne počne obavljati poslove depozitara, pri čemu je dužno pridržavati se članka 177. ovoga Zakona.
(7) Agencija će pravilnikom detaljnije propisati način postupanja društva za upravljanje i depozitara u slučajevima iz stavaka 1. i 2. ovoga članka.
Članak 238.
(1) Depozitar je dužan uspostaviti i provoditi te redovito ažurirati, procjenjivati i nadzirati učinkovite i primjerene politike i postupke u skladu s kojima njegovi radnici mogu preko posebnog, neovisnog i samostalnog internog kanala prijaviti svaku povredu odredaba ovoga Zakona i/ili na temelju njega donesenih propisa u poslovanju depozitara, odnosno sumnju na takvu povredu, osobi odgovornoj za funkciju