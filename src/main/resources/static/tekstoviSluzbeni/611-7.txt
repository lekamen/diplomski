 Uredbe.
(3) Agencija za plaćanja provodi kontrolu ispunjavanja uvjeta višestruke sukladnosti koristeći se postojećim administrativnim i kontrolnim sustavom u smislu članka 96. Uredbe (EU) br. 1306/2013.
Sustav kontrola i kazni
Članak 23.
(1) Administrativnu kontrolu i kontrolu na terenu izravne potpore i IAKS mjera ruralnoga razvoja iz jedinstvenog zahtjeva provodi Agencija za plaćanja sukladno članku 58. stavku 2. Uredbe (EU) br. 1306/2013.
(2) Poslove kontrole na terenu Agencija za plaćanja može sklapanjem pisanih sporazuma ili ugovora povjeriti drugim pravnim osobama pazeći da se sklopljenim sporazumom ili ugovorom osigura provedba akreditacijskih kriterija Agencije za plaćanja.
(3) Poljoprivredni inspektor u provedbi inspekcijskoga nadzora, sukladno ovom Zakonu, sastavlja zapisnik o neudovoljavanju uvjeta za ostvarivanje izravne potpore/potpore za IAKS mjere ruralnoga razvoja koji dostavlja Agenciji za plaćanja u roku od 15 dana od dana donošenja.
(4) Zapisnik iz stavka 3. ovoga članka Agencija za plaćanja koristi kao pravovaljani izvještaj o kontroli na terenu.
(5) Kada korisnik ne udovolji uvjetima za ostvarivanje izravne potpore/potpore za IAKS mjere ruralnoga razvoja, Agencija za plaćanja primjenjuje administrativne kazne sukladno članku 63. stavku 2. Uredbe (EU) br. 1306/2013.
(6) Zapisnik iz stavka 3. ovoga članka sadrži minimalno sljedeće podatke:
– naziv, OIB i MIBPG nadziranoga poljoprivrednika
– datum i vrijeme obavljanja inspekcijskog nadzora
– vrste potpore i pregledani zahtjevi obuhvaćeni inspekcijskim nadzorom
– nazočne osobe
– identifikacijske brojeve pregledanih ARKOD parcela, prihvatljivu i neprihvatljivu površinu u hektarima za svaku nesukladnu ARKOD parcelu, jasan opis svake utvrđene nesukladnosti vezano za prihvatljivost za plaćanje i/ili ispunjavanje uvjeta višestruke sukladnosti
– broj i vrstu nadzorom obuhvaćenih životinja, životni broj za svaku nadzorom obuhvaćenu životinju, rezultate nadzora s opisom utvrđenih nesukladnosti za svaku životinju pojedinačno vezano za prihvatljivost za plaćanje i/ili ispunjavanje uvjeta višestruke sukladnosti te posebna opažanja o pojedinačnim životinjama i/ili njihovim identifikacijskim oznakama
– je li poljoprivrednik bio službeno unaprijed obaviješten o inspekcijskom nadzoru, a ako je bio obaviješten, kada je inspekcijski nadzor najavljen.
(7) Zapisnik o neudovoljavanju uvjeta za ostvarivanje izravne potpore ili potpore za IAKS mjere ruralnoga razvoja poljoprivredni inspektor u redovitom postupku dostavlja Agenciji za plaćanja do 15. lipnja sljedeće godine za koju je podnesen zahtjev, a iznimno u naknadno utvrđenim slučajevima i nakon tog datuma.
Obračun potpore
Članak 24.
(1) Agencija za plaćanja provodi obračun izravne potpore i IAKS mjera ruralnoga razvoja po korisniku nakon provedenih svih propisanih uvjeta prihvatljivosti sukladno članku 74. Uredbe (EU) br. 1306/2013.
(2) Agencija za plaćanja za svakog korisnika donosi odluku o ostvarivanju prava na potpore koju korisniku dostavlja preko zaštićene mrežne aplikacije – Agronet sustava najkasnije do 30. lipnja u godini nakon godine podnošenja zahtjeva.
(3) Na odluke iz stavka 2. ovoga članka korisnik ima pravo podnijeti prigovor Povjerenstvu za prigovore u Agenciji za plaćanja u roku od 30 dana od dana dostave odluke najkasnije do 30. srpnja u godini nakon godine podnošenja zahtjeva. Danom dostave odluke smatra se dan preuzimanja odluke sa zaštićene mrežne aplikacije – Agronet sustava.
(4) Ministar nalogom Agenciji za plaćanja nalaže plaćanja iz stavaka 1. i 2. ovoga članka sa specificiranim iznosima po pojedinim vrstama potpore iz ove glave.
(5) Odluke iz stavka 2. ovoga članka nisu upravni akti.
Poglavlje B. Program izravnih plaćanja
Program izravnih plaćanja
Članak 25.
(1) Sukladno članku 1. Uredbe (EU) br. 1307/2013 program izravnih plaćanja provodi se u okviru Zajedničke poljoprivredne politike, a u Republici Hrvatskoj sadrži sljedeće mjere:
1. osnovno plaćanje
2. preraspodijeljeno plaćanje
3. plaćanje za