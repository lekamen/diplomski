42 15.04.2015 Dopuna Popisa droga, psihotropnih tvari i biljaka iz kojih se može dobiti droga te tvari koje se mogu uporabiti za izradu droga
MINISTARSTVO ZDRAVLJA
856
Na temelju članka 2. stavka 2. Zakona o suzbijanju zlouporabe droga (»Narodne novine«, broj 107/2001, 87/2002, 163/2003, 141/2004, 40/2007, 149/2009 i 84/2011) ministar zdravlja donosi
DOPUNU POPISA
DROGA, PSIHOTROPNIH TVARI I BILJAKA IZ KOJIH SE MOŽE DOBITI DROGA TE TVARI KOJE SE MOGU UPORABITI ZA IZRADU DROGA
I.
U točki I. Popisa droga, psihotropnih tvari i biljaka iz kojih se može dobiti droga te tvari koje se mogu uporabiti za izradu droga (»Narodne novine«, broj 156/2014) u podtočki 1. Popis droga i biljaka iz kojih se može dobiti droga, Dio I., Odjeljak 1. Droge sukladno Popisu 1. Jedinstvene konvencije UN-a o drogama iz 1961., iza retka:
alfacetilmetadol Alphacetylmethadol α-3-acetoksi-6-dimetilamino-4,4-difenilheptan α-3-acetoxy-6-dimethylamino-4,4-diphenylheptane
dodaje se novi redak koji glasi:
AH-7921 AH-7921 3,4-diklor-N-{[1-(dimetilamino) cikloheksil]metil}benzamid 3,4-dichloro-N-{[1-(dimethylamino) cyclohexyl]methyl}benzamide
II.
Ovom se Dopunom Popisa droga, psihotropnih tvari i biljaka iz kojih se može dobiti droga te tvari koje se mogu uporabiti za izradu droga u pravni poredak Republike Hrvatske prenosi:
– Provedbena odluka Vijeća od 25. rujna 2014. o podvrgavanju tvari 4-jodo-2,5-dimetoksi-N-(2-metoksibenzil)fenetilamina (251-NBOMe), 3,4-dikloro-N-[[1-(dimetilamino)cikloheksil]metil]benzamida (AH-7921), 3,4-metilendioksipirovalerona (MDPV) i 2-(3-metoksifenil)-2-(etilamino) cikloheksanona (metoksetamin) kontrolnim mjerama (2014/688/EU) SL L 287, 1. 10. 2014., str. 22. – 26.
III.
Ova Dopuna Popisa droga, psihotropnih tvari i biljaka iz kojih se može dobiti droga te tvari koje se mogu uporabiti za izradu droga stupa na snagu prvoga dana od dana objave u »Narodnim novinama«.
Klasa: 011-02/15-04/19
Urbroj: 534-02-1-1/2-15-01
Zagreb, 30. ožujka 2015.
Ministar prim. Siniša Varga, dr. med. dent., v. r.
