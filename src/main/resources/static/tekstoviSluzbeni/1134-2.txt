 korisniku državne potpore određuje rok od najdulje tri mjeseca za otklanjanje utvrđenih nepravilnosti.
S obzirom na to da davatelj državne potpore i tužitelj nisu postupili sukladno rješenju tuženika od 3. svibnja 2010. godine, tuženik je i prema ocjeni ovog Suda pravilno postupio kada je na temelju članka 15. stavka 3. Zakona o državnim potporama donio osporeno rješenje. Naime, članak 15. stavak 3. Zakona o državnim potporama propisuje da ako davatelj državne potpore i/ili korisnik državne potpore u roku iz članka 15. stavka 2. Zakona ne otklone nepravilnosti, Agencija nalaže davatelju državne potpore i/ili korisniku državne potpore povrat iznosa dodijeljene državne potpore u dijelu u kojem je utvrđena nepravilnost, uvećan za iznos osnovne referentne stope, koja se određuje i objavljuje na temelju pravila o državnim potporama, uvećane za 100 baznih bodova, koja teče od dana koji je utvrđen kao dan na koji je nepravilnost započela.
Dakle, nije sporno da tužitelj usprkos dobivenim državnim potporama u ukupnom iznosu od 11.104.090,70 kn nije uspio provesti proces restrukturiranja i postati održiv pa je stoga tuženik pravilno postupio kada je, koristeći se ovlastima iz Zakona o državnim potporama, donio osporeno rješenje uz obrazloženje koje i ovaj Sud u cijelosti prihvaća.
Prigovori tužitelja izneseni u tužbi nisu osnovani niti odlučni te stoga nisu doveli u sumnju zakonitost osporenog rješenja.
Trebalo je stoga na temelju članka 57. stavka 1. Zakona o upravnim sporovima (»Narodne novine«, broj 20/10., 143/12. i 152/14.) tužbu kao neosnovanu odbiti.
Objava u »Narodnim novinama« temelji se na odredbi članka 18. Zakona o državnim potporama.
Poslovni broj: UsII-62/13-3
Zagreb, 7. svibnja 2015.
Predsjednica Vijeća mr. sc. Mirjana Juričić, v. r.
