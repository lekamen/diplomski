 savjetovanja te drugih oblika trajnog usavršavanja članova;
– prihodima stečenim obavljanjem gospodarske djelatnosti,
– dobrovoljnim prilozima i darovima,
– donacijama, zakladama i drugim prihodima i davanjima.
Članak 106.
U slučajevima kada Komora provodi programe i projekte od interesa za opće dobro koji se financiraju iz javnih izvora, Komora je dužna najmanje jednom godišnje o svome radu, opsegu, načinu stjecanja i korištenja sredstava izvijestiti davatelja sredstava, a putem mrežne stranice obavijestiti i širu javnost.
Naprijed prikupljena sredstva Komora može koristiti isključivo za provedbu odobrenih programa ili projekata.
X. RJEŠAVANJE SPOROVA I SUKOBA INTERESA UNUTAR KOMORE
Članak 107.
Spor /sukob interesa u Komori postoji ukoliko se radi o pravima i interesima članova Komore o kojima članovi mogu slobodno raspravljati a koji utječu na rad Komore u cjelini odnosno ako se ona odnosi na pitanja od zajedničkog interesa za članove.
Za rješavanje spora/sukoba interesa, nadležna je Skupština Komore.
Za rješavanje spora/sukoba interesa Skupština Komore može imenovati arbitražno vijeće, između članova Komore.
U slučaju da Skupština imenuje arbitražno vijeće, odlukom o imenovanju članova arbitražnog vijeća odrediti će zadatak i ovlaštenje za rješavanje spora/sukoba interesa, za svaki pojedini slučaj.
XI. ODGOVORNOST ZA OBVEZE I ŠTETU
Članak 108.
Za svoje obveze Komora odgovara svojom cjelokupnom imovinom.
Članovi Komore i članovi njezinih tijela ne odgovaraju za obveze Komore.
Nad Komorom se može provesti stečaj, sukladno zakonu.
Komora i osobe ovlaštene za njeno zastupanje za štetu učinjenu u Komori ili za štetu koju Komora učini prema trećim osobama, odgovaraju sukladno općim propisima za štetu.
XII. NADZOR
Članak 109.
Članovi Komore sami nadziru rad Komore.
Ako član Komore smatra da je povrijeđen Statuti ili drugi opći akt, ovlaštena je na to upozoriti nadležno tijelo Komore, te zahtijevati da se nepravilnosti uklone.
Ako nadležno tijelo Komore upozorenje ne razmotri u roku od 30 dana od dana dostavljenog pisanog zahtjeva i po zahtjevu ne postupi i nepravilnosti ne otklone u daljnjem roku od 30 dana, član može podnijeti tužbu nadležnom općinskom sudu prema sjedištu udruge.
XIII. STATUSNE PROMJENE
Članak 110.
O statusnim promjenama Komore odlučuje Skupština.
Pripajanje ili spajanje Komore ne može se provesti s udrugom čija financijska izviješća iskazuju negativan rezultat.
XIV. PRESTANAK POSTOJANJA I LIKVIDACIJA KOMORE
Članak 111.
Razlozi za prestanak postojanja Komore jesu:
1. odluka Skupštine o prestanku rada i postojanja;
2. pripajanje drugoj udruzi, spajanje s drugom udrugom, podjela Komore razdvajanjem;
3. protek dvostruko više vremena od vremena predviđenog za održavanje redovne sjednice Skupštine, a da ona nije održana;
4. pravomoćna odluka suda o ukidanju Komore;
5. pokretanje stečajnog postupka;
6. na zahtjev člana, ako je broj članova pao ispod broja osnivača potrebnog za osnivanje udruge, a nadležno tijelo nije u roku od godine dana od nastupanja te činjenice, donijelo odluku o primanju novih članova.
U slučaju iz stavka 1. točke 1. i 5. ovog članka, likvidator je dužan nadležnom uredu podnijeti zahtjev za upis prestanka djelovanja Komore i njen ispis iz registra udruga, u roku od 8 (osam) dana od dana donošenja odluke o prestanku rada i postojanja, odnosno pokretanju stečajnog postupka.
U slučaju prestanka postojanja temeljem odluke Skupštine, ista donosi odluku o prestanku postojanja Komore dvotrećinskom većinom glasova od ukupnog broja članova Skupštine.
Članak 112.
U slučajevima iz prethodnog članka, stavka 1. točka 1., 3., 4. i 6. ovoga Statuta provodi se postupak likvidacije Komore.
Postupak likvidacije Komore provodi se u skladu s odredbama Zakona o udrugama.
XV. LIKVIDATOR
Članak 113.
Likvidator je fizička ili pravna osoba koja se kao likvidator upisuje u registar udruga.
Likvidatora Komore bira i opoziva Upravni odbor i likvidator ne mora biti član Komore.
Likvidator zastupa Komoru u postupku