 financijskih sredstava osigurava financijska sredstva, organizacijske kapacitete i ljudske resurse za primjenu osnovnih standarda financiranja, ugovaranja i praćenja provedbe i vrednovanja rezultata programa i projekata iz svoga djelokruga.
(2) Na temelju ciljeva i prioriteta definiranih u razvojnim strategijama i nacionalnim programima te drugim odgovarajućim strateškim dokumentima na nacionalnoj, odnosno lokalnoj i područnoj (regionalnoj) razini, davatelj financijskih sredstava u okviru svoga djelokruga utvrđuje prioritete za dodjelu financijskih sredstava programima i projektima i za to planira sredstva u proračunu, odnosno financijskom planu za narednu kalendarsku godinu.
(3) Davatelj financijskih sredstava sustavno izgrađuje sposobnosti, posebna znanja i vještine svojih zaposlenika koji rade na poslovima dodjele financijskih sredstava, ugovaranju i praćenju provedbe programa i projekata sukladno ovoj Uredbi.
(4) Ovisno o vrsti i uvjetima javnog natječaja ili javnog poziva davatelj financijskih sredstava u provedbi natječaja izrađuje obrasce natječajne dokumentacije sukladno ovoj Uredbi, a prema raspoloživim mogućnostima koristi jedinstveni informacijski sustav iz poglavlja VII. ove Uredbe, odnosno drugi odgovarajući informacijski sustav koji omogućuje provedbu i praćenje financiranja programa i projekata.
Osnovni standardi financiranja programa i/ili projekata
Članak 4.
(1) Osnovni standardi koje primjenjuje davatelj financijskih sredstava pri financiranju programa i projekta odnose se na standarde planiranja i provedbe financiranja, odnosno praćenja i vrednovanja financiranja i izvještavanja.
A) osnovni standardi planiranja financiranja:
1. prioritetna područja za financiranje programa i projekata utvrđuju se za proračunsku godinu na temelju procjene potreba u određenom području i mjera za ostvarivanje ciljeva iz strateških dokumenata za čiju provedbu je odgovoran davatelj financijskih sredstava,
2. financiranje se provodi putem javnog natječaja ili javnog poziva za financiranje programa i projekata udruga (u daljnjem tekstu: javni natječaj),
3. godišnji plan raspisivanja javnih natječaja objavljuje se na mrežnim stranicama davatelja financijskih sredstava te se evidentira u objedinjenom godišnjem planu javnih natječaja dostupnom na mrežnim stranicama Ureda za udruge,
4. javni natječaj propisuje uvjete za prijavu, mjerila za ocjenjivanje prijava, postupak odobravanja financijskih sredstava i postupak za podnošenje prigovora,
5. javni natječaj otvoren je za prijavu programa ili projekta najmanje 30 dana od dana javnog objavljivanja,
6. uvjetima javnog natječaja planira se okvirni broj programa, odnosno projekata koji će se financirati te najniži i najviši iznos koji se može odobriti za financiranje pojedinog programa, odnosno projekta,
7. javnim natječajem unaprijed su utvrđeni postupci za sprječavanje sukoba interesa osoba uključenih u postupak dodjele financijskih sredstava.
B) osnovni standardi provedbe financiranja:
1. javni natječaj provodi davatelj financijskih sredstava, u pravilu putem nadležne ustrojstvene jedinice, odnosno povjerenstvo za pripremu natječaja i natječajne dokumentacije te provedbu postupka dodjele financijskih sredstava udrugama,
2. dokumentaciju za provedbu javnog natječaja (u daljnjem tekstu: natječajna dokumentacija) propisuje davatelj financijskih sredstva,
3. prije isteka roka za prijavu, davatelj financijskih sredstava potencijalnim prijaviteljima pruža podršku u vidu javne objave odgovora na pitanja i/ili pripremnih radionica za izradu projektnih prijava,
4. sukladno uvjetima javnog natječaja, prijave s popratnom dokumentacijom dostavljaju se elektronički i/ili u jednom ili više primjeraka u papirnatom obliku u zatvorenoj omotnici na adresu davatelja financijskih sredstava i u roku propisanom uvjetima javnog natječaja,
5. nakon isteka roka za prijavu, povjerenstvo iz članka 28. ove Uredbe otvara prijave projektnih, odnosno programskih prijedloga pristiglih na natječaj i utvrđuje