 dokazna sredstva koja će se upotrijebiti u cilju pravilnog i potpunog utvrđivanja činjeničnog stanja u upravnom postupku, među kojima su, osim isprava, i saslušanje svjedoka, pribavljanje nalaza i mišljenja vještaka, provođenje očevida i izjava stranke.
Dio odredbe članka 14. stavka 6. Odluke, u dijelu kojim je propisano da se prebivalište dokazuje isključivo uvjerenjem određene policijske postaje, protivno je temeljnim odredbama i svrsi ZUP-a, jer se u upravnom postupku treba utvrditi pravo stanje stvari i u tu se svrhu moraju utvrditi sve činjenice i okolnosti koje su bitne za zakonito i pravilno rješavanje upravne stvari (načelo utvrđivanja materijalne istine, članak 8. ZUP-a). U rješavanju određene upravne stvari svrha ZUP-a postiže se i pravilnim i potpunim utvrđivanjem činjeničnog stanja tako da se pravno relevantne činjenice utvrđuju svim ZUP-om propisanim dokaznim sredstvima potrebnim za dokazivanje, u skladu s načelom samostalnosti i slobodne ocjene dokaza (članak 9. ZUP-a), a sve s ciljem donošenja zakonitog i pravilnog pojedinačnog akta javnopravnog tijela.
Propisivanjem dokazivanja prebivališta u svrhu oslobađanja od plaćanja komunalnog doprinosa isključivo uvjerenjem izdanim od nadležnog tijela, ograničava se mogućnost poduzimanja procesnih radnji radi utvrđivanja pravno relevantne činjenice u upravnom postupku.
Kako se prema izričitoj odredbi naprijed navedenog članka 3. stavka 1. ZUP-a samo pojedina pitanja upravnog postupka mogu zakonom, a ne općim aktom, urediti drukčije, i to samo ako je to nužno za postupanje u pojedinim upravnim područjima te ako nije protivno temeljnim odredbama i svrsi ZUP-a, to je osporena odredba općeg akta u dijelu koji se odnosi na dokazivanje prebivališta isključivo uvjerenjem nadležnog državnog tijela u suprotnosti s općim postupovnim zakonom.
Pozivanje tužitelja na stajalište ovoga Suda izraženo u presudi poslovni broj: Usoz-342/13 od 28. ožujka 2014. nije primjenjivo u ovom upravnom sporu, jer se ne radi o istoj pravnoj situaciji, odnosno u tom predmetu sporno je bilo propisivanje visine komunalnog doprinosa, a ne oslobađanje od njegovog plaćanja. Presudom poslovni broj: Usoz-102/14 od 28. travnja 2015. ukinuta je slična odredba općeg akta iz razloga što nije bilo osigurano namirenje razlike sredstava za slučaj potpunog ili djelomičnog oslobađanja od plaćanja komunalnog doprinosa, što u ovom sporu nije slučaj.
Zbog svega navedenog Sud je na temelju odredbe članka 86. stavka 3. ZUS-a i odgovarajućom primjenom odredbe članka 57. stavka 1. ZUS-a presudio kao u izreci.
Poslovni broj: Usoz-61/16-7
Zagreb, 27. rujna 2016.
Predsjednica vijeća mr. sc. Inga Vezmar Barlek, v. r.
