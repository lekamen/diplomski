 ovosudnim rješenjem od 14. svibnja 2014. godine.
Tuženik u odgovoru na tužbu, dajući očitovanje o pojedinačnim prigovorima tužitelja, u bitnom navodi kako tužitelj u tužbi niti u jednom dijelu ne ističe da je u konkretnom slučaju zaista došlo do povrede članka 63. stavka 5. ZEK-a. U odnosu na prigovor da osporena odluka nije obrazložena sukladno članku 98. stavku 1. i 5. Zakona o općem upravnom postupku, odnosno da iz iste ne proizlazi niti je jasno o kojim regulatornim obvezama se radi, na koji način je tuženik proveo analizu cijena usluga tužitelja te koji izračun troškova je prihvatio kao mjerodavan, tuženik navodi da obrazloženje osporene odluke ima sve elemente koji su propisani navedenom zakonskom odredbom, te da su takvi navodi tužitelja netočni, neutemeljeni i usmjereni k neispunjavanju obveze određene u osporenoj odluci. To prvenstveno stoga jer iz osporene odluke vrlo jasno i decidirano proizlazi kako se radi o obvezi troškovne usmjerenosti cijena, a što je navedeno i detaljno obrazloženo u Odluci o analizi tržišta interneta i televizije, kao i zbog toga što je tužitelj dobro upoznat s načinom na koji je tuženik proveo analizu i s izračunom troškova koji je prihvatio kao mjerodavan, budući je navedeni način izračun propisan rješenjem od 18. studenog 2008. u dokumentu »Naputci za računovodstveno odvajanje i troškovno računovodstvo« te je isti uobičajen i općeprihvaćen između stranaka ovog spora. Dodatno navodi kako tužitelj ni u jednom trenutku prije donošenja osporene odluke nije obavijestio tuženika o bilo kakvim nejasnoćama vezano uz izračun i korištene podatke te prvi put iznosi ove navode u tužbi. U odnosu na prigovor tužitelja da je osporenu odluku temeljio na podacima o troškovima iz 2011. godine, tuženik navodi kako tužitelj, pokušavajući sud dovesti u zabludu, »miješa« podatke o troškovima i obvezu troškovne usmjerenosti. Naime, regulatorna obveza troškovne usmjerenosti odnosi se na postojeće cijene a cijena se formira na temelju troškova te se stoga u svrhu određivanja troškovno usmjerene cijene mora provesti analiza troškova koji su postojali u prethodnoj godini, dakle, tuženik je u postupku koji je prethodio donošenju osporene odluke koristio podatke o troškovima koji su utemeljeni na regulatornim financijskim izvještajima iz 2011. (i to na zahtjev tužitelja po dopisu od 25. listopada 2012.), jer su to bili najnoviji službeni revidirani podaci. U odnosu na prigovor tužitelja da se regulatorne obveze koje je tuženik odredio Odlukom o analizi tržišta interneta i televizije nužno primjenjuju i mogu primjenjivati isključivo na onaj dio usluge koji se odnosi na elektroničku komunikacijsku uslugu, tuženik napominje da je isto predmet drugog spora, koji se vodi pred ovim Sudom pod brojem UsII-12/2012, vezano za određivanje regulatornih obveza. Što se tiče obveze iz osporene odluke, tuženik ističe da tužitelj za potrebe ovog postupka radi razliku između dijela MAXtv usluge koja predstavlja elektroničku komunikacijsku uslugu i dijela koji predstavlja uređivanje sadržaja, dok u stvarnosti ta razlika ne postoji i krajnji korisnici ne mogu znati koliko plaćaju jedan, a koliko drugi aspekt te usluge, jer je za njih ta usluga jedinstvena cjelina. U pogledu prigovora tužitelja da primijenjena odgovarajuća stopa povrata na prihode (WACC) nije u skladu s odlukom tuženika od 18. studenog 2008., ističe se da navedena odluka ni u jednom svom dijelu ne isključuje primjenu WACC-a u svrhu određivanja minimalne margine maloprodajnih usluga tužitelja, dapače, primjena iste je uobičajena u europskoj praksi regulatornih tijela, kako bi se izbjeglo istiskivanje konkurencije preniskim cijenama, a što se određivanjem odgovarajućih regulatornih obveza na predmetnom tržištu upravo i želi izbjeći, o čemu u prilogu odgovora na tužbu tuženik dostavlja prijevod Odluke Komisije od 4. srpnja 2007. U odnosu na prijedlog za odgodnim učinkom tužbe, tuženik predlaže isti odbiti, dok prepušta ovom Sudu odlučiti je li u ovom predmetu potrebno