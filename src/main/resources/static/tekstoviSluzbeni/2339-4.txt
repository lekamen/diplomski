 Pravilnika, od kojih najmanje jedna ispunjava uvjete iz članka 10. stavka 1. točke 7. b) ili točke 7. c) ovoga Pravilnika,
3. ima sklopljen ugovor o osiguranju od profesionalne odgovornosti,
4. protiv nje i odgovorne osobe u pravnoj osobi se ne vodi kazneni postupak zbog kaznenog djela koje se goni po službenoj dužnosti,
5. protiv nje i protiv odgovorne osobe u pravnoj osobi nije izrečena pravomoćna osuđujuća presuda za jedno ili više sljedećih kaznenih djela:
– udruživanje za počinjenje kaznenih djela,
– primanje mita u gospodarskom poslovanju,
– davanje mita u gospodarskom poslovanju,
– zlouporaba položaja i ovlasti,
– zlouporaba obavljanja dužnosti državne vlasti,
– protuzakonito posredovanje,
– primanje mita,
– davanje mita,
– prijevara,
– računalna prijevara,
– prijevara u gospodarskom poslovanju ili prikrivanje protuzakonito dobivenog novca.
(3) Pravna osoba koja podnosi zahtjev za stjecanje ovlaštenja za provođenje energetskog pregleda dužna je uz zahtjev, priložiti i sljedeće isprave kojima dokazuje ispunjavanje propisanih uvjeta:
1. presliku izvoda iz sudskog registra, ne stariju od šest mjeseci kojom se dokazuje da je registrirana za obavljanje djelatnosti iz stavka 2. točke 1. ovoga članka.
2. javnobilježnički ovjerenu izjavu odgovorne osobe u ovlaštenoj osobi da je jedna ili više fizičkih osoba koje ispunjavaju uvjete utvrđene člankom 10. ovoga Pravilnika,
3. opis radnog iskustva na poslovima iz članka 10. stavka 1. točke 2. ovoga Pravilnika za svaku osobu stalno zaposlenu na neodređeno vrijeme kod podnositelja zahtjeva i imenovanu osobu koja će potpisivati izvješća o provedenim energetskim pregledima velikih poduzeća,
4. presliku ugovora o osiguranju od profesionalne odgovornosti za štetu, koju bi podnositelj zahtjeva obavljanjem poslova iz stavka 1. ovoga članka mogao učiniti investitoru ili drugim osobama, u trajanju najmanje do isteka roka važenja rješenja,
5. uvjerenje o nekažnjavanju za pravnu osobu i odgovornu osobu u pravnoj osobi,
6. dokaz o uplaćenoj pristojbi.
(4) Pravna osoba koja podnosi zahtjev iz članka 9. stavka 3. ovoga Pravilnika dužna je, na zahtjev Ministarstva dostaviti i druge isprave i dokaze u svrhu utvrđivanja činjenica bitnih za izdavanje ovlaštenja.
Članak 12.
Ovlaštena osoba određuje najmanje jednu imenovanu osobu, koja je stalno zaposlena, s punim radnim vremenom na neodređeno vrijeme i koja ispunjava uvjete iz članka 10. ovoga Pravilnika, a koja će u ime ovlaštene osobe potpisivati energetske izvješća o provedenim energetskim pregledima te druge osobe koje sudjeluju u izradi energetskog pregleda.
Strane ovlaštene osobe
Članak 13.
(1) Strana ovlaštena osoba iz druge države članice Europske unije, može u Republici Hrvatskoj obavljati poslove provođenja energetskog pregleda ako se prije početka prvog posla u Republici Hrvatskoj registrira pri Ministarstvu u registar iz članka 24. ovoga Pravilnika uz uvjet da:
– ima osiguranje od profesionalne odgovornosti za štetu koju bi obavljanjem poslova energetskih pregleda mogla učiniti velikom poduzeću za koje izrađuje energetski pregled,
– ima stručne kvalifikacije potrebne za obavljanje tih poslova u skladu s odredbama ovoga Pravilnika,
– nije osuđena za kazneno djelo protiv Republike Hrvatske, za kazneno djelo protiv službene dužnosti ili za kazneno djelo počinjeno iz koristoljublja.
(2) Uz prijavu u registar Ministarstva iz stavka 1. ovoga članka podnositelj prijave dužan je priložiti:
– dokaz da je osiguran od odgovornosti za štetu koju bi obavljanjem poslova provođenja energetskih pregleda velikih poduzeća mogao učiniti velikom poduzeću ili drugim osobama,
– ovlaštenje za obavljanje poslova iz stavka 1. ovoga članka u državi članici iz koje dolazi,
– dokaz da nije osuđena za kazneno djelo protiv Republike Hrvatske, za kazneno djelo protiv službene dužnosti ili za kazneno djelo počinjeno iz koristoljublja.
(3) Ako se u državi članici iz koje dolazi strana osoba poslovi provođenja energetskih pregleda obavljaju bez posebnog ovlaštenja, uz