tehnički napredak i dostupnost mjera za nadzor proizvodnje elektromagnetskih polja na izvoru, poslodavac je obvezan poduzimati potrebne mjere kako bi osigurao da su rizici uzrokovani elektromagnetskim poljima na mjestu rada uklonjeni ili smanjeni na minimum. Smanjenje rizika zbog izloženosti elektromagnetskim poljima temelji se na općim načelima prevencije, sukladno odredbama posebnih propisa o uvođenju mjera za poticanje poboljšanja sigurnosti i zdravlja radnika na radu.
(2) Ako se na temelju procjene rizika provedene u skladu s člankom 5. ovoga Pravilnika prekorače vrijednosti upozorenja iz članka 4. ovoga Pravilnika i Priloga II. i III. ovoga Pravilnika, osim ako se procjenom provedenom sukladno članku 5. stavcima 1., 2. i 3. ovoga Pravilnika dokaže da odgovarajuće granične vrijednosti izloženosti nisu prekoračene te da se sigurnosni rizici mogu isključiti, poslodavac je obvezan izraditi i provoditi akcijski plan koji uključuje tehničke i/ili organizacijske mjere s ciljem sprečavanja izloženosti iznad graničnih vrijednosti izloženosti za učinke na zdravlje i graničnih vrijednosti izloženosti za učinke na osjetila, uzimajući u obzir posebno:
(a) druge radne metode čija je posljedica manja izloženost elektromagnetskim poljima;
(b) izbor opreme koja emitira elektromagnetska polja manjeg intenziteta, uzimajući u obzir rad koji treba obaviti;
(c) tehničke mjere za smanjenje zračenja elektromagnetskih polja, uključujući prema potrebi uporabi sigurnosnih sklopki, zaštitne opreme ili sličnih mehanizama za zaštitu zdravlja;
(d) odgovarajuće mjere ograničenja i pristupa kao što su upozorenja, oznake, oznake na podu, ograde s ciljem ograničenja ili nadzora pristupa;
(e) kod izloženosti električnim poljima, mjere i postupke za sprečavanje pražnjenja iskrama i dodirnih struja tehničkim sredstvima i obukom radnika;
(f) odgovarajuće programe održavanja radne opreme, sustave radnih mjesta i radnih postaja;
(g) projektiranje i raspored mjesta rada i radnih postaja;
(h) ograničenje trajanja i intenziteta izloženosti; i
(i) dostupnost odgovarajuće osobne zaštitne opreme.
(3) Sukladno procjeni rizika iz članka 5. ovoga Pravilnika, poslodavac izrađuje i provodi akcijski plan koji obuhvaća tehničke i/ili organizacijske mjere za sprečavanje svih rizika za radnike koji su posebno izloženi riziku te svih rizika uzrokovanih neizravnim učincima iz članka 5. ovoga Pravilnika.
(4) Uz pružanje informacija iz članka 7. ovoga Pravilnika, poslodavac, sukladno odredbama posebnih propisa o uvođenju mjera za poticanje poboljšanja sigurnosti i zdravlja radnika na radu, prilagođava mjere iz ovoga članka zahtjevima radnika koji su izloženi posebnom riziku i prema potrebi pojedinačnim procjenama rizika, posebno za radnike koji su prijavili da koriste aktivne ili pasivne ugrađene medicinske proizvode kao što su elektronički srčani stimulatori (pacemakeri) ili medicinski proizvodi koji se nose na tijelu, kao što su inzulinske pumpe te za trudne radnice koje su poslodavca obavijestile o svom stanju.
(5) Na temelju procjene rizika iz članka 5. ovoga Pravilnika, mjesta rada na kojima bi radnici mogli biti izloženi elektromagnetskim poljima izvora, koji prelaze vrijednosti upozorenja, označuju se odgovarajućim oznakama u skladu s Prilozima II. i III. ovoga Pravilnika te sukladno odredbama posebnog propisa kojima su uređeni minimalni zahtjevi za postavljanje sigurnosnih znakova i/ili znakova za zaštitu zdravlja na radu. Takva se područja označuju i njima se prema potrebi ograničava pristup. Kada je pristup tim područjima na odgovarajući način ograničen iz drugih razloga, a radnici ili radnice su informirani o rizicima koji su posljedica elektromagnetskih polja, ne zahtijevaju se posebni znakovi i ograničenje pristupa za elektromagnetska polja.
(6) Kod primjene članka 4. stavka 3. točke (a) ovoga Pravilnika, poduzimaju se posebne mjere zaštite kao što su obuka radnika sukladno članku 6. ovoga Pravilnika i uporaba tehničkih sredstava i osobne zaštite, na primjer,