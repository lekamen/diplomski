53 15.05.2015 Odluka o izmjeni i dopuni Odluke o načinu osiguravanja i raspolaganja sredstvima dopunskog zdravstvenog osiguranja
HRVATSKI ZAVOD ZA ZDRAVSTVENO OSIGURANJE
1038
Na osnovi članka 10. stavka 2. Zakona o dobrovoljnom zdravstvenom osiguranju (»Narodne novine«, broj 85/06., 150/08. i 71/10.) i članka 27. stavka 1. točke 6. i članka 63. stavka 2. Statuta Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 18/13. i 1/14.) Upravno vijeće Hrvatskog zavoda za zdravstveno osiguranje na 84. sjednici održanoj 29. travnja 2015. godine donijelo je
ODLUKU
O IZMJENI I DOPUNI ODLUKE O NAČINU OSIGURAVANJA I RASPOLAGANJA SREDSTVIMA DOPUNSKOG ZDRAVSTVENOG OSIGURANJA
Članak 1.
U Odluci o načinu osiguravanja i raspolaganja sredstvima dopunskog zdravstvenog osiguranja (»Narodne novine«, broj 91/13., 12/14. i 29/15. – u daljnjem tekstu: Odluka) u članku 15. stavak 1. mijenja se i glasi:
»Zavod će otpisati potraživanje koje ne premašuje iznos od 20,00 kuna po isteku važenja police dopunskog zdravstvenog osiguranja«.
Iza stavka 1. dodaje se novi stavak 2. koji glasi:
»Zavod će otpisati potraživanje koje ne premašuje iznos od 5,00 kuna po ugovorenoj premiji za razdoblje od godine dana«.
Dosadašnji stavci 2., 3. i 4. postaju stavci 3., 4. i 5.
Članak 2.
Ova Odluka stupa na snagu dan nakon objave u »Narodnim novinama«.
Klasa: 025-04/15-01/124
Urbroj: 338-01-01-15-01
Zagreb, 29. travnja 2015.
Predsjednik Upravnog vijeća Hrvatskog zavoda za zdravstveno osiguranje prof. dr. sc. Marko Duvnjak, dr. med., v. r.
