pravo građenja na poljoprivrednom zemljištu u vlasništvu države u svrhu izgradnje poljoprivrednih građevina, u skladu s dokumentima prostornog uređenja, na prijedlog zainteresirane osobe.
(4) Agencija može osnovati pravo služnosti na poljoprivrednom zemljištu u vlasništvu države, na prijedlog zainteresirane osobe.
(5) Način i uvjete osnivanja prava građenja i prava služnosti iz stavaka 3. i 4. ovoga članka uredbom propisuje Vlada Republike Hrvatske.«.
Članak 9.
U članku 27. stavak 3. mijenja se i glasi:
»(3) Poziv za zakup raspisuje se ponajprije za katastarske čestice koje čine proizvodno-tehnološke cjeline, površine najviše do 100 hektara. Kada Agencija prethodno utvrdi da se poljoprivredno zemljište nalazi unutar područja ekološke mreže, poziv za zakup i zakup za ribnjake sadrži i posebne uvjete zaštite prirode koje na zahtjev Agencije utvrđuje središnje tijelo državne uprave nadležno za poslove zaštite prirode.«.
Iza stavka 3. dodaju se novi stavci 4., 5. i 6. koji glase:
»(4) Iznimno od stavka 3. ovoga članka, poziv za zakup može se raspisati za proizvodno-tehnološku cjelinu površine veće od 100 hektara ako tu proizvodno-tehnološku cjelinu čini jedna katastarska čestica.
(5) Iznimno, u javnom pozivu za zakup može se odrediti vrsta poljoprivredne proizvodnje za koju se poljoprivredno zemljište u vlasništvu države daje u zakup s obzirom na specifične agroklimatske potencijale koje ima pojedina regija, višegodišnje nasade na tome području, odnosno na poljoprivrednu proizvodnju tradicionalnu na pojedinom području.
(6) Iznimno, poziv za zakup može se raspisati za katastarsku česticu na kojoj je izgrađena poljoprivredna građevina u vlasništvu države, odnosno za tu česticu i susjedne katastarske čestice koje s njom čine proizvodno-tehnološku cjelinu.«.
Dosadašnji stavci 4. i 5. postaju stavci 7. i 8.
Dosadašnji stavak 6., koji postaje stavak 9., mijenja se i glasi:
»(9) Povjerenstva iz stavaka 7. i 8. ovoga članka imenuje Agencija, a čine ih po pet članova i tajnik.«.
Dosadašnji stavak 7. briše se.
Članak 10.
U članku 28. iza stavka 3. dodaje se novi stavak 4. koji glasi:
»(4) Ako nisu ispunjeni uvjeti iz stavaka 1. i 3. ovoga članka, Agencija može donijeti odluku o raspisivanju javnog poziva za zakup i zakup za ribnjake, ako je sama pribavila potrebnu dokumentaciju za raspolaganje poljoprivrednim zemljištem u vlasništvu države.«.
Dosadašnji stavak 4. postaje stavak 5.
Članak 11.
U članku 29. stavku 1. riječi: »(u daljnjem tekstu: naknada za vodu)« brišu se.
Iza stavka 3. dodaje se novi stavak 4. koji glasi:
»(4) Ako je sudionik javnog poziva za zakup i zakup za ribnjake zadruga koja se bavi poljoprivrednom djelatnošću, ponuda sudionika koji je član te zadruge smatra se nevažećom.«.
Dosadašnji stavci 4. i 5. postaju stavci 5. i 6.
U dosadašnjem stavku 6., koji postaje stavak 7., riječi: »i posebne uvjete zaštite prirode koje utvrđuje središnje tijelo državne uprave nadležno za poslove zaštite prirode, ako se poljoprivredno zemljište nalazi unutar zaštićenog područja« brišu se.
U dosadašnjem stavku 7., koji postaje stavak 8., iza riječi: »proizvoditi« umjesto zareza stavlja se točka, a riječi: »inovativnost planirane proizvodnje, utjecaj na okoliš« brišu se.
Iza dosadašnjeg stavka 7., koji postaje stavak 8., dodaje se stavak 9. koji glasi:
»(9) Kod vrednovanja Gospodarskog programa, sukladno stavku 8. ovoga članka, za ponuditelja koji je obiteljsko poljoprivredno gospodarstvo ili poljoprivredni obrt uzimaju se u obzir svi njihovi resursi na području Republike Hrvatske, a za ponuditelja koji je trgovačko društvo i svi resursi s njime povezanih društava na području Republike Hrvatske.«.
Dosadašnji stavak 8. postaje stavak 10.
Članak 12.
U članku 30. stavku 1. točki b) iza riječi: »20 bodova,« dodaje se riječ: »ili«.
Iza točke b) dodaju se nova točka c) i točka d) koje glase:
»c) dosadašnji posjednik ako je u mirnom posjedu, 10 bodova, ili
d) nositelj obiteljskoga poljoprivrednog gospodarstva koji je mlađi od 40 godina, upisan je u 