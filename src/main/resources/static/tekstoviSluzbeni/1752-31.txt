 primjena odredbi Ustava koje se ne mogu neposredno primijeniti, uskladiti u roku od šest mjeseci od dana proglašenja Ustavnog zakona. Također je propisano da će se navedenim zakonima urediti pitanja koja se odnose, između ostalog, na Kazneni zakon.
Odredba članka 31. stavka 4. Ustava odnosi se na pitanje nemogućnosti primjene kaznenog zakonodavstva zbog proteka vremena iz članka 18. Kaznenog zakona, odnosno podredno na pitanje zastare kaznenog progona iz članka 90. stavka 1. Osnovnog Krivičnog zakona Republike Hrvatske (»Narodne novine«, br. 53/91, 39/92 i 91/92), odnosno iz članka 19. stavka 1. Kaznenog zakona.
Kako je Ustavni zakon proglašen 22. listopada 2010. godine, rok za usklađenje zakona kojima se omogućuje primjena odredbi Ustava koje se ne mogu neposredno primijeniti je 22. travnja 2010. godine. Radi provedbe odredbe Ustavnog zakona, a kako bi se onemogućilo nastupanje zastare za kaznena djela ratnog profiterstva te pretvorbenog i privatizacijskog kriminala, pristupilo se izradi Zakona o dopuni Kaznenog zakona.
Slijedom navedenog, članak 18. stavak 2. Kaznenog zakona dopunjen je na način da se nemogućnost primjene kaznenog zakonodavstva Republike Hrvatske, osim na kaznena djela navedena u toj odredbi, ne odnosi i na kaznena djela koja ne zastarijevaju prema Ustavu.«
92. U skladu s tim prijedlogom, člankom 1. Zakona o dopuni Kaznenog zakona (»Narodne novine« broj 57/11.; u daljnjem tekstu: ZoD KZ-a/97-11), koji je bio na snazi od 2. lipnja 2011. do 1. siječnja 2013., bilo je propisano da se nemogućnost primjene kaznenog zakonodavstva Republike Hrvatske ne odnosi (ni) na kaznena djela koja ne zastarijevaju prema Ustavu. Taj je članak glasio:
»Članak 1.
U članku 18. stavku 2. Kaznenog zakona (»Narodne novine«, br. 110/97, 27/98 – ispravak, 50/2000, 129/2000, 51/2001, 111/2003, 190/2003, 105/2004, 84/2005 – ispravak, 71/2006, 110/2007 i 152/2008) iza riječi: ‘prema’ dodaju se riječi: ‘Ustavu ili’.«
93. Pročišćeni tekst članka 18. KZ-a/97, u tekstu koji je bio na snazi od 2. lipnja 2011. do 1. siječnja 2013., glasio je:
»Nemogućnost primjene kaznenog zakonodavstva zbog proteka vremena
Članak 18.
(1) Kazneno zakonodavstvo Republike Hrvatske ne može se zbog zastare primijeniti kad protekne ovim Zakonom određeno vrijeme od počinjenja kaznenog djela, izrečene kazne ili određivanja primjene druge kaznenopravne sankcije.
(2) Nemogućnost primjene kaznenog zakonodavstva Republike Hrvatske ne odnosi se na kaznena djela genocida iz članka 156., agresivnog rata iz članka 157., zločina protiv čovječnosti iz članka 157.a, ratnih zločina iz članka 158., 159. i 160. ovoga Zakona te drugih kaznenih djela što ne zastarijevaju prema Ustavu ili međunarodnom pravu.«
94. Prema obrazloženju P.Z-a br. 809/11, »time je u Kazneni zakon dosljedno implementirana izmjena Ustava iz članka 31. stavka 4. i omogućena daljnja razrada ove odredbe u posebnom zakonu« (str. 2.).
3.2. ZoNKD-RPiPP
95. ZoNKD-RPiPP je zakon na koji, kao na posebni, upućuje P.Z. br. 809/11, a koji je utemeljen na članku 5. Promjene Ustava/2010 (to jest na novom stavku 4. članka 31. Ustava u dijelu koji glasi: »propisana zakonom«).
96. ZoNKD-RPiPP donesen je u hitnom postupku na 23. sjednici 6. saziva Hrvatskog sabora održanoj 13. svibnja 2011. (92 glasa »za« i dva glasa »suzdržana«). Stupio je na snagu 2. lipnja 2011.
Prema obrazloženju Prijedloga zakona o nezastarijevanju kaznenih djela ratnog profiterstva i kaznenih djela iz procesa pretvorbe i privatizacije, s Konačnim prijedlogom zakona – hitni postupak, prvo i drugo čitanje, P.Z. br. 808, koji je Vlada uputila predsjedniku Hrvatskog sabora aktom klase: 740-02/11-01/04, ur. broja: 5030106-11-1 od 28. travnja 2011., »prijedlog posebnog zakona izrađen je prije svega zbog činjenice da kaznena djela ratnog profiterstva te pretvorbenog i privatizacijskog kriminala nisu sadržana samo u Kaznenom zakonu, već i u drugim zakonima koji su taksativno navedeni u ovom Zakonu« (str. 2.).
97. U razradi novog stavka 4. članka 31. Ustava,