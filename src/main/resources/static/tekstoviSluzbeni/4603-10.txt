 počinjenja prekršaja, ako mu zakonodavac to omogući. Upravo takve mogućnosti zakonodavac daje osuđeniku u članku 152. stavak 3. iz članka 42. ('novčana kazna smatrat će se u cjelini plaćenom ako suđena osoba plati dvije trećine izrečene novčane kazne u roku određenom odlukom kojom je ta kazna izrečena'). Pri tome Zakon ne dijeli osuđenike, fizičke ili pravne osobe, po materijalnom statusu već je za sve jednak. Nesporno je da je novčana kazna, bilo kojeg iznosa, teži teret za osuđenika koji je slabijeg imovnog stanja nego za osuđenika boljeg imovnog stanja, no to vrijedi za sve novčane kazne svih zakona koji to propisuju, pa istovremeno pozitivna mogućnost kakva se osuđeniku pruža predmetnom odredbom ne može biti ocijenjena kao promicanje nejednakosti građana pred zakonom.«
13.3. Polazeći od predlagateljevog razloga osporavanja ustavnosti članka 152. stavaka 3. i 11. PZ-a i legitimnog cilja tih zakonskih odredaba (ubrzanje prekršajnog postupka i povećanje njegove djelotvornosti), Ustavni sud utvrđuje da ni u ovom dijelu prijedloga predlagateljevi razlozi nisu ustavnopravno relevantni. Naime, predlagatelj smatra da zakonodavac osuđenoj osobi nije smio ostaviti mogućnost da dobrovoljno plati iznos od dvije trećine novčane kazne i time za sebe ostvari povoljniji financijski učinak.
U rješenju broj: U-I-567/2012 i dr. od 22. siječnja 2013. (www.usud.hr) Ustavni sud utvrdio je legitimni cilj članka 245. PZ-a kojim je uređena mogućnost naplate novčane kazne na mjestu počinjenja prekršaja:
»Ustavni sud utvrđuje da predlagatelj pogrešno tumači narav, svrhu i posljedice članka 245. PZ-a, koji se odnosi na ovlaštenike i uvjete naplate novčane kazne na mjestu počinjenja prekršaja. U odnosu na ustavnopravnu narav, svrhu i posljedice propisivanja prekršaja i prekršajnih sankcija predlagatelj se upućuje na rješenje Ustavnog suda broj: U-I-4433/2007 i dr. od 19. lipnja 2009. ('Narodne novine' broj 77/09., www.usud.hr)
Razmatrajući predlagateljeve prigovore Ustavni sud primjećuje da predlagatelj izrijekom potvrđuje kako je plaćanje novčane kazne na temelju članka 245. stavka 4. PZ-a izraz racionalne prosudbe počinitelja prekršaja o utrošku vremena i novca u eventualnom prekršajnom postupku koji bi uslijedio u slučaju neplaćanja te kazne. Unatoč tome smatra da zakonodavac nije smio adresatima ostaviti tu mogućnost.
Prema ocjeni Ustavnog suda, predlagateljevi razlozi nisu ustavnopravno relevantni.
Legitimni cilj članka 245. stavka 4. PZ-a usmjeren je na povećanje djelotvornosti prekršajnog postupka putem ubrzanja njegova okončanja. Zbog toga se narav osporenog članka 245. stavka 4. PZ-a treba sagledati u ukupnosti normi uređenih člankom 245. PZ-a i PZ-a u cjelini. U odnosu na članak 245. PZ-a, ustavnopravno su relevantna načela razmjernosti i djelotvornosti u vođenju prekršajnog postupka te njihova primjena u provedbi PZ-a.
Ustavni sud utvrđuje da je članak 245. stavak 4. PZ-a u suglasnosti s načelima razmjernosti i djelotvornosti kao sastavnicama načela vladavine prava, detaljno obrazloženog u rješenju broj: U-I-4433/2007 i dr.«
Ustavni sud smatra da su navedena stajališta primjenjiva i u konkretnom slučaju u odnosu na osporeni članak 152. PZ-a.
H) Članci 152.j i 152.k PZ-a
14. Suglasnost s Ustavom članaka 152.j i 152.k PZ-a (Glava 12., nadnaslovi »Uskrata dokumenata« i »Registar neplaćenih kazni«) osporavaju Franjo Zubović, Andrija Bratanić, odvjetnik Goran Marčan i Sinan Jonuzi.
Članci 152.j i 152.k PZ-a glase:
»Članak 152.j
(1) Osuđeniku koji u roku iz odluke o prekršaju ne uplati pravomoćno izrečenu novčanu kaznu uskratit će se:
1. izdavanje vozačke dozvole ili produljenje njezine valjanosti,
2. registracija motornog vozila ili produljenje registracije motornog vozila.
(2) Posebnim se zakonom može propisati uskrata i drugih dokumenata i dozvola uz one iz stavka 1. ovoga članka, pri čemu se ne smiju uskratiti potvrde iz evidencija koje se tiču osobnih (statusnih) prava, ili onih koje služe slobodi kretanja, ostvarivanju prava iz rada,