 od 6. prosinca 2007. uvažena je tužba podnositeljice te je poništeno rješenje Ministarstva znanosti klasa: UP/II-602-05/04-01/0007; urbroj: 533-04-04-2 od 10. svibnja 2004.
Podnositeljica je podnescima od 25. srpnja 2011., 22. studenoga 2012., 17. prosinca 2012. i 21. siječnja 2013. požurivala postupanje Ministarstva znanosti po presudi Upravnog suda.
Dopisom klasa: 251-56-06/11-16 od 30. ožujka 2011. Ekonomski fakultet sveučilišta u Zagrebu zatražio je od Ministarstva znanosti hitno očitovanje o tome da li je doneseno novo rješenje sukladno presudi Upravnog suda broj: Us-832/2004-15 od 6. prosinca 2007.
Dopisom od 19. travnja 2011. Ministarstvo znanosti zatražilo je od Uprave za zajedničke programe informaciju da li je sukladno uputi Upravnog suda doneseno novo rješenje.
Ekonomski fakultet sveučilišta u Zagrebu uputio je Ministarstvu znanosti požurnicu urbroj: 251-56-06/11-16-160-2-27 od 16. svibnja 2011. kojom moli postupanje po dopisu od 30. ožujka 2011.
Dopisom klasa: UP/II-602-05/04-00007; urbroj: 533-04-11-0005 od 17. svibnja 2011. Ministarstvo znanosti obavijestilo je Ekonomski fakultet sveučilišta u Zagrebu da će se sukladno uputi Upravnog suda utvrditi uvjeti pod kojima je podnositeljica stekla predmetnu diplomu kao i da li ti uvjeti odgovaraju propisima za stjecanje doktorata u Republici Hrvatskoj.
Dopisom urbroj: 251-56-06/11-37 od 19. svibnja 2011. Ekonomski fakultet sveučilišta u Zagrebu dostavio je Ministarstvu znanosti dokumentaciju potrebu za donošenje rješenja u svezi s priznanjem istovjetnosti doktorata znanosti podnositeljice.
Općinski radni sud u Zagrebu u predmetu broj: Pr-10097/03, podneskom od 7. siječnja 2013. zatražio je od Ministarstva znanosti očitovanje da li je postupljeno po presudi Upravnog suda broj: Us-832/2004-15 od 6. prosinca 2007., te je konstatirano da se do dana održavanja ročišta Ministarstvo znanosti na traženje suda nije očitovalo.
Ustavnu tužbu podnositeljica je podnijela 12. prosinca 2014.
Do donošenja odluke Ustavnog suda u ustavnosudskom predmetu Ministarstvo znanosti nije donijelo odluku o podnositeljičinom predmetnom zahtjevu.
III. MJERODAVNO PRAVO
4. U rješenju broj: U-IIIVs-3669/2006 i dr. od 2. ožujka 2010. (»Narodne novine« broj 34/10.) Ustavni sud opisao je razvoj pravne zaštite ustavnog prava na suđenje u razumnom roku od trenutka njegovog uvođenja u hrvatski pravni sustav, stupanjem na snagu Promjene Ustava Republike Hrvatske 9. studenoga 2000. (»Narodne novine« broj 113/00.), do stupanja na snagu Zakona o izmjenama i dopunama Zakona o sudovima (»Narodne novine« broj 153/09.; u daljnjem tekstu: ZIDZoSud:153/09).
U rješenju broj: U-IIIA-322/2014 23. prosinca 2014. (»Narodne novine« broj 8/15.) Ustavni sud opisao je i daljnji razvoj tog mehanizma pravne zaštite sve do 14. ožujka 2013. kada je stupio na snagu Zakon o sudovima (»Narodne novine« broj 28/13.; u daljnjem tekstu: ZoSud:28/13). U glavi VI. tog zakona pod nazivom »Zaštita prava na suđenje u razumnom roku« propisan je novi, drugačiji model zaštite prava na suđenje u razumnom roku u odnosu na onaj koji je bio na snazi u ranijem zakonodavnom razdoblju.
ZoSud:28/13 do danas je izmijenjen Zakonom o izmjenama i dopunama Zakona o sudovima (»Narodne novine« broj 33/15.). Tekst Zakona o sudovima koji je danas na snazi u ovoj se odluci skraćeno označava kraticom: ZoSud:28/13-33/15.
5. Pregled pravila sredstava za zaštitu prava na suđenje u razumnom roku u razdoblju od 2002. do 2013. godine (stupanja na snagu ZoSud-a:28/13-33/15) Ustavni sud je dao u odluci broj: U-IIIA-1031/2014 od 27. travnja 2016. (»Narodne novine« broj 50/16.).
IV. DOPUŠTENOST USTAVNE TUŽBE
6. U odluci Ustavnog suda broj: U-IIIA-4885/2005 od 20. srpnja 2007., objavljenoj u »Narodnim novinama« broj 67/07., Ustavni sud je zauzeo stajališta vezana za sredstva pravne zaštite protiv šutnje administracije.
»... u situacijama u kojima je moguće koristiti sredstva pravne zaštite protiv šutnje administracije – Ustavni sud neće razmatrati duljinu 'spornog' dijela