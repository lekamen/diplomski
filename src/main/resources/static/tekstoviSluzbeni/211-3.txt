 najmanje jednaka naknadi koju se javni naručitelj obvezuje plaćati pružatelju usluge, ugovor o energetskom učinku ne smatra se javnim dugom u smislu zakona kojim se uređuje područje proračuna.
(3) Energetska usluga evidentira se u proračunskom računovodstvu na osnovnom računu 32398 Naknada za energetsku uslugu.
(4) Vrijednost ukupnih ulaganja temeljem izvršenja energetske usluge vodi se u izvanbilančnoj evidenciji naručitelja iz stavka 1. ovoga članka kao tuđa imovina na korištenju.
(5) Po isteku ugovorenog razdoblja plaćanja usluge naručitelj iz stavka 1. ovoga članka provodi procjenu vrijednosti imovine na kojoj se ulagalo kako bi se ona revalorizirala za eventualnu rezidualnu vrijednost ulaganja nakon isteka razdoblja efektuiranja.
Članak 8.
Danom stupanja na snagu ove Uredbe prestaje važiti Uredba o ugovaranju i provedbi energetske usluge u javnom sektoru (»Narodne novine«, broj 69/2012).
Članak 9.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/05
Urbroj: 50301-05/05-15-2
Zagreb, 29. siječnja 2015.
Predsjednik Zoran Milanović, v. r.
