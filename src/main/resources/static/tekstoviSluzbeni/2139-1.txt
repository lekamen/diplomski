 grupe birača.
U slučaju prijavljivanja većeg broja promatrača (više od 20 promatrača po izbornoj jedinici), Državno izborno povjerenstvo omogućuje sastavljanje popisa promatrača putem aplikacije koja se nalazi na internetskoj stranici Državnog izbornog povjerenstva www.izbori.hr. Za pristupanje istoj potrebno je putem elektroničke pošte od Državnog izbornog povjerenstva dip@izbori.hr zatražiti lozinku.
Službenu iskaznicu promatraču izdaje i uručuje općinsko ili gradsko izborno povjerenstvo za koje je prijavljen kao promatrač.
Promatrač je dužan imati vidljivo istaknutu službenu iskaznicu cijelo vrijeme promatranja izbornog postupka i rada izbornih tijela.
Ako nadležno izborno povjerenstvo promatraču nije izdalo iskaznicu, promatrač će se identificirati rješenjem nadležnog izbornog povjerenstva izborne jedinice i javnom ispravom na temelju koje se može nedvojbeno utvrditi identitet promatrača.
3. Promatrači nevladinih udruga
Nevladine udruge mogu podnijeti zahtjev za promatranje izbora od dana stupanja na snagu odluke o raspisivanju izbora. Uz zahtjev za promatranje izbora nevladina udruga će dostaviti presliku rješenja o upisu u registar udruga.
Zahtjev za promatranje izbora i popis promatrača dostavlja se nadležnom izbornom povjerenstvu izborne jedinice na čijem se području namjeravaju promatrati izbori, najkasnije 5 dana prije dana održavanja izbora.
Obrazac zahtjeva za promatranje izbora dostupan je na internetskoj stranici Državnog izbornog povjerenstva www.izbori.hr.
Popis promatrača treba sadržavati sljedeće podatke: ime i prezime promatrača, OIB i naziv nevladine udruge.
U slučaju prijavljivanja većeg broja promatrača (više od 20 promatrača po izbornoj jedinici), Državno izborno povjerenstvo omogućuje sastavljanje popisa promatrača putem aplikacije koja se nalazi na internetskoj stranici Državnog izbornog povjerenstva www.izbori.hr. Za pristupanje istoj potrebno je putem elektroničke pošte od Državnog izbornog povjerenstva dip@izbori.hr zatražiti lozinku.
Službenu iskaznicu promatraču izdaje i uručuje općinsko ili gradsko izborno povjerenstvo za koje je prijavljen kao promatrač.
Promatrač je dužan imati vidljivo istaknutu službenu iskaznicu cijelo vrijeme promatranja izbornog postupka i rada izbornih tijela.
Ako nadležno izborno povjerenstvo promatraču nije izdalo iskaznicu, promatrač će se identificirati rješenjem nadležnog izbornog povjerenstva izborne jedinice i javnom ispravom na temelju koje se može nedvojbeno utvrditi identitet promatrača.
4. Strani promatrači
Međunarodne organizacije koje djeluju u Republici Hrvatskoj za strane promatrače ili strani promatrači neposredno, najkasnije 5 dana prije održavanja izbora dostavljaju Državnom izbornom povjerenstvu zahtjev za promatranje izbora.
Obrazac zahtjeva za promatranje izbora dostupan je na internetskoj stranici Državnog izbornog povjerenstva – www.izbori.hr.
Državno izborno povjerenstvo će odobrenje za promatranje izbora bez odgode dostaviti međunarodnoj organizaciji ili stranom promatraču na adresu naznačenu u zahtjevu.
Državno izborno povjerenstvo će stranom promatraču kojem je izdalo odobrenje za promatranje najkasnije 3 dana prije održavanja izbora izdati službenu iskaznicu.
Strani promatrač kojem je od strane Državnog izbornog povjerenstva izdano odobrenje za promatranje i službena iskaznica, dužan je službenu iskaznicu predočiti izbornom tijelu čiji rad promatra.
Ako stranom promatraču nije bila uručena službena iskaznica od Državnog izbornog povjerenstva, tada je promatrač dužan izbornom tijelu čiji rad promatra dati na uvid odobrenje za promatranje izdano od Državnog izbornog povjerenstva.
Nakon što je izbornom tijelu strani promatrač predočio odobrenje za promatranje Državnog izbornog povjerenstva, predsjednik ili zamjenik izbornog tijela uručit će promatraču službenu iskaznicu.
IV. PRAVA I OBVEZE PROMATRAČA
Pravo promatranja izbora obuhvaća promatranje cjelokupnog izbornog postupka, a osobito glasovanje, rad izbornih tijela i uvid u cjelokupni izborni