 sklapanje zabranjenog sporazuma. Agencija navodi kako je HGK tijelo osnovano na temelju posebnog zakona, koje ima posebnu zadaću i odgovornost osiguranja poštivanja zakonskih propisa od strane njegovih članova, posebice jer sjednicama Udruženja uvijek prisustvuju djelatnici HGK koji bi trebali spriječiti bilo kakav oblik narušavanja tržišnog natjecanja koje se odvija na tim sjednicama, odnosno upozoriti članice da određeno ponašanje može dovesti do kršenja propisa o zaštiti tržišnog natjecanja.
S druge strane, Agencija nije utvrdila nikakvu dodatnu aktivnost HGK koja bi išla u smjeru razmjene osjetljivih informacija između njenih članica ili u smjeru postizanja dogovora između njenih članica, koji bi mogao predstavljati zabranjeni sporazum u smislu odredbi ZZTN-a. Naime, dnevnim redom sjednice Vijeća Udruženja održane 25. listopada 2012. nije kao posebna točka bila predviđena rasprava o cijenama vezova članova Udruženja, dakle nije utvrđeno da bi HGK uvrštavanjem takve točke na dnevni red poticao raspravu o cijenama. Navedena sjednica je predstavljala uobičajenu sjednicu Udruženja koja se održava svake godine nakon završetka turističke sezone, a prema dostavljenim zapisnicima sa sjednica Udruženja održanih u 2011., 2012. i 2013., niti na jednoj sjednici dnevnim redom nije bila predviđena rasprava o cijenama, a izuzev sporne sjednice od 25. listopada 2012., te sljedeće sjednice održane 19. ožujka 2013., na kojoj se raspravljalo o aktualnim cijenama marina u 2013. godini, niti prije, a niti poslije cijene nisu bile predmet razgovora.
Slijedom navedenog, imajući u vidu ulogu i aktivnosti HGK u sklapanju predmetnog sporazuma, Agencija je utvrdila kako su se u odnosu na navedeno udruženje poduzetnika ispunile okolnosti iz članka 64. stavka 8. ZZTN-a, odnosno kako će se izricanjem simbolične upravno-kaznene HGK u visini od 100.000,00 kuna, imajući u vidu sve okolnosti sklapanja predmetnog sporazuma kao i ulogu HGK u sklapanju istog, postići cilj primjerenog kažnjavanja, odvraćanja navedenog udruženja poduzetnika od budućih postupanja kojima se narušava tržišno natjecanje, kao i odvraćanja drugih poduzetnika i udruženja poduzetnika od narušavanja tržišnog natjecanja sklapanjem zabranjenih sporazuma.
S obzirom na to da je člankom 61. ZZTN-a propisano kako upravno-kaznena mjera koja se može izreći poduzetniku može iznositi najviše 10 posto vrijednosti ukupnoga prihoda koji je poduzetnik ostvario u posljednjoj godini za koju postoje zaključena godišnja financijska izvješća, Agencija je provjerila prelaze li gore utvrđeni iznosi visinu od 10 posto ukupnih prihoda stranaka, pri čemu je utvrdila kako utvrđeni iznosi upravno-kaznene mjere ne prelaze 10 posto ukupnih prihoda stranaka te ih stoga nije potrebno dodatno smanjivati.
10. ODLUKA VIJEĆA ZA ZAŠTITU TRŽIŠNOG NATJECANJA
Na temelju provedenog postupka, Vijeće za zaštitu tržišnog natjecanja je na 41. sjednici, održanoj 30. listopada 2014., sukladno ovlastima iz članka 30. ZZTN-a, utvrdilo kako su HGK, ACI, Tehnomont, Marina Hramina, Marina Šibenik, Ilirija, Marina Punat, Brodogradilište i marina, Marina Dalmacija i Marina Borik razmjenom informacija o budućim cijenama vezova u marinama u Republici Hrvatskoj sa sjednice Udruženja od 25. listopada 2012. sklopili zabranjeni sporazum koji za cilj ili posljedicu ima sprječavanje, ograničavanje ili narušavanje tržišnog natjecanja, u smislu članka 8. ZZTN-a. Marina Šibenik, ACI, Tehnomont i Marina Hramina su bili sudionici predmetnog zabranjenog sporazuma u razdoblju od 25. listopada 2012. do 31. prosinca 2013., a Ilirija, Marina Punat, Brodogradilište i marina, Marina Dalmacija, Marina Borik i HGK su bili sudionici predmetnog zabranjenog sporazuma u razdoblju u razdoblju od 25. listopada 2012. do 31. ožujka 2014.
Nakon provedenog posebnog postupka utvrđivanja postojanja uvjeta za izricanje upravno-kaznenih mjera, Vijeće je na 11. sjednici, održanoj 17. ožujka 2015., utvrdilo postojanje uvjeta za izricanje upravno-kaznenih mjera kao i svih