16 11.02.2015 Pravilnik o izmjeni i dopunama Pravilnika o podacima koje su energetski subjekti dužni dostavljati Ministarstvu
MINISTARSTVO GOSPODARSTVA
300
Na temelju članka 12. stavka 3. Zakona o tržištu nafte i naftnih derivata (»Narodne novine«, broj 19/2014) ministar gospodarstva donosi
PRAVILNIK
O IZMJENI I DOPUNAMA PRAVILNIKA O PODACIMA KOJE SU ENERGETSKI SUBJEKTI DUŽNI DOSTAVLJATI MINISTARSTVU
Članak 1.
U Pravilniku o podacima koje su energetski subjekti dužni dostavljati Ministarstvu (»Narodne novine«, broj 132/2014) iza članka 3. dodaje se novi 3a. koji glasi:
»Članak 3a.
(1) Energetski subjekti koji obavljaju djelatnost trgovine na malo naftnim derivatima i/ili trgovine na malo ukapljenim naftnim plinom, dužni su svaku promjenu maloprodajne cijene naftnih derivata i/ili biogoriva dostaviti Ministarstvu.
(2) Energetski subjekti dužni su dostaviti cijenu iz stavka 1. ovoga članka za sve vrste naftnih derivata, sa i bez dodanih aditiva, koje prodaju na pojedinom prodajnom mjestu.
(3) Obveza dostave maloprodajne cijene iz stavka 1. ovoga članka utvrđuje se za litru naftnih derivata i/ili biogoriva, a odnosi se na:
1. benzine,
2. dizelska goriva,
3. plinska ulja,
4. biogoriva i
5. autoplin.
(4) Kvaliteta i označavanje naftnih derivata iz stavka 3. ovoga članka utvrđeni su Uredbom o kvaliteti tekućih naftnih goriva.
(5) Maloprodajne cijene naftnih derivata i/ili biogoriva objavljuju se na web-stranici Ministarstva www.min-go.hr, odnosno aplikacijama naziva »Min-go« namjenjenim korisnicima uređaja pokretanih Windows phone, Android ili iOS operativnim sustavima.
(6) Svaka promjena maloprodajne cijene iz stavka 1. ovoga članka mora se prije početka njezine primjene dostaviti Ministarstvu elektroničkim putem i unijeti u aplikaciju iz stavka 5. ovoga članka na jedan od sljedećih načina:
1. spajanjem na web-servis,
2. grupnim unošenjem pomoću datoteke ili
3. pojedinačnim unošenjem u aplikaciju »Min-go«.
(7) Način dostave podataka elektroničkim putem odnosno unos u aplikaciju »Min-go« detaljnije će se urediti naputkom kojeg donosi ministar i koji će se objaviti na web-stranicama Ministarstva.
Članak 2.
U članku 10. na kraju rečenice stavlja se zarez i dodaju se riječi: »osim podataka o maloprodajnim cijenama naftnih derivata i/ili biogoriva iz članka 1. ovoga Pravilnika«.
Članak 3.
Tablica 3. zamjenjuje se novom Tablicom 3. koja se nalazi u prilogu ovoga Pravilnika i njegov je sastavni dio.
Članak 4.
Ovaj Pravilnik objavljuje se u »Narodnim novinama«, a stupa na snagu 15. veljače 2015.
Klasa: 011-01/14-01/309
Urbroj: 526-04-01-01-01/1-14-03
Zagreb, 3. veljače 2015.
Ministar Ivan Vrdoljak, v. r.
Tablica 3
IZVJEŠĆE O STANJU ZALIHA, PROIZVEDENIM, UVEZENIM, UNESENIM, PRERAĐENIM, NABAVLJENIM, ISPORUČENIM, IZVEZENIM I IZNESENIM KOLIČINAMA NAFTNIH DERIVATA ZA RAZDOBLJE OD .............. DO .................
Tvrtka:
Odgovorna osoba:
tel.:
MB:
fax:
e-mail:
Količina: 000 tona
Redni broj OPIS Domaće tržište Početne zalihe Proizvodnja/ Nabava na domaćem tržištu Uvoz Unos Raspoloživo Veleprodaja Maloprodaja UKUPNO IZVOZ IZNOS SVEUKUPNO Završne zalihe 0 1 2 3 4 5 6 = 2+3+4+5 7 8 9 = 7+8 10 11 12 = 9+10+11 13 = 6-12   BENZIN EUROSUPER 95 sa aditivima                       BENZIN EUROSUPER 95 bez aditiva                       BENZIN EUROSUPER 98 sa aditivima                       BENZIN EUROSUPER 98 bez aditiva                       BENZIN EUROSUPER 100 sa aditivima                       BENZIN EUROSUPER 100 bez aditiva                       AVIONSKI BENZIN TIP 100 LL OSTALI BENZINI                     1 UKUPNO BENZINI                     2 GORIVO ZA MLAZNE MOTORE JET A-1                       DIZELSKO GORIVO EURODIZEL sa aditivima                       DIZELSKO GORIVO EURODIZEL bez aditiva                       PLINSKO ULJE OBOJANO PLAVOM BOJOM                       PLINSKO ULJE LU EL                       OSTALA PLINSKA ULJA I BRODSKA GORIVA                     3 UKUPNO PLINSKA ULJA                       LOŽIVO ULJE LAKO LU L-I                