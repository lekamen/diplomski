 stana za dan 20. 7. 2015., došlo do neopravdanog miješanja u zaštićeno pravo. Takvo miješanje ne predstavlja prijeku društvenu potrebu, a nije u skladu ni s načelom nužnosti niti s načelom razmjernosti. Imajući u vidu iznos koji se treba u ovršnom postupku naplatiti – 2.294,71 kn s kamatama od 17.6.1992., od čega je ovrhovoditelj dio potraživanja već naplatio od ostalih bivših zadrugara, zaštita ovrhovoditeljeva prava na namirenje nikako ne predstavlja legitimni cilj koji bi opravdao miješanje u pravo na dom.
(...)
Uslijed okolnosti da je ovršni postupak nastavljen (kao i okolnosti da podnijeta revizija ne odgađa ovrhu) to je već zakazano ročište za javnu dražbu radi prodaje podnositeljevog stana, sasvim je izvjesno da se osporenom odlukom grubo vrijeđaju ustavna prava, a izvjesno je i to da će ovaj stan biti prodan (jer se ovrhovoditelj Praunsperger Alan već bio javio kao kupac na prethodno održanom ročištu za prodaju ali je rješenje o dosudi bilo ukinuto), prije nego što bude odlučeno povodom revizije. Stoga je potpuno razvidno da bi nepokretanjem ustavnosudskog postupka za podnositelja ustavne tužbe mogle nastati teške i nepopravljive posljedice, zbog čega podnositelj predlaže da Ustavni sud RH pokrene postupak po ustavnoj tužbi i prije no što je iscrpljen pravni put.
(...)
Očito je da bi ovrha prouzročila podnositelju ustavne tužbe štetu koja bi se teško mogla popraviti. Ukoliko stan bude prodan, podnositelj će biti u potpunosti onemogućen u zaštiti svojih prava, koja su osporenom odlukom grubo povrijeđena. Kako bi odluka Ustavnog suda RH, u slučaju utvrđenja povrede ustavnih prava podnositelja, nakon prodaje nekretnine bila bespredmetna, to podnositelj predlaže odgodu ovrhe. Ovo tim prije jer odgoda nije suprotna javnom interesu, niti bi se odgodom nanijela nekom veća šteta.
(...)«
IV. OCJENA USTAVNOG SUDA
5. Člankom 67. stavkom 2. Ustavnog zakona propisano je:
»Članak 67.
(...)
Na prijedlog podnositelja ustavne tužbe Ustavni sud može odgoditi ovrhu do donošenja odluke, ako bi ovrha prouzročila podnositelju tužbe štetu koja bi se teško mogla popraviti, a odgoda nije suprotna javnom interesu niti bi se odgodom nanijela nekome veća šteta.«
6. Ustavni sud ocjenjuje da konkretni ustavnosudski postupak zahtijeva razmatranje opsežnog spisa predmeta, s aspekta mogućih povreda konvencijskih i ustavnih prava podnositelja, koja su u ustavnoj tužbi opširno argumentirana.
Radi se o složenom predmetu u kojemu je potrebno učiniti uvid u spise sljedećih predmeta: Općinskog suda u Opatiji broj: P-437/12 (u kojem je donesena prvostupanjska presuda, preinačena osporenom presudom Županijskog suda u Rijeci), Trgovačkog suda u Rijeci broj: P-710/08, Općinskog suda u Opatiji broj: Ovr-1157/01, kao i Općinskog suda u Opatiji broj: Ovr-374/06 (danas Općinski sud u Rijeci, Stalna služba u Opatiji novi broj: Ovr-2977/2015).
Potrebno je također i analizirati opširnu ustavnu tužbu, naročito s aspekta povrede prava na pravično suđenje zajamčenog člankom 29. Ustava kao i eventualno provesti druge radnje ili zatražiti očitovanja od nadležnih sudova tijekom ustavnosudskog postupka.
Spis predmeta, bez kojeg nije moguće meritorno odlučiti u konkretnom slučaju, nalazi se pred Vrhovnim sudom Republike Hrvatske radi razmatranja dopuštenosti i osnovanosti revizije podnositelja podnesene protiv osporene presude.
7. Polazeći od navedenih činjenica i smatrajući očitim da odgoda ovrhe osporene presude Županijskog suda u Rijeci, kao i rješenja Općinskog suda u Opatiji broj: Ovr-1157/01 od 18. prosinca 2001., rješenja Općinskog suda u Opatiji broj: Ovr-374/06 (sada Ovr-215/12) od 13. prosinca 2010. i zaključka Općinskog suda u Opatiji broj: Ovr-215/2012-104 od 6. ožujka 2015. (sada Općinski sud u Rijeci, Stalna služba u Opatiji broj: Ovr-2977/2015) nije suprotna javnom interesu niti bi se tom odgodom nekome nanijela veća šteta, a da bi njihovo izvršenje podnositelju moglo prouzročiti štetu koja bi se teško mogla popraviti, Ustavni sud je prihvatio prijedlog za