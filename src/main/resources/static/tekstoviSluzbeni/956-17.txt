 vrši unos podataka; sudjeluje u provedbi izrade programskih rješenja, te održava i razvija postojeća programska rješenja; izrađuje potrebne obrasce za vođenje evidencija; ustrojava, upravlja i održava sustav središnje evidencije podataka o prognanicima, povratnicima i izbjeglicama, stambenom zbrinjavanju i obnovi, te o državnoj imovini kojom upravlja Državni ured; upravlja s razinom prava pristupa korisnika do određenih podataka; poboljšava primjenu programskih rješenja; osigurava nesmetano funkcioniranje sustava; kontrolira rad i funkcioniranje tehničke opreme, operativnih sustava i alata vezanih za sustave, izrađuje analize, statistike i izvješća, te obavlja i druge poslove iz svoje nadležnosti.
8.2. Služba za javnu nabavu
Članak 40.
Služba za javnu nabavu obavlja administrativne i stručne poslove vezane za pripremu i provođenje postupaka javne nabave iz nadležnosti Državnog ureda i sklapanje ugovora o javnoj nabavi radi nabave robe, radova ili usluga, a koji nisu u nadležnosti Državnog ureda za središnju javnu nabavu; obavlja stručne i administrativne poslove potrebne za provedbu važećih propisa kojima se uređuje postupak javne nabave i provedbenih propisa vezanih za javnu nabavu; koordinira pripremu plana nabave Državnog ureda; sastavlja odluke, ugovore i svu potrebnu dokumentaciju za pripremu i provedbu postupaka javne nabave; obrađuje dostavljene ponude u postupcima javne nabave, obavlja poslove odabira postupka javne nabave, priprema odluke i provodi objave i pozive za pripremu i provedbu postupaka javne nabave; određuje uvjete nabave i ugovaranja s obzirom na predmet nabave; priprema dokumentaciju za nadmetanje; prima ponude i provodi postupak javnog otvaranja ponuda; provodi postupak pregleda, ocjene i analize ponuda; provjerava računsku točnost ponuda; razmjenjuje informacije s gospodarskim subjektima; organizira čuvanje dokumentacije postupaka javne nabave; vodi registar ugovora o javnoj nabavi i okvirnih sporazuma s redovnim ažuriranjem podataka; izrađuju izvješća o postupcima javne nabave i sklopljenim ugovorima i okvirnim sporazumima; priprema ugovaranje promjena po sklopljenim ugovorima ili raskide ugovora; sastavlja očitovanja po žalbama i dostavlja dokumentaciju nadležnom tijelu za postupanje po žalbama te obavlja i druge poslove iz svoje nadležnosti.
III. UPRAVLJANJE DRŽAVNIM UREDOM
Članak 41.
Radom Državnog ureda upravlja predstojnik, u položaju zamjenika ministra, kojeg imenuje Vlada Republike Hrvatske na prijedlog predsjednika Vlade Republike Hrvatske.
Predstojnik je za svoj rad odgovoran predsjedniku Vlade Republike Hrvatske i Vladi Republike Hrvatske.
Predstojnik ima jednoga zamjenika.
Zamjenika predstojnika imenuje Vlada Republike Hrvatske na prijedlog predstojnika, a na temelju javnoga natječaja.
Zamjenik predstojnika Državnog ureda je za svoj rad odgovoran predstojniku i Vladi Republike Hrvatske.
Tajnik Kabineta predstojnika Državnog ureda upravlja radom Kabineta predstojnika.
Tajnik Kabineta predstojnika odgovoran je za svoj rad predstojniku i zamjeniku predstojnika.
Načelnik sektora upravlja radom sektora.
Načelnik sektora odgovoran je za svoj rad predstojniku i zamjeniku predstojnika.
Voditelj službe u sektoru upravlja radom službe.
Voditelj službe u sektoru odgovoran je za svoj rad predstojniku, zamjeniku predstojnika i načelniku sektora.
Voditelj samostalne službe upravlja radom samostalne službe.
Voditelj samostalne službe odgovoran je za svoj rad predstojniku i zamjeniku predstojnika, osim voditelja Samostalne službe za unutarnju reviziju, koji je odgovoran za svoj rad samo predstojniku.
Glavni tajnik upravlja radom Glavnog tajništva Državnog ureda.
Glavnog tajnika imenuje Vlada Republike Hrvatske na prijedlog predstojnika, a na temelju javnoga natječaja.
Glavni tajnik odgovoran je za svoj rad predstojniku.
Voditelj službe u Glavnom tajništvu odgovoran je za svoj rad predstojniku, zamjeniku predstojnika i glavnom tajniku.
Voditelj odjela u Glavnom tajništvu odgovoran je za svoj rad,