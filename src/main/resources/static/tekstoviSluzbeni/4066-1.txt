 tekstu: Konvencija) leži u činjenici neprovođenja odluka nadležnih vlasti, donesenih po iscrpljivanju dopuštenog pravnog puta i sa svrhom zaštite prava podnositelja, a riječ je o pravima koja ulaze u domašaj članaka 21., 23. i 25. Ustava odnosno članaka 2. i 3. Konvencije, zaštita tih prava u nadležnosti je Ustavnog suda.
4. Slijedom navedenog, po zaprimanju ustavne tužbe Ustavni sud zatražio je od Ministarstva pravosuđa, Uprave za zatvorski sustav te od Kaznionice u Lepoglavi očitovanja o tome nalazi li se podnositelj i dalje na izdržavanju kazne u toj ili drugoj kaznionici i jesu li uvjeti njegova smještaja usklađeni s pravomoćnim nalogom iz rješenja sutkinje izvršenja Županijskog suda u Varaždinu broj: 2 Ik.I.672/11-4 od 23. studenoga 2011.
II. ČINJENICE I OKOLNOSTI PREDMETA
5. Na osnovi zaprimljenih očitovanja Ministarstva pravosuđa, Uprave za zatvorski sustav te Kaznionice u Lepoglavi, Ustavni sud utvrdio je sljedeće:
Podnositelj je u Kaznionici Lepoglava boravio počevši od 28. veljače 2011.
U vrijeme nastupa pravomoćnosti rješenja sutkinje izvršenja Županijskog suda u Varaždinu od 23. studenoga 2011. (7. prosinca 2011.) odnosno u vrijeme kada su podnositelju upućeni dopisi kojima je obaviješten o trenutačnoj nemogućnosti izvršenja naloga iz naznačenog rješenja (siječanj 2012.), podnositelj je boravio na odjelu 2B, u sobi broj 1, površine 9,70 m2, volumena 28,13 m3, opremljenoj sanitarnim čvorom površine 1,50 m2, zajedno s još tri osobe.
U razdoblju od 15. veljače 2012. do 28. veljače 2012. boravio je u Zatvorskoj bolnici, a nakon toga je vraćen u istu sobu, u kojoj je nadalje boravio do 20. lipnja 2012., zajedno s još tri osobe.
Od 20. lipnja 2012. do 31. kolovoza 2012. bio je smješten na odjelu 1B, u sobi broj 11, površine 5,45 m2, volumena 16,35 m3, opremljenoj sanitarnim čvorom površine 1,22 m2, s još jednom osobom, a tijekom osam dana bio je sam.
Od 31. kolovoza 2012. do 21. studenoga 2012. boravio je na odjelu 2B, u sobi broj 16, površine 33,53 m2, volumena 102,93 m3, opremljenoj sanitarnim čvorom površine 2,00 m2, s još jedanaest osoba.
Od 21. studenoga 2012. do 29. studenoga 2012. boravio je, zbog stegovne mjere, u samici (soba broj 6, odjel 1A).
Dana 29. studenoga 2012. premješten je u Zatvor u Požegi, u kojem je boravio daljnjih 169 dana u sobi broj 16, površine 7,51 m2, volumena 22,53 m3, s još jednom osobom, što se može smatrati zadovoljavajućim smještajem.
Na temelju rješenja Povjerenstva za uvjetni otpust od 3. travnja 2013., dana 17. svibnja 2013. podnositelj je uvjetno otpušten.
III. PRIGOVORI PODNOSITELJA
6. Kako je već prethodno naznačeno, podnositelj u ustavnoj tužbi izrijekom ističe povredu prava zajamčenih člancima 3., 16., 25. i 35. Ustava, do koje je došlo neizvršavanjem pravomoćnog sudskog naloga za poboljšanje uvjeta njegova smještaja u zatvoru.
Riječ je, prema tome, o prigovorima po osnovi članaka 23. i 25. Ustava odnosno članka 3. Konvencije.
Podnositelj predlaže usvajanje ustavne tužbe te izdavanje naloga »upravi za zatvorski sustav da podnositelju ustavne tužbe osigura realizaciju prava na smještaj prema zakonom propisanim uvjetima«.
IV. OCJENA USTAVNOG SUDA
7. Iz podataka izloženih u točkama 2. i 5. obrazloženja ove odluke razvidno je da je podnositelj tijekom boravka u Kaznionici Lepoglava, a nakon što je iscrpio raspoloživa pravna sredstva u povodu kojih je i izdan pravomoćni nalog za poboljšanje uvjeta njegova smještaja, bio smješten sukladno ili približno sukladno konvencijskim standardima (4 m2 površine i 10 m3 prostora po osobi) tijekom razdoblja od 20. lipnja 2012. do 31. kolovoza 2012. (odjel 1B, soba broj 11, površine 5,45 m2, volumena 16,35 m3, sanitarni čvor 1,22 m2), dok je u toj prostoriji boravio sam ili s još jednom osobom.
Prema tome, podnositelj je bio adekvatno smješten tijekom razdoblja od ukupno dva mjeseca i jedanaest dana, a u Kaznionici Lepoglava proveo je 21 mjesec.
Uvjeti njegova smještaja poboljšani su i prilagođeni konvencijskim standardima počevši od 20. lipnja