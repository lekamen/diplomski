 tijela, 3. usmjerava djelovanje upravnih tijela jedinice lokalne, odnosno područne (regionalne) samouprave u obavljanju poslova iz njegovoga samoupravnoga djelokruga te nadzire njihov rad, 4. upravlja nekretninama i pokretninama u vlasništvu jedinice lokalne, odnosno područne (regionalne) samouprave kao i njezinim prihodima i rashodima u skladu sa zakonom i statutom, 5. odlučuje o stjecanju i otuđivanju pokretnina i nekretnina jedinice lokalne, odnosno područne (regionalne) samouprave čija pojedinačna vrijednost ne prelazi 0,5 % iznosa prihoda bez primitaka ostvarenih u godini koja prethodi godini u kojoj se odlučuje o stjecanju i otuđivanju pokretnina i nekretnina, a najviše do 1.000.000,00 (jedan milijun) kuna, te ako je stjecanje i otuđivanje nekretnina i pokretnina planirano u proračunu, a stjecanje i otuđivanje pokretnina i nekretnina provedeno u skladu sa zakonskim propisima, 6. obavlja i druge poslove utvrđene statutom.
Dakle, osporavanom Statutarnom odlukom županu kao nositelju izvršne vlasti u okviru samoupravnog djelokruga županije daje se u nadležnost da osniva i imenuje stalna i povremena radna tijela iz svoga djelokruga: savjete, odbore, povjerenstva, komisije i druga tijela iako je odredbom članka 35. stavak 1. točka 3.« (pravilno: članka 35. točke 3. – op. Ustavnog suda) »Zakona o lokalnoj i područnoj (regionalnoj) samoupravi propisano da je osnivanje i biranje članova radnih tijela skupštine u nadležnosti predstavničkog tijela, a člankom 48. istog zakona županu nije stavljeno u nadležnost osnivanje i imenovanje stalnih i povremenih radnih tijela.
Obzirom da je osporavana Statutarna odluka suprotna navedenim odredbama Zakona o lokalnoj i područnoj (regionalnoj) samoupravi Predstojnik je ocijenio da je nezakonita i da ju treba obustaviti od primjene i stoga je odlučio kao u izreci ove Odluke.«
3) Odluka Ministarstva uprave Republike Hrvatske
6. U povodu odluke predstojnika državne uprave od 24. svibnja 2010., Ministarstvo uprave donijelo je, na temelju članka 79. stavka 1. i članka 81. stavka 1. ZoLPS-a, odluku klase: 043-01/09-01/0025, ur. broja: 515-02-03-02/2-10-7 od 8. lipnja 2010. (u daljnjem tekstu: odluka Ministarstva uprave od 8. lipnja 2010.), izreka koje je glasila:
»Ocjenjuje se osnovanom Odluka Ureda državne uprave u Sisačko-moslavačkoj županiji Klasa: 021-05/10-01/10, Urbroj: 2176-01-01/01-10-3 od 24. svibnja 2010. godine, kojom se obustavlja od primjene odredba članka 3. Statutarne odluke o izmjenama i dopunama Statuta Sisačko-moslavačke županije Klasa: 012-03/10-01/14, Urbroj: 2176/01-01– 10-2 od 29. travnja 2010. godine, koju je Županijska skupština Sisačko-moslavačke županije donijela na 8. sjednici održanoj 29. travnja 2010. godine.«
6.1. Obrazloženje odluke Ministarstva uprave od 8. lipnja 2010. glasilo je:
»Ured državne uprave u Sisačko-moslavačkoj županiji dostavio je ovom Ministarstvu 25. svibnja 2010. godine Odluku Klasa: 021-05/10-01/10, Urbroj: 2176-01-01/01-10-3, kojom se obustavlja od primjene odredba članka 3. Statutame odluke o izmjenama i dopunama Statuta Sisačko-moslavačke županije Klasa: 012-03/10-01/14, Urbroj: 2176/01-01-10-, koju je Županijska skupština Sisačko-moslavačke županije donijela na 8. sjednici održanoj 29. travnja 2010. godine.
Odlukom Ureda državne uprave u Sisačko-moslavačkoj županiji utvrđeno je da je članak 3. Statutarne odluke o izmjenama i dopunama Statuta Sisačko-moslavačke županije suprotan odredbama članka 35. stavka 1. točke 3.« (pravilno: članka 35. točke 3. – op. Ustavnog suda) »i članka 48. Zakona o lokalnoj i područnoj (regionalnoj) samoupravi. Člankom 3. Statutarne odluke o izmjenama i dopunama Statuta Sisačko-moslavačke županije mijenjaju se odredbe članka 44. Statuta kojima je uređen djelokrug župana, na način da je propisano sljedeće: 'U članku 44. iza točke 28. dodaje se nova točka 29. koja glasi: 29. Osniva i imenuje stalna i povremena radna tijela iz svoga djelokruga: savjete, odbore, povjerenstva, komisije i druga radna tijela. Dosadašnje točke 