 mjerodavno pravo i sudsku praksu u odnosnim slučajevima.
Ako je prijedlog za razmatranje spora podnijelo tijelo državne uprave iz čijeg djelokruga proizlazi spor, u pripremi sjednice Povjerenstva zatražit će se izvješće državnog odvjetništva.
Ako je prijedlog za razmatranje spora podnijela stranka koja je u sporu s Republikom Hrvatskom, u pripremi sjednice Povjerenstva zatražit će se izvješće tijela državne uprave iz čijeg djelokruga proizlazi spor i izvješće državnog odvjetništva.
Povjerenstvo po potrebi može zatražiti dodatno objašnjenje od državnog odvjetništva i neposredno od tijela državne uprave iz čijeg djelokruga proizlazi spor.
Državno odvjetništvo i tijelo državne uprave iz čijeg djelokruga proizlazi spor postupit će po traženju Povjerenstva iz stavka 2., 3. i 4. ove točke u najkraćem mogućem roku, a najkasnije u roku od 30 dana.
III.
Predsjednik Povjerenstva saziva sjednicu i predlaže dnevni red. O radu sjednice Povjerenstva vodi se zapisnik.
Ako je stranka Republika Hrvatska, u radu Povjerenstva sudjeluje predstavnik Državnog odvjetništva Republike Hrvatske.
Ako je stranka pravna osoba kojoj je jedini osnivač ili član odnosno imatelj udjela u pretežitom dijelu Republika Hrvatska, u radu Povjerenstva sudjeluje predstavnik tijela državne uprave ili pravne osobe s javnim ovlastima osnovane posebnim zakonom u čijem su djelokrugu poslovi koji se odnose na djelatnost pravne osobe.
Ako ocijeni potrebnim radi davanja stručnog mišljenja o nekom pitanju koje se raspravlja, Povjerenstvo može u rad uključiti i predstavnike drugih tijela.
IV.
Povjerenstvo će o načinu rješavanja spora odlučiti na temelju iznesenog činjeničnog stanja, bez provedbe dokaznog postupka, posrednom i slobodnom ocjenom dokaza.
Povjerenstvo donosi odluke većinom glasova.
Nakon razmatranja spora Povjerenstvo će o načinu rješavanja spora odnosno o poduzimanju potrebnih mjera radi otklanjanja uzroka nastanka spora dati:
– preporuku ako je vrijednost predmeta spora do uključivo 1.000.000,00 kn,
– prijedlog Vladi Republike Hrvatske radi davanja preporuke ako je vrijednost predmeta spora veća od 1.000.000,00 kn.
V.
Odluka Povjerenstva o načinu rješavanja spora utvrđuje se u zapisniku sa sjednice Povjerenstva na kojoj je donesena. Zapisnik potpisuje predsjednik Povjerenstva.
Povjerenstvo ne izrađuje pisane otpravke svojih odluka već su one sastavni dio zapisnika, a Povjerenstvo može sačiniti i izvode iz zapisnika.
Povjerenstvo zaključkom odlučuje o pitanjima postupka.
