 propisanih informacija.«.
Članak 27.
U članku 446. stavku 5. riječi: »je Republika Hrvatska matična država članica izdavatelja a« brišu se.
Stavak 6. mijenja se i glasi:
»(6) Neovisno o ovlastima iz stavka 5. ovoga članka, kada Agencija utvrdi da izdavatelj nije objavio javnosti i/ili dostavio Agenciji u propisanom roku propisanu informaciju iz članka 403., 407., 410., 411., 430. i 431. ovoga Zakona te kada utvrdi da fizička osoba ili pravni subjekt u propisanom roku nije dostavio izdavatelju i/ili Agenciji obavijest o promjenama u postotku glasačkih prava iz članka 413. ovoga Zakona, Agencija je ovlaštena poduzeti barem sljedeće radnje, odnosno izreći barem sljedeće mjere:
1. objaviti izjavu u kojoj se navodi fizička osoba ili pravni subjekt te vrsta kršenja,
2. zahtijevati od fizičke osobe ili pravnog subjekta da prekine postupanje koje uključuje kršenje i da se suzdrži od bilo kakvog ponavljanja takvog postupanja, i
3. izreći drugu primjerenu mjeru koja pridonosi uspostavljanju zakonitog postupanja.«.
Iza stavka 6. dodaju se novi stavci 7. i 8. koji glase:
»(7) Kod odlučivanja o vrsti radnji koje će se poduzeti, odnosno vrsti mjera koje će se izreći sukladno stavku 6. ovoga članka Agencija je obvezna u obzir uzeti sve relevantne okolnosti, uključujući tamo gdje je to primjereno:
1. težinu i trajanje kršenja,
2. stupanj odgovornosti odgovorne fizičke osobe ili odgovorne osobe pravnog subjekta,
3. financijsku snagu odgovorne fizičke osobe ili pravnog subjekta, na što upućuje godišnji prihod odgovorne fizičke osobe i ukupni promet odgovornog pravnog subjekta,
4. značaj ostvarene dobiti ili spriječenog gubitka odgovorne fizičke osobe ili pravnog subjekta, ako ih je moguće utvrditi,
5. gubitke koje su zbog kršenja imale treće osobe, ako ih je moguće utvrditi,
6. razinu suradnje odgovorne fizičke osobe ili pravnog subjekta s Agencijom i ostalim nadležnim tijelima,
7. prethodna kršenja odgovorne fizičke osobe ili pravnog subjekta.
(8) Kada fizička osoba ili pravni subjekt koji je sukladno članku 413. ovoga Zakona obvezan dostaviti izdavatelju i Agenciji obavijest o dosezanju, prelasku ili padu ispod propisanih pragova u glasačkim pravima u izdavatelju dionica, s ciljem prikrivanja identiteta i/ili broja glasačkih prava koja mu neposredno ili posredno pripadaju i/ili podatka o fizičkim osobama i/ili pravnim subjektima putem kojih mu odnosna glasačka prava neposredno ili posredno pripadaju, ne dostavi izdavatelju i Agenciji obavijest o promjenama u postotku glasačkih prava sukladno članku 413. ovoga Zakona, pri čemu izdavatelj i Agencija nisu u mogućnosti utvrditi sve podatke iz članka 423. ovoga Zakona, ne mogu se ostvarivati glasačka prava zbog kojih je nastala obveza dostavljanja obavijesti o promjenama u postotku glasačkih prava sukladno članku 413. ovoga Zakona. Obustava glasačkih prava traje od dana isteka roka za dostavljanje obavijesti izdavatelju i Agenciji do dana dostavljanja predmetne obavijesti izdavatelju ili Agenciji, ili do dana kada izdavatelj ili Agencija saznaju za podatke iz članka 423. ovoga Zakona temeljem kojih je moguće utvrditi identitet fizičke osobe ili pravnog subjekta na koji se odnosi obveza iz članka 413. ovoga Zakona, ovisno o tome koja okolnost nastupi prva.«.
Dosadašnji stavak 7., koji postaje stavak 9., mijenja se i glasi:
»(9) Ako osoba ili subjekt ne postupi u skladu s rješenjem Agencije iz stavka 5. i 6. ovoga članka, Agencija može novim rješenjem izreći novu ili istu mjeru.«.
Iza dosadašnjeg stavka 8. koji postaje stavak 10. dodaje se stavak 11. koji glasi:
»(11) Obrada podataka prikupljenih prilikom ili u svrhu izvršavanja nadzornih ovlasti provodi se sukladno propisima kojima se uređuje zaštita osobnih podataka.«.
Članak 28.
Iznad članka 448. dodaje se naslov koji glasi: »Objava odluka o mjerama«.
Članak 448. mijenja se i glasi:
»(1) Agencija je obvezna bez nepotrebnog odgađanja javno objaviti sve odluke o mjerama koje su donesene radi utvrđenih kršenja obveza objavljivanja javnosti vezanih 