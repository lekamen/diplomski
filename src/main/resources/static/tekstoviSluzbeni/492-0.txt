23 27.02.2015 Presuda Upravnog suda u Rijeci broj: 3 UsI-1912/13-26 od 28. siječnja 2015.
UPRAVNI SUD U RIJECI
493
PRESUDA
Upravni sud u Rijeci, po sutkinji Mariji Renner Jakovljević, dipl. iur., uz sudjelovanje Marijane Andrijević, zapisničarke, u upravnom sporu tužitelja Davora Šarića iz Rijeke, A. Pilepića 1, protiv tuženika Hrvatske regulatorne agencije za mrežne djelatnosti (ranije: Hrvatske agencije za poštu i elektroničke komunikacije), Zagreb, R. Frangeša Mihanovića 9, zastupanog po službenim osobama Domagoju Maričiću i Marini Ljubić Karanović, uz sudjelovanje zainteresirane osobe Tele2 d.o.o., Zagreb, Ulica grada Vukovara 269D, zastupane po zaposlenici Ireni Beđik, radi rješavanja spora između korisnika i operatera, 28. siječnja 2015.,
presudio je
I. Odbija se tužbeni zahtjev tužitelja radi poništenja Odluke Hrvatske agencije za poštu i elektroničke komunikacije, klasa: UP/I-344-08/13-01/932, urbroj: 376-05/TO-13-6 od 31. listopada 2013. i vraćanja predmeta tuženiku na ponovan postupak, u dijelu u kojem je odbijen kao neosnovan zahtjev tužitelja za rješavanje spora između korisnika (ovdje tužitelja) i operatera (ovdje zainteresirane osobe) vezanim uz prigovor tužitelja na ograničenje korištenja usluge od strane zainteresirane osobe, kao i zahtjev tužitelja za nadoknadu štete.
II. Poništava se rješenje tuženika i predmet se vraća tuženiku na ponovan postupak u dijelu u kojem je kao neosnovan odbijen zahtjev tužitelja za rješavanje spora između tužitelja i zainteresirane osobe vezanim uz prigovor (zahtjev) tužitelja za povrat iznosa od 99,00 kuna.
Obrazloženje
Odlukom tuženika Hrvatske agencije za poštu i elektroničke komunikacije, klasa: UP/I-344-08/13-01/932, urbroj: 376-05/TO-13-6 od 31. listopada 2013. odbijen je zahtjev za rješavanje spora između korisnika i operatera, ovdje tužitelja Davora Šarića iz Rijeke, u dijelu vezanom uz prigovor na ograničenje korištenja usluga od strane operatera Tele2 d.o.o, kao i zahtjev tužitelja za povratom iznosa od 99,00 kuna.
Osporavajući navedenu Odluku tuženika od 31. listopada 2013., tužitelj je podnio tužbu koja je kod ovog Suda zaprimljena 29. studenoga 2013. pod poslovnim brojem 2 UsI-1912/13, a u kojoj tužbi tužitelj u bitnome navodi da se osporavana Odluka tuženika temelji na pogrešno i nepotpuno utvrđenom činjeničnom stanju, a da je na takvo činjenično stanje, pogrešno primijenjeno materijalno pravo i to odredbe Zakona o elektroničkim komunikacijama (»Narodne novine« broj 73/08, 90/11, 133/12, 80/13, u nastavku teksta ZEK), kada je tuženik odbio njegov zahtjev za rješavanje spora kao krajnjeg korisnika usluge i operatera (ovdje zainteresirane osobe) kao neosnovan. U svezi s tim ističe da Uvjeti korištenja Smart tarife nisu jasni i transparentni, uz obrazloženje da ovdje zainteresirana osoba nije u svojim Uvjetima korištenja definirala i specificirala koliko minuta od ponuđenih 1000 se može iskoristiti na pozive prema brojevima drugih operatera i što to znači pojam »neuobičajeno veliki promet« na kojeg se tuženik poziva u osporavanoj Odluci, citirajući odredbu članka 14. Uvjeta korištenja tarife Smart. Navodi da nije iskoristio niti polovicu od unaprijed plaćenih 1000 minuta, da ovdje zainteresirana osoba uopće nije uzela u obzir pozive koje je ostvario prema besplatnim brojevima, a pozivi prema njima da također spadaju u odlazni promet. Nastavno ističe, da je zainteresiranoj osobi podnio zahtjev za isplatu novca s računa na kojem da je bilo 135,00 kuna, te da mu je zainteresirana osoba postupajući po njegovom zahtjevu izvršila uplatu iznosa od 36,00 kuna, pa da mu nije jasno na koji način je zainteresirana osoba došla do izračuna od 36,00 kuna, a da tuženik osim u izreci osporavane Odluke kojom odbija njegov zahtjev za povratom iznosa od 99,00 kuna i listu 2 osporavane Odluke na kojem utvrđuje da je tužitelj 15. srpnja 2013. dostavio tuženiku i dopunu zahtjeva za povratom iznosa od 99,00 kuna kojeg mu po njegovom mišljenju duguje ovdje zainteresirana osoba, nije obrazložio