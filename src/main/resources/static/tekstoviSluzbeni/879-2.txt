sektor unutar upravnog (izvršnog) tijela korisnika pojedinačno ne smije posjedovati više od 49 % glasačkih prava, u skladu s člankom 32. Uredbe (EU) br. 1303/2013 Europskog parlamenta i Vijeća od 17. prosinca 2013. o utvrđivanju zajedničkih odredbi o Europskom fondu za regionalni razvoj, Europskom socijalnom fondu, Kohezijskom fondu, Europskom poljoprivrednom fondu za ruralni razvoj i Europskom fondu za pomorstvo i ribarstvo i o utvrđivanju općih odredbi o Europskom fondu za regionalni razvoj, Europskom socijalnom fondu, Kohezijskom fondu i Europskom fondu za pomorstvo i ribarstvo te o stavljanju izvan snage Uredbe Vijeća (EZ) br. 1083/2006,
10. korisnik prilikom podnošenja zahtjeva za potporu mora imati podmirene odnosno regulirane financijske obveze prema državnom proračunu Republike Hrvatske,
11. korisnik ne smije imati izrađenu LRS za razdoblje 2014. – 2020.
Prihvatljivost troškova
Članak 9.
(1) Aktivnosti ne smiju započeti prije dana podnošenja zahtjeva za potporu sukladno članku 11. stavku 11. ovoga Pravilnika.
(2) Za utvrđivanje broja stanovnika jedinica lokalne samouprave odnosno naselja u sastavu korisnika, koristit će se podaci Državnog zavoda za statistiku o broju stanovnika iz 2011. godine.
(3) Korisnik nakon isteka šest mjeseci od dana zaprimanja odluke o dodjeli sredstava, mora u roku od 30 dana, osobno ili preporučenom pošiljkom s povratnicom na CD-u/DVD-u dostaviti LRS za razdoblje 2014 – 2020 kao i odluku upravnog (izvršnog) tijela o usvajanju LRS datiranu prije isteka razdoblja od šest mjeseci od dana zaprimanja odluke o dodjeli sredstava.
(4) Obvezni sadržaj LRS i preporuke za izradu LRS prikazani su u Prilogu IV. ovoga Pravilnika.
(5) Neprihvatljivi troškovi za sufinanciranje unutar tipa operacije 19.1.1 su:
a) porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a,
b) drugi porezi, naknade, pristojbe i doprinosi osim prihvatljivih naknada i pristojbi kod putovanja i smještaja, javnog bilježnika, biljega, poštarina, doprinosa iz i na plaće zaposlenika, naknade prijevoza na i s posla,
c) kamate i tečajne razlike,
d) rabljeni strojevi i oprema,
e) vozila,
f) troškovi vezani uz ugovor o leasingu, kao što su marža davatelja leasinga, troškovi refinanciranja kamata i amortizacija,
g) troškovi jamstva i slične naknade,
h) novčane kazne, financijske kazne te troškovi parničnog i upravnog postupka,
i) troškovi nastali prije dana podnošenja zahtjeva za potporu,
j) pojedina nabava robe ili usluga čija procijenjena protuvrijednost prelazi 200.000,00 kuna odnosno radovi čija vrijednost prelazi 500.000,00 kuna.
(6) Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu objavljenom na mrežnoj stranici Europske komisije: http://ec.europa.eu/budget/inforeuro/.
Kriteriji odabira
Članak 10.
(1) Kriteriji odabira koji se primjenjuju na sve podnijete zahtjeve za potporu određeni su u Prilogu I. ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje ili Privremeni Odbor za praćenje Programa ruralnog razvoja Republike Hrvatske za razdoblje 2014. – 2020.
(3) Da bi aktivnost bila prihvatljiva za dodjelu potpore, korisnik mora imati minimalan broj bodova sukladno Prilogu I. ovoga Pravilnika.
III. ZAHTJEV ZA POTPORU, POSTUPAK OBRADE I DONOŠENJE ODLUKA
Podnošenje zahtjeva za potporu
Članak 11.
(1) Zahtjev za potporu se podnosi temeljem Natječaja kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva (www.mps.hr).
(3) Natječajem iz stavka 1. ovoga članka određuju se rokovi i uvjeti za podnošenje zahtjeva za potporu za dodjelu sredstava iz Europskog poljoprivrednog fonda za ruralni razvoj, Mjera 19.
(4) Zahtjev za potporu korisnik popunjava u elektronskom obliku