zapošljavanje i usavršavanje osoba koje su ranije bile zaposlene u društvu ili osobi povezanom s korisnikom potpore ako su prije sklapanja ugovora o radu s korisnikom potpore bile minimalno šest mjeseci prijavljene u evidenciji nezaposlenih Hrvatskog zavoda za zapošljavanje
9. da novootvoreno radno mjesto visoke stručne spreme povezano s početnim ulaganjem znači neto povećanje broja zaposlenih visoke stručne spreme u dotičnoj poslovnoj jedinici u usporedbi s prosjekom svih zaposlenih u proteklih dvanaest mjeseci što znači da će se eventualna radna mjesta izgubljena tijekom tog razdoblja oduzeti od broja novootvorenih radnih mjesta. Prosjekom zaposlenih u proteklih dvanaest mjeseci prije početka ulaganja utvrđuje se početno stanje zaposlenih na početku ulaganja. Sva izgubljena radna mjesta moraju se popuniti do utvrđenog početnog stanja zaposlenih na početku ulaganja i
10. da je korisnik potpore radi dokazivanja prethodno navedenih uvjeta dužan dostaviti Ministarstvu gospodarstva potvrdu o podacima evidentiranim u matičnoj evidenciji Hrvatskog zavoda za mirovinsko osiguranje za svaku pojedinu osobu i potvrdu prijave iz evidencije nezaposlenih Hrvatskog zavoda za zapošljavanje te dokaze o stručnoj spremi radnika zaposlenih na novootvorenim radnim mjestima.
Članak 4.
Sporazum iz članka 14. stavka 1. Uredbe sadrži odredbe o vrsti, razdoblju korištenja i visini odobrene potpore, kojima se utvrđuje vrsta odobrene potpore iz članka 15. stavka 5. Zakona, i to u slučaju odobrenja potpore za osiguranje nepromjenjivih uvjeta poslovanja iz članka 15. stavka 5. točke a) Zakona, utvrđuje se:
1. porezi i doprinosi za koje se odobrava osiguranje nepromjenjivih uvjeta poslovanja sukladno propisima koji su vrijedili u trenutku podnošenja Prijave
2. da se potporom smatra razlika između eventualnih nepovoljnijih uvjeta na tržištu i uvjeta utvrđenih Sporazumom prema propisima koji su vrijedili u trenutku podnošenja Prijave
3. da u slučaju da u razdoblju od 10 godina od godine početka ulaganja nastupe povoljniji uvjeti za korisnika potpore od uvjeta utvrđenih temeljem propisa važećih u trenutku podnošenja Prijave, korisnik potpore može zatražiti izmjenu Potvrde o statusu korisnika potpore iz članka 17. stavka 2. Zakona, odnosno raskid Sporazuma, tako da se utvrdi prestanak primjene potpore za daljnje razdoblje ulaganja bez obveze vraćanja eventualne do tada primljene potpore
4. razdoblje korištenja potpore
5. da se visina odobrene potpore određuje u apsolutnom iznosu kao razlika između većeg iznosa poreza i doprinosa, koji bi bili plaćeni bez državne potpore i manjeg iznosa poreza i doprinosa, koji su stvarno plaćeni temeljem Zakona važećeg u trenutku podnošenja Prijave, poštujući maksimalni intenzitet potpore iz članka 6. stavka 1. točke 13. Zakona
6. da je korisnik potpore dužan ukupan iznos obračunanih poreznih obveza i obveza s osnove doprinosa pravodobno plaćati
7. da korisnik potpore po sklapanju Sporazuma može zatražiti izdavanje Potvrde o statusu korisnika potpore u svrhu reguliranja poreznih obveza i obveza s osnove doprinosa pred nadležnim tijelima, u kojoj se utvrđuje:
a) da je korisniku potpore odobrena potpora za osiguranje nepromjenjivih uvjeta poslovanja iz članka 15. stavka 5. točke a) Zakona
b) porezi i doprinosi za koje se odobrava osiguranje nepromjenjivih uvjeta poslovanja
c) uvjeti, odnosno propisi po kojima se obračunavaju porezi i doprinosi za koje je odobrena potpora i
d) razdoblje korištenja potpore.
8. da se potpora isplaćuje korisniku potpore istekom godišnjeg obračunskog razdoblja, uz uvjet da je korisnik potpore Ministarstvu gospodarstva prethodno dostavio:
a) porezno knjigovodstvene kartice za koje evidenciju vodi Ministarstvo financija – Porezna uprava, a koje pokazuju stanje na datum zadnjeg dana u mjesecu koji predhodi potpisivanju Sporazuma, ovjerene od strane Ministarstva financija – Porezne uprave iz kojih je razvidno da je korisnik potpore pravodobno platio ukupan iznos obračunanih poreznih obveza i obveza s