u skladu s ugovorom i/ili propisima koji uređuju postupak javne nabave.
Informiranje
Članak 20.
(1) Informiranje je sastavni dio projekta.
(2) Korisnik mora biti upoznat s izvorom financiranja iz kojeg će dobiti nepovratna sredstva za pružanje svojih usluga.
(3) Korisnik je dužan tijekom provedbe osposobljavanja osigurati ovakvu informaciju sudionicima izobrazbe i javnosti sukladno Prilogu III. ovoga Pravilnika (npr. postavljanjem informativnih ploča na istaknuto mjesto, kako bi i sudionici izobrazbe i javnost bili upoznati s činjenicom da je osposobljavanje sufinancirano kroz sustav EU potpora).
Prigovori
Članak 21.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za rješavanje po prigovorima kojeg imenuje ministar poljoprivrede podnijeti prigovor na odluke koje proizlaze iz ovog Pravilnika, i to iz:
1. članka 18. stavak 11. točka 2. na odluku o odbijanju zahtjeva za financiranje
2. članka 19. stavak 1. na odluku o povratu sredstava.
(3) Ostali akti proizašli iz ovoga Pravilnika su konačni i korisnik nema pravo prigovora.
V. ZAVRŠNA ODREDBA
Stupanje na snagu
Članak 22.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/74
Urbroj: 525-08/0461-15-18
Zagreb, 2. rujna 2015.
Ministar Tihomir Jakovina, v. r.
PRILOG I.
KVARTALNO IZVJEŠĆE O PROVEDENIM PROGRAMIMA OSPOSOBLJAVANJA
Mjera 01
Sveukupan opis aktivnosti programa osposobljavanja
Lista aktivnosti programa osposobljavanja provedenih tijekom referentnog razdoblja.
Naslov- programa osposobljavanja Tip operacije Datum Lokacija Broj sudionika izobrazbe programa osposobljavanja Br. dana trajanja programa osposobljavanja (8 sati)
Stručno osoblje
Navesti popis osoblja s utvrđenim plaćama (ime, naziv radnog mjesta i jedinice). Ažurirane informacije o svim promjenama trebaju biti vezane na relevantnu platnu listu.
                                                                                                                                                                               
Putni troškovi(stručnog osoblja)
Navesti sva putovanja i njihove namjene (putovanja trebaju biti naveden u odnosu na ime putnika).
                           
Vanjske usluge, oprema i roba
Navesti sve vanjske usluge i opremu koje su plaćene u izvještajnom razdoblju.

Vanjske stručne osobe
Navesti sve vanjske stručne osobe angažirane i plaćene u razdoblju izvješćivanja.

Navesti sve naknade isplaćene u izvještajnom razdoblju (iznos za sudionike izobrazbe)
Naknade troškova sudionika izobrazbe

Ostali relevantni podaci

Datum                                                                                                                                     Potpis
PRILOG II.
Mjera 01
GODIŠNJE IZVJEŠĆE O PROVEDENIM PROGRAMIMA OSPOSOBLJAVANJA
Godina:
Sveobuhvatan opis aktivnosti

Evaluacija

Druge informacije

Datum                                                                                                                                            Potpis
PRILOG III.
OZNAČAVANJE ULAGANJA
Sva ulaganja koja se provode u okviru Programa ruralnog razvoja RH, a financiraju se iz Europskog poljoprivrednog fonda za ruralni razvoj (EPFRR, engl. EAFRD) trebaju biti propisno označena, u skladu s Prilogom XII. Uredbe (EU) br. 1303/2013. Označavanje ulaganja je obveza korisnika.
1. Obveze korisnika
Tijekom provedbe programa osposobljavanja Savjetodavna služba u obvezi je propisno označiti prostor/mjesto gdje se održava program osposobljavanja, a koja je financirana iz Europskog poljoprivrednog fonda za ruralni razvoj i to putem plakata, informativne ploče ili privremenog panoa.
2. Primjer označavanja ulaganja
Plakat, informativna ploča, trajni ili privremeni pano za označavanje mjesta gdje se održava program osposobljavanja, sadržavaju sljedeće elemente:

2.1. Tehničke karakteristike plakata/panoa/ploča
(a) Uz amblem (zastavu) EU-a stavlja se obavezno i zastava Republike Hrvatske:
(b) Uz ove ambleme ističe se i sljedeća