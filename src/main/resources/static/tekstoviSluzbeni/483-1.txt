 podloga za projekte javnih zgrada i građevina javne rasvjete
Članak 6.
(1) Tehničke podloge za projekte javnih zgrada i građevina javne rasvjete obuhvaćaju:
– Izvješće o energetskom pregledu građevine;
– Projektni zadatak.
(2) Projektni zadatak mora biti izrađen u skladu sa pravilima struke te definirati područje zahvata i tehničke zahtjeve projekta.
(3) Tehničke podloge iz stavka 1. ovog članka sastavni su dio studije iz članka 4. ovog Pravilnika.
Članak 7.
Sastavni dio ovog Pravilnika jesu:
Dodatak 1: Preporuke za izradu ugovora o JPP-u male vrijednosti,
Dodatak 2: Preporuke za izradu financijskog modela za projekte JPP-a male vrijednosti,
Članak 8.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/14-01/148
Urbroj: 526-02-02-01/1-15-21
Zagreb, 20. veljače 2015.
Ministar Ivan Vrdoljak, v. r.
DODATAK 1.
PREPORUKE ZA IZRADU UGOVORA O JPP-u MALE VRIJEDNOSTI
1. Predmet ugovora može biti rekonstrukcija dijela građevine ili cjelovite građevine, izgradnja, dogradnja ili opremanje nove građevine, izdvajanje i/ili opremanje postojećih obračunskih mjernih mjesta, ugradnja sustava za nadzor i verifikaciju ušteda, dogradnja drugih tehnologija na građevini u cilju postizanja efikasnijeg sustava.
2. Svrha ugovora može biti smanjenje snage, smanjenje utroška ili troška energije, smanjenje emisije stakleničkih plinova, smanjenje svjetlosnog onečišćenja, poboljšanje rasvijetljenosti javnih površina i slično.
3. U ugovoru mora biti jasno definirana podjela rizika između ugovornih strana na način da je razvidno iz odredbi ugovora kako su na izvršitelja preneseni npr. rizici izgradnje/ugradnje/rekonstrukcije, rizik osiguranja dostatnih izvora financiranja projekta, rizici vezani uz ostvarenje predviđene snage, utroška ili troška energije te rizici vezani uz održavanje građevine u raspoloživom stanju za cijelo vrijeme trajanja ugovora.
4. U ugovoru trebaju biti jasno istaknute tri grupe rizika: rizici koje u cijelosti preuzima naručitelj, rizici koje u cijelosti preuzima izvršitelj te podijeljeni rizici.
5. Ukoliko se rizici financiranja prenose na privatnog partnera tada se izvršitelj ugovorom mora obvezati da će u cijelosti osigurati sve potrebne izvore financiranja projekta i to kako izgradnje tako i održavanja građevine koji je predmetom ugovora za svo vrijeme trajanja ugovora.
6. U slučaju da se tijekom provedbe ugovora ustvrdi manjak potrebnih izvora financiranja, taj rizik preuzima izvršitelj.
7. Naručitelj ne daje jamstva izvršiteljevom kreditoru za namirenje obveza po osnovi kredita neovisno o isporučenom ugovorenom standardu javnih usluga.
8. Obveze naručitelja određuju se s obzirom na provođenje projekta. Temeljna obveza naručitelja je osiguranje pristupa izvršitelju mjestima na kojima se provodi projekt.
9. Temeljna obveza izvršitelja je osiguranje svih tehničkih, metodoloških, sigurnosnih i organizacijskih mjera i postupaka za stručno i profesionalno provođenje projekta.
10. Pod rokom izvedbe smatra se krajnji rok do kojega mora biti izvršen ugovor u dijelu koji se odnosi na ugradnju/montažu/rekonstrukciju, tj. rok od kojega započinje isporuka javnih usluga definirana svrhom ugovora.
11. U ugovoru je potrebno definirati postupke i ponašanja u slučaju otkrivanja nedostataka u svezi sa izvođenjem radova kao i postupci koji se odnose na izvještavanje o uočenim nedostacima, zapisnikom o okončanju faze građenja te postupcima u svezi sa otklanjanjem uočenih nedostataka.
12. Svi parametri postojeće instalirane snage kao i parametri novoinstalirane, postojećeg utroška i troškova energije, referentno prosječno godišnje vrijeme rada, referentni podaci o grijanju, postojeći procijenjeni troškovi održavanja, očekivani utrošak i trošak energije nakon provedbe projekta, postojeće cijene energije, očekivana ušteda u snazi, utrošku i trošku energije moraju biti jasno naznačeni sa pripadajućim mjernim veličinama.
13. Naknada koju naručitelj plaća izvršitelju za provedbu ugovornih obveza predstavlja