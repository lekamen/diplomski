 prijedloga za nagodbu 50 2. za zastupanje na raspravi 40 3. za sastavljanje pravnih lijekova 60 4. za sastavljanje ostalih podnesaka 40
Za upravne sporove donosi se rješenje za najviše pet pravnih radnji, i to pravne radnje pod točkama 1. i 2. ovoga članka. Ako u upravnom sporu nije predviđeno održavanje rasprave, donosi se rješenje na vrijednost radnje iz točke 1. ovoga članka.
Članak 8.
POSTUPAK ZAŠTITE PRAVA PRED POSLODAVCEM
PRAVNE RADNJE BODOVI 1. za sastavljanje obrazloženih podnesaka 50 2. za sastavljanje zahtjeva za zaštitu prava 50
Za postupak zaštite prava pred poslodavcem donosi se rješenje u vrijednosti za najviše četiri pravne radnje u vrijednosti do 200 bodova.
Članak 9.
PRAVNI SAVJET
PRAVNE RADNJE BODOVI 1. pravni savjet 25
Za pravni savjet donosi se rješenje za najviše jednu pravnu radnju u vrijednosti do 25 bodova.
III. NAKNADA ZA RAD VJEŠTAKA
Članak 10.
Naknada za obavljeno vještačenje utvrđuje se u bodovima.
Za 2015. godinu vrijednost boda utvrđuje se u visini od 1,25 kuna.
Ako je naknada obračunata u satima, vještak je dužan uz račun dostaviti i obrazloženje svake stavke.
Članak 11.
Naknada za vještačenje povjereno pravnoj osobi pripada toj pravnoj osobi, što vrijedi i kada je vještačenje povjereno državnom tijelu, stručnoj ustanovi ili drugoj pravnoj osobi koji to vještačenje ne obavljaju kao svoju registriranu djelatnost.
Članak 12.
ZAJEDNIČKE ODREDBE ZA SVE SEKCIJE
VRSTA TROŠKA BODOVI 1. pristup na glavnu raspravu 100 2. izradba pisanog nalaza i mišljenja 150 – 4000 3. interdisciplinarno vještačenje 150 4. vrijednost radnog sata 35
Članak 13.
SEKCIJA GRADITELJSTVA
AKTIVNOSTI BODOVI 1. izrada nacrta u mjerilu 50 – 300 2. izrada troškovnika s dokaznicom mjera po satu 35
Članak 14.
SEKCIJA MEDICINA
AKTIVNOSTI BODOVI A Klinička medicina 1. pregled osoba i medicinske dokumentacije 140 2. provedba dodatnih pretraga 80 B Sudska medicina 1. davanja nalaza i mišljenja 160
Članak 15.
SEKCIJA ZA PROMET I VOZILA
AKTIVNOSTI BODOVI 1. procjena štete na vozilu 170 – 300 2. procjena vrijednosti vozila 100 3. utvrđivanje tehničke ispravnosti vozila 100 – 250
Članak 16.
Obračun za financijsko-računovodstvenu sekciju, geodetsku sekciju i sve ostale sekcije obavlja se prema članku 12. ove Uredbe.
IV. NAKNADA ZA RAD TUMAČA
Članak 17.
Naknada za obavljeni pisani prijevod obračunava se po normiranom retku od 50 znakova.
Najmanja obračunska jedinica je jedna normirana kartica s 30 redaka. U obračun retka ulazi svaki otkucani znak (slovo, interpunkcija, formula, znakovlje).
Članak 18.
VISINA NAKNADE
AKTIVNOST NAKNADA 1. prijevod sa stranog jezika na hrvatski jezik i prijevod s hrvatskog jezika na strani jezik 2,60 kuna po retku 2. prijevod znanstvenih, stručnih i tekstova s posebnim pismom (arapski, kineski, japanski i sl.) 4,40 kuna po retku 3. prijevod s jednoga stranog jezika na drugi strani jezik 2,60 kuna po retku 4. ovjera teksta 30% na cijenu obavljenog prijevoda 5. hitan prijevod 50% na cijenu obavljenog prijevoda
Članak 19.
Za prevođenje izgovorenog teksta s hrvatskog jezika na strani jezik i obratno, kao i s jednoga stranog jezika na drugi, stalnom sudskom tumaču pripada naknada u iznosu od 80,00 kuna za svaki započeti sat.
U vrijeme utrošeno za prevođenje računa se cjelokupno vrijeme provedeno od dolaska stalnog sudskog tumača u mjesto gdje se obavlja prevođenje do prestanka potrebe za njegovom prisutnošću.
Članak 20.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/15
Urbroj: 50301-09/06-15-2
Zagreb, 19. veljače 2015.
Predsjednik Zoran Milanović, v. r.
