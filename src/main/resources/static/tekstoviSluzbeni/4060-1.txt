 može imati jednu ili više zasebnih prostornih cjelina koje dijeli prirodna prepreka ili javna prometnica. Jedna prostorna cjelina mora imati recepciju s glavnim kolnim ulazom i izlazom i svim ostalim propisanim sadržajima. Svaka druga prostorna cjelina mora imati kontrolirani i osvijetljeni ulaz i izlaz, smještajne jedinice, zajednički sanitarni čvor za goste na smještajnim jedinicama i druge sanitarne elemente (praonici za posuđe i rublje, prostorije za glačanje i drugo).
Članak 7.
(1) Prometnice unutar objekta moraju omogućiti pristup vozila i pješaka do smještajnih jedinica i svih sadržaja za goste i osoblje.
(2) Prometnice unutar objekta su:
1. glavna prometnica koja povezuje sve sabirne prometnice s receptivnim ulazom i vanjskom prometnom infrastrukturom,
2. sabirne prometnice koje povezuju pristupne prometnice s glavnom prometnicom,
3. pristupne prometnice koje povezuju sabirne prometnice sa smještajnim jedinicama i ostalim sadržajima za goste.
(3) Objekt mora imati najmanje glavnu prometnicu.
2.3. INSTALACIJE
Članak 8.
Objekt mora imati:
1. tekuću hladnu i toplu vodu s odvodnjom (osobna higijena gosta i osoblja, priprema i usluživanje hrane, pića i napitaka, pranje rublja, čišćenje),
2. električnu energiju i osvjetljenje,
3. grijanje od 20 °C u prostorijama za goste i osoblje sukladno zauzetosti kapaciteta, osim u objektu u kojem se posluje ljeti,
4. prirodno ili umjetno prozračivanje svih prostorija,
5. fiksnu ili mobilnu telefonsku vezu.
2.4. VISINE PROSTORIJA
Članak 9.
(1) Visina prostorija (visina od poda do stropa) za zajedničke sadržaje i osoblje mora biti 2,80 m.
(2) Visina modula smještajnih jedinica, komunikacija i prostorija za osoblje uz module smještajnih jedinica mora biti 2,40 m.
(3) Visina prostorija s kosim ili stropom različitih visina, mora u prosjeku iznositi sukladno odredbama stavka 1. i 2. ovog članka, a u novim objektima najniža visina od poda do kosog stropa ne smije biti manja od 1,20 m.
(4) Postojeći objekti mogu imati postojeće visine prostorija, ako je omogućeno sigurno kretanje.
(5) Visine mogu biti niže od propisanih u dijelovima prostorija u kojima su ugrađene instalacije, ako je osigurano sigurno kretanje.
2.5. SANITARNI ČVOR ZA GOSTE U ZAJEDNIČKIM SADRŽAJIMA
Članak 10.
(1) Objekt mora imati uređen i opremljen sanitarni čvor/ove u blizini zajedničkog sadržaja za goste.
(2) Sanitarni čvor je:
1. zahod za žene koji ima; prostoriju sa zahodskom školjkom (zahodska kabina) i predprostoriju s umivaonikom,
2. zahod za muškarce koji ima; prostoriju sa zahodskom školjkom (zahodska kabina), predprostoriju s umivaonikom i pisoarom.
(3) Svi zahodi moraju imati visoku zahodsku školjku (školjku sa sjedalom) na ispiranje.
(4) Pisoar na ispiranje ili bezvodni pisoar postavljen je ili ograđen da se ne vidi izvan predprostorije.
(5) Iznimno od stavka 1. ovog članka, sanitarni čvor uz recepciju može se nalaziti u blizini recepcije (u ugostiteljskim sadržajima za usluživanje hrane, pića i napitaka, ugostiteljskim objektima i u sanitarnim čvorovima za smještajne jedinice).
(6) Iznimno od stavka 1. ovog članka, ugostiteljski sadržaji i ugostiteljski objekti za usluživanje hrane, pića i napitaka ne moraju imati zasebne sanitarne čvorove za goste, ako se nalaze u blizini sanitarnih čvorova za goste na osnovnim smještajnim jedinicama.
Članak 11.
(1) Objekt koji ima otvoreni ili zatvoreni bazen mora imati sanitarni čvor za korisnike bazena.
(2) Na sanitarni čvor uz bazen primjenjuju se na odgovarajući način odredbe ovog Pravilnika o sanitarnom čvoru u zajedničkim sadržajima.
(3) Uz bazen mora biti tuš i osigurana mogućnost presvlačenja osim u naturističkim kampovima.
2.6. SANITARNI ČVOR I DRUGI SANITARNI ELEMENTI ZA GOSTE NA/U SMJEŠTAJNIM JEDINICAMA
Članak 12.
(1) Objekt mora imati zajednički sanitarni čvor sa sanitarnim elementima, obiteljske kupaonice i druge sanitarne elemente za goste na osnovnim smještajnim jedinicama.
(2) Smještajna jedinica u građevini mora imati vlastitu kupaonicu.
(3) U pokretnoj opremi 