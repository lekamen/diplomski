 njihove zamjenike imaju sve političke stranke registrirane u Republici Hrvatskoj na dan stupanja na snagu odluke o raspisivanju izbora, birači i udruge nacionalnih manjina.
Za pravovaljanost kandidature za zastupnika nacionalnih manjina i njegovog zamjenika potrebno je prikupiti najmanje 100 potpisa birača pripadnika te nacionalne manjine.
Birač može svojim potpisom poduprijeti više prijedloga kandidatura te nacionalne manjine.
Za pravovaljanost kandidatare za izbor zastupnika u Sabor, kada pripadnici više nacionalnih manjina zajedno biraju jednog zastupnika u Sabor potrebno je prikupiti najmanje 100 potpisa birača pripadnika tih nacionalnih manjina.
2. Pripadnici srpske nacionalne manjine predlažu najmanje jednog, a najviše tri kandidata i njihove zamjenike.
3. Pripadnici mađarske i talijanske nacionalne manjine predlažu po jednog kandidata i njegovog zamjenika.
4. Po jednog kandidata za zastupnika u Sabor predlažu pripadnici:
– češke i slovačke nacionalne manjine,
– austrijske bugarske, njemačke, poljske, romske, rumunjske, rusinske, ruske, turske, ukrajinske, vlaške i židovske nacionalne manjine i
– albanske, bošnjačke, crnogorske, makedonske i slovenske nacionalne manjine.
5. Potpisi birača u postupku kandidiranja zastupnika i zamjenika pripadnika nacionalnih manjina koji se biraju u XII. izbornoj jedinici prikupljaju se isključivo na propisanom obrascu.
6. Prijedlog kandidature, koji predlaže politička stranka, potpisuje ovlašteni podnositelj kandidature.
U pravilu je to osoba određena statutom za zastupanje stranke i upisana u registar političkih stranaka bez ograničenja u zastupanju.
Ovlašteni podnositelj kandidature može se odrediti i specijalnom punomoći ili statutarnom odlukom, koja se u tom slučaju mora dostaviti uz prijedlog kandidature.
Ako kandidaturu zajednički predlažu dvije ili više političkih stranka, prijedlog kandidature potpisuju osobe ovlaštene za zastupanje tih političkih stranaka ili ovlašteni podnositelj kojeg su političke stranke odredile u međusobnom sporazumu ili svojim statutarnim odlukama. U tom se slučaju uz prijedlog kandidature mora dostaviti međusobni sporazum političkih stranaka koje zajednički predlažu kandidaturu ili statutarne odluke svih tih političkih stranaka, kojima one za ovlaštenog podnositelja kandidature određuju istu osobu.
Prijedlog kandidature, koji predlaže udruga, potpisuje osoba ovlaštena za zastupanje udruge. Ako kandidaturu zajednički predlaže više udruga, prijedlog kandidature potpisuju osobe ovlaštene za zastupanje tih udruga.
Prijedlog kandidata grupe birača potpisuje jedan od birača koji su kandidata predložili.
Kandidati i sadržaj prijedloga
1. Kandidatom se može biti samo u jednoj izbornoj jedinici i samo u jednom prijedlogu.
2. Birači, političke stranke i udruge ne smiju kandidirati osobe koje su pravomoćnom sudskom odlukom osuđene na bezuvjetnu kaznu zatvora u trajanju duljem od šest mjeseci i to ako se u trenutku stupanja na snagu odluke o raspisivanju izbora izrečena kazna izvršava ili tek predstoji njezino izvršenje.
3. Birači, političke stranke i udruge ne smiju kandidirati osobe za koje u trenutku stupanja na snagu odluke o raspisivanju izbora nisu protekli rokovi rehabilitacije prema posebnom zakonu, a koje su pravomoćnom sudskom odlukom osuđene za:
a. kaznena djela iz Glave IX. Kaznenog zakona (»Narodne novine« broj 125/11 i 144/12) protiv čovječnosti i ljudskog dostojanstva: genocid (članak 88.), zločin agresije (članak 89.), zločin protiv čovječnosti (članak 90.), ratni zločin (članak 91.), terorizam (članak 97.), terorističko udruženje (članak 102.), mučenje i ropstvo (članak 105.),
b. kaznena djela iz Glave X. Kaznenog zakona (»Narodne novine« broj 125/11 i 144/12) protiv života i tijela: teško ubojstvo (članak 111.).
4. U prijedlogu kandidata i njegovog zamjenika pripadnika nacionalnih manjina koji se biraju u XII. izbornoj jedinici obvezno se navodi: ime i prezime, OIB, nacionalnost, adresa prebivališta, dan, mjesec i godina rođenja te spol.
U