 prekršajnog naloga u kojemu su trajanje, oblik postupka i ljudski resursi u razmjernosti s težinom prekršaja.
Ustavni sud stoga utvrđuje da je članak 239. PZ-a u suglasnosti s načelima vladavine prava, diobe vlasti i prava na pravično suđenje te s člankom 6. Konvencije.«
Rješenjem broj: U-I-6110/2010 i U-I-6352/2010 od 14. prosinca 2010. Ustavni sud nije prihvatio prijedlog za pokretanje postupka za ocjenu suglasnosti s Ustavom članka 239. PZ-a.
Rješenjem broj: U-I-6660/2014 od 25. studenoga 2014. Ustavni sud također nije prihvatio prijedlog za pokretanje postupka za ocjenu suglasnosti s Ustavom članka 239. PZ-a.
15.3. Na temelju članka 54. Ustavnog zakona, Ustavni sud može ocjenjivati suglasnost zakona s Ustavom i u slučaju kada je određeni zakon već ranije bio predmet ustavnosudske ocjene.
U provedenom ustavnosudskom postupku utvrđeno je da predlagatelj u svom podnesku nije naveo nove razloge zbog kojih bi trebalo preispitati prethodno neprihvaćanje prijedloga za pokretanje postupka za ocjenu suglasnosti s Ustavom članka 239. PZ-a niti je Ustavni sud utvrdio da su u ustavnopravnom poretku Republike Hrvatske nastupile nove okolnosti koje bi dovele do promjene njegova stajališta obrazloženog u rješenjima od 19. lipnja 2009., 14. prosinca 2010. i 25. studenoga 2014.
15.4. Ustavni sud ističe da je osporeni članak 239. PZ-a mijenjan tri puta: ZIDPZ-om:39/13, ZIDPZ-om:157/13 i ZIDPZ-om:110/15. ZIDPZ-om:39/13 članak 239. u cijelosti je izmijenjen, međutim, u sadržajnom smislu izmijenjeni članak supstancijalno se ne razlikuje od osporenog članka 239. PZ-a. ZIDPZ-om:157/13 u članku 239. stavku 2. riječi: »članka 109. stavaka 1. i 2.« zamijenjene su riječima: »članka 109. stavka 1. točaka 1. i 2.«. ZIDPZ-om:110/15 osporenom članku 239. dodan je novi stavak 6., kojim je propisano da ovlašteni tužitelj može na mjestu počinjenja prekršaja počinitelju prekršaja izdati obavijest iz članka 234.a PZ-a kad se obvezni prekršajni nalog i pripadajuća dokumentacija sačinjavaju na elektroničkom uređaju u elektroničkom obliku. Stoga Ustavni sud utvrđuje da navedene izmjene članka 239. PZ-a ne predstavljaju nove okolnosti zbog kojih bi Ustavni sud trebao preispitati svoja stajališta iz rješenja broj: U-I-4433/2007 i dr. od 19. lipnja 2009., broj: U-I-6110/2010 i U-I-6352/2010 od 14. prosinca 2010. i broj: U-I-6660/2014 od 25. studenoga 2014.
16. Slijedom navedenog, Ustavni sud utvrđuje da prijedlozi predlagatelja nisu osnovani niti su u ustavnopravnom poretku Republike Hrvatske nastupile nove okolnosti koje bi dovele do promjena prethodno navedenih stajališta Ustavnog suda usvojenih tijekom dosadašnjih ocjena ustavnosti pojedinih zakonskih odredaba iz područja prekršajnopravnog zakonodavstva. Stoga je o tim prijedlozima na temelju članaka 43. stavka 1. i 54. Ustavnog zakona riješeno kao u izreci rješenja.
17. Odluka o objavi rješenja (točka II. izreke) temelji se na članku 29. stavku 1. Ustavnog zakona.
USTAVNI SUD REPUBLIKE HRVATSKE
Broj: U-I-5840/2013
U-I-202/2014
U-I-452/2014
U-I-2345/2015
U-I-3469/2015
Zagreb, 27. rujna 2016.
Predsjednik dr. sc. Miroslav Šeparović, v. r.
