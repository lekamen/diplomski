92 26.08.2015 Uredba o izmjenama Uredbe o mjerilima razvoja elektroničke komunikacijske infrastrukture i druge povezane opreme
VLADA REPUBLIKE HRVATSKE
1777
Na temelju članka 25. stavka 3. Zakona o elektroničkim komunikacijama (»Narodne novine«, br. 73/2008, 90/2011, 133/2012, 80/2013 i 71/2014), Vlada Republike Hrvatske je na sjednici održanoj 20. kolovoza 2015. godine donijela
UREDBU
O IZMJENAMA UREDBE O MJERILIMA RAZVOJA ELEKTRONIČKE KOMUNIKACIJSKE INFRASTRUKTURE I DRUGE POVEZANE OPREME
Članak 1.
U Uredbi o mjerilima razvoja elektroničke komunikacijske infrastrukture i druge povezane opreme (»Narodne novine«, broj 131/2012), u članku 2. stavku 1. riječi: »komunalne infrastrukture« zamjenjuju se riječima: »drugih infrastruktura«.
U stavku 2. riječi: »komunalne infrastrukture« zamjenjuju se riječima: »drugih infrastruktura«.
Članak 2.
U članku 5. stavku 2. riječi: »Hrvatskoj agenciji za poštu i elektroničke komunikacije« zamjenjuju se riječima: »Hrvatskoj regulatornoj agenciji za mrežne djelatnosti«.
Članak 3.
Dodatak 2. iz članka 14. stavka 1. zamjenjuje se novim Dodatkom 2. koji je tiskan uz ovu Uredbu i čini njezin sastavni dio.
Dodatak 3. iz članka 14. stavka 2. zamjenjuje se novim Dodatkom 3. koji je tiskan uz ovu Uredbu i čini njezin sastavni dio.
Članak 4.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/69 Urbroj: 50301-05/16-15-2 Zagreb, 20. kolovoza 2015.
Predsjednik Zoran Milanović, v. r.
DODATAK 2. OBJEDINJENI PLAN RAZVOJA POKRETNE KOMUNIKACIJSKE INFRASTRUKTURE

DODATAK 3. PLAN RAZVOJA ELEKTRONIČKE KOMUNIKACIJSKE INFRASTRUKTURE U RADIODIFUZIJSKIM MREŽAMA
