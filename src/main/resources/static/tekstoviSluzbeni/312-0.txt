16 11.02.2015 Odluka o prirezu porezu na dohodak Općine Milna
OPĆINA MILNA
313
Na temelju članka 30. st. 1. Zakona o financiranju jedinica lokalne i područne (regionalne) samouprave (»Narodne novine«, broj 117/93, 33/00, 73/00, 59/01, 107/01, 117/01 – isp., 150/02, 147/03, 132/06, 26/07 – Odluka USRH, 73/08 i 25/12) i članka 28. Statuta Općine Milna (»Službeni glasnik Općine Milna«, broj 6/10 – pročišćeni tekst i 4/14) Općinsko vijeće Općine Milna na 17. sjednici održanoj 29. listopada 2014. godine, donosi
ODLUKU
O PRIREZU POREZU NA DOHODAK OPĆINE MILNA
Članak 1.
Ovom se Odlukom utvrđuju vrste poreza koji pripadaju Općini Milna, porezni obveznici, porezne osnovice, stope i visine poreza te način i obračun plaćanja poreza.
Općinski porezi su prihod Općine Milna.
Članak 2.
Prirez porezu na dohodak plaća se na području Općine Milna sukladno Zakonu o porezu na dohodak i Pravilniku o porezu na dohodak te ovoj Odluci.
Prirez porezu na dohodak plaća se na porez na dohodak od nesamostalnog rada, porez na dohodak od samostalne djelatnosti, porez na dohodak od imovine i imovinskih prava, porez na dohodak od kapitala, porez na dohodak od osiguranja i porez na dohodak od drugog dohotka.
Osnovica prireza porezu na dohodak je porez na dohodak utvrđen sukladno Zakonu o porezu na dohodak i Pravilniku o porezu na dohodak.
Prirez od poreza na dohodak plaća se po stopi od 3% na osnovicu iz stavka 3. Ovog članka.
Obveznik prireza porezu na dohodak je fizička osoba koja je obveznik o porezu na dohodak i ima prebivalište ili boravište na području Općine Milna.
Članak 3.
Poslove u vezi s utvrđivanjem i naplatom prireza porezu na dohodak obavlja Ministarstvo financija – Porezna uprava.
Članak 4.
Ova Odluka stupa na snagu osmog dana od dana objave u »Narodnim novinama«, a primjenjuje se od 1. siječnja 2015. godine.
Ova će se Odluka objaviti i u »Službenom glasniku Općine Milna«.
Klasa: 410-01/14-01/03
Urbroj: 2104/03-02-02/1-14-1
Milna, 29. listopada 2014.
OPĆINSKO VIJEĆE OPĆINE MILNA
Predsjednik Vickoslav Bonačić Vicić, v. r.
