 imovina denominirana preračunavaju se u kunsku protuvrijednost po srednjem tečaju Hrvatske narodne banke važećem za dan vrednovanja.
Financijski instrumenti i robe koji se vrednuju po fer vrijednosti na aktivnom tržištu
Članak 6.
(1) Fer vrijednost prenosivih vrijednosnih papira i instrumenata tržišta novca kojima se trguje na aktivnom tržištu izračunava se primjenom zadnje cijene trgovanja objavljene na uređenim tržištima ili službenim financijsko-informacijskim servisima na dan za koji se vrednuje imovina i obveze AIF-a.
(2) Iznimno od stavka 1. ovoga članka UAIF može koristiti i drugu cijenu za vrednovanje prenosivih vrijednosnih papira i instrumenata tržišta novca ako procijeni da cijena iz stavka 1. ovoga članka ne predstavlja fer vrijednost tih prenosivih vrijednosnih papira i instrumenata tržišta novca. U tom je slučaju UAIF dužan u pisanom obliku obrazložiti i dokumentirati razloge zbog kojih prilikom vrednovanja primjenjuje cijenu različitu od cijene iz stavka 1. ovoga članka.
(3) Iznimno od stavka 1. ovoga članka fer vrijednost dužničkih vrijednosnih papira kojima se trguje u Republici Hrvatskoj na aktivnom tržištu izračunava se primjenom prosječne cijene trgovanja ponderirane količinom vrijednosnih papira protrgovanih na uređenim tržištima u Republici Hrvatskoj iz članka 1. stavka 2., točke a) i b) ovoga Pravilnika te prijavljenih OTC transakcija na dan za koji se vrednuje imovina i obveze AIF-a.
(4) Iznimno od stavka 1. ovoga članka, fer vrijednost instrumenata tržišta novca čiji je izdavatelj država članica ili treća država može se utvrditi i metodom amortiziranog troška primjenom metode efektivne kamatne stope po prinosu do dospijeća relevantnom do trenutka nove transakcije instrumentom tržišta novca istog izdavatelja s istim rokom dospijeća u AIF-u.
(5) Za vrednovanje imovine AIF-a kojemu je investicijski cilj repliciranje određenog dioničkog indeksa ili indeksa dužničkih vrijednosnih papira primjenjuje se metodologija vrednovanja imovine istovjetna metodologiji vrednovanja koja se koristi prilikom vrednovanja indeksa koji se nastoji replicirati.
(6) Udjeli investicijskih fondova vrednuju se po cijeni udjela pripadnog investicijskog fonda važećoj za dan vrednovanja, a objavljenoj od strane društva za upravljanje. U slučaju da za dan vrednovanja nije bilo objave ili cijena udjela investicijskog fonda nije bila dostupna, fer vrijednost udjela investicijskog fonda je cijena udjela tog investicijskog fonda od zadnjeg dana vrednovanja za koji je objavljena cijena od strane društva za upravljanje.
(7) Iznimno od stavka 6. ovoga članka:
a) udjeli investicijskog fonda kojima se trguje (ETF) na aktivnom tržištu iz članka 1. stavka 2. ovoga Pravilnika vrednuje se sukladno odredbama ovoga Pravilnika koji se odnosi na vrednovanje ulaganja u vlasničke vrijednosne papire.
b) dionice zatvorenog AIF-a sukladno odredbama ovoga Pravilnika koji se odnosi na vrednovanje ulaganja u vlasničke vrijednosne papire,
c) poslovni udjel zatvorenog AIF-a sukladno odredbama članka 10. ovoga Pravilnika.
(8) Ulaganja u robe vrednuje se po fer vrijednosti umanjenoj za troškove do točke prodaje (MSFI 13 Mjerenje fer vrijednosti, točke 24., 25. i 26.). Promjene fer vrijednosti umanjene za troškove do točke prodaje priznaju se u dobit ili gubitak razdoblja u kojem je promjena nastala (MRS 2 Zalihe, točka 3., podtočka b).
Članak 7.
(1) Prilikom inicijalnog ulaganja UAIF je dužan internim aktom definirati na koji način će pojedini financijski instrument i ostala ulaganja u imovini ili obvezama AIF-a vrednovati. Interni akt mora minimalno sadržavati:
a) primarni izvor cijene za vrednovanje, odnosno primarno tržište na kojem se trguje financijskim instrumentom i ostalim ulaganjima u koji AIF ulaže te s kojeg se primjenjuje kotirana cijena za potrebe vrednovanja,
b) sekundarni izvor cijene, ukoliko postoji i uvjete u kojima će se koristiti cijena iz sekundarnog izvora, u slučaju da ne postoji cijena iz članka 6. stavaka 1., 2., 3., 5. i članaka 8.