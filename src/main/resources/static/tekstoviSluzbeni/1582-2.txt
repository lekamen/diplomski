5. Zakona, ne isključuje pravo bilo koje stranke na pokretanje sudskog postupak pred nadležnim sudom, odnosno da je u svakom konkretnom slučaju moguće razdvojiti pravnu stvar o kojoj je ovlašten odlučivati tuženik od pravne stvari o kojoj je ovlašten odlučivati sud. Osporava također i značaj priloženih sudskih odluka iz razloga koje podrobno navodi, a također se osvrće i na navode u vezi primjene odredbe članka 353. Zakona o obveznim odnosima.
Nadalje, vezano uz prigovore tužbe na izreku osporenog rješenja navodi kako su parametri za izračunavanje dužnih iznosa vrlo jasno određeni te povezani s točnim člancima Standardnih ponuda, u kojima se točno navode brojke potrebne za izračun krajnjeg iznosa, a što uzimajući u obzir i javno objavljeno stručno mišljenje tuženika o načinu izračuna naknada za zakašnjenje u otklanjaju kvarova/smetnji od 12. ožujka 2013. (klasa: 011-02/13-04/08, urbroj: 376-12/VŠ-13-1) ne ostavljajući prostor proizvoljnom tumačenju načina izračuna.
U odnosu na navod tužitelja da VIPnet uopće nije postavio zahtjev za isplatom iznosa na ime naknade za kašnjenje u realizaciji veleprodajnih usluga i kašnjenje u otklanjaju smetnji, tuženik obrazlaže da je upravo iz zahtjeva VIPneta vidljivi iznos koji mu je tužitelj platio te je za preostali sporni dio pokrenuo spor te je sasvim jasno da će ukupan iznos koji je potrebno naknaditi Vipnetu biti umanjen za već isplaćeni iznos. Slijedom navedenog predlaže da se tužba odbije kao neosnovana.
Odgovor na tužbu dala je i zainteresirana osoba VIPnet d.o.o. i u bitnome ističe da je nadležnost tuženika u predmetnom sporu jasno određena člankom 20. stavka 1. ZEK-a, i odlukama tuženika, odnosno regulatornim obvezama tužitelju su propisani rokovi i uvjeti realizacije veleprodajnih usluga te obveza plaćanja i konkretni iznos i naknada za zakašnjenje u realizaciji veleprodajnih usluga i otklanjanju kvarova nastalih na veleprodajnim uslugama. Ističe da je ugovor između tužitelja i VIPneta sačinjen temeljem jedinstvenog obrasca teksta ugovora, a koji činjenično čini sastavni dio Standardne ponude tužitelja za usluge veleprodajnog širokopojasnog pristupa, dakle ugovor predstavlja pisani dokument o sklopljenom sporazumu o uvjetima pristupa regulatornim obvezama, a koje su opisane i definirane unutar Standardne ponude tužitelja.
Odgovori tuženog i zainteresirane osobe dostavljeni su tužitelju na očitovanje, u smislu odredbe članka 6. ZUS-a.
Tužbeni zahtjev nije osnovan.
Sud je spor riješio bez održavanja rasprave temeljem odredbe članka 36. stavka 1. točke 4. ZUS-a, s obzirom na to da tužitelj osporava samo primjenu prava, činjenice su nesporne, a navodi da ne traži raspravu pod uvjetom da sud usvoji tužbeni zahtjev te oglasi rješenje ništavim, odnosno poništi osporeno rješenje. Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju kada je stranka izričito i bezuvjetno traži.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, a sve u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, odnosno do pogrešne primijene materijalnog prava.
Prema podacima spisa predmeta proizlazi da je 18. travnja 2013. društvo VIPnet d.o.o podnijelo tuženiku zahtjev za pokretanje regulatornog spora u vezi s plaćanjem računa za zakašnjenje u isporuci reguliranih veleprodajnih usluga i naknade za otklanjanje smetnji i kvarova u isporuci regularnih veleprodajnih usluga protiv tužitelja te je uz zahtjev priložilo specifikaciju zatraženih naknada za kašnjenje.
Nakon što je tuženik održao usmenu raspravu na koju su pristupile obje strane te nakon analize svih činjeničnih i pravnih pitanja temeljem članka 20. ZEK-a donio osporavano rješenje kojim je utvrđeno da VIPnet kao podnositelj zahtjeva ima pravo na naknadu za zakašnjenje u realizaciji reguliranih veleprodajnih usluga i 