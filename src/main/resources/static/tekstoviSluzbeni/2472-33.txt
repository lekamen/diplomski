 maloprodajnoj cijeni marke cigareta za koju se vrši obračun.
(4) Ovlašteni držatelj trošarinskog skladišta – proizvođač dužan je rukovatelju pomoćnog trezora slijedećeg radnog dana od dana otpreme duhanskih prerađevina iz trošarinskog skladišta u drugu državu članicu, odnosno treću državu ili treći teritorij, iskazati podatke o količinama duhanskih prerađevina otpremljenim iz trošarinskog skladišta u drugu državu članicu/treću državu ili treći teritorij/putnicima u zračnim lukama na Obrascu DO-IM koji je tiskan u Prilogu 37 ovoga Pravilnika i njegov je sastavni dio.
(5) Trošarinski obveznik duhanskih prerađevina dužan je carinskom uredu nadležnom prema svome sjedištu dostaviti u roku od osam dana od dana popisa zaliha zapisnik o popisu zaliha cigareta sa obračunom razlike trošarine na Obrascu Z-ORT koji je tiskan u Prilogu 38 ovoga Pravilnika i njegov je sastavni dio.
Članak 95.
(1) Ako obveza podnošenja dnevnog utroška duhanskih markica nije nastala u skladu s člankom 93. stavkom 1., 2. i 3. ovoga Pravilnika i markice nisu predane u rokovima iz članka 91. ovoga Pravilnika ni u produženom roku iz članka 100. ovoga Pravilnika, iste se smatraju izgubljenim markicama te istekom 60. dana računajući od dana preuzimanja duhanskih markica nastaje trošarinska obveza i trošarinski obveznik podnosi Obrazac DUM-DM. Obračunata trošarina plaća se u roku od 30 dana od dana nastanka obveze obračuna trošarine.
(2) Trošarinska obveza nastaje i na izgubljene markice koje je trošarinski obveznik iskazao na Obrascu DUM-DM najkasnije do isteka roka od 60 dana računajući od dana preuzimanja markica.
Mjesečno izvješćivanje
Članak 96.
(1) Trošarinski obveznik duhanskih prerađevina dužan je do 20. dana u mjesecu za protekli mjesec dostaviti carinskom uredu nadležnom prema svome sjedištu sljedeća izvješća:
1. mjesečno izvješće o stanju zaliha, primljenim, unesenim, proizvedenim, otpremljenim i uvezenim količinama te obračunatoj trošarini na cigarete, Obrazac MI-C
2. mjesečno izvješće o stanju zaliha, primljenim, unesenim, proizvedenim, otpremljenim i uvezenim količinama cigara i cigarilosa, Obrazac MI-CR-CL
3. mjesečno izvješće o stanju zaliha, primljenim, unesenim, proizvedenim, otpremljenim i uvezenim količinama duhana za pušenje (sitno rezanog duhana i ostalog duhana za pušenje), Obrazac MI-DP
4. mjesečno izvješće o obračunatoj trošarini na cigare, cigarilose i duhan za pušenje (sitno rezani duhan i ostali duhan za pušenje), Obrazac MI-OT.
(2) Obrasci iz stavka 1. ovoga članka tiskani su u Prilogu 39, 40, 41 i 42 ovoga Pravilnika i njegov su sastavni dio.
(3) Registrirani primatelji iz članka 41. Zakona i uvoznici duhanskih prerađevina dostavljaju mjesečna izvješća iz stavka 1. ovog članka samo za mjesec u kojem su ostvarili unos, odnosno uvoz.
(4) Ovlašteni držatelj trošarinskog skladišta koji prodaje duhanske prerađevine u izdvojenim prodajnim mjestima trošarinskih skladišta u zračnim lukama putnicima koji putuju u drugu državu članicu, odnosno u treću državu ili treći teritorij ne dostavlja mjesečna izvješća iz stavka 1. ovoga članka.
(5) Ovlašteni držatelji trošarinskog skladišta – proizvođači, osim obrazaca iz stavka 1. ovoga članka, obvezni su dostaviti i izvješće o stanju i kretanju duhana (sirovine) na Obrascu IZVJ-DUH koji je tiskan u Prilogu 43 ovoga Pravilnika i njegov je sastavni dio.
(6) Ovlašteni držatelji trošarinskog skladišta dužni su uz mjesečno izvješće iz stavka 1. ovoga članka za mjesec prosinac priložiti i popis zaliha (inventuru) sa stanjem na dan 31. prosinca.
Oslobođenja od plaćanja trošarine
Članak 97.
(1) Prema članku 81. stavku 1. Zakona oslobođene su od plaćanja trošarine duhanske prerađevine koje su isključivo namijenjene za znanstvena istraživanja u javnim ili privatnim organizacijama i ustanovama čija je glavna svrha znanstveno istraživanje i koje služe isključivo u nekomercijalne svrhe.
(2) Rješenje kojim se odlučuje o oslobođenju od plaćanja trošarine na duhanske prerađevine za znanstvena istraživanja donosi