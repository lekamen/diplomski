 HAMAG-BICRO-a.
6. Postupak odobravanja potpore
Zahtjev za dodjeljivanje potpore prema ovom Programu Korisnik podnosi i potpisuje na propisanom obrascu, uz supotpis ulagača, te uz prilog ostale obvezne dokumentacije.
U slučaju nepotpune dokumentacije i/ili postojanja nedostataka u zahtjevu za dodjeljivanjem potpore i/ili obveznim prilozima zahtjevu, kao i neudovoljavanju uvjetima Programa, HAMAG-BICRO šalje obavijest podnositelju zahtjeva s obrazloženjem da nije zadovoljio administrativnu provjeru.
Subjekti malog gospodarstva koji su zaprimili obavijest da nisu zadovoljili administrativnu provjeru zbog dostavljanja nepotpune dokumentacije mogu se ponovno prijaviti.
HAMAG-BICRO donosi odluke o odobravanju potpore prema ovom Programu sukladno svojim metodologijama i procedurama rada.
7. Pravo na potporu
HAMAG-BICRO nema obvezu odobriti potporu po podnesenom zahtjevu.
8. Uvjeti i način korištenja potpore
Potpora koja se dodjeljuje u okviru ovog Programa isplaćuje se na poslovni račun Korisnika nakon što je HAMAG-BICRO-u dostavljen dokaz o izvršenom povećanju vlasničkog kapitala Korisnika, a sukladno ugovoru između Korisnika i HAMAG-BICRO-a.
Korisnik kojemu je dodijeljena potpora u okviru ovoga Programa ne smije isplaćivati dobit niti davati pozajmice u razdoblju od dvije godine od dana isplate potpore, sukladno ugovoru između Korisnika i HAMAG-BICRO-a.
Sredstva iz potpore ne mogu se isplatiti na blokirani žiro-račun.
9. Rok važenja programa
Program važi do 31. 12. 2015. godine s mogućnošću produljenja.
Predsjednik upravnog odbora Dražen Pros, v. r.
