 propisima.
Članak 9.
Poslovnikom o radu Zaklade pobliže se uređuje način rada Upravnog odbora Zaklade, a osobito način sazivanja sjednica, glasovanja, donošenja odluka i drugih općih i pojedinačnih akata te izuzeća pri glasovanju u slučaju sukoba interesa, kao i druge činjenice bitne za rad Upravnog odbora.
Članak 10.
(1) Upravni odbor Zaklade imenuje i razrješuje dužnosti upravitelja Zaklade.
(2) Upravni odbor Zaklade na temelju javnog natječaja donosi odluku o imenovanju upravitelja Zaklade.
(3) Odluku o imenovanju upravitelja Zaklade Upravni odbor Zaklade donosi natpolovičnom većinom od ukupnog broja članova Upravnog odbora Zaklade.
(4) Mandat upravitelja Zaklade traje četiri godine, s pravom ponovnog izbora.
(5) Upravitelj Zaklade ne može biti imenovan iz redova članova Upravnog odbora Zaklade.
(6) Osoba imenovana za upravitelja Zaklade sklapa s Upravnim odborom Zaklade ugovor o radu na neodređeno vrijeme.
Članak 11.
(1) Upravitelj zastupa Zakladu i vodi poslove Zaklade u skladu s odlukama Upravnog odbora Zaklade, odgovara za zakonitost rada Zaklade te obavlja i druge poslove u skladu sa zakonom, Statutom i drugim općim aktima Zaklade.
(2) Upravitelj Zaklade prisustvuje sjednicama Upravnog odbora Zaklade, Upravnom odboru Zaklade predlaže donošenje Statuta Zaklade te po potrebi njegovih izmjena i dopuna, kao i donošenje drugih općih akata Zaklade, a ima i druga prava i dužnosti utvrđene ovim Zakonom i drugim propisima.
(3) Upravitelj Zaklade ima pravo na plaću i druga materijalna prava iz radnog odnosa u skladu sa Statutom i drugim općim aktima Zaklade.
Članak 12.
(1) Upravitelj Zaklade može biti razriješen i prije isteka mandata ako svoje dužnosti ne obavlja savjesno, u skladu sa zakonom i drugim općim aktima Zaklade, ako ne sudjeluje u pripremama i održavanju sjednica Upravnog odbora Zaklade, ako se utvrdi da ima osobne ili poslovne interese koji su suprotni interesima Zaklade, ako na drugi način ne ispunjava svoje obveze ili ne ispunjava jedan ili više uvjeta iz članka 21. stavka 1. Zakona o zakladama i fundacijama (»Narodne novine«, br. 36/95. i 64/01.).
(2) Upravitelj Zaklade razrješuje se odlukom Upravnog odbora Zaklade za koju je potrebna većina određena u članku 10. stavku 3. ovoga Zakona.
(3) U slučaju duže spriječenosti u obavljanju poslova upravitelja Zaklade zamjenjuje osoba koju imenuje Upravni odbor Zaklade sukladno Statutu Zaklade.
Članak 13.
(1) Zaklada ima Stručnu službu i druge organizacijske jedinice utvrđene općim aktima Zaklade.
(2) Upravni odbor Zaklade može imenovati stalna i povremena povjerenstva radi prikupljanja podataka i činjenica s namjerom ostvarivanja svrhe Zaklade.
(3) Sredstva za rad Zaklade, stalnih i privremenih povjerenstava osiguravaju se iz prihoda Zaklade sukladno godišnjem financijskom planu Zaklade.
(4) Odluku o plaći i drugim materijalnim pravima upravitelja i drugih zaposlenika Zaklade te naknadi za članove stalnih i povremenih povjerenstava Zaklade donosi Upravni odbor Zaklade, u skladu s općim aktima Zaklade.
IV. KORISNICI I VRSTE POTPORA
Članak 14.
(1) Korisnici potpora Zaklade mogu biti fizičke i pravne osobe, u skladu s kriterijima propisanima općim aktima Zaklade.
(2) Vrste zakladnih potpora su:
– novčane potpore fizičkim osobama
– sufinanciranje projekata i programa pravnih osoba
– stipendije učenicima i studentima tijekom redovitog školovanja.
(3) Vrste, uvjeti i postupak za ostvarenje pojedinih oblika potpora utvrđuju se općim aktima u skladu sa svrhom Zaklade.
(4) Zaklada s pravnom osobom koja je korisnik potpore sukladno odredbama ovoga Zakona sklapa ugovor o uvjetima, namjeni i nadzoru korištenja potpore.
Članak 15.
(1) Zakladne potpore korisnici ne mogu prenositi na drugu fizičku ili pravnu osobu.
(2) Potpore iz članka 14. stavka 2. podstavka 2. ovoga Zakona, u obliku sufinanciranja projekata ili programa pravnih osoba, mogu se ostvariti u suradnji s organizacijama civilnoga društva osnovanim sa svrhom promicanja obiteljskih vrijednosti i osnaživanja obitelji,