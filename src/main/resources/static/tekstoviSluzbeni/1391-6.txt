 Program izobrazbe,
– detaljno razrađeni Program osposobljavanja i Program usavršavanja s planiranom satnicom prema Prilozima 4A, 4B i 4C ovoga Pravilnika,
– sadržaj i način provođenja provjere znanja polaznika Programa osposobljavanja,
– dokaz o vlasništvu, najmu ili pravu korištenja potrebnog prostora za provođenje Programa,
– preslike ugovora o radu na neodređeno vrijeme – administrativne osobe i pojedinih predavača na Programu izobrazbe,
– uvjerenja o nekažnjavanju za pravnu osobu i odgovornu osobu u pravnoj osobi, izdana od nadležnih Općinskih sudova,
– preslike ugovora o djelu predavača na Programu izobrazbe koji nisu zaposleni kod nositelja Programa izobrazbe,
– dokaz o uplaćenoj pristojbi (državni biljezi zalijepljeni na zahtjevu).
Obveze nositelja Programa izobrazbe
Članak 22.
(1) Nositelj Programa izobrazbe obvezan je:
– provoditi Program izobrazbe sukladno propisanom programu iz Priloga 4A, 4B i 4C ovoga Pravilnika i Metodologiji provođenja energetskog pregleda građevina,
– provjeriti identitet i prisutnost osobe koja pohađa Program izobrazbe,
– provjeriti ispunjava li osoba koja se prijavljuje za pohađanje Programa izobrazbe potrebne uvjete za dobivanje ovlaštenja u odnosu na struku i radno iskustvo utvrđene Zakonom, te je upozoriti u slučaju neispunjenja,
– provesti provjeru znanja osoba koje pohađaju Program osposobljavanja,
– osigurati provođenje praktične nastave za svakog polaznika na osobnom računalu,
– voditi evidenciju osoba koje su završile Program izobrazbe,
– omogućiti Ministarstvu nadzor nad provedbom Programa izobrazbe i drugim obvezama koje ima u skladu s ovim Pravilnikom, te nad dokumentima na temelju kojih se vodi evidencija osoba koje pohađaju Program izobrazbe,
– učiniti dostupnim Program izobrazbe i suglasnost za provođenje Programa izobrazbe osobama koje pohađaju Program izobrazbe na prikladan način i na svojim službenim internetskim stranicama, te osigurati računalnu vezu s tih stranica na mrežnu stranicu Ministarstva, u roku od 15 dana od dostave suglasnosti za provođenje Programa izobrazbe,
– donijeti i javno objaviti Pravila o uvjetima i mjerilima za provođenje Programa izobrazbe osoba koje provode energetske preglede i energetsko certificiranje zgrada, elemente za vrednovanje i bodovanje te bodovnu listu (dalje u tekstu: sustav bodovanja) za ocjenu praktičnog dijela ispita,
– objavljivati pozive za sudjelovanje na Programu izobrazbe u stručnoj periodici, po potrebi drugim sredstvima javnog priopćavanja na području cijele Republike Hrvatske, te na službenim internetskim stranicama nositelja Programa izobrazbe,
– omogućiti predstavniku Ministarstva provjeru provođenja Programa izobrazbe sukladno Zakonu i ovom Pravilniku,
– izvještavati Ministarstvo na njegov zahtjev o provedbi Programa izobrazbe i o podacima iz evidencije koju vodi,
– dostaviti Ministarstvu nastavni plan održavanja Programa izobrazbe za razdoblje od najmanje 12 mjeseci najkasnije do 1. listopada tekuće godine,
– ustrojiti evidencije osoba koje su završile Program izobrazbe, u roku od 60 dana od dostave suglasnosti za provođenje Programa izobrazbe, a primjerak Uvjerenja o uspješno završenom Programu osposobljavanja, Uvjerenja o sudjelovanju na Programu usavršavanja, te primjerak evidencijskog lista izobrazbe dostaviti Ministarstvu u istom roku,
– osigurati polaznicima koji pohađaju Program izobrazbe pisani materijal sa sadržajem Programa izobrazbe.
(2) Nositelj Programa izobrazbe u pisanom i elektroničkom obliku dostavlja Ministarstvu podatke o fizičkim osobama koje su završile Program osposobljavanja u roku od 15 dana od provedene provjere znanja, odnosno 15 dana od održanog Programa usavršavanja.
(3) Nositelj Programa izobrazbe obvezan je provesti Program osposobljavanja najmanje jednom godišnje ukoliko se za te programe prijavi 15 i više polaznika.
(4) Nositelj Programa izobrazbe obvezan je provesti Program usavršavanja najmanje dva puta godišnje.
(5) Program osposobljavanja i Program usavršavanja uključuju teoretsku i