 prostornih podataka dodjeljuje korisničke račune administratoru aplikacije i računalnim aplikacijskim servisima te stvara, ažurira i analizira prostorne podatke, baze prostornih podataka i prostorne servise.
(4) Administrator administracijsko-komunikacijske infrastrukture ZeOS-a dodjeljuje korisničke račune administratoru aplikacije i administratoru prostornih podataka te upravlja pravima pristupa na vatrozidu, kao i aplikacijskim i web-poslužiteljima te poslužiteljima za pohranu podataka.
(5) Korisnička uloga označava pristup ZeOS-u ili jednom njegovom dijelu s jasno definiranim i ograničenim ovlastima u pristupu podacima koje omogućavaju pregled, unos, mijenjanje ili brisanje.
(6) Korisnik ZeOS-a dužan je koristiti informacijski sustav u skladu s dodijeljenim razredima i korisničkim računima iz članaka 3. i 15. ovog Pravilnika.
Članak 17.
(1) Korisnici ZeOS-a moraju biti ovlašteni za pristup ZeOS-u kojemu mogu pristupiti isključivo putem dodijeljenog korisničkog računa i vremenski ograničenom korisničkom ulogom.
(2) Postupkom autentifikacije provodi se neporeciva potvrda identiteta vlasnika korisničkog računa.
(3) Postupkom autorizacije autentificiranom korisniku se omogućuje pristup sustavu sukladno razredima određenim korisničkim računom.
V. SIGURNOSNI ZAHTJEVI ZeOS-a
Članak 18.
(1) Sigurnost ZeOS-a ostvaruje se primjenom sigurnosnih mjera i standarda informacijske sigurnosti.
(2) Unutarnja ustrojstvena jedinica Državne uprave u sjedištu zadužena za uspostavu, održavanje i nadogradnju ZeOS-a i savjetnik za informacijsku sigurnost kontinuirano provode procjenu sigurnosnih rizika korištenja ZeOS-a za potrebe normiranja provođenja mjera unutar svih područja informacijske sigurnosti.
Članak 19.
Sigurnosne mjere iz ovog Pravilnika definiraju se primjenom sljedećih sigurnosnih mjera:
– upravljanjem sigurnosnim rizicima sustava i
– provjeravanjem provedbe propisanih sigurnosnih mjera na načelima minimalnosti instalacije softvera, najmanjih ovlasti korisnika sustava, samozaštitnog čvora i višestruke zaštite.
Članak 20.
Uporaba ZeOS-a na prijenosnim računalima dopuštena je samo uz dosljednu primjenu svih sigurnosnih mjera i pravila uporabe sukladnih obvezujućim smjernicama sigurnosti informacijskog sustava i procjeni sigurnosnog rizika.
Članak 21.
Internet preglednici se moraju koristiti na siguran način, s uključenim ugrađenim sigurnosnim postavkama te isključenim korištenjem dodataka preglednicima, a prema pisanom naputku administratora sustava.
Članak 22.
Za provedbu sigurnosnih mjera zaduženi su nositelji iz članka 9. ovog Pravilnika. Provedbu sigurnosnih mjera potrebno je koordinirati s ostalim korisnicima sustava kako bi se istovremeno osigurala kako sigurnost tako i potrebna dostupnost ZeOS-a svim korisnicima.
Članak 23.
U svrhu osiguravanja zahtijevanih standarda obrade podataka, u aplikacije se ugrađuju odgovarajući poslovni procesi i nadzorni mehanizmi kako bi se spriječilo nastajanje hardverskih pogrešaka, pogrešaka obrade, gubitak podataka, neovlaštena promjena ili zlouporaba podataka u aplikacijama.
Članak 24.
(1) Pristup datotekama operacijskog sustava mora biti nadziran i ograničen.
(2) Nadzor datoteka provodi se fizičkim mjerama osiguranja prostora i restriktivnim mjerama pristupa podacima ograničavanjem korisničkih prava.
Članak 25.
(1) Svi korisnici obvezni su administratoru ZeOS-a i savjetniku za informacijsku sigurnost Državne uprave prijaviti svaki uočeni sigurnosni propust ili sigurnosni incident u ZeOS sustavu.
(2) U slučaju sigurnosne ugroze sustava ZEOS Državna uprava ima pravo djelomično ili potpuno ukinuti pristup podacima na ZeOS poslužitelju.
VI. PRIJELAZNE I ZAVRŠNE ODREDBE
Članak 26.
Mreža vanjskih korisnika ZeOS-a može se sukcesivno proširivati, sukladno operativnim potrebama obavljanja preventivnih, planskih i operativnih poslova djelovanja operativnih snaga civilne zaštite u katastrofi i velikoj nesreći, uz suglasnost unutarnje ustrojstvene jedinice Državne uprave u sjedištu zadužene za uspostavu,