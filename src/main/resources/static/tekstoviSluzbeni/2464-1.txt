 ovlaštenog arhitekta urbanista i to:
a) rješenje o upisu u imenik ovlaštenih arhitekata urbanista ovlaštenog arhitekta koji je zaposlen kod podnositelja zahtjeva i
b) ugovor o radu ili R-Sm obrazac Središnjeg registra osiguranika.
Dokumentacija uz zahtjev za izdavanje suglasnosti za obavljanje stručnih poslova prostornog uređenja izrade nacrta urbanističkih planova uređenja
Članak 5.
Podnositelj zahtjeva uz zahtjev za izdavanje suglasnosti za obavljanje stručnih poslova prostornog uređenja izrade nacrta urbanističkih planova uređenja predaje:
1. dokaz da je registriran za obavljanje stručnih poslova prostornog uređenja (fotokopiju rješenja o upisu u sudski registar ili izvoda iz sudskog registra) i
2. dokaze da ima zaposlenog ovlaštenog arhitekta urbanista i to:
a) rješenje o upisu u imenik ovlaštenih arhitekata urbanista ovlaštenog arhitekta koji je zaposlen kod podnositelja zahtjeva i
b) ugovor o radu ili R-Sm obrazac Središnjeg registra osiguranika.
Sadržaj suglasnosti
Članak 6.
(1) Izreka suglasnosti obvezno sadrži:
a) tvrtku, odnosno naziv pravne osobe kojoj se suglasnost izdaje i
b) stručne poslove prostornog uređenja za obavljanje kojih se suglasnost izdaje.
(2) U obrazloženju suglasnosti se, uz ostalo potrebno, obvezno navodi ime i prezime ovlaštenog arhitekta urbanista (ili više njih) koji su zaposleni kod podnositelja zahtjeva te imena, prezimena i struke osoba iz članka 4. stavka 1. točke 3. ovoga Pravilnika.
Evidencija o izdanim suglasnostima
Članak 7.
(1) Evidenciju o izdanim suglasnostima vodi Ministarstvo.
(2) Evidencija iz stavka 1. ovoga članka sadrži:
a) tvrtku, odnosno naziv pravne osobe kojoj je suglasnost izdana
b) klasu, urudžbeni broj i datum izdavanja suglasnosti,
c) stručne poslove prostornog uređenja za obavljanje kojih je suglasnost izdana
d) ime i prezime ovlaštenog arhitekta urbanista (ili više njih) koji su zaposleni u pravnoj osobi kojoj je izdana suglasnost
e) imena, prezimena i struke osoba iz članka 4. stavka 1. točke 3. ovoga Pravilnika čiju je suradnju osigurala pravna osoba kojoj je izdana suglasnost i
f) napomene i upise promjena bitne za izdavanje suglasnosti.
(3) Dokumentacijom kojom se dokazuje da nisu prestali postojati uvjeti za obavljanje stručnih poslova prostornog uređenja u smislu članka 10. stavka 2. Zakona smatra se:
a) za ovlaštenog arhitekta urbanista izvornik potvrde o podacima evidentiranim u matičnoj evidenciji Hrvatskog zavoda za mirovinsko osiguranje, ne stariji od 30 dana
b) za osobe iz članka 4. stavka 1. točke 3. ovoga Pravilnika fotokopija ugovora o tehničkoj suradnji, ugovora o djelu, ugovora o radu ili R-Sm obrazac Središnjeg registra osiguranika.
(4) Popis osoba kojima je dana i oduzeta suglasnost objavljuju se na internetskim stranicama Ministarstva.
Obavljanje stručnih poslova prostornog uređenja
Članak 8.
Hrvatski zavod za prostorni razvoj, te zavodi za prostorno uređenje županije, Grada Zagreba, odnosno velikog grada koji su do dana stupanja na snagu ovoga Pravilnika ispunjavali uvjete za obavljanje djelatnosti prostornog uređenja propisane Pravilnikom o uvjetima koje moraju ispunjavati zavodi za prostorno uređenje za obavljanje djelatnosti prostornog uređenja (»Narodne novine«, br. 24/08 i 19/10) nastavljaju s obavljanjem tih poslova do izdavanja suglasnosti za obavljanje stručnih poslova prostornog uređenja na temelju Zakona i ovoga Pravilnika, a najduže dvije godine od dana stupanja na snagu ovoga Pravilnika do kada su obvezni ishoditi suglasnosti za obavljanje stručnih poslova prostornog uređenja na temelju Zakona i ovoga Pravilnika.
Prestanak važenja pravilnika
Članak 9.
Danom stupanja na snagu ovoga Pravilnika prestaje važiti Pravilnik o uvjetima i mjerilima za davanje suglasnosti za obavljanje stručnih poslova prostornog uređenja (»Narodne novine«, br. 118/09) i Pravilnik o uvjetima koje moraju ispunjavati zavodi za prostorno uređenje za obavljanje djelatnosti prostornog uređenja (»Narodne novine«, br. 24/08 i 19/10).
Članak 10.
Ovaj Pravilnik stupa na 