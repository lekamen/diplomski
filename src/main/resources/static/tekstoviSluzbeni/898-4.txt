 točkom 2) kazneno djelo protiv pravosuđa – sprečavanjem dokazivanja – opisano u članku 306. stavak 2. Kaznenog zakona/11 u svezi članka 21. Zakona o Uredu za suzbijanje korupcije i organiziranog kriminaliteta i kazneno djelo krivotvorenja – krivotvorenjem službene ili poslovne isprave – opisano u članku 279. stavak 1. Kaznenog zakona/11, sve u svezi članka 51. Kaznenog zakona/11.«
12. 25. ožujka 2015. sutkinja istrage Županijskog suda u Zagrebu rješenjem broj: Kir-Us-187/15 odbila je žalbu podnositelja protiv navedenog rješenja USKOK-a.
4) Ponovno određivanje istražnog zatvora, oduzimanje jamčevine i ukidanje mjera opreza
13. 10. ožujka 2015. USKOK je podnio Županijskom sudu u Zagrebu prijedlog za naplatu jamstva u korist državnog proračuna i određivanje istražnog zatvora »iz zakonske osnove članka 104. st. 2. u svezi članka 123. st. 1. toč. 2. i 3. Zakona o kaznenom postupku« jer je podnositelj »postupio protivno uvjetima rješenja o jamstvu« koje je »određeno kao zamjena za istražni zatvor«.
14. Na temelju sudskih rješenja koja osporava u ovom ustavnosudskom postupku (v. točke 1.1. te 15. i 16. obrazloženja ove odluke) podnositelj se od 10. ožujka 2015. ponovo nalazi u istražnom zatvoru u trajanju od mjesec dana, to jest do 10. travnja 2015.
Osim određivanja istražnog zatvora, tim je rješenjima naložena i naplata jamstva, a mjere opreza su ukinute (v. točku 1.2. obrazloženja ove odluke).
III. OSPORENA RJEŠENJA SUCA ISTRAGE I VIJEĆA ŽUPANIJSKOG SUDA U ZAGREBU
15. Sudac istrage Županijskog suda u Zagrebu donio je 10. ožujka 2015. osporeno prvostupanjsko rješenje koje u mjerodavnim dijelovima glasi:
»Uz prijedlog za naplatu jamstva i određivanje istražnog zatvora USKOK je ovom sudu dostavio iskaz svjedokinje Vide Demarin iz kojeg iskaza danog na zapisnik 06. ožujka 2015. proizlazi osnovana sumnja na učin više kaznenih djela od strane I okr. Milana Bandića i to u vremenu nakon donošenja rješenja o provođenju istrage i nakon određivanja jamstva u ovom predmetu. Naime, iz spomenutog iskaza svjedokinje proizlazi da je od imenovane I okr. Milan Bandić tražio da lažno iskazuje u svojstvu svjedoka u ovom predmetu, kao i da je dokumentacija koju je prilagao u sudski predmet Županijskog suda u Zagrebu broj Kir-Us– 580/14 povodom odlučivanja o prijedlogu USKOK-a za određivanje privremene mjere osiguranja oduzimanja imovinske koristi zabranom otuđenja ili opterećenja te oduzimanjem pokretnina bila neistinita, a da je sve navedeno poduzimao s ciljem da znatno oteža dokazivanje u kaznenom predmetu Ureda za sprječavanje korupcije i organiziranog kriminaliteta K-US-165/14, KPO-US-8/14, IS-US-52/14 i Županijskog suda u Zagrebu broj Kir-Us-580/14. Vezano uz navedeno doneseno je rješenje USKOK-a broj K-US-165/14, KPO-US-8/14, IS-US-52/14 od 09. ožujka 2015. o provođenju i proširenju istrage protiv I okr. Milana Bandića zbog postojanja osnovane sumnje da je počinio kaznena djela poticanja na davanje lažnog iskaza iz čl. 305. st. 1. KZ/11, sprječavanja dokazivanja iz čl. 306 st. 2. KZ/11 te krivotvorenja službene isprave iz čl. 279. st. 1 KZ/11.
... i sam I okr. Milan Bandić na ročištu prilikom ukidanja istražnog zatvora dao osobno obećanje kao uvjet jamstvu da neće ometati kazneni postupak utjecajem na svjedoke i da neće ponoviti kazneno djelo, kojom prilikom je i upozoren na posljedice postupanja protivno uvjetima rješenja o jamstvu.
(...)
U ovom slučaju proizlazi da je I okr. Milan Bandić postupao protivno danom obećanju i određenim uvjetima jamstva budući da iz prikupljenih dokaza proizlazi relevantan stupanj osnovane sumnje da je poduzeo nedozvoljene radnje prema jednom od svjedoka u postupku, te ujedno tijekom postupka koristio krivotvorene dokaze, a čime je počinio nova kaznena djela. Ujedno njegovo postupanje prema svjedokinji Vidi Demarin koju potiče na učin kaznenog djela davanja lažnog iskaza govori u prilog zaključku o njegovoj spremnosti na zlouporabu procesnih ovlaštenja okrivljenika, te spremnosti na kontakt sa svjedocima i davanje 