123 11.11.2015 Pravilnik o izmjenama i dopunama Pravilnika o radu u sustavu JCMS
MINISTARSTVO PRAVOSUĐA
2337
Na temelju članka 71. stavka 4. Zakona o sudovima (»Narodne novine«, broj 28/13, 33/15 i 82/15) ministar pravosuđa donosi
PRAVILNIK
O IZMJENAMA I DOPUNAMA PRAVILNIKA O RADU U SUSTAVU JCMS
Članak 1.
U Pravilniku o radu u sustavu JCMS (»Narodne novine«, broj 71/15) u članku 2. stavku 2. brišu se točke 2., 3., 4. i 6.
Dosadašnja točka 5. postaje točka 2.
Članak 2.
U članku 3. podstavku 5. brišu se riječi: »Zakona o industrijskom vlasništvu«, a iza riječi: »Zakona o tržištu kapitala,« brišu se riječi: »Zakona o javnoj nabavi,«.
U podstavku 11. briše se druga rečenica koja glasi: »Automatska kružna dodjela ovisi o ukupnom broju zaprimljenih predmeta u tekućoj godini i korektivnim faktorima (oslobođenje i/ili broj radnih dana).«, u zadnjoj rečenici iza riječi: »procesnih predmeta« briše se riječ: »i« i dodaje zarez, a iza riječi: »predmeta izvršenja« dodaju riječi: »i predmeta koji se dodjeljuju rješavatelju za vrijeme dežurstva.«.
Članak 3.
U članku 7. stavku 1. riječi: »uloga i ovlaštenja« zamjenjuje se riječju: »ovlaštena«.
U stavku 2. točki 2. iza riječi »dana« dodaje se tekst koji glasi: »te isti dostaviti administratorima sustava JCMS«.
Iza točke 6. dodaju se točke 7., 8., 9. i 10. koje glase:
»7. redovito educirati korisnike vezano za korištenje novih funkcionalnosti u sustavu JCMS,
8. pohađati edukacije za edukatore,
9. aktivno sudjelovati u edukaciji krajnjih korisnika,
10. predstavljati prvu razinu JCMS podrške u svojoj okolini te kontaktirati korisničku službu u slučaju potrebe.«
Dosadašnja točka 7. postaje točka 11.
Članak 4.
U članku 23. stavku 2. iza prve rečenice dodaje se rečenica koja glasi: »Članove Stalnog verifikacijskog tijela iz reda sudaca predlaže predsjednik Visokog prekršajnog suda Republike Hrvatske.«.
Članak 5.
U članku 27. stavku 4. iza riječi: »broju« brišu se riječi: »,sustava Sudskog registra ili sustava Obrtnog registra«.
U stavku 5. iza riječi »JCMS« riječi: »na karticu »Osnovni podaci« u polje »Primjedba«, upisati primjedbu da su podaci različiti« zamjenjuju se riječima: »odabrati »Nepoznata osoba«, a u napomenu će se upisati podaci navedeni u aktu kojim se pokreće postupak.«.
Članak 6.
U članku 39. iza stavka 2. dodaju se stavci 3. i 4. i glase:
»(3) Ako su pogrešno odabrani preduvjeti za dodjelu spisa, vrstu predmeta i naselje predmeta, predsjednik suda će pisanom obrazloženom naredbom odrediti ponovljenu automatsku dodjelu predmeta.
(4) U slučaju iz stavka 3. ovoga članka upisničar će prilikom ponovljene automatske dodjele odabrati rješavatelje u sudu koji su godišnjim rasporedom poslova određeni za rješavanje određene vrste predmeta unutar određene zone.«.
Članak 7.
U članku 44. stavku 4. iza prve rečenice dodaje se rečenica koja glasi:
»U slučaju da je opravdano očekivati izbivanje rješavatelja zbog korištenja rodiljnog odnosno roditeljskog dopusta predsjednik suda će pisanom obrazloženom naredbom u odnosu na tog rješavatelja odrediti gašenje automatske dodjele četiri mjeseca prije očekivanog početka izbivanja.«
Iza stavka 4. dodaje se novi stavak 5. koji glasi:
»(5) U slučaju da je opravdano očekivati da rješavatelj prestane s radom u sudu zbog odlaska u mirovinu predsjednik suda će pisanom obrazloženom naredbom u odnosu na tog rješavatelja odrediti gašenje automatske dodjele šest mjeseci prije očekivanog odlaska u mirovinu.«.
Dosadašnji stavci 5. do 12. postaju stavci 6. do 13.
U dosadašnjem stavku 11. koji postaje stavak 12. riječi: »stavka 9. i 10.« zamjenjuju se riječima: »stavaka 10. i 11.«.
U dosadašnjem stavku 12. koji postaje stavak 13. brojka: »8.« zamjenjuje se brojkom: »9.«, a riječi: »stavka 4., 5., 6. i 9.« zamjenjuju se riječima: »stavaka 4., 5., 6., 7., 10. i 11.«.
Članak 8.
U članku 50. stavku 3. iza prve rečenice dodaje se rečenica koja glasi:
»U slučaju da je opravdano očekivati izbivanje rješavatelja zbog korištenja rodiljnog odnosno roditeljskog dopusta predsjednik 