 komasacije u posjed zemljišta koja su im dodijeljena (članak 65. stavak 1).
(2) Za prekršaj iz stavka 1. ovoga članka kaznit će se novčanom kaznom od 1000,00 do 5000,00 kuna i odgovorna osoba u pravnoj osobi.
(3) Novčanom kaznom od 5000,00 do 10.000,00 kuna kaznit će se fizička osoba za prekršaj iz stavka 1. ovoga članka.
VII. PRIJELAZNE I ZAVRŠNE ODREDBE
Članak 75.
(1) Ako u postupku komasacije započetom prije stupanja na snagu ovoga Zakona nije doneseno prvostupanjsko rješenje ili je prvostupanjsko rješenje doneseno, a postupak nije pravomoćno dovršen, za dovršenje postupka komasacije imenovat će se županijsko komasacijsko povjerenstvo u skladu s odredbama članka 36. ovoga Zakona, za područje jedinice područne (regionalne) samouprave na čijem se području utvrdi da ima nedovršenih postupaka komasacije, a kao drugostupanjsko tijelo nadležno je povjerenstvo koje imenuje središnje tijelo državne uprave nadležno za imovinskopravne poslove, u sastavu propisanom odredbama članka 37. ovoga Zakona.
(2) Postupci iz stavka 1. ovoga članka dovršit će se u skladu s odredbama Zakona o komasaciji (»Narodne novine«, br. 10/79., 21/84. i 5/87.).
Članak 76.
Doprinose koji se odnose na zemljište dodijeljeno u postupku komasacije snosi novi vlasnik od dana stupanja u posjed.
Članak 77.
(1) Ministar nadležan za poljoprivredu donijet će naputak iz članka 28. stavka 2. ovoga Zakona u roku od šest mjeseci od dana stupanja na snagu ovoga Zakona.
(2) Ravnatelj središnjeg tijela državne uprave nadležnog za geodetske poslove donijet će pravilnik iz članka 43. stavka 3. ovoga Zakona u roku od šest mjeseci od dana stupanja na snagu ovoga Zakona.
Članak 78.
Danom stupanja na snagu ovoga Zakona prestaje važiti Zakon o komasaciji (»Narodne novine«, br. 10/79., 21/84. i 5/87.).
Članak 79.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/14-01/90
Zagreb, 24. travnja 2015.
HRVATSKI SABOR
Predsjednik Hrvatskoga sabora Josip Leko, v. r.
