i mišljenja o radu upravnih tijela;
– biti obaviješteni o svim odlukama i stajalištima Stranke.
(2) Članovi Stranke dužni su:
– zastupati i promicati vrijednosti, Temeljna načela i Program Stranke;
– pridržavati se odredaba Statuta;
– provoditi odluke tijela Stranke;
– čuvati ugled Stranke;
– redovito plaćati članarinu.
Članak 8.
Središnja tijela Stranke su:
1. Skupština;
2. Predsjedništvo;
3. Glavni tajnik;
4. Nadzorni odbor;
5. Sud časti.
Skupština
Članak 9.
(1) Skupština je najviše tijelo Stranke, a čine ga svi njegovi članovi te radi na redovnim i izvanrednim zasjedanjima.
(2) Skupština se redovno saziva najmanje svake četvrte godine i uvijek kad to zahtijevaju interesi Stranke, a saziva ju Predsjednik ili, u slučaju iz čl. 5. ovoga Statuta, predsjednik Predsjedništva Stranke.
(3) Ako Predsjednik ili predsjednik Predsjedništva Stranke, nije u mogućnosti ili ne želi sazvati redovnu sjednicu Skupštine, Predsjedništvo ili najmanje 1/3 (jedna trećina) članova Stranke su ovlašteni samostalno sazvati sjednicu Skupštine.
(4) Skupštinu se mora sazvati najkasnije u roku od 15 dana i održati u roku od 45 dana kad to u pisanom obliku zatraži bilo Predsjedništvo Stranke bilo 1/3 (jedna trećina) članova Stranke. Ako organ koje je ovlašten sazvati Skupštinu Stranke ne udovolji zahtjevu iz ovog stavka, Predsjedništvo ili članovi koji su podnijeli zahtjev mogu uz navođenje dnevnog reda sami sazvati Skupštinu.
(5) Rad Skupštine Stranke uređuje se poslovnikom.
Članak 10.
(1) Skupština može pravovaljano odlučivati ako je zasjedanju nazočna većina članova Skupštine. Prisutnima se smatraju osobno prisutni članovi.
(2) Skupština odlučuje većinom glasova nazočnih članova.
(3) Kvorum Skupštine čini većina članova Stranke, a ako 30 minuta nakon zakazanog početka održavanja Skupštine nema dostatnog broja članova za kvorum, kvorum se tada smanjuje i čini broj od 1/3 (jedne trećine) ukupnog broja članova Stranke.
Članak 11.
Skupština:
– donosi i mijenja Statut i Program Stranke, te druge strateške dokumente;
– bira i opoziva članove Predsjedništva Stranke;
– bira i opoziva članove Nadzornog odbora Stranke;
– bira i opoziva članove Suda časti Stranke;
– raspravlja o izvješćima Predsjedništva te daje smjernice za rad Stranke;
– donosi poslovnik i druge akte o svom radu;
– donosi odluku o promjeni sjedišta Stranke.
Predsjedništvo
Članak 12.
(1) Predsjedništvo Stranke je izvršno tijelo Stranke koje čine Predsjednik Stranke, Glavni tajnik Stranke i najmanje sedam članova. Prilikom izbora članova Predsjedništva Skupština će se rukovoditi načelom zastupljenosti područja Hrvatske prema broju aktivnih članova Stranke i ekonomičnosti upravljanja Strankom.
(2) Predsjedništvo iz reda svojih članova izabire predsjednika Predsjedništva, koji saziva i vodi sjednice Predsjedništva Stranke. Predsjedništvo može sazvati i 1/3 (jedna trećina) njegovih članova i Predsjednik Stranke.
(3) Predsjedništvo odlučuje većinom glasova svih izabranih članova Predsjedništva.
(4) Članove Predsjedništva izabire se na mandat od četiri godine.
Članak 13.
Predsjedništvo:
– bira i opoziva Predsjednika Stranke;
– bira i opoziva Glavnog tajnika;
– donosi sve odluke nužne za djelovanje Stranke;
– donosi odluke o prihvaćanju/neprihvaćanju novih članova;
– osniva radna tijela za funkcionalno i područno djelovanje Stranke;
– raspravlja i odlučuje o političkim pitanjima;
– brine se o novčanim sredstvima potrebnim za djelovanje Stranke;
– usvaja financijski plan i završni račun Stranke;
– predlaže Skupštini kandidate za članove Nadzornog odbora i Suda časti;
– osniva stalna ili povremena povjerenstva i radne skupine potrebne za djelovanje Stranke;
– donosi odluke o savezima i koalicijama s drugim strankama;
– donosi odluke o prijedlogu prihvaćanja novih članova Stranke;
– sudjeluje i određuje izborne kandidacijske liste Stranke, nakon savjetovanja s ogrankom/podružnicom;
– donosi Poslovnik o svom radu;
– podnosi izvješća Skupštini o svom radu;
– donosi odluke o promjeni adrese sjedišta Stranke;
