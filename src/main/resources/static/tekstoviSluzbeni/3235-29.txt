 tijela.
(13) Korisnici se moraju pridržavati minimalnih zahtjeva za gnojiva i pesticide što uključuje pravila za gnojidbu i korištenje pesticida sukladno Uredbi Komisije (EZ) br. 889/2008.
Podmjera 11.1. Plaćanja za prijelaz na ekološke poljoprivredne prakse i metode (EKOP)
Korisnici podmjere 11.1.
Članak 96.
(1) Korisnici su fizičke i pravne osobe upisane u Upisnik poljoprivrednika koje odgovaraju definiciji aktivnog poljoprivrednika sukladno Zakonu, te prelaze sa konvencionalne poljoprivredne proizvodnje na ekološku sukladno Uredbi Vijeća (EZ) br. 834/2007 i Uredbi Komisije (EZ) 889/2008.
(2) Potpora se može ostvariti za sljedeće skupine usjeva unutar kojih je utvrđen isti iznos potpore, a definirane su u Tablici 1. iz Priloga 1. koji je sastavni dio ovoga Pravilnika.
a) Oranice,
b) Povrće,
c) Višegodišnji nasadi,
d) Trajni travnjaci.
(3) Potpora se ne može ostvariti za površine kod kojih je utvrđeno održavanje ekoloških poljoprivrednih praksi i metoda, a koje su tijekom obveznog razdoblja vraćene u prijelazno razdoblje zbog nepoštivanja pravila ekološke proizvodnje sukladno Uredbi Vijeća (EZ) 834/2007 i Uredbi Komisije (EZ) br. 889/2008.
Uvjeti za ostvarenje potpore za podmjeru 11.1
Članak 97.
(1) Uvjeti za ulazak u sustav potpore za Plaćanja za prijelaz na ekološke poljoprivredne prakse i metode (dalje u tekstu: EKOP korisnik) jesu:
1. EKOP korisnik je upisan u Upisnik subjekata u ekološkoj proizvodnji kojeg vodi Agencija za plaćanja, najkasnije do roka za zakašnjele zahtjeve sukladno članku 8. ovoga Pravilnika.
2. EKOP korisnik podnosi Agenciji za plaćanja jedinstveni zahtjev na kojem traži ulazak u sustav potpore za Mjeru M 11 – Ekološki uzgoj na listu A i prijavljuje površine za plaćanje za prijelaz na ekološke poljoprivredne prakse i metode na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja ekološkog uzgoja iz članka 99. stavka 1. ovoga Pravilnika o čemu potpisuje Izjavu koja je sastavni dio jedinstvenog zahtjeva.
4. Površina koja se prijavljuje je ARKOD parcela u cijelosti uključena u sustav kontrole ovlaštenog kontrolnog tijela, te je upisana u Upisnik subjekata u ekološkoj proizvodnji kao parcela u prijelazu na ekološke poljoprivredne prakse i metode.
5. Korisnik je dužan provoditi podmjeru na istim površinama u skladu s podnesenim zahtjevom za ulazak u sustav potpore.
(2) Agencija za plaćanja na temelju podataka iz podnesenog jedinstvenog zahtjeva, EKOP korisniku koji udovoljava uvjetima iz stavka 1. ovoga članka donosi Odluku o ulasku u sustav potpore Plaćanja za prijelaz na ekološke poljoprivredne prakse i metode, kojom se utvrđuje obvezna površina za kontrolu.
Godišnje podnošenje zahtjeva za potporu
Članak 98.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za Ekološki uzgoj na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze kontrolnih tijela
Članak 99.
(1) Ovlašteno kontrolno tijelo za ekološku poljoprivrednu proizvodnju, za svakog korisnika potpore za Ekološki uzgoj, dostavlja Agenciji za plaćanja podatke o površinama na kojima je potvrđen ekološki uzgoj za godinu podnošenja zahtjeva.
(2) Ovlaštena kontrolna tijela za ekološku poljoprivrednu proizvodnju dostavljaju Hrvatskoj poljoprivrednoj agenciji podatke o EKO grlima. Hrvatska poljoprivredna Agencija vodi registar EKO grla kojeg razmjenjuje s Agencijom za plaćanja.
Obveze EKOP korisnika
Članak 100.
EKOP korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnje razdoblja završiti izobrazbu vezano uz mjeru Ekološki uzgoj u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2.